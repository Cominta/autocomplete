<doc id="674013" url="https://sk.wikipedia.org/wiki?curid=674013" title="Kolačín">
Kolačín

Kolačín je mestská časť Novej Dubnice. V júni roku 1960 sa pristúpilo k úradnému zlúčeniu Veľkého a Malého Kolačína a obci sa ponechal názov Kolačín. Mesto Nová Dubnica sa spojilo s obcou Kolačín do jedného administratívneho celku 27. novembra 1971. Vytvorená prímestská časť sa označila názvom Nová Dubnica – mestská časť Kolačín.
Počiatky Kolačína siahajú až do 13. storočia, kedy Kolechyn patril pod panstvo hradu Súča. Prvá písomná zmienka sa datuje na rok 1325. V Kolačíne žije dnes okolo 910 obyvateľov.
Polohopis.
Obec Kolačín leží v údolí Strážovských vrchov. Od severu až po juhovýchod ju lemujú hrebene Markovice , Vŕšku, svahy Kráľovca, návršia Stráne prechádzajúce hrebienkami Lazov a svahmi Slimákovej a Vavrovej. 
Kolačínsky potok.
Cez Veľký Kolačín preteká potok prameniaci pod Kiškami, priberajúc vodu z troch menších prameňov spod Sekierky. Potok v Malom Kolačíne pramení v časti zvanej Sihly. Oba potoky sa spájajú do potoka Kolačanka, ktorý sa miernym spádom uberá juhozápadným smerom popri ceste do ústia Teplanky.
Názvy ulíc.
Štvrť Medové lúky:
Dejiny.
Najstaršie známky osídlenia.
Počiatky Kolačína siahajú až do 13. storočia. Archeologické nálezy sú však dôkazom toho, že toto územie bolo osídlené oveľa skôr.
V okolí Dubnice nad Váhom, smerom na Kolačín, sú roztrúsené lokality, z ktorých niektoré patria k neolitickému osídleniu (mladšia doba kamenná - 5 000 až 3 500 rokov pred Kr.). Dôkazom toho je pekný exemplár brúsenej kamennej industrie. Je to plochý kopytovitý klin vyrobený z tmavosivej bridlice podlhovastého tvaru, vybrúsený do ostrých bočných hrán s rovným ostrím, ktorým sa dobre opracúvalo drevo. V eneolite (neskorá doba kamenná - 3 500 - 1 900 rokov pred Kr.) tu sídlil ľud tzv. bošáckej skupiny, ktorej prevažná skupina sídlisk sa viaže na pahorkovitý terén. Keramika bošáckej skupiny je zdobená bohatým vtlačovaným ornamentom, ktorý sa vytváral pomocou kolkov, odtlačkov šnúry a brázdeným vpichom. Centrum bolo na Považí, odkiaľ sa rozšírila až na východ Slovenska. Z Malého Kolačína sú zlomky keramiky bošáckej skupiny, ďalej zlomok nádoby so širokým tunelovým uchom, od okraja, ktorého vybiehajú do strán „fúzaté“ rebrá, iný zlomok je zdobený ornamentom zostaveným z radov jemných a krátkych rýh v geometrickom vzore na tmavom leštenom povrchu. Zlomky umožňujú rekonštrukciu pôsobivého a náročného vzhľadu nádob, ktorým ich tvorca venoval značnú pozornosť.
Vo Veľkom Kolačíne bolo objavené väčšie sídlisko s viacerými fázami osídlenia na úzkom návrší s miernymi svahmi a medzi Malým a Veľkým Kolačínom.
Pamiatky na lužické obyvateľstvo, ktoré sa zaoberalo roľníctvom a pastierstvom, sa objavujú v celej strednej Európe. U nás po sebe zanechalo veľké žiarové pohrebiská, na ktorých sa vykonával pohrebný rituál (zrejme so snahou zabrániť návratu zomrelého, iným vysvetlením je viera v posmrtný život a dušu človeka). Jedno také bolo objavené aj vo Veľkom Kolačíne. V Malom Kolačíne bolo sídlisko lužickej kultúry, z ktorého sú v Trenčianskom múzeu niektoré nálezy, napr. neúplná nádoba veľkých rozmerov zdobená na rozhraní hrdla a dela pásom plytkých kanelúr, je čierna, leštená do kovového lesku, či fragment nádoby svetlohnedej farby.
Vo Veľkom Kolačíne, na nevysokom návrší zvanom Pod Húštikom, sa povrchovým zberom zistilo sídlisko z doby halštatskej (staršia doba Železná - 700 až 500 rokov pred Kr.). Poznatky o osídlení v dobe rímskej (0 – 568) sú pomerne skromné. Svedčia o tom snáď len grafitové črepy v nánosoch potoka vo Veľkom Kolačíne a úlomky keramiky z lokality Pod Húštikom. V tejto oblasti boli objavené aj dve sídliská našich slovanských predkov z doby veľkomoravskej. Nálezy z Malého Kolačína sú datované do 10. - 11. storočia. Spred 13. storočia v celoslovenskom rámci jestvuje len veľmi málo písomných dokladov, preto možno o osídlení hovoriť len na základe náhodných nálezov a povrchového zberu archeologických artefaktov.
Prvé písomné zmienky.
V archívnych materiáloch sa stretávame s rôznymi podobami pomenovania obce. Za panovania kráľa Karola I. Róberta sa spomína v diele "Antala Fekete - Nagya - Trencsén vármegye" vydanom v Budapešti v roku 1941 ako Kolecsin. V ďalšom texte „"...duo ville Kolechyn..."“ z čoho usudzujeme, že už na konci 12. storočia existovali na tomto území dve obce. Neskôr sa však stretneme aj s označením "Koleczan", "Kolachan", "Kolecsin" či "Kiskolachen".
Kolechyn patril pod panstvo hradu Súča. Hrad plnil funkciu prednej stráže Trenčianskeho hradu z moravskej strany. Počas niekoľkých storočí menil majiteľov. V novembri 1449 bola Sucza s Kolechynom pričlenená k hradu Trenčín. Dňa 23. februára 1493 daroval kráľ Vladislav II. hrady Trenčín a Súču Jánovi Zápoľskému. Kráľ Ferdinand I. (po porážke Jána Zápoľského v roku 1527) finančne vyčerpaný dlhotrvajúcimi vojnami s Turkami 13. novembra 1527 založil hrad Súču aj s obcami za 1600 zlatých nitrianskemu biskupovi Štefanovi Podmanickému. Ten v roku 1528 zomrel a hrad prešiel do rúk jeho synovcov Jána a Rafaela Podmanických. Tí svojim dobrodružným životom upadli do nemilosti kráľovského dvora, a preto im boli v roku 1542 zobraté všetky majetky, vrátane hradu Súča. K panstvu hradu vtedy patrili obce: Hrabovka, Piechov, Horné Sŕnie, Nemšová, Malý a Veľký Kolačín.
Ďalšie záznamy o Kolačíne nachádzame v spise "Urbárium domini Trenchyn" z roku 1608, v ktorom sa hovorí o sporoch medzi obyvateľmi Veľkého a Malého Kolačína o medze. Z urbárov, ktoré sú takmer jedinými zachovanými písomnými pamiatkami z tohto obdobia, sa dozvedáme mená sedliakov (Matthias Gywro, Petrus Lathky, Georgius Markowy, Gregor Zayach, Paulus Pricop, Joannes Andrus, Gregor Prekas, Thomas Krysan), ich zvyky, pomenovania chotárov a ich častí (Nivy, Dužiny, Kopanie, Háj, Lazy, Markovica, Skaličky, Pliešky, Pod Húštikom, Mučedelnica, U Brodku, Zelnice, Kostelná, Vavrová, Brezina, Lieštie, Sekierka...).
Získavame aj informácie o poplatkoch, ktoré museli odovzdať svojmu zemepánovi. Na popolcovú stredu odvádzali po 3 vajcia a pol viazanice konope, na Veľký pôst po jednej merici hrachu, prosa a konopného semena, na Veľkú noc spoločne darovali jedného baránka. Platili sa aj dávky, napr. na Juraja (24. 4.), na Michala (29. 9.), na sviatok Božieho narodenia – po 30 denárov.
Názov.
Vývoj pomenovania obce.
Kolačín sa podľa staršej literatúry spomína v roku 1325, pričom názov Malý (sporadicky tiež Zemianský) Kolačín prvýkrát vystupuje v prameňoch z roku 1484. Čo sa týka etymológie názvu, R. Krajčovič ho spája s ohradou z kolov okolo pastviny alebo salaša, ale pripúšťa aj iné výklady. Začiatkom 19. storočia mali Malý a Veľký Kolačín úradný názov Kiskolacsin a Nagykolacsin. Za vyostrenej maďarizácie boli oba názvy upravené na Kiskelescény a Nagykelescény. Od roku 1920 sa používali slovenské úradné názvy Malý a Veľký Kolačín. Úradné zlúčenie obcí v roku 1960 viedlo k pomenovaniu Kolačín. Aj po pripojení už zlúčenej obce k Novej Dubnici v roku 1971 pretrvávajú názvy Malý Kolačín a Veľký Kolačín vo všeobecnom povedomí.
Historické názvy.
Kys Kolechen (1484), Kolachan (1496), Maly Kolacsin (1773)
Duo Kolechyn (1355), Kelechen (1368), Kolechyn (1439), Welky Kolacžin (1773)
Chotárne názvy.
Územie každej obce tvorila samotná obec a lúky, polia, lesy, pasienky. Pre lepšiu orientáciu im miestne obyvateľstvo priraďovalo chotárne názvy a pomenovania, ktoré sa tradovali z generácie na generáciu. Niektoré boli oficiálne uznané, iné názvy zostali iba v pamäti starousadlíkov. Každý roľník vedel, ktorá časť zeme patrí do dubňického chotára - dubňické, kolačanského chotára - kolačanské. Veľký význam pre roľníka mal pre predpovedanie nastávajúceho počasia Hňilí kút. Takto nazývali oblasť medzi Kolačínom a Trenčianskymi Teplicami. Ak z tejto strany išli mraky, tak sa očakávali silné a dlhotrvajúce „dežďe“.
Názvy sú zapísané fonetickou transkripciou, aby sa tak zachovala výslovnosť a rozdiely v nárečí obcí.
Čmelňički, Dolinka, Dužini, Háj, Hňilí kút, Hušťik, Kopaňje, Kráčini, Kút, Lazi, Lúčki, Malí háj, Močjari, Na Dubňickem, Na jame, Široké, Nad cigánom, Plješka, Pri lipke, Pod drgáčovcom, Sihli, Skalički, Volavice, Za bórím, Zápotočje, Zelňice
Beňákovec, Blaťiná, Brješki, Bukovina, Dole koncom, Duhé ďjeli, Hlboká cesta, Hlohovce, Horní koňec, Horňjé lúki, Hrebícke, Huorka, Huboč - Na huboči, Chrasné, Kaňová, Kračini, Kosťelná, Královec - Grófovec, Lazi, Maríkov, Močeďelňica, Markovica, Na salaši, Na vile, Na šušťíňe, Nová ulica, Ňivi, Panská zahrada, Palcovské, Pod stráňú, Predbohovica, Pri základoch, Rúbanka - Malá rúbanka, Rúbaňice, Sekerka, Stráň , Špaňiďjel, U Barákov, U brodku, U Čimov - Čimech, U Hložanov, U Horvátov, Za lješčim, Zalúčki
Obecné symboly.
Pečate.
So vznikom spočiatku len veľmi jednoduchej obecnej samosprávy súvisí aj vznik obecnej pečate. S vývojom administratívy sa dbalo na to, aby na písomnostiach nechýbal určitý druh overenia ich pôvodcu. Najčastejším overením bol podpis richtára, prísažných a v neposlednom rade aj pečať. Vývoj obrazových pečatí podporovali zemepáni predovšetkým z dôvodu negramotnosti richtárov. Aj Kolačín si v priebehu historického vývoja osvojil pečať s výtvarným motívom, ktorý sa stal pre neho charakteristickým. Originálne znaky na pečati prezentovali Kolačín navonok a môžeme ich právom nazvať historickým symbolom obce. Zreteľný odtlačok pečatidla pochádza z roku 1733. Znak vyrytý v strede poukazuje na roľníctvo, na pažiť je postavený mohutný snop obilia a kruhopis pečatidla znie: SIGILLVM•PAGI•WELKI•KOLACIN. V roku 1733 vzniklo aj ďalšie pečatidlo s celkom iným znakom. V jeho oválnom poli vyrastá košatý strom, pod ním sú štyri kvietky na každej strane kmeňa. Kruhopis pečatidla znie: SIGIL•PAGI•NAGI•KOLACIN•1733. Prvé pečatidlo patrilo časti, ktorú spravovalo Trenčianske panstvo, druhé zemianskej časti obce. Kompozične zaujímavá je pečiatka obce z druhej polovice 19. storočia. V strede pečatného poľa je vodorovne položený snop, na ktorý je zavesený kosák. Kruhopis pečiatky znie: TRENCSÉN•MEGYE•NAGY•KOLACSIN•KÖZSÉG•OBEC VELKI KOLAČIN.
Kronika obce.
Kroniku obce viedol do roku 1961 Vojtech Smrečanský (riaditeľ miestnej školy) a neskôr Pavel Filo (obyvateľ Kolačína). Je v nej zaznamenaná história obce až do obdobia jej pričlenenia k Novej Dubnici.
Život občanov.
Vývoj obce po roku 1900.
Veľký Kolačín mal v roku 1918 len 48 domových čísel a asi 380 obyvateľov. V povojnovom období bola v obci veľká bieda. Dievčatá slúžili ako pomocníčky v domácnosti väčšinou počas letnej sezóny v Trenčianskych Tepliciach alebo po majeroch. Niektorých obyvateľov zamestnal Dezider Singer na svojom neveľkom hospodárstve, ktoré sa nachádzalo vedľa cesty ku kaplnke po pravej strane. Neskôr jeho hospodárstvo viedli Šalamún Singer a jeho brat Móric. Posledného majiteľa Ľudovíta Singera s matkou odvliekli do koncentračného tábora v Terezine. Ich majetok bol daný do užívania vládnemu komisárovi obce - Michalovi Roncovi, ktorý sa on staral ako o vlastny až do času, kým sa Ľudovít Singer nevrátil. Ten potom platil ženám počas poľných prác za 12-hodinovú pracovnú dobu 4 - 5,- Kčs, mužom 5 - 7,- Kčs. Stáli zamestnanci mali plat v naturáliách, za 3 mesiace dostali 3 q chlebového a 2 q kŕmneho obilia a 300,-Kčs. Mali zároveň nárok na deputátne role (1200 m2). Hoci často nevyplácal mzdu načas, občania boli radi, že sa im naskytla aspoň takáto príležitosť. Napokon mu bol majetok skonfiškovaný a pridelený JRD vo Veľkom Kolačíne v r. 1950.&lt;br&gt;
Obyvatelia Veľkého i Malého Kolačína boli (okrem spomínaných Singerovcov) len drobnými majiteľmi pôdy - 25 % vlastnilo 2,5 merice pôdy, t. j. 0,5 ha, dalších 25% od 0,5 - 1 ha, 30 % 1 - 2 ha a len 20 % z nich vlastnilo 2 - 5 ha pôdy. V Malom Kolačíne bol veľkostatok grófa Škribenského. Od jeho dcéry ho v roku 1921 odkúpili súrodenci Pavel a Adam Kubaščíkovci a Žofia Kubaščíková. Po viacerých sporoch medzi nimi získal majetok Adam Kubaščík.&lt;br&gt;
Do roku 1925 dolný koniec obce končil po terajšiu Novú ulicu. Po ľavej strane hlavnej cesty smerom na Novú Dubnicu dal v r. 1935 Ján Lejo postaviť obchod a hostinec. Stavebný ruch sa vzmáhal až od r. 1939 a zlepšili sa i životné podmienky občanov, pretože sa začala výstavba Škodových závodov v Dubnici nad Váhom.
Prvý bicykel si doviezol z Francúzska Vincent Blaho v r. 1927, prvý motocykel mal železničiar Adam Dulka v r. 1936, v septembri 1953 bola obec pripojená na elektrickú sieť a 9. 2. 1955 bola dovezená prvá práčka. Telefón bol zavedený po prvýkrát v roku 1954.
Škola.
Do roku 1900 sa v Kolačíne vyučovalo len v malej miestnosti domu majiteľa Pavla Arpáda Andaházyiho, ktorý ako školský inšpektor poskytol aj učiteľa. Neskôr zariadil postavenie štátnej školy, v ktorej sa vyučovalo od roku 1904 a prvým učiteľom bol Mojo. Aj napriek zákazu vyučoval po slovensky. Do školy sa chodilo iba 4 roky, aj to len cez zimu, keď nebolo práce na poliach a okolo hospodárstva. Po skončení 4. ročníka bola pre mládež od 15 - 18 rokov tzv. večerná opakovacia škola (do roku 1920).
Práce na poliach a polné miery.
Naši predkovia na svojich poliach pestovali pšenicu, jačmeň, raz, ovos, pohánku a neskôr aj kukuricu. Okrem obilia to bol hrach, šošovica, bôb, fazuľa a slnečnica (z jej semien vytláčali olej). Semená slnečnice, ľanu a konopí ľudia chodievali vybíjať k Tozefovi Roncovi, lebo vlastnil "stupy" na vybíjanie oleja. V "stupách" vznikali tzv. "koláče", za ktoré vyberali nízke poplatky od svojich zákaznikov. "Koláče" nazývali aj "kuchy". Vďaka obsahu žltej farby v korunných lístkoch slnečnice používali odvar z nich na farbenie látky.&lt;br&gt;
Po spracovaní lanu a konope na vlákna tkali plátno, plachty, vrecovinu i obrusy. Z jemných nití spracovávali plátno na odevy aj čipky. Z hrubých vláken zhotovovali povrazy, laná a koberce. Konope a ľan močili v močidlách, okolo ktorých vysádzali vŕby.&lt;br&gt;
Pozemky vymeriavali 108-centimetrovvm prútom. Sedliacky lán meral cca 12 prútov. Na 1 ár poľa osievali 327 litrov obilia, ktoré merali na merice (1 merica = 60 l obilia)
Stravovanie.
Jedlo obyvateľov Kolačína bolo jednoduché a jednotvárne. Na stoloch chudobnejších bola každodenným chodom kapustnica s melencami, pohánková kaša a bôb, občas cestoviny, mliečne výrobky či sušené alebo zavárané ovocie, veľmi zriedkavo mäso. Len v nedeľu ráno bola káva. Ako sladidlo sa používal v čase núdze vývar z cukrovej repy. Múka sa mlela väčšinou len z jačmeňa, biela (mielková) sa používala pri varení a chlebová na pečenie chleba, do ktorého sa pridávalo veľa zemiakov. Pec na chlieb bola takmer v každej domácnosti. V období pôstu sa nesmelo zasmážať bravčovou masťou, ale len maslom, prípadne umelým tukom. Na večeru boli len uvarené zemiaky omastené konopným olejom a surová kyslá kapusta.
Ľudový odev.
Ženy nosili rukávce a spodník, sukne zo zafarbeného plátna, široko riasené. V pracovných dňoch mali sukne tmavšej farby, na veľké sviatky nosili sukne z jemného tenkého tmavomodrého súkna. Družice na svadbu alebo do kostola mali oblečené sukne zvané rubáše, tie boli biele a na nich nosili zásteru z bielej krajkoviny s farebnými hodvábnymi stuhami okolo pása. Na nohách mali súkenné papuče alebo čižmy, neskôr na čižmách nosili žlté podkovičky. Slobodné a nevesty nosili pestro zdobené "lajblíky" (krátke vesty) a chodievali bez pokrývky hlavy, vydaté a staršie ženy sa odievali do lajblíkov tmavšej farby a na hlavu si uväzovali šatky. Mládenci i ženáči si obliekali široké nohavice v spodnej časti ostrapkané i obrúbené, vyšívanú košeľu so širokými rukávmi, na hlavu klobúk a na nohy vysoké čižmy. V zime zasa vysoké papuče z tmavého súkna. V lete mali oblečené len spodky "(gatky)" z domáceho plátna, ktoré mali v rozkroku všitý viditeľný klin. V nedeľu a vo sviatky nosievali "jankle" (svetre) s vyšívaným "lajblíkom". Kvety a rôzne ornamenty na rukávcoch či lajblíkoch s radosťou vyšívali ženy v zime, keď nebola práca na poli.
Politika.
Starostovia pôsobiaci vo Veľkom Kolačíne:
Ľudové zvyky a piesne.
Pretože Kolačín sa nachádza v trenčianskej národopisnej oblasti, vlastní bohaté a rôznorodé prejavy ľudovej tradície. 
Pálenie Ďura.
Patrí z hľadiska piesní a zvykov k jarnému obyčajovému cyklu. Je oslavou životodarnej sily slnka a jeho zástupcu na zemi - ohňa. Jeho úlohou je napomôcť vegetácii a všetkému, čo bolo vložené do zeme, vyrásť a bujnieť.
Deň Juraja (24. 4.) je považovaný za prelomový, po ňom všetko rastie. Je chápaný ako kľučiar, v ktorého moci je ovplyvniť a podporiť nastávajúcu úrodu.
&lt;br&gt;Sviatok sv. Juraja a zvyky s ním spojené sa s tzv. „zavliekaním." Hlavná váha sviatkovania bola na mládeži, konkrétne na dievčatách, ktoré sa chodili prechádzať po chotári obce za spevu jurských piesní. Poobede, keď už bola dokončená všetka práca okolo hospodárstva, išli mládenci "„richtuvať“" vatru na večerné pálenie z orezaných a spadnutých konárov a z toho, čo zostalo po čistení pasienkov. Okolo ôsmej, deviatej hodiny večer mládenci zapálili vatru, čo bolo signálom pre ostatnú mládež, aby sa pri nej začali schádzať. Neviazaná zábava pri vatre prerastala až do vzájomného prekrikovania sa a vykrikovania posmeškov na inú skupinu zo susednej dediny.
Dubničania na Kolačancov vykrikovali:
"„Kolačanci - junci, vará žaby v hrnci. Kolačani na jame, vará žaby vahane.“"
Večer, keď už oheň doháral, vrcholil preskakovaním vatry a rozídením sa menších skupín v tichosti do dediny, aby mohli pokračovať zavliekaním. Ešte dnes nájdeme po Ďurovi z pántov povyťahované bránky, premiestnené nádoby na odpad, na stĺpy zavesené rôzne predmety, či iné hospodárske náradie. Gazdovia si preto v minulosti museli svoje veci zaopatriť ešte pred večerom, lebo čo nebolo ukryté, zamknuté, zvádzalo k tomu, aby to mládenci zavliekli do inej dediny. Mládež z Veľkého Kolačína kedysi pálila Ďura na Kopankách, ale neskôr po zalesnení sa pridala k mládeži z Malého Kolačína a dodnes pálievajú spolu na Skaličkách.
&lt;br&gt;Typickým znakom piesní spojených so spievaním Jura je spievanie "Hoja ďunďa hoj". Pôvod slova "ďunďa" nie je jednoznačný, ale už Bohuslav Tablic v roku 1805 upozornil, že je zrejme z maďarského gyöngyöm – miláčik, milý.
Fašiangy.
Te to obdobie od Troch kráľov až do polnoci pred Popolcovou stredou. Potom nasleduje 40-dňový pôst až do Veľkého piatku. Vo fašiangovom období bolo na hospodárstve relatívne menej práce, organizovali sa zabíjačky, zábavy a tiež sa robievalo veľa svadieb. Ľudia sa obliekali do masiek, ktoré okrem zábavnej funkcie mali aj ochranný význam a mali chrániť proti pôsobeniu negatívnych síl, mali zabezpečiť úrodný rok a plodnosť hospodárskych zvierat. Pri typických obchôdzkach v maskách mládež získavala jedlo (vajíčka, slaninu, údené mäso, ...) i pálenku. Okrem preobliekania sa za druhých sa zaužívalo aj zosmiešňovanie samých seba, typické boli zvieracie masky (koza, medveď). Posledné tri dni boli najveselšie a zábavy vyvrcholili v utorok poslednou muzikou pred Popolcovou stredou.
&lt;br&gt;Fašiangy končili pochovávaním basy. Pri tomto symbolickom pohrebe miestni občania (v prestrojení za farára, organistu, kostolníka) uskutočnili obrad, počas ktorého bolo veľa plaču, smiechu a zábavy všetkých prítomných. Ľudia sa počas fašiangov správali uvoľnene, v domoch sa pieklo mäso, varila huspenina, vyprážali šišky a fánky. Dodnes v tomto čase po Kolačíne znie: &lt;br&gt;
"„Fašiangy, Turíce, Veľká noc ide, kto nemá kožuštek, zima mu bude...“"
Hody.
Každoročne sa obyvatelia Kolačína, ich rodinní príslušníci a priatelia stretávajú na hodoch. Nezvyčajný ruch pred kaplnkou, slávnostne odeté ženy, muži i deti, zopár stánkov, hlučná vrava, zvítania po rokoch a všadeprítomná dobrá nálada k tomuto sviatku neodmysliteľne patria. Býva tu i hodová tanečná zábava, ktorú si udržujú každoročne požiarnici. Obyvatelia Kolačína slávia hody každý rok v nedeľu po 15. auguste ako pamiatku na vysviacku kaplnky.
Jánsky haluškový festival.
Tradíciu založil Janko Uličný v oveľa menšom rozmere na lúke, na ktorú neskôr nadviazal Klub slovenských turistov Kolačín, ktorú organizuje v spolupráci s mestom Nová Dubnica. Podujatie sa koná od roku 2007, pôvodne na lúke, neskôr na futbalovom ihrisku a od roku 2016 v areáli kultúrneho domu. Pre návštevníkov je pripravená živá folklórna hudba, súťaže pre deti a dospelých, atrakcie pre deti a samozrejme halušky, krorých sa predá každoročne viac než 1000 porcií.
Zábavy.
V letnom období sa zábavy konali v Pánskej záhrade, pod Markovicou a k najobľúbenejším patrili zábavy na Podlazí - Na vile - Na Arpádovej vile. Zábavy bývali aj na majeri. Organizátormi zábav bol hasičský zbor, ktorý v tejto tradícii pokračuje aj v súčasnosti.
Spoločenské organizácie.
Dobrovoľný požiarny zbor Kolačín.
Bolo to 5. júla 1925 v tažkej povojnovej dobe, keď sa občania Kolačína rozhodli založiť Dobrovoľný hasičský zbor (DHZ). Vtedy chudobnú obec s drevenými stodolami a obytnými domami pokrytými šindľom i slamou totiž často ohrozoval požiar. V tom čase už obec mala ručnú štvorkolesovú striekačku zakúpenú ešte v roku 1900, ktorá bola umiestnená v improvizovanej šope, v tom čase nazývanej Strekáreň (na mieste terajšej požiarnej zbrojnice). Ku striekačke chýbalo vybavenie a riadne príslušenstvo, ale hlavne nebol organizovaný výcvik ani školenia požiarnikov. To boli hlavné dôvody, prečo sa na Valnom zhromaždení dňa 5. júla 1925 rozhodlo o založení DHZ.
K zakladajúcim členom patrili: Dezider Singer, Šimon Filo, Ondrej Hrebík, Jozef Dulka, Adam Marušinec, Michal Ronec, Ludevít Singer, Jozef Filo, Štefan Raček, Adam Marek, Jozef Kaňovský, Vincent Fusík, Lukáč Dulka, Michal Dubnička, Ján Ronec, Jozef Ronec, Juraj Krutek, Ondrej Behúl, Augustín Kubaščík a Štefan Mičian. Z menovaných sa veliteľom stal Dezider Singer.
Zbor si hneď od začiatku plnil všetky úlohy zodpovedne a obetavo. Pretože nemal riadnu výzbroj ani výstroj a nebolo ani finančných prostriedkov na ich zakúpenie, musela si obec vziať pôžičku v Tatrabanke v Trenčíne. Konečne sa začalo s výcvikom, ktorému sa venoval najmä Dezider Singer ako vyslúžilý dôstojník uhorskej armády v 1. svetovej vojne. Výcvik sa uskutočňoval každú nedeľu a tešil sa veľkému záujmu občanov, pre ktorých bol zábavou a príjemným spestrením dňa.&lt;br&gt;
V roku 1927 došlo k rozdeleniu zboru, pretože členovia z Malého Kolačína sa odčlenili. Ich veliteľom sa stal František Lehotský. Významná slávnosť vysviacky hasičského práporu sa v obci uskutočnila v roku 1928. Zbor sa omladil, za veliteľa bol zvolený Ondrej Hrebík a začal sa venovať i iným činnostiam.&lt;br&gt;
Vo veľmi tažkých podmienkach (v malej miestnosti bývalej školy, neskôr v miestnom hostinci) sa začali nacvičovať a hrať divadelné hry. Usporadúvali sa aj tanečné zábavy a na tie časy veľkolepé majálesy v prírodnom prostredí na „Arpáde“ za hojnej účasti návštevníkov z okolitých obcí i kúpeľných hostí z Trenčianskych Teplíc. To boli jediné zdroje, z ktorých sa udržiavala životaschopnosť požiarneho zboru.
V rokoch 2. svetovej vojny sa požiarna ochrana zmenila na pohotovostnú a poriadkovú službu.
Reorganizácia v hasičskom zbore nastáva v roku 1953, kedy sa premenoval na Dobrovoľnú požiarnu ochranu, jej predsedom zostal Ondrej Hrebík a veliteľom sa stáva Adam Marek. V tom čase sa dostavujú aj prvé úspechy nielen družstva mužov, žiakov, ale aj žien v rôznych požiarnych súťažiach.
V roku 1964, po zlúčení Malého a Veľkého Kolačína do jednej obce Kolačín, zlúčili sa aj požiarne organizácie. Za predsedu bol zvolený Adam Hrebík a veliteľom bol Anton Mician. Počet členov v tomto období bol už 110, z toho 20 žien.&lt;br&gt; Vďaka pochopeniu väčšiny členov a najmä ich zásluhou bolo odpracovaných 650 brigádnických hodín v „Akcii Z“ pri výstavbe kultúrneho domu, 300 hodín na pomoc JRD a ďalších 900 brigádnických hodín pri rôznych akciách, akými boli úprava vodných zdrojov, zavádzanie verejného vodovodu, údržba požiarnej techniky, jarné upratovanie a mnohé iné aktivity. Aj vďaka ich úsiliu mohla by 28. septembra 1989 otvorená a do užívania odovzdaná nová požiarna zbrojnica.
Nie zriedka sa organizovali aj výlety pre členov zboru a ich rodinných príslušníkov do bližšieho i vzdialenejšieho okolia. Bez požiarnikov sa, jednoducho, v obci nezaobišla žiadna väčšia akcia. Tak to bolo v minulosti a tak je to aj dnes.
V súčasnej situácií pokračuje zbor vo svojej snahe zabraňovať a preventívne predchádzať živelným pohromám. Oblasť výcviku je taktiež jednou z priorít a zbor neustále dokazuje svoju pripravenosť na rôznych súťažiach. V oblasti kultúrneho života v obci zbor pokračuje v tradícií Hodových zábav, stavania mája, pomáhajú Mestu Nová Dubnica pri organizácii Osláv dní mesta, MDD a iných celomestských akciách.
V súčasnej dobe má DHZ Kolačín 78 členov, 2 družstvá žiakov, 2 družstvá mužov a 1 družstvo žien. Okrem účasti na súťažiach, kde sa umiestňujú v rámci Slovenska na popredných miestach, organizujú každoročne Floriánsku kvapku krvi. V roku 2024 sa uskutočnil už 9. ročník.
Správa.
Založenie jednotného roľníckeho družstva.
V roku 1948 bola pôda veľkostatkárov rozdelená medzi drobných roľníkov (Nivy medzi obyvateľov Veľkého, Pod Húštikom a Kopanie medzi roľníkov z Malého Kolačína). Aby sa zamedzilo ďalšiemu rozdrobovaniu pôdy, začalo sa organizovať založenie JRD. Ustanovujúce valné zhromaždenie sa konalo 11. júna 1950 v tunajšej škole. Novozaložené JRD malo 32 členov, 80 ha ornej pôdy, 156 ha pasienkov a lúk, 16 kráv, 8 ks mladého dobytka a 2 páry koní. Prvú žatvu robili spoločne, navzájom si pomáhali, ale úrodu si bral každý len zo svojej role.&lt;br&gt;
Na jeseň došlo k hospodársko-technickej úprave pozemkov, t. j. k sceleniu pôdy do blokov. Nečlenom, ktorí mali pôdu v takto vytvorených blokoch, sa vymerala pôda na inom mieste a museli podľa výmeru odovzdávať štátu povinné dodávky, tzv. kontingent (zemiaky, obilie, vajcia, mlieko).&lt;br&gt;
V r. 1950 sa začalo aj s výstavbou kravína, ktorú realizovala firma Roľstav zo Žiliny. Všetky práce sa zabezpečovali cez Strojnotraktorovú stanicu v Ilave. Predsedom JRD bol Jozef Hrebiík, účtovníkom Augustín Dubnička, neskôr Pavel Filo, a pokladníkom Jozef Marušinec. V r. 1951 pridelil ONV v Ilave družstvu starší traktor. JRD prevzalo od Ľudovíta Marušinca nedostavaný rodinný dom, za ktorý mu postavilo druhý, a zriadilo v ňom kanceláriu. V roku 1955 sa doňho nasťahoval MNV. &lt;br&gt;V r. 1961 došlo z príkazu ONV v Považskej Bystrici k zlúčeniu JRD Kolačín, Dubnica nad Váhom, Prejta, Klobušice a Horná Poruba do JRD Nové Považie so sídlom v Dubnici nad Váhom. Na tunajšom dvore zostal len vedúci dvora.
Zlučovanie obcí.
Hoci JRD bolo od r. 1958 celoobecné, starali sa oň dva národné výbory (z Malého i Veľkého Kolačína). Preto sa 1.6.1990 pristúpilo k úradnému zlúčeniu oboch obcí. Tento proces vôbec nebol jednoduchý. Obyvatelia Veľkého i Malého Kolačína svojim funkcionárom vyčítali, že zapredali svoju obec. Nevedeli sa dohodnúť, ako novovzniknutú spojenú obec pomenujú, až napokon dospeli ku kompromisu. V názve vynechali prívlastky Veľký a Malý a ponechali len Kolačín. Spojením mala obec 998 obyvateľov. Predsedom MNV sa v r. 1961 stal Ján Javorek. V roku 1967 bola otvorená cesta a hoci bola len poľnou bez tvrdého podkladu, stala sa spojnicou medzi dvoma časťami už jednej obce.&lt;br&gt;
Mesto Nová Dubnica sa zlúčilo s obcou Kolačín do jedného administratívneho celku dňa 27.11.1971. Vytvorená prímestská časť sa označila názvom Nová Dubnica - mestská časť Kolačín. Zanikol spoločný obvodný úrad a zostal len MNV Nová Dubnica s centrálnou právomocou. Od tohto dátumu sa začala písať spoločná história Novej Dubnice a Kolačína.
Budovy a pamiatky.
Kaplnka Obrátenia sv. Pavla.
Rímskokatolícka Kaplnka obrátenia svätého Pavla bola postavená v novogotickom slohu koncom 19. storočia. Nachádza sa pod kopcom zvaným Hôrka v južnej časti Veľkého Kolačína, cez ktorý vedie cesta smerom do Trenčianskych Teplíc. Stavba má obdĺžnikový pôdorys a je zaklenutá krížovou hrebienkovou klenbou. Novogotická fasáda je s historizujúcimi architektonickými článkami. Nechal ju postaviť Pavel Arpád Andaházyi, veľkostatkár, ktorý pracoval ako školský inšpektor v bývalej Trenčianskej stolici na počesť svojej funkcie a náboženských pohnútok. Na zadnej oblúkovej stene nad oltár dal umiestniť obraz svojho patróna - Sv. Pavla na koni. Po jeho smrti sa o kaplnku nik nestaral a tá najmä počas 1.svetovej vojny úplne chátrala, strecha bola porozbíjaná, po múroch tieklo a boli opadané, krov úplne zhnitý. V roku 1923 sa obyvatelia dohodli, že si kaplnku svojpomocne opravia. V obci sa uskutočnila zbierka, drevo na krov sa vyrúbalo z obecných hôr. Všetok dovoz materiálu a samotný materiál financoval Dezider Singer, manžel Anny, dcéry Pavla Arpáda Andaházyiho. Občania oslávili vysviacku kaplnky v nedeľu po sviatku Nanebovzatia Panny Márie 17.augusta 1924. Kaplnku vysvätil a prvú omšu celebroval pápežský prelát z Trenčína. Odvtedy sa hody oslavujú v nedeľu po 15.auguste. Táto kaplnka bývala v časoch, kedy obec nemala ani jeden kostol, pravidelne v letnom období miestom slávenia svätých omší. Do roku 2011 sa konali v kaplnke sv. omše 2x v týždni a 1x ročne hodová. V roku 2011 bola ukončená
stavba kostola v Kolačíne, bohoslužby sa v kaplnke odvtedy neslávili. Omše sa tu konali do roku 2011, kedy bol postavený Kostol nanebovzatia Panny Márie vo Veľkom Kolačíne. Od roku 2017 je kaplnka majetkom mesta Nová Dubnica. V roku 2020 vzniklo Občianske združenie Kaplnka Kolačín s cieľom rekonštrukcie, udržiavania a zveľaďovania kaplnky. Po získaní financií od mesta, kraja a darcov sa prešlo k rekonštrukcii. Kaplnka bola po rekonštrukcii slávnostne otvorená 15. septembra 2024.
Kostol Nanebovzatia Panny Márie.
Projektové práce na nový kostol začali v roku 2001. V roku 2002 bolo vydané stavebné povolenie. Výstavba sa začala v roku 2003. Keďže počas výstavby došlo ku komplikáciám (havária krovu), kostol bol posvätený žilinským diecéznym 
biskupom Mons. Tomášom Galisom až v máji roku 2011. Patrónkou kostola je Nanebovzatá Panna Mária.
Hájovňa Kišky.
Pavel Arpád Andaházyi vlastnil aj veľkú rozlohu lesov a pasienkov, o ktoré sa mu staral hájnik Horvát, ktorý býval v hájovni v Kiškách a užíval asi 5 ha rolí a lúk. Lesy potom nový majiteľ Dezider Singer odpredal urbárskej obci v Dubnici nad Váhom a hájnikom bol Ján Opát. Ku koncu II. svetovej vojny sa odsťahoval a hájovňa bola zbúraná.
Dom kultúry.
Výstavba Domu kultúry sa začala v 70. rokoch. 9. augusta 2009 sa konalo slávnostné otvorenie po rekonštrukcii.
Historická izba.
Nápad na vznik historickej izby Kolačína vznikol okolo roku 2007, v čase, kedy Nová Dubnica oslavovala 50. výročie vzniku a pri tejto príležitosti sa tvorila monografia Novej Dubnice, kde bola časť venovaná aj Kolačínu a kde sa začala mapovať história obce. V novembri 2014 bola v priestoroch knižnice otvorená Historická izba Novej Dubnice. Vtedy sa nápad na vlastnú historickú izbu Kolačína ešte viac prehĺbil. 
Historická izba bola vybudovaná až o pár rokov neskôr. Slávnostne bola otvorená 19. septembra 2018. Nachádza sa na 1. poschodí domu kultúry v dvoch miestnostiach. Vyskladala sa z historických predmetov a fotografií, ktoré podarovali občania. Na paneloch sa tematicky zachytáva vývoj obce, pamiatky, tradície, ľudové zvyky, odev a život v minulosti i dnes. Prezentuje históriu Kolačína zmapovanú podľa kroniky obce.
Súčasťou osláv bolo okrem iného vysvätenie sochy sv. Floriána v požiarnej zbrojnici a otvorenie výstavy historických fotografií mapujúcich históriu Kolačína. Po sprievode obcou a položení vencov na cintoríne čakala na prítomnú verejnosť ukážka požiarnej techniky.
Zároveň boli ocenení aj vyslúžilí hasiči pri príležitosti 95. výročia DHZ Kolačín, kedy sa oslavy kvôli pandémii nemohli uskutočniť.

</doc>
<doc id="674015" url="https://sk.wikipedia.org/wiki?curid=674015" title="Záskalský potok">
Záskalský potok

 Záskalský potok je potok v regióne Orava, na území mesta Dolný Kubín v mestskej časti Záskalie v okrese Dolný Kubín v Žilinskom kraji. Je pravostranným prítokom Oravy, v povodí Váhu; má dĺžku . Je vodným tokom IV. rádu. Hydrologické poradie (číslo povodia): 4-21-04-8529. Geomorfologická kategorizácia: geomorfologická oblasť Stredné Beskydy, geomorfologický celok Oravská vrchovina.
Prameň.
Pramení v nadmorskej výške v lesnom extraviláne na juhovýchodnom úbočí vrchu Minčol s nadmorskou výškou v lese "Bucľov" na území mesta Dolný Kubín mestskej časti Záskalie v okrese Dolný Kubín, v geomorfologickom celku Oravská vrchovina.
Opis toku.
Tečie juhovýchodojužným smerom, postupne je lesný extravilán vystriedaný pasienkami a lúkami, pravým brehom obmýva les "Blatná", esovite sa skrúca, opäť preteká lesným extravilánom, v nadmorskej výške priberá bezmenný pravostranný prítok pritekajúci zo svahov vrchu Pikula s nadmorskou výškou , v nadmorskej výške priberá bezmenný pravostranný prítok, lesný porast je opäť striedaný trvalým trávnym porastom, v nadmorskej výške priberá bezmenný ľavostranný prítok, v nadmorskej výške priberá bezmenný pravostranný prítok a zakrátko i v nadmorskej výške bezmenný pravostranný prítok, v nadmorskej výške priberá ďalší bezmenný pravostranný prítok, stáča sa do východného smeru, povyše intravilánu mestskej časti Záskalie pravým brehom obmýva samotu "Pltisko" a v nadmorskej výške ústi do Oravy ako jej pravostranný prítok. Orava ďalej ústi do Váhu. "Záskalský potok" má šesť bezmenných prítokov.
"Záskalský potok" pramení, preteká a ústi na území mesta Dolný Kubín, v priestore katastrálneho územia mestskej časti Záskalie v okrese Dolný Kubín, v Žilinskom kraji, v geomorfologickom celku Oravská vrchovina.
Pôvod názvu.
Názov vodného toku "Záskalský potok" má pôvod v názve mestskej časti Záskalie v meste Dolný Kubín, v priestore ktorej pramení, preteká a ústi. Z toponyma "Záskalie" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Záskalský potok" ako súčasť veľmi početnej skupiny názvov v slovenskej toponymii, najmä hydronymii. Názov mestskej časti "Záskalie", ako typický predstaviteľ predponovo-príponového toponyma, má pôvod v polohe pomenúvaného geografického objektu z hľadiska pomenúvateľa vo význame "objekt ležiaci za skalou/za skalami, za súvislou masou kameňa, za tvrdou horninou". Motivácia pomenovania je aj v súčasnej slovenčine jasná.
Hydronymum "Záskalský potok" bolo štandardizované v roku 1994. Najstarší dochovaný písomný záznam toponyma Záskalie je z roka 1345.

</doc>
<doc id="674020" url="https://sk.wikipedia.org/wiki?curid=674020" title="Sokolec (vrch v Tribeči)">
Sokolec (vrch v Tribeči)

Sokolec () je vrch v pohorí Tribeč. Leží nad obcou Malá Lehota, približne juhovýchodne od Partizánskeho.
Poloha.
Nachádza sa vo východnej časti pohoria, v geomorfologickom podcelku Rázdiel a časti Skýcovská vrchovina. Vrchol leží v Banskobystrickom kraji, na území okresu Žarnovica a zasahuje na katastrálne územie obcí Veľké Pole a Malá Lehota. Hrebeň vrchu je súčasťou prírodnej rezervácie Sokolec.
Opis.
Sokolec je druhý najvyšší vrch pohoria, ležiaci v jeho východnej časti. Okolitá oblasť je výrazne nižšia, no kúsok severne () začína hrebeň susedného pohoria Vtáčnik s vyššími vrchmi. Potvrdzuje to severný sused, vrch Stráž (), severozápadne leží Cígerova skala (), juhozápadne vrch Lámaniny () a juhovýchodne vrch Vojšín (). Západnú časť masívu odvodňujú prítoky Hostianskeho potoka do Žitavy v povodí rieky Nitry, do Žitavy prúdi i voda z južných svahov, ktoré sú prameniskom Žitavice. Zo severovýchodných svahov voda odteká Píľanským potokom do rieky Kľak v povodí Hrona. Najbližšími sídlami sú na južnom úpätí situované štále obce Malá Lehota, severovýchodne ležiace Veľké Pole a východne ležiaca Píla. 
Výhľady.
Vrcholový hrebeň, ktorý je súčasťou chráneného územia, je pokrytý lesným porastom. Rozhľad preto poskytujú len malé lokality bez porastu, najmä na svahoch. Viditeľné sú najmä okolité vrchy pohoria, z vhodných miest však možno pozorovať i časť Vtáčnika, Štiavnické vrchy, Pohronský Inovec, Považský Inovec či Strážovské vrchy.
Prístup.
Vrchol leží v prírodnej rezervácii, kde je obmedzený pohyb osôb a nakoľko naň nevedie značená turistická trasa, pohyb osôb je tam nežiadúci. Červeno značená Ponitrianska magistrála prechádza západne ležiacim sedlom, spájajúcim Sokolec a Lámaniny. Vrch je dostupný z okolitých osád (štálov).

</doc>
<doc id="674025" url="https://sk.wikipedia.org/wiki?curid=674025" title="Parlamentné voľby v Moldavsku v roku 2021">
Parlamentné voľby v Moldavsku v roku 2021

 Predčasné parlamentné voľby v Moldavsku sa uskutočnili 11. júla 2021. Približne 3 milióny moldavských občanov si v nich vyberalo 101 poslancov Parlamentu Moldavskej republiky. Víťazom sa stala stredopravá Strana akcie a solidarity (PAS), ktorá získala viac ako 52% a 63 kresiel. Okrem nej sa do parlamentu dostali už len dve ďalšie zoskupenia - Volebný blok komunistov a socialistov (BECS) s 27% a populistická strana "Şor" s 5%. Volebná účasť dosiahla 52,3%. 
Voľby boli vnímané najmä ako súboj proeurópskych (PAS) a proruských (BECS, Şor) síl. Jednoznačné víťazstvo PAS predpokladá zlepšenie vzťahov s EÚ a USA, ale aj stabilizovanie politickej scény, ktorá trpela v posledných rokoch mocenskými súbojmi a najmä kauzou krádeže 1 miliardy dolárov z moldavského bankového systému. Organizácia pre bezpečnosť a spoluprácu v Európe označila voľby za súťaživé a dobre zorganizované, hoci sa vyskytli obavy o nezávislosť Centrálnej volebnej komisie. 
23. júla schválil výsledky volieb moldavský Ústavný súd a 6. augusta bola 61 hlasmi vymenovaná nová vláda premiérky Natalie Gavriliţovej. 

</doc>
<doc id="674044" url="https://sk.wikipedia.org/wiki?curid=674044" title="Sky Park">
Sky Park



</doc>
<doc id="674046" url="https://sk.wikipedia.org/wiki?curid=674046" title="Mikróby">
Mikróby



</doc>
<doc id="674047" url="https://sk.wikipedia.org/wiki?curid=674047" title="Poltivky">
Poltivky



</doc>
<doc id="674048" url="https://sk.wikipedia.org/wiki?curid=674048" title="Poltivka">
Poltivka



</doc>
<doc id="674053" url="https://sk.wikipedia.org/wiki?curid=674053" title="Kausia">
Kausia

Kausia () bola macedónska pokrývka hlavy. 
Kausia, plstený alebo kožený klobúk so širokou striežkou (v podobe hríbu, niekedy so šnúrkami na uviazanie), bol súčasťou odevu Macedónčanov a susedných národov (napr. Ilýrov). Pripomína podobnú mäkkú pokrývku hlavy zvanú "pakol", ktorú dnes nosia muži v Afganistane (hlavne Nuristanu v pohorí Hindúkuš) a Pakistane (na územiach, ktoré boli kedysi pod macedónskou nadvládou). Kausia bola pravdepodobne lacná a mohli ju ľahko vyrábať pre vojakov v dostatočnom množstve (nosili ju aj chudobní ľudia, aby sa chránili pred slnkom i chladom). Od 4. stor. pred Kr. (v helenistickom období) ju nosili hlavne macedónski vojaci a vysokopostavení úradníci, aby sa odlíšili od ostatných Grékov. Jej názov bol zrejme odvodený z gréckeho slova kausis (καῦσις), čo znamená „teplo“, ktoré pripomína jej schopnosť zahriať.
Pekná ukážka toho, ako vedela kausia ochrániť svojho majiteľa v zlom počasí je uvedená v epigrame gréckeho básnika Antipatra (v Macedónsku), adresovanom rímskemu aristokratovi Luciovi Pisovi okolo roku 11 pred Kr.: 
- text v starogréčtine: zaznamený v antológii gréckych epigramov (Anthologia Graeca), epigram Antipatros, 6, 335.
Purpurovú kausiu s kráľovským diadémom nosili macedónski panovníci ako súčasť kráľovského odevu. Tento diadém bol úzky pás látky, v purpurovej a zlatej farbe. Kausiu s kráľovským diadémom (καυσία a διάδημα) nosil i Alexander Veľký a takisto aj posledný panovník dynastie Ptolemaiovcov. Plutarchos uvádza, že vyslúžiť si u Macedónčanov purpurovú kausiu bolo veľkou poctou: "„... a boli potešení, že od Eumena prijali také pocty, aké králi udeľujú svojim priateľom. Bol totiž splnomocnený rozdávať purpurové kausie a vojenské plášte (chlamys), a to bol medzi Macedónčanmi mimoriadny kráľovský dar.“" 

</doc>
<doc id="674057" url="https://sk.wikipedia.org/wiki?curid=674057" title="Hongkonská univerzita">
Hongkonská univerzita

Hongkonská univerzita (, , skratka HKU) je verejná výskumná univerzita v Hongkongu. Je najstaršou a najvyššie hodnotenou inštitúciou terciárneho vzdelávania v osobitej autonómnej oblasti. V súčasnosti na desiatich fakultách študuje približne 30 tisíc študentov.
Dejiny.
Hongkonská univerzita priamo nadväzuje na staršiu inštitúciu, Hongkonský inštitút medicíny pre Číňanov (Hong Kong College of Medicine for Chinese), ktorá bola založená v roku 1887. Jej hlavným účelom bolo sprostredkovať poznatky západnej medicíny miestnemu čínskemu obyvateľstvu, ktoré praktikovalo predovšetkým tradičnú čínsku medicínu. Táto inštitúcia sa neskôr stala základom novozaloženej univerzity, v rámci ktorej bola transformovaná na lekársku fakultu, dnes známu ako Li Ka Shingova fakulta medicíny, pomenovaná po najbohatšom Hongkončanovi, ktorý je jej dlhodobým mecenášom.
Samotné založenie univerzity v roku 1911 bolo hnané dvoma dôvodmi. Britskí vládcovia Hongkongu reagovali na založenie univerzity Tchung-ťi v Šanghaji nemeckým cisárstvom, ktorému sa chceli vyrovnať v rámci prenikania do Čína a rozširovania britského vplyvu. Zároveň mali o ustanovenie univerzity záujem aj miestni čínski obchodníci, ktorí sa chceli dozvedieť tajomnstvá západnej vedy a techniky. Viacero bohatých firiem preto založenie univerzity finančne podporilo. 
Univerzita mala spočiatku tri fakulty: filozofickú, technickú, a lekársku. Od dvadsiatych rokov dvadsiateho storočia sa postupne zvyšoval počet čínskych študentov, čo viedlo aj k zvýšenému záujmu o výskum a vyučovanie čínštiny a čínskej kultúry. Znovuotvorenie univerzity po konci Druhej svetovej vojny prinieslo nové fakulty práva a sociálnych vied. V osemdesiatych rokoch bola otvorená fakulta zubárstva, ktorá dlhodobo patrí k najlepším na svete. 
V súčasnej dobe je HKU často zasahovaná politickými udalosťami. V roku 1997 bol v areáli univerzity inštalovaný Stĺp hanby, pamiatka na krvavé potlačenie protestov na námestí Tchien-an-men v Pekingu. Počas protestov v roku 2019 bola univerzita niekoľko dní okupovaná študentmi. Po prijatí tzv. Zákonov o národnej bezpečnosti v roku 2020 bolo uväznených alebo prepustených niekoľko profesorov, ktorí podporovali protivládne hnutie, medzi inými napríklad profesori práva Benny Tai a Johannes Chan.
Organizačná štruktúra.
Formálne je hlavou všetkých univerzít v Hongkongu správca Hongkongu (chief executive). Univerzitu spravuje Univerzitná rada (council), ktorej predsedu a štvrtinu členov menuje správca Hongkongu. Univerzitná rada menuje rektora univerzity, ktorý má oficiálne tituly vice-kancelár a prezident. 
Univerzita má desať fakúlt, konkrétne sú to filozofická, ekonomická, zubárska, pedagogická, lekárska, právnická, prírodovedecká, technická, sociálnych vied a architektury. V roku 2012 bola otvorená fakulta medicíny HKU v juhočínskom Šen-čene. Okrem toho patrí k HKU aj School of Professional and Continuous Education (SPACE), ktorá ponúka kurzy terciárneho vzdelávania. Vyučovacím jazykom je angličtina.
Akadémia.
Na univerzite študuje 30 tisíc študentov z viac ako 80 krajín sveta. Študentov, ktorí nepochádzajú z Hongkongu, je viac než 8 tisíc, veľká väčšina z nich je z pevninskej Číny. Viac než 10 percent študentov študuje v postgraduálnych programoch (magisterské a doktorandské štúdium). 
Univerzita sa pravidelne umiestňuje pomerne vysoko v medzinárodných akademických rebríčkoch. V hodnoteniach pre rok 2022 je univerzita na 22. mieste v rebríčku QS University rankings a na 30. mieste v rebríčku organizácie Times Higher Education. Z jednotlivých fakúlt je najvyššie hodnotená fakulta zubnej medicíny, ktorá je tretia najkvalitnejšia na svete.
Medzi absolventov univerzity patrí veľká časť politickej, ekonomickej a kultúrnej elity Hongkongu, vrátane bývalej správkyne Hongkongu Carrie Lamovej. Jedným z prvých absolventov univerzity bol Sunjatsen, revolucionár a zakladateľ modernej čínskej republiky. 

</doc>
<doc id="674059" url="https://sk.wikipedia.org/wiki?curid=674059" title="Jan Macák">
Jan Macák

Jan Macák (* 28. júl 1997, Pardubice, Česko) je český youtuber a influencer. Na internete vystupuje pod pseudonymom MenT.
Život.
Jan Macák sa narodil 28. júla 1997 v Pardubiciach, kde následne aj vyrastal. Študoval na strednej škole s maturitou so zameraním na prácu s verejnosťou, marketing a médiá. Po maturite v roku 2016 sa zapísal na Metropolitnú univerzitu v Prahe, štúdium však po roku ukončil a teraz sa plne venuje YouTubu.
Tvorba.
Svoje prvé video publikoval vo svojich 12 rokoch v roku 2009.
K natáčaniu hier sa dostal postupne cez videohru , pri ktorej s kamarátmi trávil voľný čas. Spolu s nimi vytvoril z tejto hry amatérsky film, ktorý následne nahral na internet, ale film však nemal veľký úspech. Postupne sa k nemu začali pridávať ďalší kamaráti a hráči, a tak začal svoje videá umiestňovať na server YouTube. Po úspechu s GTA začal MenT natáčať aj videohru Minecraft a jeho sledovanosť v nasledujúcich rokoch rapídne stúpla. V roku 2017 tak presiahol na svojom YouTube kanále hranicu 1 milióna odberateľov. Momentálne sa venuje prevažne natáčaniu hier, napr. GTA V, Minecraft, RAFT, The Forest a ďalšie.
Druhým kanálom Jana Macáka je MENTSGARAGE (predtým MenTlive). Tento kanál spočiatku slúžil na vlogovanie, preskúmavanie opustených budov a na natáčanie cestovných videií (napr. z Japonska, ktoré navštívil s youtuberom Kovym). Doteraz najúspešnejšie video na tento kanál nahral v lete roku 2016 a išlo o preskúmavanie opustenej továrne bývalej pardubickej Tesly.
V roku 2021 ho časopis "Forbes" umiestnil na tretie miesto v rebríčku 10 najlepšie platených youtuberov Česka, s odhadovaným ročným príjmom 413 tis. eur.
V súčasnosti sa kanál MENTSGARAGE zameriava najmä na automobilový obsah - zahraničné cesty (napr. do Talianska alebo Rumunska), driftovanie, recenzie, testovanie a predstavovanie automobilov.

</doc>
<doc id="674061" url="https://sk.wikipedia.org/wiki?curid=674061" title="Formula 2 v roku 2022">
Formula 2 v roku 2022

Sezóna 2022 Formuly 2 bude šiestym ročníkom šampionátu FIA Formula 2. Šampionát je sprievodnou sériou Formuly 1. Všetci jazdci pretekajú v identických monopostoch so šasi Dallara F2 2018 a preplňovaným šesťvalcovým vidlicovým motorom od Mecachrome. Pneumatiky dodáva Pirelli.
Kalendár.
Zmeny v kalendári.
Šampionát sa pre svoje pretekárske víkendy vrátil k formátu dvoch pretekov po tom, čo sa v sezóne 2021 dostal pod kritiku, že medzery medzi jednotlivými kolami sú príliš veľké.
Zmeny v športových pravidlách.
Šampionát bude mať reprofilovaný formát bodovania. Body za pole position a najrýchlejšie kolo sa znížia na polovicu; teraz sa budú udeľovať 2 body za pole position a 1 za najrýchlejšie kolo v každých pretekoch. Body v šprinte sa výrazne zmenia, pričom 10 bodov sa udelí pre víťaza, 8 bodov za 2., potom 6 za 3. a klesá až na 1 bod za 8. miesto. Zmeny sa budú týkať aj ďalšej série feederov Formuly 1, šampionátu FIA Formula 3 Championship. 

</doc>
<doc id="674062" url="https://sk.wikipedia.org/wiki?curid=674062" title="Teta">
Teta

Teta (lat. "matertera") alebo ujo je príslušník rodiny, je súrodenec,sestra alebo brat, matky. Podobné termíny sú ujo a ujčiná a strýko a stryná sú súrodenci z otcovej línie. Teda brat alebo sestra otca. Potomkovia sú bratranec alebo bratanec a sesternica alebo sestranica.
Pomenovanie teta sa vyskytuje vo všetkých slovanských jazykoch. Teta môže byť aj oslovenie pre dospelú cudziu ženu.

</doc>
<doc id="674065" url="https://sk.wikipedia.org/wiki?curid=674065" title="Pravé baktérie">
Pravé baktérie



</doc>
<doc id="674067" url="https://sk.wikipedia.org/wiki?curid=674067" title="Anne Rice">
Anne Rice



</doc>
<doc id="674068" url="https://sk.wikipedia.org/wiki?curid=674068" title="Deaminácia">
Deaminácia

Deaminácia je reakcia, pri ktorej dochádza k odstráneniu aminoskupiny z molekuly. Enzýmy, ktoré katalyzujú túto reakciu, sa nazývajú deaminázy.
U ľudí prebieha deaminácia hlavne v pečeni, môže však prebiehať i v obličkách. Pri nadbytku príjmu bielkovín sa deaminácia využíva na rozklad aminokyselín pre zisk energie. Aminoskupina sa odstráni z aminokyseliny a premení sa na amónium. Zvyšok aminokyseliny, ktorý sa skladá hlavne z uhlíka a vodíka, sa recykluje alebo oxiduje na zisk energie. Amoniak je pre ľudí toxický a enzýmy ho premieňajú na močovinu alebo kyselinu močovú pridaním molekúl oxidu uhličitého (čo sa nepokladá za deaminačný proces) v močovinovom cykle, ktorý takisto prebieha v pečeni. Močovina a kyselina močová sa potom môžu bezpečne uvoľniť do krvi a odtiaľ sa môže vylúčiť močom.
Deaminačné reakcie v DNA.
Existuje niekoľko spôsobov, ktorými môže dôjsť k deaminácii báz v DNA vrátane hydrolýzy za fyziologických podmienok, pôsobením deamináz alebo pôsobením genotoxínov, napríklad oxidu dusnatého. 
Cytozín.
Spontánna deaminácia je hydrolyzačnou reakciou cytozínu, pri ktorej sa mení na uracil, pri čom sa uvoľňuje amoniak. "In vitro" prebieha táto reakcia v prítomnosti hydrogensiričitanu, ktorý deaminuje cytozín, ale nie 5-metylcytozín. Vďaka tomu bolo možné sekvenovať metylovanú DNA a bolo možné rozlíšiť nemetylovaný cytozín (ktorý sa premenil na uracil) a metylovaný cytozín (ktorý sa nezmenil).
V DNA je spontánna deaminácia opravovaná odstránením uracilu (produktu deaminácie cytozínu; ktorý sa v DNA nevyskytuje) uracil-DNA glykozylázou, čím vzniká miesto bez bázy (AP miesto). Toto miesto je následne rozpoznávané enzýmami (AP endonukleázami), ktoré štiepia fosfodiesterovú väzbu v DNA, čím sa umožní oprava poruchy výmenou za ďalší cytozín. DNA polymeráza môže takisto vykonať túto opravu pomocou tzv. nick translation, teda terminálneho výstrihu vďaka jej 5'⟶3' exonukleázovej aktivity a následnej opravy doplnením vďaka jej polymerázovej aktivite. DNA ligáza následne vytvorí fosfodiesterovú väzbu, čím vznikne produkt so správnou bázou (cytozínom).
5-metylcytozín.
Spontánnaou deamináciou 5-metylcytozínu vzniká tymín a amoniak. Toto je najbežnejšia mutácia jediného nukleotidu. Ak sa táto chyba objaví ešte pred príchodom replikačnej vidličky, môže byť opravená enzýmom tymín-DNA glykozylázou, ktorá odstraňuje nesúladiaci tymín v páre G-T. Tým vzniká miesto bez bázy, ktoré následne opravia AP endonukláza a polymeráza, podobne ako u uracil-DNA glykozylázy.
Deaminácia cytozínu zvyšuje počet mutácií z C na T.
Známym dôsledkom metylácie cytozínu je zvýšenie počtu tranzičných mutácii z C na T kvôli deaminácii. Deaminácia cytozínu môže zmeniť mnoho regulačných funkcií genómu. Umlčané transpozóny sa môžu stať znovu transkripčne aktívne kvôli strate CPG miest. Transpozóny by mohli byť zodpovedné za zrýchlenie mechanizmu tvorby enhancerov, pretože poskytujú extra DNA, ktorá je kompatibilná s transkripčnými faktormi hostiteľa, ktoré nakoniec majú dopad na mutácie z C na T.
Guanín.
Deamináciou guanínu vzniká xantín. Xantín sa však tiež páruje s cytozínom.
Adenín.
Deamináciou adenínu vzniká hypoxantín. Hypoxantín sa selektívne páruje s cytozínom namiesto tymínu, analogicky ako imínový tautomér adenínu. Tým vzniká poreplikačná tranzičná mutácia, kde sa A-T pár nahradí za G-C pár.

</doc>
<doc id="674070" url="https://sk.wikipedia.org/wiki?curid=674070" title="Vlastné vírusy">
Vlastné vírusy



</doc>
<doc id="674071" url="https://sk.wikipedia.org/wiki?curid=674071" title="Fleurance">
Fleurance

Fleurance môže byť:

</doc>
<doc id="674072" url="https://sk.wikipedia.org/wiki?curid=674072" title="Chas Hodges">
Chas Hodges

Charles Nicolas „Chas“ Hodges (* 28. december 1943, Edmonton, Middlesex, Anglicko – † 22. september 2018, Anglicko) bol britský hudobník, spevák a člen dua Chas &amp; Dave s Daveom Peacockom. V minulosti tiež pôsobil v krátkodobej pub rockovej skupine Rockers.
Narodil sa v Edmontone v grófstve Middlesex. Od roku 1975 až do svojej smrti bol hlavným spevákom skupiny Chas &amp; Dave, ktorá celkovo vydala šestnásť albumov. Vo februári 2017 Hodges oznámil, že má rakovinu pažeráka. Zomrel na zápal pľúc so zlyhaním orgánov 22. septembra 2018 vo veku 74 rokov.

</doc>
<doc id="674073" url="https://sk.wikipedia.org/wiki?curid=674073" title="Ladislav Lörinc">
Ladislav Lörinc

Mgr. Ladislav Lörinc (* 12. február 1989, Košice) je starosta mestskej časti Košice – Sídlisko KVP a zároveň poslanec mestského zastupiteľstva mesta Košice. 
Život.
V mladom veku sa aktívne venoval hádzanej po dobu 12 rokov. Na Univerzite Pavla Jozefa Šafárika v Košiciach študoval v rokov 2008 – 2013 a vyštudoval politológiu. Založil vlastnú firmu s názvom Magna Carta NGO aj neziskovú organizáciu s názvom Happy Kids NGO. 
V rokoch 2014 – 2018 pracoval ako projektový manžér v spoločnosti T-Systems. Počas svojej profesionálnej kariéry mal možnosť pracovať v zahraničí – v Spojenom kráľovstve a Turecku.
Politike sa venuje od svojich 20 rokov a už druhé obdobie je zvoleným poslancom na košickom sídlisku KVP. V rokoch 2010 – 2018 pôsobil ako poslanec miestneho zastupiteľstva na sídlisku KVP. Od roku 2018 je poslancom mestského zastupiteľstva a zároveň poslancom miestneho zastupiteľstva sídliska KVP, kde pôsobí ako predseda "Komisie športu a aktívneho oddychu".
V komunálnych voľbách 2018 kandidoval za koalíciu KDH, NOVA, OĽANO, PS, SaS, SME RODINA, SPOLU – občianska demokracia, SMK – MKP na post starostu v obci Košice-Sídlisko KVP a do tejto funkcie bol aj zvolený. Získal 52,5% hlasov.
Od roku 2022 je tiež poslancom Košického samosprávneho kraja, kde zároveň zastával funkciu podpredsedu Košického samosprávneho kraja. Tej sa vzdal 3. novembra 2025.
17. novembra oznámil kandidatúru na post primátora mesta Košice.

</doc>
<doc id="674081" url="https://sk.wikipedia.org/wiki?curid=674081" title="Eva Križanová">
Eva Križanová

Eva Križanová (* 18. jún 1932, Bratislava† 16. november 2021, Bratislava) bola jednou zo zakladateľských osobností slovenskej pamiatkovej starostlivosti.
Životopis.
Narodila sa v rodine pedagógov. Otec Alexander Orgoník (* 19. apríl 1897, Senica† 10. marec 1980) pracoval na Povereníctve školstva a matka Jozefína Orgoníková bola učiteľka. Dcéra Eva bola ich jediné dieťa.
Prvýkrát sa vydala už ako 18-ročná. Manžel Vladimír Križan ju nasmeroval na štúdium dejín umenia, hoci Eva bola prijatá na štúdium medicíny.
Z manželstva s Vladimírom Križanom sa narodil syn Ján. V roku 1959 sa vydala druhýkrát za svojho kolegu - architekta Ing. arch. Milana Križana, s ktorým sa zoznámili pri výskumnej činnosti - venovali sa ako spoluautori Súpisu pamiatok na Slovensku. S ním mala ďalšie dve deti - Zuzanu a Petra.
Eva Križanová bola jednou zo zakladateľských osobností slovenskej pamiatkovej starostlivosti.
Stála pri zrode Pamiatkového ústavu a s ochranou pamiatok spojila celý svoj profesionálny aj osobný život.
Ešte počas štúdií odboru dejín umenia na Filozofickej fakulte Univerzity Komenského, ako žiačka doc. Václava Wagnera, doc. Alžbety Günterovej-Mayerovej a doc. Václava Mencla, zamerala svoju pozornosť na podrobné poznanie architektonických pamiatok.
Po ukončení štúdia v roku 1955 sa zapájala do podrobného terénneho výskumu pamiatkového fondu, podieľala sa na náročných prácach s identifikáciou a súpisom pamiatok na Slovensku. Po ukončení odboru dejín umenia v kombinácii s národopisom v roku 1955 pracovala celý profesionálny život v Štátnom ústave Pamiatkovej starostlivosti až do roku 1990.
Široké spektrum predstavuje jej práca v oblasti propagácie pamiatok - publikovala odborné články, štúdie a intenzívne sa aktivizovala v prednáškovej činnosti.

</doc>
<doc id="674087" url="https://sk.wikipedia.org/wiki?curid=674087" title="Lámaniny">
Lámaniny

Lámaniny () je vrch v pohorí Tribeč. Leží nad obcou Malá Lehota, približne juhovýchodne od Partizánskeho.
Poloha.
Nachádza sa vo východnej časti pohoria, v geomorfologickom podcelku Rázdiel a časti Skýcovská vrchovina. Vrchol leží na pomedzí Nitrianskeho a Banskobystrického kraja, na hranici okresov Zlaté Moravce a Žarnovica a zasahuje na katastrálne územie obcí Jedľové Kostoľany a Malá Lehota. Západným úpätím prechádza Rudná magistrála.
Opis.
Vrch Lámaniny leží v oblasti, kde je niekoľko vrcholov, presahujúcich Najvyšším susedom je vysoký Sokolec, situovaný severovýchodne, juhovýchodne sa nachádza vrch Vojšín (), južne Brezový vrch (), západne Kamenné vráta () a severne Veľká Ostrá (). Masív patrí do povodia rieky Nitry; západné svahy odvodňujú prítoky Hostianskeho potoka do Žitavy, z východných svahov do rovnakej rieky odteká voda potokom Žitavica. Najbližšími sídlami sú na východe ležiaca obec Malá Lehota, južne položené Jedľové Kostoľany a severovýchodne ležiace Veľké Pole a Píla. 
Výhľady.
Vrchol pokrýva lesný porast, znemožňujúci súvislejší rozhľad. Z malých lokalít s nižšou vegetáciou je možné vidieť najmä okolité vrchy pohoria, ojedinele sú pozorovateľné aj Strážovské vrchy, Vtáčnik či Štiavnické vrchy.
Prístup.
Na vrchol nevedie značený chodník, preto prístup vedie z okolitých sídiel, resp. odbočením zo západne vedúcej červeno značenej Ponitrianskej magistrály.

</doc>
<doc id="674089" url="https://sk.wikipedia.org/wiki?curid=674089" title="Bezúhonnosť">
Bezúhonnosť

Bezúhonnosť môže byť:

</doc>
<doc id="674091" url="https://sk.wikipedia.org/wiki?curid=674091" title="Biely kameň (vrch vo Vtáčniku)">
Biely kameň (vrch vo Vtáčniku)



</doc>
<doc id="674098" url="https://sk.wikipedia.org/wiki?curid=674098" title="Africký pohár národov">
Africký pohár národov

Africký pohár národov je futbalový turnaj národných reprezentačných tímov Afriky pod hlavičkou CAF. Prvý ročník sa odohral v roku 1957 a pravidelne sa koná každé dva roky od roku 1968. Do roku 2012 sa turnaj konal v párnych rokoch, od roku 2013 v nepárnych.
Prvého ročníka sa zúčastnili iba štyri krajiny a to Egypt, Sudán a Etiópia a Juhoafrická republika, ktorá bola neskôr diskvalifikovaná. Od tej doby sa počet účastníkov zvyšoval až dosiahol úrovne 16 účastníkov v roku 1998. V roku 2019 mal turnaj 24 účastníkov.
Formát turnaja.
Od roku 2019 má turnaj 24 účastníkov. Tímy rozdelia do šiestich skupín. Prvé dva tímy z každej skupiny a štyri najlepšie tímy na treťom mieste postúpia do vyraďovacej fázy. Na rozdiel napríklad od európskeho šampionátu sa na Africkom pohári národov hrá aj o 3. miesto
1 Konžská demokratická republika vtedy vystupovala pod názvom Zair
2 Hral sa opakovaný zápas

</doc>
<doc id="674099" url="https://sk.wikipedia.org/wiki?curid=674099" title="MrBeast">
MrBeast

Jimmy Donaldson (* 7. máj 1998, Wichita), známy pod online menom MrBeast, je známy americký youtuber, internetová osobnosť, podnikateľ a filantrop. Veľa ľudí ho označuje za priekopníka žánru videí na YouTube, ktorý je zameraný na vysoko nákladové videa. Je tiež zakladateľom MrBeast Burger, spolutvorcom finančnej zbierky Team Trees a Team Seas, ktorej cieľom je vyzbierať 30 miliónov dolárov do konca 1. januára 2022.
K 4. júnu 2024, je jeho hlavný kanál "MrBeast" 1. najodoberanejším kanálom na YouTube s celkovým počtom 271 miliónov odoberateľov. Okrem svojho hlavného kanála má MrBeast ďalších sedem kanálov na YouTube, vrátane MrBeast 2 a MrBeast Gaming, pričom posledný z nich dosiahol viac ako 10 miliónov odberateľov za necelý rok. Na svojich ôsmich kanáloch má MrBeast 415 miliónov kombinovaných odoberateľov a 72 miliárd zhliadnutí.
Bol tiež jedným z 10 najlepšie zarábajúcich youtuberov roku 2020 spolu s ďalšími osobnosťami ako Markiplier, Ryan's World a Blippi.
YouTube kariéra.
Začiatok kariéry (2012 – 2017).
MrBeast nahral svoje prvé video cez svoj prvý kanál s názvom „MrBeast6000“ na platformu YouTube vo februári 2012, vo veku iba 13 rokov; natáčal hlavne žáner Let's Play (zameraný hlavne na "Minecraft" a ""), točil videá, v ktorých počítal a odhadoval bohatstvo iných Youtuberov, robil aj videá, v ktorých ponúkal tipy pre budúcich YouTuberov. Počas raného obdobia svojho kanála, MrBeast vo svojich videách ukazoval tvár len zriedkavo. 
V júli 2013 bol počet odberateľov jeho kanála, ktorý sa vtedy volal „That-dude“, okolo 240.
V rokoch 2015 a 2016 si MrBeast začal získavať popularitu na YouTube vďaka svojej sérii videí „worst intros“, v ktorej predstavoval vtipné a absurdné intrá Youtuberov, ktoré objavil priamo na platforme. Do polovice roka 2016 mal MrBeast približne 30 000 odoberateľov. Na jeseň 2016, MrBeast odišiel z Univerzity v Severnej Karolíne, aby sa venoval kariére YouTubera na plný úväzok. V dôsledku toho ho matka prinútila odsťahovať sa z ich rodinného domu.
Vzostup k sláve (2017 – súčasnosť).
V januári 2017, MrBeast zverejnil takmer celodenné video, na ktorom počíta do 100 000. Kaskadérsky kúsok mu trval 40 hodín, pričom niektoré časti videa boli zrýchlené, aby video malo maximálne 24 hodín. Nasledujúce video s názvom „Počítanie do 200 000 (Road to a Mil)“ bolo zverejnené nasledujúci mesiac, aj keď podľa MrBeasta muselo byť tiež zrýchlené, pretože celých 55 hodín počítania prekročilo limit pre YouTube nahrávanie. MrBeast si v tomto období získal popularitu aj kaskadérskymi videami, ako napríklad pokusom rozbiť sklo pomocou stovky megafónov, hodinovým sledovaním schnúcej farby, pokusom zostať pod vodou 24 hodín (čo sa nakoniec nepodarilo kvôli zdravotným problémom) a neúspešným pokusom roztočiť fidget spinner po dobu jedného dňa. Do roku 2018, MrBeast rozdal 1 milión dolárov vďaka svojim videám, ktoré mu vyniesli titul „najväčší filantrop na YouTube“.
Počas YouTube vojny PewDiePie vs T-Series v roku 2018, MrBeast kúpil množstvo reklám, billboardov a rádiových reklám, aby pomohol švédskemu youtuberovi PewDiePie predbehnúť v počte odberateľov spoločnosť T-Series. Počas Super Bowl LIII kúpil pre seba a svoj tím viacero miest na sedenie, na ktorých tričkách bolo napísané „Sub 2 PewDiePie“.  
V marci 2019 MrBeast v spolupráci s "Apex Legends" zorganizoval a nakrútil skutočný battle royale v Los Angeles s cenou až 200 000 dolárov (hrali sa 2 hry, za každú hru súťažiaci mohli vyhrať 100 000 dolárov). Podujatie a cenový fond sponzorovala hra "Apex Legends", ktorou vydavateľom je spoločnosť Electronic Arts.
V apríli 2020 vytvoril MrBeast súťaž kameň, papier, nožnice, ktorú naživo streamoval. Bojovali v nej 32 influenceri o hlavnú cenu 250 000 dolárov, čo sa v tom čase stalo najsledovanejším živým videom na celom YouTube, so 662 000 súbežne sledujúcimi divákmi. Podujatie nakoniec vyhral Nadeshot.
V októbri 2020 MrBeast vytvoril ďalší influencerský turnaj s 24 súťažiacimi a s hlavnou cenou 300 000 dolárov. Turnaj nakoniec vyhrala rodina D'Amelio, čo vyvolalo kontroverziu, kvôli tvrdeniam, že podvádzali.
V marci 2021, kvôli zvýšeniu sledovanosti, MrBeast podpísal zmluvu s firmou Jellysmack, ktorá spoločnosti umožnila riadiť distribúciu jeho video obsahu na Snapchate a Facebooku.
V novembri 2021 MrBeast napodobnil televíznu sériu "Squid game" v reálnom živote, v ktorej súťažilo 456 ľudí, bez násilia, o finančnú odmenu 456 000 dolárov. Video k 14. decembru 2021 malo video viac ako 167,3 milióna zhliadnutí, čím sa stalo najsledovanejším videom na jeho kanáli a zároveň sa stalo jedným z najsledovanejších videí na YouTube v roku 2021.
Kontent a štýl.
MrBeastové videá zvyčajne obsahujú kúsky, ktoré priťahujú veľkú pozornosť. Často natáča videá, kde venuje veľa peňazí jednotlivcom. Niekedy tiež organizuje súťaže o veľké peňažné ceny v hrách, ako je "Minecraft".
V niektorých videách, MrBeast rozdáva veľké sumy peňazí. Napríklad v decembri 2018 daroval veci v hodnote 100 000 dolárov pre domov pre bezdomovcov. Jeho drahé videá na YouTube sú väčšinou financované a sponzorované prostredníctvom známych značiek, ktoré vo videách propaguje. V roku 2021 MrBeast tvrdil, že svoj hlavný kanál prevádzkuje so stratou.
MrBeast sa zaslúžil o spustenie nového štýlu vysoko nákladových videí, kde tvorcovia prinášajú prepracované súťaže, výzvy a rozsiahle sponzorované rozdávanie peňazí a darčekov.
Ako sa jeho kanál rozrastal, MrBeast najal štyroch svojich priateľov z detstva – Chrisa, Chandlera, Garretta a Jakea – aby pre neho pracovali, čo viedlo k tomu, že sa pravidelne objavujú v jeho videách. Bývalý kameraman Karl Jacobs bol pridaný do obsadenia až koncom roka 2019, keď Jake a Garrett odišli, aby sa venovali svojej vlastnej kariére na YouTube. Karl sa stal sám o sebe úspešným YouTuberom.

</doc>
<doc id="674101" url="https://sk.wikipedia.org/wiki?curid=674101" title="Fosfotransferáza">
Fosfotransferáza

Fosfotransferázy sú enzýmy, ktoré katalyzujú fosforylačné reakcie. Klasifikujú sa ako transferázy a je im priradené EC číslo 2.7. Všeobecne katalyzujú reakciu
A-P + B formula_1 B-P + A
kde P je fosfátová skupina, A je donor a B je akceptor fosfátovej skupiny.
Klasifikácia.
Fosfotransferázy sú zvyčajne klasifikované podľa akceptorovej molekuly:
Fosfotransferázový systém.
Fosfotransferázový systém (PTS) je komplexná translokačná skupina enzýmov prítomná v mnohých baktériách. PTS presúva cukry (napr. glukózu, manózu a manitol) do bunky. Prvým krokom tejto reakcie je fosforylácia substrátu fosfotransferázou počas transportu. V prípade glukózy je produktom fosforylácie glukóza-6-fosfát (Glc-6-P alebo G-6-P). Kvôli zápornému náboju fosfátovej skupiny nemôže G-6-P voľne opustiť bunku.Toto je zároveň prvá reakcia glykolýzy, pri ktorej sa glukóza rozkladá na pyruvát.

</doc>
<doc id="674102" url="https://sk.wikipedia.org/wiki?curid=674102" title="Hongkonský zákon o národnej bezpečnosti">
Hongkonský zákon o národnej bezpečnosti

Hongkonský zákon o národnej bezpečnosti, oficiálne Zákon Čínskej ľudovej republiky o ochrane národnej bezpečnosti v hongkonskej osobitnej administratívnej oblasti (, ) je súčasť legislatívy Hongkongu, ktorá bola prijatá Stálym výborom Všečínskeho zhromaždenia ľudových zastupiteľov 30. júna 2020.
Zákony o národnej bezpečnosti ustanovujú tresty za separatizmus, podvrácanie, terorizmus a kolúziu so zahraničnými silami. Ustanovujú pomerne vysoké tresty, dávajú širšie právomoci represívnym orgánom, majú extrateritoriálnu a retrospektívnu platnosť. Ich prijatie vyvolalo diplomatické protesty dvadsiatich siedmych krajín a spustilo vlnu emigrácie z Hongkongu.
Pozadie.
V roku 1990 sa Spojené kráľovstvo a Čína dohodli na prijatí tzv. Základného zákona, akejsi miniústavy, ktorá mala platiť v Hongkongu po prechode pod čínsku správu v roku 1997 v rámci politiky jedna krajina, dva systémy. Článok 23 tejto minústavy nariaďuje hongkonskej vláde prijatie zákonov o národnej bezpečnosti. Prvý pokus sa uskutočnil v roku 2003, kedy návrh znenia článku 23 predložila ministerka vnútra Regina Ip. To však spustilo vlnu odporu, ktorá viedla k najväčším protestom v Hongkongu od roku 1989 a do ulíc vyšlo viac ako sto tisíc ľudí. Vláda vtedy návrh zákonov stiahla a správca Hongkongu Tung Chee-hwa po niekoľkých mesiacoch abdikoval.
V druhej dekáde 21. storočia, predovšetkým po ukončení Dáždnikového hnutia v roku 2014, rástli medzi Hongkončanmi snahy o výraznejšie vymedzenie sa voči Číne (lokalizmus), okrajovo sa objavovali aj hlasy volajúce po nezávislosti mesta od Číny. V reakcii na to volali provládni a pročínski politici po uzákonení legislatívy o národnej bezpečnosti. V roku 2019 eskalovalo napätie do širokosiahlych, niekoľko mesiacov trvajúcich protestov a násilných potýčiek medzi demonštrantmi a políciou. Po vypuknutí pandémie covid-19 protesty utíchli, čo využili vlády v Hongkongu a Pekingu na implementáciu zákonov o národnej bezpečnosti.
Prijatie zákonov.
Vzhľadom na neutíchajúce protesty v Hongkongu, vysokú prehru provládnych politikov v miestnych voľbách v decembri 2019 a celkovú atmosféru v meste usúdila centrálna vláda, že hongkonská vláda nie je sama schopná prijať zákony o národnej bezpečnosti. Využila preto ustanovenia v miniústave, ktoré umožňujú centrálnej vláde „interpretovať“ význam paragrafov a zároveň pridávať nové ako dodatky (annex). 22. mája 2020 preto Všečínske zhromaždenie ľudových zastupiteľov splnomocnilo Stály výbor, aby prijal zákony o národnej bezpečnosti touto cestou. To sa stalo 30. júna 2020, a v ten deň zákony zároveň vstúpili do platnosti.
Zákony sú vo viacerých ohľadoch v rozpore s hongkonskou právnou praxou a, naopak, približujú sa praxi čínskej. V mnohých situáciach neumožňujú prepustenie na kauciu, sú často vágne a pôsobia retroaktívne. Obsahujú taktiež prvky extrateritoriality, čo znamená, že umožňuje trestné stíhanie bez ohľadu na to, či sa skutok stal v Hongkongu. Na súdne procesy dozerajú špecializované súdy a trestné stíhanie môže byť odstúpené orgánom v pevninskej Číne.
Prvé osoby boli na základe novoprijatých zákonov zatknuté už na druhý deň, 1. júla 2020. V auguste boli zatknutí Jimmy Lai, majiteľ miestnych bulvárnych novín Apple Daily, ako aj prodemokratickí politici Agnes Chow a Andy Li. Prvé rozsudky boli vydané v júli 2021.
Reakcia.
Prijatie zákonov o národnej bezpečnosti vyvolalo odsúdenie od Európskej Únie, väčšiny jej členských štátov, Japonska, Taiwanu, Austrálie, Kanady a USA. Vzhľadom na extrateritorialitu vydali viaceré štáty výstrahu pre svojich občanov pred cestou do Hongkongu. Niekoľko európskych štátov pozastavilo alebo zrušilo extradičné dohovory s Hongkongom, ktoré umožňovali vydávanie zločincov do Hongkongu.
Spojené kráľovstvo taktiež výrazne rozšírilo výhody pre držiteľov pasov Britských zahraničných občanov (British National Overseas, BNO), na ktoré má nárok každý Hongkončan narodený pred prechodom Hongkongu pod čínsku správu. Tým uľahčilo Hongkončanom podmienky pre pobyt v Spojenom kráľovstve a získanie občianstva. Kvôli zákonom o národnej bezpečnosti a vďaka uľahčeným podmienkam pre pobyt v niektorých krajinách, z Hongkongu emigrovali desaťtisíce ľudí.

</doc>
<doc id="674103" url="https://sk.wikipedia.org/wiki?curid=674103" title="Zákopčiansky potok">
Zákopčiansky potok

 Zákopčiansky potok je potok v regióne Kysuce, na území mesta Čadca a obcí Zákopčie a Raková v okrese Čadca v Žilinskom kraji. Je pravostranným prítokom Rakovej, v povodí Kysuce; má dĺžku . Je vodným tokom V. rádu. Hydrologické poradie (číslo povodia): 4-21-06-5766. Geomorfologická kategorizácia: geomorfologický celok Javorníky, geomorfologický podcelok Vysoké Javorníky.
Prameň.
Pramení v nadmorskej výške v lesnom extraviláne na severnom úbočí vrchu Chotárny kopec s nadmorskou výškou , 400 m na sever od vrchola Chotárneho kopca, na území mesta Čadca, v geomorfologickom podcelku Vysoké Javorníky. Chotárny kopec zároveň tvorí trojchotárnik medzi mestom Čadca a obcami Ochodnica a Dunajov
Opis toku.
Tečie severným smerom, v nadmorskej výške pretína obecnú hranicu a vteká na územie obce Zákopčie, v nadmorskej výške priberá bezmenný pravostranný prítok, v nadmorskej výške priberá bezmenný ľavostranný prítok, ľavým brehom obmýva les "Jedličná", pravým brehom obmýva les "Brestová", stáča sa do smeru severozápad, vyteká z lesa a vteká do poľnohospodárskeho extravilánu, v nadmorskej výške vteká do intravilánu časti obce "U Holých", v nadmorskej výške priberá bezmenný pravostranný prítok, v nadmorskej výške priberá bezmenný ľavostranný prítok, v nadmorskej výške opúšťa intravilán časti obce "U Holých", preteká trvalým trávnym porastom, v nadmorskej výške priberá bezmenný ľavostranný prítok a vteká do lesa, pravým brehom obmýva les "Brehy", oblúkom sa stáča do smeru západ, v nadmorskej výške priberá bezmenný pravostranný prítok, ľavým brehom obmýva les "Mladá hora", v nadmorskej výške vteká do intravilánu obce Zákopčie do jej ústrednej časti obce "Zákopčie Stred", v nadmorskej výške priberá bezmenný ľavostranný prítok od časti obce "U Kordišov", meandruje, v nadmorskej výške priberá bezmenný ľavostranný prítok, ľavým brehom obteká úpätie kopca "Vŕšok" s nadmorskou výškou , podteká cestu "Raková-Zákopčie" a zároveň vteká na obecnú hranicu medzi Zákopčím a Rakovou, po ktorej tečie záverečných 50 m do ústia a v nadmorskej výške ústi do Rakovej ako jej pravostranný prítok. Raková ďalej ústi do Kysuce. "Zákopčiansky potok" má osem bezmenných prítokov.
"Zákopčiansky potok" pramení a krátky úsek preteká na území mesta Čadca, preteká územím obce Zákopčie a krátky úsek v závere toku spolu s ústim preteká po obecnej hranici medzi obcami Zákopčie a Raková v okrese Čadca v Žilinskom kraji, v geomorfologickom celku Javorníky, v geomorfologickom podcelku Vysoké Javorníky.
Pôvod názvu.
Názov vodného toku "Zákopčiansky potok" má pôvod v názve obce Zákopčie, v priestore ktorej preteká a ústi. Z toponyma "Zákopčie" rozšírením o formant "-ský", resp. aloformant "-iansky", a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Zákopčiansky potok" ako súčasť veľmi početnej skupiny názvov v slovenskej toponymii, najmä hydronymii. Názov obce "Zákopčie", ako typický predstaviteľ predponovo-príponového toponyma, má pôvod v polohe pomenúvaného geografického objektu z hľadiska pomenúvateľa vo význame "objekt ležiaci za kopcom, za menšou vyvýšeninou v teréne, za vŕškom". Motivácia pomenovania je aj v súčasnej slovenčine jasná.
Hydronymum "Zákopčiansky potok" bolo štandardizované v roku 1994. Najstarší dochovaný písomný záznam toponyma Zákopčie je z roka 1662.

</doc>
<doc id="674107" url="https://sk.wikipedia.org/wiki?curid=674107" title="Transaminácia">
Transaminácia

Transaminácia je chemická reakcia, pri ktorej dochádza k presunu aminoskupiny na ketokyselinu, čím vzniká nová aminokyselina. Vďaka transaminačným reakciám dochádza k deaminácii väčšiny aminokyselín. Je to jedna z hlavných degradačných dráh, ktorá premieňa esenciálne aminokyseliny na neesenciálne aminokyseliny (aminokyseliny, ktoré môžu byť organizmom syntetizované "de novo").
Transamináciu v biochémii vykonávajú enzýmy známe ako transaminázy alebo aminotransferázy. Hlavným akceptorom aminoskupiny je α-ketoglutarát, z ktorého vzniká glutamát:
aminokyselina + α-ketoglutarát ↔ α-ketokyselina + glutamát
Aminoskupina glutamátu sa potom presúva na oxalacetát v druhej transaminačnej reakcii, čím vzniká aspartát:
glutamát + oxalacetát ↔ α-ketoglutarát + aspartát
Mechanizmus reakcie.
Transaminácia katalyzovaná aminotransferázami prebieha v dvoch krokoch. V prvom kroku sa α-aminoskupina prenesie na enzým, čím vzniká príslušná α-ketokyselina a amínovaný enzým. V druhom kroku sa aminoskupina prenesie na akceptorovú ketokyselinu, čím vzniká aminokyselina a obnoví sa pôvodný enzým. Chiralita aminokyseliny sa určuje počas transaminácie. Aby mohla táto reakcia prebehnúť, aminotransferázy vyžadujú prítomnosť koenzýmu s aldehydovou skupinou, pyridoxal-5'-fosfátu (PLP), derivátu pyridoxínu (vitamínu B6). Počas reakcie sa PLP mení na pyridoxamín-5'-fosfát (PMP), čo umožňuje väzbu aminoskupiny. PLP je kovalentne naviazaný na enzým v podobe Schiffovej bázy, ktorá vzniká kondenzáciou aldehydovej skupiny s ε-aminoskupinou lyzínu v enzýme.
Produkt transaminačnej reakcie závisí na dostupných α-ketokyselinách. Zvyčajne sa tvoria alanín (z pyruvátu), aspartát (z oxalacetátu) alebo glutamát (z α-ketoglutarátu), keďže príslušné α-ketokyseliny sa tvoria v metabolizme.
Alternatívny mechanizmus.
Druhým typom transaminačnej reakcie je nukleofilná substitúcia amínu alebo amidového iónu na amín alebo amónnu soľ. Napríklad pri ataku primárneho amidového aniónu na primárny amín vznikajú sekundárne amínu:
 RNH2 + R'NH− → RR'NH + NH2−
Symetrické sekundárne amíny sa dajú pripraviť pomocou Raneyho nikla (2RNH2 → R2NH + NH3). Kvartérne amónne soli môžu byť dealkylované etanolamínom:
 R4N+ + NH2CH2CH2OH → R3N + RN+H2CH2CH2OH
Aminonaftalény takisto podstupujú transamináciu.
Druhy aminotransferáz.
Transaminácia je katalyzovaná niekoľkými druhmi aminotransferáz. Tie môžu byť špecifické pre konkrétne aminokyseliny, alebo môžu prijímať ako substrát skupinu chemicky podobných aminokyselín. Druhý typy sa aplikuje na rozvetvené aminokyseliny, teda leucín, izoleucín a valín. Dve bežné aminotransferázy sú alanínaminotransferáza (ALT) a aspartátaminotransferáza (AST).

</doc>
<doc id="674111" url="https://sk.wikipedia.org/wiki?curid=674111" title="Rýniové rastliny">
Rýniové rastliny



</doc>
<doc id="674112" url="https://sk.wikipedia.org/wiki?curid=674112" title="Plavúňovité rastliny">
Plavúňovité rastliny



</doc>
<doc id="674113" url="https://sk.wikipedia.org/wiki?curid=674113" title="Lycopodiopsida">
Lycopodiopsida



</doc>
<doc id="674114" url="https://sk.wikipedia.org/wiki?curid=674114" title="Prasličky">
Prasličky



</doc>
<doc id="674115" url="https://sk.wikipedia.org/wiki?curid=674115" title="Equisetidová vývojová vetva">
Equisetidová vývojová vetva



</doc>
<doc id="674116" url="https://sk.wikipedia.org/wiki?curid=674116" title="Equisetidová vetva">
Equisetidová vetva



</doc>
<doc id="674117" url="https://sk.wikipedia.org/wiki?curid=674117" title="Equisetidae">
Equisetidae



</doc>
<doc id="674128" url="https://sk.wikipedia.org/wiki?curid=674128" title="Mark Hamill">
Mark Hamill

Mark Richard Hamill (* 25. september 1951, Oakland, Kalifornia) je americký filmový a dabingový herec. Preslávila ho hlavne rola Luka Skywalkera vo filmovej ságe Star Wars.
Kariéra.
Pochádza zo siedmich detí, detstvo strávil v rôznych štátoch ameriky. Už počas študií sa stal hercom a začal hrať menšie role v seriáloch. V rokoch 1977–1983 sa preslávil vďaka postave Luka Skywalkera vo filmoch "Star Wars: Epizóda IV – Nová nádej", ' a '. Do tejto role sa neskôr vrátil aj do filmov ' z roku 2015, ' z roku 2017 a z roku 2019. Po zakončení prvej trilógie "Star Wars" sa natáčaniu moc nevenoval a hrával v divadle na Brodwayi.
Venoval sa aj dabingu počítačových hier a animovaných filmov. Jeho hlasom hovoril Hobgoblin v animovanom seriáli Spider-Man alebo Joker v Batmanovi, nadaboval aj svoje alter ego v seriáli "Simpsonovci". Svoju najslávnejšiu filmovú postavu často prezentuje na sci-fi comic-conoch.

</doc>
<doc id="674129" url="https://sk.wikipedia.org/wiki?curid=674129" title="Čang Kao-li">
Čang Kao-li

Čang Kao-li (, ) je bývalý podpredseda vlády Čínskej ľudovej republiky a bývalý člen Stáleho výboru Politbyra Komunistickej strany Číny. V roku 2021 bol čínskou tenistkou Pcheng Šuaj obvinený zo znásilnenia. 
Politická kariéra.
Čang pochádza z chudobnej rodiny z juhovýchodnej provincie Fu-ťien. Po vyštudovaní ekonomiky na Sia-menskej univerzite pracoval pre ropnú firmu v provincii Kuang-tung. Tam začal postupne rásť v byrokratickom ako aj straníckom rebríčku, v roku 1997 sa stal predsedom miestneho výboru KSČ pre juhočínske mesto Šen-čen a o rok neskôr aj podpredsedom provinčného výboru komunistickej strany. V roku 2001 bol povýšený na guvernéra provincie Šan-tung, kde sa o rok neskôr stal aj predsedom provinčného výboru KSČ. V roku 2007 bol povýšený na straníckeho šéfa v meste Tiencin, ktoré spadá priamo pod vládu, a zásluhou čoho sa stal aj členom Politbyra KSČ. 
Po 18. zjazde Komunistickej strany v roku 2012 bol Čang zvolený za člena Stáleho výboru Politbyra Komunistickej strany, najvyššej a najmocnejšej inštitúcie v strane a v štáte. O rok neskôr bol na Všečínskom zhromaždení ľudových zastupiteľov (čínskom parlamente) zvolený za podpredsedu vlády ČĽR. V tejto pozícii mal pod vedení premiéra Li Kche-čchianga na starosti predovšetkým ekonomickú agendu, bol okrem iného zodpovedný aj za chod Troch roklin, najväčšej vodnej elektrárne na svete. Po skončení funkčného obdobia vo funckii vicepremiéra odišiel v roku 2018 na dôchodok.
Obvinenie zo znásilnenia.
V októbri 2021 ho na sociálnej sieti Weibo v rámci čínskej verzie hnutia MeToo obvinila známa čínska tenistka Pcheng Šuaj zo znásilnenia. Podľa vyjadrenia Pcheng, Čang s ňou mal romantický pomer v roku 2011 a v roku 2018 ju za pomoci svojej manželky znásilnil. Pchengovej post bol zo sociálnej siete stiahnutý do pol hodiny a ona sama sa na niekoľko týždňov neukázala na verejnosti, čo vyvolalo obavy o jej bezpečnosť. Pod hashtagom #WhereIsPengShuai (#KdeJePchengŠuai) jej na sociálnych sietiach vyjadrilo podporu množstvo známych tenistov, vrátane Novaka Đokovića či Naomi Osakovej. Ženská tenisová asociácia WTA v reakcii na dianie zrušila tenisové turnaje v Číne.

</doc>
<doc id="674130" url="https://sk.wikipedia.org/wiki?curid=674130" title="Tris">
Tris

Tris alebo tris(hydroxymetyl)aminometán, prípadne trometamín alebo THAM, je organická zlúčenina, ktorej vzorec je (HOCH2)3CNH2. V biochémii a molekulárnej biológii sa veľmi často sa používa v tlmivých roztokoch, napríklad TAE a TBE pufroch, obzvlášť pre nukleové kyseliny. Tris obsahuje primárny amín a teda podstupuje bežné reakcie amínov, ako je kondenzácia s aldehydmi. V roztoku tris takisto komplexuje kovové ióny. V medicíne sa tris občas používa ako liečivo, podáva sa na jednotke intenzívnej starostlivosti ako tlmivý roztok pri vážnej metabolickej acidóze v špecifických prípadoch. Niektoré lieky sú uvedené ako „trometamínová soľ“, napríklad „ketorolac trometamol“ alebo hemabát (karboprost ako soľ trometamínu).
Tlmiace vlastnosti.
Konjugovaná kyselina trisu má p"K"a 8.07 pri 25 °C, čo znamená, že efektívne tlmí v rozmedzí pH od 7.1 po 9.1 (p"K"a ± 1) pri izbovej teplote.
Príprava.
Tris sa priemyselne vyrába kondenzáciou nitrometánu s formaldehydom v zásaditom prostredí, čím vzniká medziprodukt (HOCH2)3CNO2, ktorý sa následne hydrogenuje za vzniku konečného produktu.
Použitie.
Použiteľné rozmedzie trisu (pH 7–9) odpovedá fyziologickému pH pre väčšinu živých organizmov. Vďaka tomu a jeho nízkej cene je to jeden z najbežnejších tlmivých roztokov v biologických a biochemických laboratóriách. Tris sa takisto používa ako primárny štandard na štandardizáciu kyslých roztokov na chemickú analýzu.
Tris sa používa na zvýšenie permeability bunkových membrán. Je súčasťou vakcíny Moderna na COVID-19 a vakcíny Pfizer-BioNTech na COVID-19 na použitie pre deti od 5 do 11 rokov.
Medicína.
Tris (v tomto kontexte bežne známy ako THAM) sa používa ako alternatíva sódy bikarbóny pri liečbe metabolickej acidózy.

</doc>
<doc id="674151" url="https://sk.wikipedia.org/wiki?curid=674151" title="Equisetopsida">
Equisetopsida



</doc>
<doc id="674187" url="https://sk.wikipedia.org/wiki?curid=674187" title="Hucqueliers">
Hucqueliers

Hucqueliers môže byť:

</doc>
<doc id="674190" url="https://sk.wikipedia.org/wiki?curid=674190" title="Veľká Ostrá (Tribeč)">
Veľká Ostrá (Tribeč)

Veľká Ostrá () je vrch v pohorí Tribeč. Leží nad obcou Veľké Pole, približne juhovýchodne od Partizánskeho.
Poloha.
Nachádza sa v severnej časti pohoria, v geomorfologickom podcelku Rázdiel a časti Skýcovská vrchovina. Vrchol leží na pomedzí Nitrianskeho a Banskobystrického kraja, na hranici okresov Zlaté Moravce a Žarnovica a zasahuje na katastrálne územie obcí Skýcov a Veľké Pole. Východne od vrchu prechádza cesta II/512, spájajúca Oslany a Žarnovicu cez Veľké Pole.
Opis.
Veľká Ostrá je najvyšším vrchom severnej časti pohoria. Nepatrne nižší Hrubý vrch () susedí severozápadným smerom, severne leží Dobrotín (), na východe vrch Stráž (), juhovýchode Sokolec () a juhozápadným smerom Mníchová (Rázdiel) (). Vrch leží v povodí rieky Nitry; na západných svahoch pramení Drahožica, východné odvodňujú prítoky Oslianskeho potoka, oba smerujúce severným smerom. Juhovýchodné svahy odvodňujú prítoky Hostianskeho potoka do Žitavy. Najbližšími sídlami sú na východe ležiaca obec Veľké Pole, severne situovaná Radobica a juhozápadne položený Skýcov. 
Výhľady.
Lesný porast Veľkej Ostrej poskytuje veľmi obmedzený rozhľad, no i to iba z miest s riedkou vegetáciou. Viditeľné sú najmä okolité vrchy pohoria a susedná južná časť Vtáčnika. Z vhodných lokalít možno pozorovať tiež Považský Inovec, Strážovské vrchy, Štiavnické vrchy a Pohronský Inovec.
Prístup.
Na vrchol nevedie značený chodník, preto prístup vedie z okolitých sídiel. Východne vedie i cesta II/512, ktorá uľahčuje prístup do inak pomerne odľahlej oblasti. Sedlom na severozápade prechádza zokruhovaná značená trasa z Veľkých Uheriec, z ktorej sa dá odbočiť na vrchol.

</doc>
<doc id="674194" url="https://sk.wikipedia.org/wiki?curid=674194" title="Tom Hardy">
Tom Hardy

Edward Thomas „Tom“ Hardy (* 15. september 1977, Londýn, Anglicko) je britský filmový herec a producent.
Kariéra.
Študoval na Richmond Drama School a Drama Centre London. V televízí po prvýkrát debutoval v roku 2001 v seriáli "Bratstvo neohrozených", kde hral vojaka Johna Janoveca. Na filmovom plátne sa prvý krát objavil toho istého roku vo filme "Čierny jastrab zostrelený". Veľkú rolu zápornej postavy, prétora Shinzona, dostal vo sci-fi filme ' (2002). V priebehu prvného desaťročia 21. storočia hral napr. vo filmoch: "Po krk v extáze", "Mária Antoinetta", "Potopa", "RocknRolla" či "Bronson". Za rolu vo filme "Počiatok" bol nominovaný na cenu Saturn. Hral aj zápornu rolu v Batmanovskom filme "Návrat Temného rytiera" (2012) a v snímke ' (2015), stvárnil titulnú rolu Maxa Rockatanského. Hlavnú rolu Eddieho Brocka/Venoma si zahral v komiksových filmoch "Venom" (2018) a "" (2021).

</doc>
<doc id="674195" url="https://sk.wikipedia.org/wiki?curid=674195" title="Zoznam nočných liniek v Bratislave">
Zoznam nočných liniek v Bratislave



</doc>
<doc id="674198" url="https://sk.wikipedia.org/wiki?curid=674198" title="Renegade (Thin Lizzy)">
Renegade (Thin Lizzy)

Renegade je jedenásty štúdiový album írskej skupiny Thin Lizzy. Vyšiel v novembri 1981 prostredníctvom Vertigo Records a spolu s členmi kapely ho produkoval Chris Tsangarides. Umiestnil sa na 38. mieste britskej hitparády. Ide o prvý album skupiny, na ktorom hral Darren Wharton ako jej člen (podielal sa už na predchádzajúcom albume "Chinatown", ale nie ako člen) a druhý a zároveň posledný album s gitaristom Snowym Whiteom.
Zoznam skladieb.
Remastrovaná a rozšírená edícia albumu "Renegade" vyšla 23. septembra 2013 a obsahuje päť bonusových skladieb:

</doc>
<doc id="674199" url="https://sk.wikipedia.org/wiki?curid=674199" title="Medley">
Medley

Medley (v preklade "zmes") je skladba zložená z častí existujúcich skladieb, zvyčajne troch, hraných po sebe a niekedy prekrývajúcich sa piesní. Bežné sa medley vyskytuje v populárnej hudbe a väčšinou sú to skôr piesne ako inštrumentálne skladby. Medley, ktorý je sériou remixov, sa nazýva megamix, často so skladbami určenými pre jedného interpreta alebo pre populárne skladby z daného roku alebo žánru. Cover verzia, ktorá kombinuje prvky viacerých už existujúcich skladieb, je "cover medley".
Medley je najbežnejšou formou predohry pre inscenácie muzikálov.
V latinskej hudbe sú medley známe ako "potpourrís" alebo "mosaicos"; posledne menované pomenovanie spopularizovali umelci ako Roberto Faz a Billo Frómeta a najčastejšie pozostávajú zo žánrov bolero, guaracha, merengue alebo conga.

</doc>
<doc id="674200" url="https://sk.wikipedia.org/wiki?curid=674200" title="Čao C’-jang">
Čao C’-jang

Čao C’-jang (, ; * 17. október 1919† 17. január 2005, Peking) bol generálny tajomník Komunistickej strany Číny a premiér Čínskej ľudovej republiky. Po krvavom potlačení protestov na Námestí nebeského pokoja v Pekingu bol zosadený zo svojej pozície a zvyšok života strávil v domácom väzení. Pre svoju povesť reformného komunistu a jeho rolu počas protestov v roku 1989 býva slovenskými a českými médiami často označovaný ako „čínsky Dubček“.
Život.
Čao sa narodil v rodine bohatého statkára, ktorého na začiatku štyridsiatych rokov zabili komunisti. Napriek tomu od svojich stredoškolských štúdií vo Wu-chane sympatizoval s komunizmom a v roku 1932 vstúpil do Komunistického zväzu mládeže . Ako člen Komunistickej strany sa zúčastnil bojov v čínsko-japonskej vojne, po založení Čínskej ľudovej republiky v roku 1949 pôsobil v regionálnych straníckych štruktúrach v juhočínskej provincii Kuang-tung. Keď v dôsledku katastrofálnych politických rozhodnutí počas Veľkého skoku vpred vypukol hladomor, Mao Ce-tung označil za príčinu bohatých sedliakov, ktorí mali u seba ukrývať jedlo. Čao nariadil mučenie sedliakov, ktorí mali vydať (neexistujúce) potraviny. 
Skúsenosti s nesprávnym ekonomickým riadením počas Maových kampaní viedla Čao C’-janga k osvojení si umierneného prístupu k riadeniu hospodárstva, spoločne s Teng Siao-pchingom a Liou Šao-čchim. Uplatňoval to najmä po tom, ako sa stal straníckym šéfom v provincii Kuang-tung v 60tych rokoch. To sa mu neskôr stalo osudné počas Kultúrnej revolúcie, keď ho Červené gardy označili za pravičiara . Čao bol zosadený zo svojich pozícií a prinútený chodiť po uliciach mesta Kuang-čou s posmešnou papierovou čiapkou na hlave. Následne bol poslaný pracovať do továrne v strednej Číne.
Autor ekonomických reforiem.
Rehabilitácia prišla v roku 1971, keď dostal stranícky post vo Vnútornom Mongolsku. Proces Čouovej rehabilitácie, ktorú v 70tych rokoch riadil dlhodobý minister zahraničných vecí Čou En-laj, bola zavŕšená v roku 1975 jeho povýšením na straníckeho šéfa Sečuánu, jednej z najväčších čínskych provincií. Tu začal po smrti Mao Ce-tunga úspešne experimentovať s ekonomickými reformami. Čou umožnil, aby si roľníci po odvedení povinnej dávky družstvu nechali nadprodukciu buď pre vlastnú spotrebu, alebo ju mohli predať. To zvýšilo motiváciu poľnohospodárov, ktorých produkcia sa v niektorých prípadoch zvýšila až o 80 percent. 
Keď sa v roku 1978 dostal k moci Teng Siao-pching, Čaove experimenty boli najprv otestované v provincii An-chuej, a neskôr celoštátne. V roku 1980 sa Čao stal čínskym premiérom a z tejto pozície takmer dekádu riadil ekonomické reformy. Okrem liberalizácie obchodu s poľnohospodárskymi produktmi sa zaslúžil taktiež o založenie tzv. špeciálnych ekonomických, čo boli oblasti v blízkosti Hongkongu a Taiwanu, v ktorých mohli podnikať zahraniční investori. V rámci implementácie reforiem si často nechával radiť od zahraničných odborníkov, vrátane Miltona Friedmana, Jánosa Kornaia, alebo strojcu československých reforiem Otu Šika. Vďaka úspechu ekonomických reforiem sa v roku 1987 dostal na vrchol, keď bol menovaný za generálneho tajomníka Komunistickej strany Číny.
Pád z vrcholu.
Čao C’-jang podporoval liberalizáciu Číny nielen v ekonomickej, ale aj v politickej oblasti. Vďaka tomu musel v 80tych rokoch zvádzať množstvo súbojov s predstaviteľmi konzervatívnej frakcie, vedenou Čchen Jünom. Jeho osudový okamih prišiel v roku 1989, kedy sa rozhodol viesť dialóg s protestujúcimi na Námestí nebeského pokoja v Pekingu. V známom prejave prosil študentov aby opustili námestie so slovami "My už sme starí, na nás nezáleží (...) vy máte všetci okolo dvadsať rokov a takto ľahko idete obetovať svoje životy, nemôžte konať rozumne?" Študenti však Čaoa neposlúchli, nespokojné s jeho prejavom bolo aj vedenie strany. Čaov patrón Teng Siao-pching síce podporoval jeho reformné úsilie v ekonomickej oblasti, bol však proti politickej liberalizácii. Premiér Li Pcheng deň po Čaovom stretnutí so študentmi zaviedol stanné právo. Do popredia sa dostal šanghajský starosta Ťiang Ce-min, ktorý viedol voči študentom tvrdú líniu, ktorá nakoniec vyústila v nasadení armády 4. júna. 
Tri týždne po pekinskom masakre bol Čao zosadený zo svojich funkcií a umiestnený do domáceho väzenia, v ktorom zotrval do svojej smrti v roku 2005. Čaov dom bol prísne strážený a v médiach o ňom neboli žiadne zmienky zo strachu z toho, aby sa nestal martýrom a idolom protestujúcich. Štyri roky po jeho smrti, v roku 2009, boli zverejnené náhravky, v ktorých detailne popísal dianie v osudových okamihoch. Tie boli neskôr zverejnené v knihe "Väzeň štátu: Tajný denník premiéra Čao C’-janga".

</doc>
<doc id="674202" url="https://sk.wikipedia.org/wiki?curid=674202" title="Čao C'-jang">
Čao C'-jang



</doc>
<doc id="674203" url="https://sk.wikipedia.org/wiki?curid=674203" title="Steve Jones (hudobník)">
Steve Jones (hudobník)

Stephen Philip „Steve“ Jones (* 3. september 1955, Shepherd’s Bush, Londýn, Anglicko) je britský rockový gitarista, spevák, herec a rozhlasový DJ, jeden zo zakladajúcich členov punk rockovej skupiny Sex Pistols. Neskôr bol spolu s bubeníkom tejto skupiny, Paulom Cookom, členom superskupiny The Greedies a potom skupiny The Professionals. Ďalej bol členom superskupiny Chequered Past a tiež vydal dva sólové albumy.

</doc>
<doc id="674204" url="https://sk.wikipedia.org/wiki?curid=674204" title="Alfa CrB">
Alfa CrB



</doc>
<doc id="674205" url="https://sk.wikipedia.org/wiki?curid=674205" title="Α CrB">
Α CrB



</doc>
<doc id="674207" url="https://sk.wikipedia.org/wiki?curid=674207" title="Α Coronae Borealis">
Α Coronae Borealis



</doc>
<doc id="674208" url="https://sk.wikipedia.org/wiki?curid=674208" title="Β CrB">
Β CrB



</doc>
<doc id="674209" url="https://sk.wikipedia.org/wiki?curid=674209" title="Β Coronae Borealis">
Β Coronae Borealis



</doc>
<doc id="674212" url="https://sk.wikipedia.org/wiki?curid=674212" title="Altmetrika">
Altmetrika

Altmetrika je označenie pre alternatívne vedecké metriky hodnotiace a meracie využívanosť a zdieľanie vedeckých publikácií v digitálnom prostredí napr. na sociálnych sieťach, v zmienkach na blogoch, v médiách, na Wikipédii, v online citačných manažéroch, v odkazoch v záložkách atď. Patria ku kvalitatívnym údajom, ktoré doplňujú klasické metriky založené na citáciách. Klasické citačné metriky sú síce účinným a užitočným nástrojom k hodnoteniu vedy a výskumu, avšak nezachytávajú vplyv mimo recenzovanej sféry a ignorujú kontext a dôvody citovania. Altmetriky sú užitočné pre kompletnosť zisťovania dosahu a vplyvu vedeckých výstupov.
Sledované dáta pri altmetrikách môžu zahrňovať napríklad:
Princíp fungovania.
Altmetrické dáta sú zhromažďované a prezentované poskytovateľmi altmetrických služieb. Medzi najznámejšie spoločnosti poskytujúce altmetrické služby patria "Altmetric" a "Plum Analytics" a "Our Research". Okrem spomenutých spoločností niektorí vydavatelia poskytujú tiež altmetrické dáta vo forme stiahnutí a prezretí daných výstupov napr. akademické sociálne siete ("ResearchGate", "Academia.edu"), ktoré poskytujú vlastné altmetrické výsledky - nepovažujú sa však zatiaľ za platné ukazovatele vplyvu vedca. Keďže altmetriky spadajú pod tematiku Open Science, vychádzajú z otvorených dát t.j. využívajú verejne dostupné zdroje, čo robí ich výsledky transparentnými. Preto spoločnosti poskytujúce tieto služby sú aj na základe Leidenského manifestu viazané, aby zverejňovali kde a ako dáta zbierajú a prezentujú. Každý poskytovateľ altmetrických údajov na svojich stránkach zverejňuje prehľad čerpaných zdrojov. Sledované zdroje sa u jednotlivých poskytovateľov môžu líšiť.
Pre sledovanie online dosahu a vplyvu vedeckého výskumu alebo výstupu je potrebné mať k dispozícii:
Stručný vývoj altmetrík.
Vývoj altmetrík sa začína od roku 2010, kedy Jason Priem. Dario Tarraboreli, Paul Groth a Cameron Neylon publikovali The Altmetric manifesto. V tomto dokumente sa identifikovala potreba doplnenia tradičných scientometrických metrík a predstavili sa v ňom základné kategórie týchto metrík. Prvou altmetrickou službou, bola služba ReaderMeter, ktorá sa zameriavala na citačný nástroj Mendeley. Vývoj altmetrík súvisí najmä s vývojom indexácie obsahu vedeckej literatúry v oblasti bibliometrie a scientometrie a tiež s vývojom Internetu a Webu 2.0. V roku 2012, bola v súvislosti s potrebou zlepšenia vedeckých výstupov vypracovaná Deklarácia o hodnotení výskumu (The Declaration of research Assessment - DORA), ktorá sa stala akousi celosvetovou inciatívou a vyzýva jednotlivcov a organizácie k jej podpísaniu. Víziou DORA je rozvoj praktických a spoľahlivých prístupov k hodnoteniu výskumu na celom svete a vo všetkých vedeckých disciplínach. V Európe sa v rámci Open Science zaoberá napríklad aj Európska komisia. Táto inštitúcia považuje alternatívne vedecké metriky ako komplementárne hodnotiace nástroje ku tradičným konvenčným metrikám. Altmetriky vníma ako jednu z 8 ambícií politiky v rámci EÚ. Altmetriky sa vyvíjali a vyvíjajú v rámci potreby zlepšiť spôsoby hodnotenia vedeckých výskumov a neustále sa vylepšujú. 
Kategorizácia altmetrík.
Alternatívne vedecké metriky sú širokou skupinou metrík, ktoré sa klasifikujú do užších kategórií, ktoré sa pri zbere dát sledujú. Jednotlivé kategórie resp. sledované ukazovatele sa môžu líšiť u jednotlivých altmetrických agregátorov.
U altmetrického agregátora Altmetric je klasifikácia kategorizovaná podľa typu dát. Dáta odzrkadľujú dopad vedeckého výstupu podľa zdrojového zberu dát z:
U 2. najvužívanejšieho altmetrického agregátora PlumX sa sledujú nasledovné kategórie:

</doc>
<doc id="674213" url="https://sk.wikipedia.org/wiki?curid=674213" title="Altmetriky">
Altmetriky



</doc>
<doc id="674214" url="https://sk.wikipedia.org/wiki?curid=674214" title="Fakultná nemocnica s poliklinikou J. A. Reimana Prešov">
Fakultná nemocnica s poliklinikou J. A. Reimana Prešov

Fakultná nemocnica s poliklinikou J. A. Reimana Prešov je štátnou príspevkovou organizáciou s právnou subjektivitou zriadenou na poskytovanie ambulantnej a ústavnej zdravotnej starostlivosti riadenou Ministerstvom zdravotníctva Slovenskej republiky. V areáli nemocnice sú okrem lôžkovej časti desiatky ďalších zariadení. Kam patria ambulancie odborných lekárov, zariadenia spoločných vyšetrovacích a liečebných zložiek (SVaLZ), zariadenia na poskytovanie jednodňovej zdravotnej starostlivosti, stacionáre a lekáreň. Nemocnica poskytuje ústavnú aj ambulantnú zdravotnú starostlivosť predovšetkým poistencom Všeobecnej zdravotnej poisťovne, poisťovne Dôvera a Union.
História.
Dňa 28. októbra 1928 začali s jej výstavbou a koncom roka 1934 bola nemocnica dokončená. Pomenovaná bola po prvom československom prezidentovi, T. G. Masarykovi. Pre verejnosť začala slúžiť v januári 1935. Komplex nemocnice tvorilo 7 budov. V roku 1947 sa táto nemocnica zlúčila s nemocnicou v areáli bývalej Vojenskej nemocnice na Reimanovej ulici. V roku 1960 bola zriadená Nemocnica s poliklinikou. 17. decembra 2004 pri novorodeneckom oddelení Fakultnej nemocnice s poliklinikou J. A. Reimana otvorili hniezdo záchrany. Do roku 2020 tam bolo umiestnených 9 detí. V roku 2008 v ňom boli prvýkrát na Slovensku odložené dvojičky.
Rozvoj nemocnice.
Projekt stratégie a rozvoja Fakultnej nemocnice s poliklinikou J. A. Reimana Prešov z 25. novembra 2020 uvádza, že v nemocnici je ročne hospitalizovaných 45 tisíc pacientov, ambulantne ošetrených je 443 tisíc pacientov, vykoná sa 15 700 operácií, narodí sa 2 500 novorodencov. Nemocnica má 1 233 lôžok. Jej spádová oblasť je Prešovský samosprávny kraj s viac ako 825 tisíc obyvateľmi. V roku 2020 mala nemocnica 462 lekárov, 1429 sestier, 304 zdravotníckych pracovníkov, a 360 iných zdravotníckych pracovníkov. Nemocnica má 14 kliník a 26 oddelení. Spolupracuje s Fakultou zdravotníckych odborov Prešovskej univerzity. Kliniky vedie jeden profesor a 5 docentov. 
V roku 2021 INEKO, ocenil Fakultnú nemocnicu v Prešove, v kategórii štátne univerzitné a fakultné nemocnice, pridelením 6. miesta z 11 hodnotených nemocníc. Hodnotenie zahrňovalo kvalitu poskytovanej zdravotnej starostlivosti, operačných skúseností lekárov, náročnosti diagnóz, spokojnosti pacientov, hospodárenia a transparentnosti.
Poloha nemocnice.
Areál nemocnice sa rozprestiera vo východnej časti mesta na vrchu Tábor, 286 metrov nad morom. Dostupná je autobusmi SAD a mestskou hromadnou dopravou linkami číslo 10, 12, 15, 19, 21, 29, 35 a 43. Obklopujú ju ulice Jána Hollého, Šafárikova, Dilongova a Sládkovičova. Osobnými autami je dovolený vstup do nemocničného areálu z ulice Jána Hollého a Sládkovičovej nielen pre zamestnancov ale aj pacientov.

</doc>
<doc id="674215" url="https://sk.wikipedia.org/wiki?curid=674215" title="Josip Bozanić">
Josip Bozanić

Josip kardinál Bozanić (* 20. marca 1949, Rijeka) je chorvátsky rímskokatolícky kňaz, arcibiskup záhrebský a kardinál.
Kňaz.
Študoval v seminári v Pazine a tiež na teologických fakultách v Rijeke a Záhrebe. Kňazské svätenie prijal 29. júna 1975 v Krku. Svätil ho biskup Karmelo Zazinović, neskôr bol jeho sekretárom a zároveň kaplánom v jednej z farností diecézy Krk. V roku 1979 odišiel na doplňujúce štúdiá do Ríma, ktoré ukončil diplomom z teológie na Pápežskej univerzite Gregoriana a z kanonického práva na Pápežskej lateránskej univerzite. V roku 1986 sa vrátil do krkskej diecézy, kde zastával funkciu kancelára biskupskej kúrie a generálneho vikára (1987 – 1989).
Biskup.
Dňa 10. mája 1989 bol menovaný biskupom-koadjutorom v Krku, biskupské svätenie prijal 25. júna. Svätil ho záhrebský arcibiskup, kardinál Kuharić. V novembri 1989, po tom, čo biskup Zazinović odišiel na odpočinok, sa ujal riadenia diecézy. V júli 1997 sa stal arcibiskupom Záhrebu a nahradil vo funkcii kardinála Kuharića. 
Vykonával funkciu predsedu Biskupskej konferencie Chorvátska v rokoch 1997 – 2007 a potom znova od roku 2012. V rokoch 2001 – 2011 bol tiež podpredsedom "Rady európskych biskupských konferencií".
Kardinál.
Za kardinála ho menoval pápež Ján Pavol II. pri konzitóriu 21. októbra 2003. V januári 2005 reprezentoval pápeža ako jeho zvláštny vyslanec na oslavách svätej Anastázie, patrónky Zadaru pri príležitosti výročia 1700 rokov jej mučeníckej smrti. V júli 2013 bol pápežským vyslancom pri pútnickej bohoslužbe na Velehrade pri príležitosti 1150. výročia príchodu svätých Cyrila a Metoda na Veľkú Moravu.
Pápež František prijal zrieknutie sa úradu arcibiskupa Záhrebu dna 15. apríla 2023 .
Zdroj.
súčasnosť

</doc>
<doc id="674216" url="https://sk.wikipedia.org/wiki?curid=674216" title="Penaltový rozstrel">
Penaltový rozstrel

Penaltový rozstrel (oficiálne kopy na bránku zo značky pokutového kopu) je postup akým sa vo futbale a plážovom futbale rozhoduje zápas, ktorý musí podľa pravidiel súťaže určiť víťaza, ale pritom sa v normálnej hracej dobe ani v predĺžení nerozhodlo. Spočíva v predvedení niekoľko kopov podobných pokutovému kopu, pričom zvíťazí mužstvo, ktorého hráčom sa podarilo streliť vyšší počet gólov.
História.
Pred zavedením pravidiel penaltového rozstrelu sa v prípade nerozhodného výsledku určoval víťaz buď opakovaním zápasu alebo žrebovaním (napr. na ME 1968 do finále postúpilo Taliansko vďaka hodu mincou (semifinále proti ZSSR skončilo 0:0) a samotné finále sa opakovalo, keď prvý zápas skončil 1:1). Ale už pred oficiálnym zavedením rozstrelu sa podobné riešenia objavovali v niektorých regionálnych súťažiach a turnajoch.
Návrh na zavedenie rozstrelu v dnešnej podobe bol zverejnený vo "FIFA News" v auguste 1969 a následne v roku 1970 boli tieto pravidlá navrhnuté Medzinárodnou futbalovou federáciou a schválené radou IFAB.
Penaltové rozstrely sa od sezóny 1970/71 používali aj v Pohári majstrov európskych zemí a Pohári víťazov pohárov. 30. septembra 1970 boli použité prvýkrát na zápas prvého kola PVP medzi tímami Honvéd Budapešť a Aberdeenom. 4. novembra toho istého roku sa rozstrel použil v zápase PMEZ, keď Everton FC vyhral nad Borussiou Mönchengladbach.
Prvým veľkým turnajom, na ktorom sa použil penaltový rozstrel boli Majstrovstvá Európy 1976 v Belehrade, kde finálový zápas proti skončil aj po predĺžení 2:2, podľa pôvodného plánu UEFA sa malo finále o dva dni opakovať, ale tímy sa dohodli na penaltovom rozstrelu. Po neúspešnom pokuse Uliho Hoenessa rozhodol v prospech Československa Antonín Panenka a tak sa majstrom Európy stalo Československo.
Využitie.
Penaltový rozstrel sa využíva vo vyraďovacích fázach turnajov, kde musí zápas skončiť víťazstvom jedného či druhého mužstva. V súťažiach hraných systémom doma-vonku na rozstrel dochádza v situácii, keď odvetný zápas skončí presne opačným výsledkom ako prvý zápas a v predĺžení nepadne gól. Penaltový rozstrel sa tak napríklad používa vo vyraďovacích fázach Majstrovstiev sveta , ME , Ligy majstrov alebo aj Európskej ligy. 
Predvedenie.
Pravidlá futbalu IFAB uvádzajú nasledovné pravidlá postupu penaltového rozstrelu:
V prípade, že má dôjsť k rozstrelu, najprv rozhodca určí, na ktorú bránku sa bude kopy strieľať. Potom vykoná žrebovanie mincou a kapitán víťaznej strany si zvolí či chce penaltový rozstrel začať jeho mužstvo alebo prenechá prvý kop súperovi.
Pri vykonaní pokutového kopu môžu byť na hracej ploche iba hráči zúčastňujúcich sa rozstrelu, rozhodca a asistenti rozhodcu; všetci funkcionári, náhradníci a pod. musí byť mimo hraciu plochu, vo svojej technickej zóne. Všetci hráči okrem brankárov a hráča, ktorý bude kopať pokutový kop, sa musia zdržovať vnútri stredového kruhu. Brankár družstva ktoré bude kopať pokutový kop, čaká tesne mimo pokutového územia, blízko bránkovej čiary. Prvý asistent rozhodcu riadi vysielanie hráčov zo stredového kruhu k vykonaniu kopu, druhý asistent je na bránkovej čiare v prípade potreby pomáha rozhodcovi rozhodnúť či lopta prešla celým objemom za bránkovú čiaru. 
Samotné kopy prebiehajú podobné ako pokutový kop (ide však o inú hernú situáciu primárne definovanou iným pravidlom) tzn. lopta sa postaví na pokutovú značku, brankár stojí v bránke na bránkovej čiare a po signáli rozhodcu sa hráč pokúsi streliť gól, pričom nesmie nešportovým spôsobom zmiasť brankára napr. tým, že by sa v rozbehu zastavil. Na rozdiel od bežného pokutového kopu má však hráč iba jednu šancu na strelenie gólu, pokiaľ sa napr. brankárovi podarí loptu vyraziť, hráč už nesmie do bránky loptu doraziť a kop je v takom prípade vyhodnotený ako neúspešný.
Najprv sa vykoná päť kopov každého tímu, pričom družstva pri kopoch striedajú. Pokiaľ už pred dokončením tejto pätice nastane situácia, že jedno družstvo je o toľko úspešnejšie, že druhé už nie je schopné ani vyrovnať (napr. prvé družstvo je pri prvých troch kopoch úspešne, zatiaľ čo druhé z nich nevystrelilo ani jeden gól), zvyšok kopov sa nevykoná a príslušné družstvo víťazí. Naopak pokiaľ je po tejto časti počet strelených gólov rovnaký, rozstrel pokračuje po jednej sérii, takže zvíťazí družstvo, ktorému sa podarí streliť gól, zatiaľ súperov kop je neúspešný.
Každý hráč sa rozstrelu zúčastní jedenkrát (pokiaľ však rozhodca nariadi nejaký kop opakovať, musí ho vykonať rovnaký hráč, pokiaľ nie je zranený), na druhý kop smie nastúpiť až potom, čo sa vystriedajú všetci ostatní hráči jeho družstva, ktorí sa zúčastnili rozstrelu, vrátane brankárov. Rozstrelu sa zúčastňujú všetci hráči, ktorí boli v okamihu skončenia doby hry na hracej ploche, prípadne okrem hráčov, ktorí sa zrania (a pokiaľ má niektoré družstvo vyšší počet hráčov ako druhé, vyberie kapitán hráčov, ktorí sa rozstrelu nebudú zúčastňovať).

</doc>
<doc id="674217" url="https://sk.wikipedia.org/wiki?curid=674217" title="Roman Jurievič Ľašenko">
Roman Jurievič Ľašenko

Roman Jurievič Ľašenko (; 2. máj 1979, Murmansk, Sovietsky zväz – † 6. júl 2003, Antalya, Turecko) bol ruský hokejový útočník, hráč klubov NHL Dallas Stars a New York Rangers. V lete 2003, počas dovolenky v Turecku, spáchal samovraždu obesením.
Hokejová kariéra.
Klubová kariéra.
Ľašenko započal profesionálnu kariéru v sezóne 1995/96, kedy začal nastupovať za rezervný výber tímu Torpedo Jaroslavľ v druhej ruskej lige. Už v nasledujúcej sezóne sa etabloval v prvom tíme pôsobiacom v najvyššej súťaži. Za Jaroslavľ nastupoval do roku 1999, výraznejší tímový úspech nezaznamenal, ale počas svojej anabázy prešiel draftom NHL. Zvolil si ho klub Dallas Stars v druhom kole na vstupnom drafte 1997.
Pred štartom sezóny 1999/2000 sa dohodol na nováčikovskom kontrakte s týmto klubom, bol to jeho prvý zahraničný angažmán. V najlepšej hokejovej lige sveta nastúpil ešte v tej istej sezóne, v základnej časti stihol odohrať 58 zápasov s bilanciou 6+6. Zopár zápasov pridal aj v nižšej lige IHL, v drese záložného tímu Michigan K-Wings, ale pred štartom play-off sa vrátil na hlavnú súpisku Dallasu Stars.
Vyraďovacia časť mu vyšla, nastupoval v druhej formácii a zaradil sa medzi rozdielových hráčov mužstva. Zaskvel sa hneď v otváracom zápase play-off, strelil víťazný gól zápasu a poslal Dallas do vedenia v sérii proti Edmontonu Oilers. Najväčšiu slávu zožal v konferenčnom finále proti Coloradu Avalanche. Séria bola nerozhodná 3:3 na zápasy a natiahla sa do rozhodujúceho siedmeho zápasu. V dôležitom zápase strelil Ľašenko tretí gól svojho mužstva pri konečnej výhre 3:2. Jeho presný zásah rozhodol o tom, že Dallas Stars, obhajca titulu z predošlej sezóny, sa po roku vrátil do finálových bojov. K obhajobe titulu ale nedošlo, Stanley Cup vyhralo mužstvo New Jersey Devils v šesťzápasovej sérii. Ľašenko vo svojej premiérovej sezóne odohral 16 zápasov v play-off, strelil dva góly a na jeden ďalší prihrával.
V nasledujúcom ročníku 2000/01 odohral v základnej časti 60 stretnutí, zapísal deväť bodov a Dallas Stars postúpil do play-off, ale Ľašenko vo vyraďovacej časti nezastával tak prominentnú úlohu ako rok predtým. Tréneri ho nasadili do jediného zápasu, nedbajúc na naliehania spoluhráčov, ktorí si Ľašenka obľúbili, a lobovali za to, aby Rus hrával častejšie. Dallas Stars vypadol v druhom kole.
Sezóna 2001/02 bola z Ľašenkovho pohľadu turbulentná, vystriedal až štyri kluby. Za Dallas Stars odohral iba štyri zápasy v NHL, ďalších 58 štartov stihol pridať v rezervnom tíme Utah Grizzlies v lige AHL. V marci 2002 bol vymenený do tímu New York Rangers spoločne so spoluhráčom Martinom Ručínským, opačným smerom putovala dvojica Manny Malhotra a Barrett Heistein. Za Rangers odohral 15 zápasov v NHL, ale pred štartom play-off sa presunul naspäť do AHL. Mal vypomôcť rezervnému tímu Hartford Wolf Pack, ale ten vypadol už v prvom kole.
V ročníku 2002/03, Ľašenkovom poslednom, pridal posledné dva zárezy v NHL, prevažnú časť sezóny strávil v AHL, v drese Hartfordu. Ľašenko si pevné miesto na súpiske Rangers nikdy nevybojoval, ale podľa jeho športového agenta bol o hokejistu v čase jeho smrti záujem ako medzi klubmi klubmi z rodného Ruska, tak aj medzi mužstvami z NHL.
Reprezentačná kariéra.
Ľašenko reprezentoval Rusko na majstrovstvách sveta hráčov do 20 rokov hneď trikrát, získal kompletnú medailovú zbierku. Pri premiérovej účasti na turnaji v roku 1997 patril medzi najmladších hráčov na súpiske a bral bronzovú medailu. V 1998 získal striebro a v 1999, už ako matador a kapitán tímu, doviedol Rusko k titulu juniorských majstrov sveta.
V seniorskej reprezentácii stihol jediný turnaj, štartoval na MS vo Švédsku v 2002. Odohral všetkých deväť zápasov na šampionáte a dvomi bodmi pomohol Rusku k postupu do finále. Získal striebornú medailu po prehre so Slovenskom. Za úspešné reprezentovanie krajiny mu udelili štátne vyznamenanie.
Smrť.
Ľašenko spáchal samovraždu v hotelovej izbe v Antalyi počas dovolenky s rodinou. Najskôr sa pokúsil podrezať si žily, ale napokon sa obesil. Zanechal po sebe list na rozlúčku, v ktorom sa okrem iného ospravedlňoval hotelovému personálu za spôsobený neporiadok. Roman Jurievič Ľašenko zomrel vo veku nedožitých 24 rokov.

</doc>
<doc id="674219" url="https://sk.wikipedia.org/wiki?curid=674219" title="Squid Game">
Squid Game

Squid Game () je juhokórejský dramatický televízny seriál, ktorý vytvoril režisér Hwang Dong-hyuk pre Netflix.
Séria sa točí okolo súťaže, v ktorej participuje 456 hráčov, pričom všetci sú vo veľkom finančnom dlhu. Riskujú svoje životy, aby si zahrali sériu smrtiacich detských hier o šancu vyhrať hlavnú cenu 45,6 miliárd wonov (34 miliónov €). Názov série je odvodený z podobne pomenovanej kórejskej detskej hry. Hwang sa pri písaní scenára inšpiroval svojimi ekonomickými problémami v mladosti, ako aj sociálnymi rozdielmi v Južnej Kórei a kapitalizmom. Scenár bol pôvodne napísaný v roku 2009, ale Hwang nedokázal nájsť produkčnú spoločnosť, ktorá by tento nápad financovala. Až v roku 2019 sa tohto seriálu ujal Netflix, ako súčasť snahy o rozšírenie ponuky zahraničných programov. Všetkých deväť epizód napísal a režíroval Hwang.
"Squid Game" bola celosvetovo vydaná 17. septembra 2021. Získala medzinárodnú pozornosť aj veľký ohlas u kritikov. V novembri 2021, sa stala "squid game" najsledovanejšou sériou na Netflixe, až v 94 krajinách. Prilákala viac ako 142 miliónov divákov. Počas prvých štyroch týždňov od spustenia nazbierala viac ako 1,65 miliardy hodín sledovania.
Stručný dej.
Seong Gi-hun, rozvedený otec a zadlžený gambler, ktorý žije so svojou starou matkou, je pozvaný si zahrať sériu detských hier o šancu vyhrať veľkú peňažnú hlavnú cenu. Po prijatí ponuky je odvezený na neznáme miesto, kde sa ocitne medzi 456 hráčmi, ktorí sú všetci tiež hlboko zadĺžení. Hráči sú nútení nosiť zelené teplákové súpravy a sú neustále pod dohľadom maskovaných strážcov v ružových kombinézach, pričom na hry dohliada Biely Kôň (Front Man), ktorý nosí čiernu uniformu a čiernu tajomnú masku. Hráči čoskoro zistia, že prehra v hre má za následok ich smrť, pričom každá smrť pridáva 100 miliónov wonov k potenciálnej hlavnej cene 45,6 miliárd wonov. Gi-hun sa spojí s ostatnými hráčmi, vrátane jeho priateľa z detstva Cho Sang-woo, aby sa pokúsili prežiť fyzické i psychologické zvraty hier.
Výroba.
Vývoj.
V roku 2008, sa Hwang Dong-hyuk neúspešne pokúšal nájsť investora pre iný, jeho napísaný, filmový scenár. Hwang a jeho rodina si museli brať pôžičky, aby sa udržali nad vodou. Voľný čas trávil v manga kaviarni, kde čítal japonskú survival mangu. Hwang si porovnal situáciu postáv v mange so svojou súčasnou situáciou. Rozmýšľal o myšlienke, že by sa mohol zapojiť do takejto smrtiacej hry o prežitie, aby vyhral peniaze a dostal sa z dlhov. Čo ho viedlo v roku 2009, k napísaniu filmového scenára na túto tému. Hwang uviedol: „Chcel som napísať príbeh, ktorý by bol symbolickým zobrazením modernej kapitalistickej spoločnosti. Niečo, čo zobrazuje extrémnu súťaž života. Chcel som, aby môj scenár používal typ postáv, s ktorými sme sa všetci v živote už stretli.“ Hwang sa obával, že dej bol v tom čase „príliš ťažký na pochopenie a bizarný“. Neskôr sa pokúsil predať svoj príbeh rôznym kórejským produkčným skupinám a hercom. Mal pravdu, povedali mu, že jeho scenár bol príliš smiešny a nereálny. Hwang po neúspechu predaja scenár odložil. Počas nasledujúcich desiatich rokov úspešne dokončil ďalšie tri filmy.
V roku 2010 zaznamenal Netflix veľký nárast sledovanosti mimo Severnej Ameriky a začal investovať do produkcie v iných regiónoch vrátane Kórey. V roku 2018, Netflix otvoril svoje oddelenie v Ázii. Keď fungovali v dočasne prenajatých kancelárskych priestoroch v Soule, Hwang ich upozornil na svoj scenár. Jedna zo scenáristiek Netflixu, rozpoznala Hwangov talent z jeho ďalších filmov. Keď videla jeho scenár pre "Squid Game", vedela, že ho potrebujú sfilmovať. Scenáristka uviedla: „Hľadali sme seriál, ktorý by sa líšil od tradičných seriálov a "Squid Game" bol presne on“. Netflix oficiálne oznámil v septembri 2019, že bude produkovať Hwangovo dielo ako originálny seriál.
S objednávkou Netflixu sa koncept filmu rozšíril na sériu deviatich epizód. Hwang uviedol, že sa mu podarilo rozšíriť scenár tak, aby sa „mohol viac zamerať na vzťahy medzi ľuďmi a na ich príbehy“. Netflix pôvodne nazval sériu "Round Six", a nie "Squid Game", ako navrhoval Hwang. Ako produkcia pokračovala, Hwang tlačil na produkciu, aby použila názov "Squid Game". Produkcia nakoniec všetko prehodnotila a zmenila názov na "Squid Game", pretože tajomný názov "Squid Game", by dokázal pritiahnuť veľa zvedavých divákov. V čase, keď Hwang písal sériu, bolo jeho cieľom, aby sa séria dostala medzi najsledovanejšiu reláciu na Netflixe v Spojených štátoch aspoň na jeden deň. Hwang pôvodne napísal sériu ako osem epizód, čo bolo porovnateľné s inými reláciami na Netflixe, ale zistil, že materiál na poslednú epizódu bol dlhší, ako plánoval, takže bol nútený rozdeliť 8 epizódu na dve časti.
Scenár.
Hwang opísal dielo ako „príbeh porazených“. Mená postáv – Seong Gi-hun, Cho Sang-woo a Il-nam – boli všetky založené na Hwangových priateľoch z detstva.
Hwang založil svoj príbeh na kórejských hrách, ktoré hrával v detstve, aby ukázal iróniu detských hier, kde súťaživosť nebola dôležitá, na rozdiel od seriálu, kde sa stali hry extrémnou súťažou o život. Navyše, keďže jeho pôvodný scenár bol určený pre film, rozhodol sa použiť detské hry s jednoduchými pravidlami, ktoré sa dali ľahko vysvetliť na rozdiel od iných filmov, ktoré využívajú hry so zložitými pravidlami. „Ľudia sú priťahovaní iróniou, že zúfalí dospeláci riskujú svoje životy, aby vyhrali v detskej hre,“ uviedol Hwang. „Hry sú jednoduché, preto sa diváci môžu oveľa viac sústrediť na postavy, môžu sa s nimi ľahšie spojiť.“ Hlavná hra, ktorú vybral je "squid hra". Je to kórejská detská hra, ktorá bola populárna v 70. a 80. rokov 20. storočia. Hwang si na squid hru spomínal ako na „fyzicky najagresívnejšiu detskú hru, ktorú som ako dieťa vždy hral v susedných uličkách, a preto som ju tiež najviac miloval. Je to najsymbolickejšia hra, ktorá odráža dnešnú konkurenčnú spoločnosť, preto som ju vybral ako názov relácie“. Hra „Červená, zelená“ bola vybraná kvôli jej potenciálu vyradiť veľa ľudí naraz. Táto hra má podobné pravidlá ako slovenská hra vydličky, lyžičky, nože. Ohľadom výberu Hwang povedal: „Hra bola vybraná, pretože scéna plná toľkých ľudí, ktorí sa náhodne pohybujú a zastavujú, by mohla byť vnímaná ako smiešny, ale smutný skupinový tanec“.
Hwang napísal celú sériu sám, pričom napísanie prvých dvoch epizód trvalo takmer šesť mesiacov. Neskôr sa obrátil na priateľov, aby mu vnúkli nejaké nápady. Hwang sa tiež zmienil o ťažkom natáčaní seriálu, ktoré bolo fyzicky aj duševne vyčerpávajúce, pričom povedal, že počas natáčania 1. série sa zriekol zubnej hygieny a po dokončení produkcie mu jeho zubár musel vytrhnúť šesť zubov.
Kritické ohlasy.
Séria získala uznanie kritikov. Rotten Tomatoes udelili sérii 95 % hodnotenie na základe 73 recenzií s priemerným hodnotením 8,10 z 10. Kritický konsenzus webovej stránky znie: „Neochvejná brutalita Squid Game nie je pre slabé srdce, ale jej ostrý sociálny komentár a prekvapivo nežné jadro udrží divákov prilepených na obrazovku, aj keby to sledovali pomedzi prsty.“ Na Metacritic získalo skóre 69 zo 100 na základe 13 recenzií, čo znamená „vo všeobecnosti priaznivé recenzie.“
Joel Keller z webovej stránky Decider si myslel, že koncept šou bol kreatívny. Keď písal o príbehu série, opísal ho ako „tesný príbeh, ktorý má potenciál byť napätý a vzrušujúci.“ Pierce Conran zo South China Morning Post ohodnotil sériu 4,5 hviezdičkami z 5 a napísal: „Celkovo je to stále brutálne zábavná kórejská séria Netflix, ktorá bude pravdepodobne prijatá po celom svete ako jej predchodcovia.“
Vzhľadom na popularitu seriálu bol režisér seriálu Hwang v decembri 2021 menovaný singapurskými národnými novinami "The Straits Times" „The Straits Times Asian of the Year.“

</doc>
<doc id="674230" url="https://sk.wikipedia.org/wiki?curid=674230" title="Legatus">
Legatus



</doc>
<doc id="674232" url="https://sk.wikipedia.org/wiki?curid=674232" title="Mark Ruffalo">
Mark Ruffalo

Mark Alan Ruffalo (* 22. november 1967, Kenosha, Wisconsin) je americký herec, režisér, producent a scenárista. 
Detstvo a začiatky.
Narodil sa v meste Kenosha vo Wisconsine. Jeho matka bola stajlistka a otec, talianskeho pôvodu, pracoval ako stavebný maliar. Má dve sestry, Taniu a Nicole; brat Scott zomrel v roku 2008. Vyštudoval strednú školu vo Virgínii. V následujúcich rokoch založil v Los Angeles divadelnú spoločnosť Orpheus Theatre Company, v ktorej mnohé inscenácie sám napísal aj zrežíroval. Deväť rokov pracoval aj ako barman.
Kariéra.
Vo filme debutoval v roku 1994 v snímke "Havraní tanec". Vďaka filmu "Na mňa sa môžeš spoľahnúť" (2000) získal ocenenia na filmových festivaloch v Los Angeles a v Montreale. S Tomom Cruisom si zahral vo filme "Collateral" (2004). Ruffalo hrával aj v romantických komédiách, a to napr.: "Letuška 1. triedy" (2002) alebo "Dnes 13, zajtra 30" (2004). V roku 2006 si vyskúšal divadelnú rolu v inscenácií "Awake and Sing!", za ktorú získal nomináciu na cenu Tony. V roku 2007 si zahral vo filme "Zodiac". S Julianne Moore si zahral vo filme "Slepota" (2008). V roku 2010 znovu po boku Moore hral v snímke "Decká sú v pohode". Za rolu získal nomináciu na mnoho ocenení, včetne Oscara. V roku 2010 napísal a režíroval vlastný celovečerný snímok: "Sympathy for Delicious".
V superhrdinských filmoch od Marvel Studios hrá od roku 2012 (kedy vymenil Edwarda Nortona) doktora Bruca Bannera, resp. Hulka. Jedná sa o filmy: ', "Iron Man 3", ', ', ', "Captain Marvel," ', ', animovaný seriál "What If…?" a hraný seriál "She-Hulk".
V roku 2015 získal svoju druhú nomináciu na Oscara za rolu wrestlera Davea Schultza v dráme "Hon na líšku". Neskôr toho istého roku si zahral vo filme "Infinitely Polar Bear". Za rolu novinára Michaela Rezendesa v snímke "Spotlight" získal tretiu nomináciu na Oscara a tiež nomináciu na Filmovú cenu Britskej akadémie.
8. februára 2024 získal hviezdu na hollywoodskom chodníku slávy.
Osobný život.
V roku 2000 si vzal Sunrise Coigney a majú spolu tri deti: syna Keena (2001) a dcéry Bellu Noche (2005) a Odette (2007). Žijú v Manhattane.

</doc>
<doc id="674234" url="https://sk.wikipedia.org/wiki?curid=674234" title="Bezúhonnosť (právo)">
Bezúhonnosť (právo)

Bezúhonnosť je výraz majúci v slovenskom (podobne českom) práve dva základné významy: 
a) V trestnom práve, alebo aj v iných oblastiach, v ktorých nie je v príslušnom právnom predpise (napr. v Zákonníku práce) uvedená definícia, sa za bezúhonnú považuje taká (fyzická alebo právnická) osoba, ktorá nebola v minulosti odsúdená za žiaden trestný čin, resp. v širšom zmysle taká osoba, ktorá viedla riadny život, t.j. nielenže nebola odsúdená za žiaden trestný čin, ale ani nepáchala priestupky, plnila svoje zákonné povinnosti a pod. Bezúhonnosť je spravidla daná aj vtedy, ak u danej osoby došlo k zahladeniu odsúdenia, resp. v širšom ponímaní ak vznikne tzv. fikcia o neodsúdení (napr. v dôsledku zahladenia odsúdenia, amnestie, udelenia milosti a pod.). Táto definícia bezúhonnosti (t.j. definícia a)) vyplýva z teórie a praxe, nie je explicitne uvedená v žiadnom predpise. Neodsúdenosť za trestný čin sa spravidla preukazuje výpisom (niekedy odpisom) z registra trestov.
b) Veľa právnych predpisov (najmä tých, ktoré boli vydané od začiatku 21. storočia) explicitne uvádza na svoje účely svoju vlastnú definíciu bezúhonnosti. V týchto prípadoch sa bezúhonnosťou väčšinou buď myslí vyššie spomínaná neodsúdenosť za trestný čin (alebo zahladenie odsúdenia), alebo je táto neodsúdenosť za trestný čin nejako zúžená, typicky na úmyselné trestné činy a/alebo na len tie trestné činy, ktoré sú podstatné pre oblasť, ktorou sa daný právny predpis zaoberá. Napríklad v Živnostenskom zákone sa za bezúhonnú považuje osoba, ktorá nebola odsúdená za hospodársky trestný čin, trestný čin proti majetku alebo iný úmyselný trestný čin súvisiaci s predmetom podnikania, alebo u ktorej došlo k zahladeniu odsúdenia. Definície bezúhonnosti sú uvedené najmä v:

</doc>
<doc id="674236" url="https://sk.wikipedia.org/wiki?curid=674236" title="Vlk polárny">
Vlk polárny

Vlk polárny alebo vlk aljašský ("Canis lupus tundrarum") je v starších systémoch poddruh vlka dravého. V novších systémoch sa považuje za súčasť poddruhu "Canis lupus occidentalis".
Výskyt.
Obýva prevažne tundry na Aljaške, pri pobreží Severného ľadového oceánu.
Opis tela.
Vlk polárny je pomerne veľký; dĺžka tela i s chvostom sa pohybuje medzi 130–160 cm a samec môže vážiť až 80 kg. Samice sú menšie, je tu výrazný pohlavný dimorfizmus. Je to jeden z najväčších vlkov Severnej Ameriky. Srsť vlka polárneho je zvyčajne biela nebo svetlo sivá, pomerne dlhá, aj keď nie tak dlhá, ako u podobného severosibírskeho poddruhu "Canis lupus albus". Dožíva sa asi 7 rokov.
Lov.
Tento vlk loví predovšetkým pižmone, soby karibu a ďalšie veľké samce. Je však oportunistom a nepohrdne ani menšími zvieratami alebo rastlinnou stravou. Vydrží aj týždeň bez jedla. Tieto vlky lovia v svorkách a vedia spolupracovať, väčšinou keď ide o lov. Ten väčšinou prebieha tak, že skupina vlkov ženie stádo pred sebou a vlky, ktoré bežia spredu sa snažia od stáda oddeliť slabé jedince; mláďatá, chorých alebo starých. Pri úspešnom love vždy prvý žerie alfa-pár, potom zvyšok lovcov a nakoniec aj mláďatá.
Rozmnožovanie.
Samec vlka polárneho dosahuje pohlavnú dospelosť vo veku 3 rokov, samica už vo veku 2 rokov. Samica niekoľko dní pred pôrodom hrabe malé diery alebo sa uchýli do jaskyne, kde mláďatá porodí. Obvykle sú v jednom vrhu 2 - 4 mláďatá. O mláďatá sa v prvých dňoch stará matka, ktorá ich dojčí. Po viac než mesiaci mláďatá necháva v spoločnosti jedného či dvoch „strážcov“ a sama odchádza na lov.
Hierarchia svorky.
Vlk polárny je svorkové zviera, ktoré sa zdržiava v svorkách pozostávajúcich z niekoľko až 20 jedincov. Svorku vedie alfa-pár, samec a samica, to sú vo väčšine prípadov jediné vlky, ktoré sa v svorke pária, ale nie je to pravdilo. Okrem toho sú prítomné jeden či dva podradnejšie jedince, ktoré strážia mláďatá, keď ide skupina na lov. Zvyšok sú väčšinou lovci bez výrazného postavenia.

</doc>
<doc id="674237" url="https://sk.wikipedia.org/wiki?curid=674237" title="Li Pcheng">
Li Pcheng

Li Pcheng (, , * 20. október 1928, Šanghaj – † 22. júl 2019, Peking) bol čínsky politik, v rokoch 19881998 premiér Čínskej ľudovej republiky. Ako zástanca tvrdej línie počas protestov na Námestí nebeského pokoja v Pekingu nariadil nasadenie armády na protestujúcich, čo viedlo k masakru v uliciach hlavného mesta krajiny.
Li sa narodil v Šanghaji, v tzv. Francúzskej koncesii, čo bola štvrť v meste, ktorú spravovali cudzinci. Jeho otec patril medzi prvých členov Komunistickej strany a v roku 1931 bol popravený Kuomintangom. Li sa v roku 1941 presunul do komunistickej základne v severočínskom Jen-ane, kde bol pod patronážou Čou En-laja. V rokoch 1948 až 1954 študoval hydroelektrické inžinierstvo v Moskve, počas univerzitného pôsobenia bol predsedom združenia čínskych študentov v Sovietskom zväze. Po návrate do Číny riadil výstavbu elektrární v severovýchodnej Číne a v Pekingu. 
Po prevzatí moci Teng Siao-pchingom začína Li Pcheng politicky rásť, hoci paradoxne za svoj kariérny pokrok vďačil Tengovmu rivalovi, konzervatívnemu politikovi Čchen Jünovi. Na začiatku 80tych rokov pracoval v riadiacich pozíciach na ministerstve energetiky, v roku 1985 sa stal ministrom školstva a v roku 1987 bol menovaný za člena Stáleho výboru Politbyra komunistickej strany, najmocnejšej inštitúcie v strane a štáte. 
Po povýšení premiéra Čao C’-janga na generálneho tajomníka Komunistickej strany v roku 1987 sa uvoľnilo miesto premiéra. Hoci Li Pcheng nebol prívrženec de facto lídra krajiny Teng Siao-pchinga a nezdieľal jeho predstavy o ekonomických reformách, využil však oslabenie Tenga spôsobené predčasným odchodom jeho spojenca Chu Jao-panga z politiky. V najvyššej politike sa Li stal protipólom vodcu reforiem Čao C’-janga, predovšetkým keď liberalizácia cien spôsobila infláciu a z toho vyplývajúce protesty.
Po smrti Chu Jao-panga v polovici apríla 1989 začalo v Pekingu mohutnieť protestné hnutie, ktoré požadovalo politickú liberalizáciu. Li Pcheng patril ku konzervatívnej frakcii, ktorá presadzovala nekompromisný prístup k demonštrantom. V máji preto zaviedol stanné právo a v noci z tretieho na štvrtého júna 1989 dal armáde príkaz na potlačenie protestov, čo viedlo k zabitiu stoviek až tisícov ľudí. Li označil potlačenie protestov za víťazstvo pre komunizmus, kým na západe bol za tento čin označovaný ako „mäsiar z Pekingu“.
Hoci bol Čao C’-jang po masakri v Pekingu odvolaný a zatvorený do domácej väzby, Li Pchengova pozícia sa posilnila len dočasne. Teng Siao-pching v roku 1992 po slávnej „ceste na juh“ opätovne naštartoval proces ekonomickej liberalizácie, napriek odporu konzervatívcov. V roku 1998 bol Li Pcheng v premiérskom kresle nahradený Ču Žung-ťim a presuntý na menej významnú pozíciu predsedu čínskeho parlamentu. V roku 2002 odišiel na dôchodok.

</doc>
<doc id="674241" url="https://sk.wikipedia.org/wiki?curid=674241" title="Josip kardinál Bozanić">
Josip kardinál Bozanić



</doc>
<doc id="674243" url="https://sk.wikipedia.org/wiki?curid=674243" title="Hebrejské písmo">
Hebrejské písmo

Hebrejské písmo alebo hebrejská abeceda môže byť:

</doc>
<doc id="674249" url="https://sk.wikipedia.org/wiki?curid=674249" title="Tanak">
Tanak



</doc>
<doc id="674250" url="https://sk.wikipedia.org/wiki?curid=674250" title="Tenak">
Tenak



</doc>
<doc id="674253" url="https://sk.wikipedia.org/wiki?curid=674253" title="Pedro Pascal">
Pedro Pascal

José Pedro Balmaceda Pascal (* 2. apríl 1975, Santiago de Chile), známy hlavne ako Pedro Pascal, je čilský a americký herec. Medzi jeho najznámejšie role patrí Oberyn Martell z štvrtej série fantasy seriálu "Hra o tróny", Javier Peña zo seriálu "Narcos", Din Djarin/Mandalorian v seriáli "The Mandalorian a" Joel Miller zo seriálu "The Last of Us".
Životopis.
Narodil sa v Santiago de Chile. Jeho rodičia podporovali Salvadora Allende a boli zapojení do opozičného hnutia proti vojenskej diktatúre Pinocheta v Čile. Kvôli tomu krátko po jeho narodení získala rodina politický azyl v Dánsku. Vyrastal v Orange County v Kalifornii a San Antoniu v štáte Texas. V detstve sa venoval pretekárskemu plávaniu, v jedenástich rokoch sa zúčastnil štátneho majstrovstva v Texase, ale plávaniu sa prestal venovať na úkor hodín herectva. Vyštudoval herectvo na Orange County School of the Arts a na Newyorskej univerzite Tisch School of the Arts. Dvadsať rokov žije v New Yorku. Jeho mladší brat Lucas Balmaceda je známy čilský herec.
Kariéra.
Objavil sa v mnohých televíznych seriáloch ako "Buffy, premožiteľka upírov", "Dobrá manželka", "Homeland – Zradca", "Mentalista" a "Graceland". V roku 2013 bol obsadený do role Oberyna Martella v seriáli "Hra o tróny". V roku 2015 získal rolu agenta Javiera Peñu v seriáli od Netflixu "Narcos". V tom istom roku sa objavil vo filme "Bloodsucking Bastards", kde si zahral upíra Maxa.
V roku 2015 sa objavil po boku Heidi Klum vo videoklipe speváčky Sia s názvom „Fire Meet Gasoline“. V roku 2017 stvárnil agenta Whiskeyho v akčnom snímku "". V roku 2019 bol obsadený do hlavnej role Din Djarina/Mandaloriana v seriáli "The Mandalorian" zo sveta Star Wars, rovnakú postavu stvárnil v druhej aj v tretej sérii seriálu. V tejto roli ho môžeme vidieť aj v troch epizódach seriály Boba Fett: Zákon podsvetia. V roku 2023 obsadil hlavnú rolu v seriáli "The Last of Us".

</doc>
<doc id="674255" url="https://sk.wikipedia.org/wiki?curid=674255" title="Clouds House">
Clouds House

Clouds House, tiež známy jednoducho ako Clouds, je pamiatkou II. stupňa v East Knoyle v grófstve Wiltshire v Anglicku. Bola navrhnutá architektom Arts and Crafts Philipom Webbom pre Percyho Wyndhama a jeho manželku Madeline, prvýkrát ju dokončili v roku 1886, ale požiar v roku 1889 si vyžiadal prestavbu budovy, ktorá bola dokončená v roku 1891. Clouds bol Webbov najúžasnejší dizajnový kúsok. Stal sa centrom sociálnej aktivity pre intelektuálnu skupinu známu ako The Souls a navštevovali ho umelci ako Edward Burne-Jones a politici ako Arthur Balfour.
Od roku 1983 je dom liečebnou pre drogovo závislých a závislých na alkohole pod názvom Clouds House. V roku 2007 sa liečebné centrum Clouds House zlúčilo s dvoma ďalšími organizáciami a vytvorili charitatívnu organizáciu Action on Addiction so sídlom v East Knoyle.

</doc>
<doc id="674256" url="https://sk.wikipedia.org/wiki?curid=674256" title="Howth">
Howth

Howth ( – "Éadairov vrch") je predmestie Dublinu v administratívnom grófstve Fingal v Írsku. Howth sa nachádza približne 13 km severovýchodne od Dublinu, na polostrove Howth Head spojenom tombolom so zvyškom pevniny.
V historickej martello veži v Howth sa nachádza múzeum Ye Olde Hurdy Gurdy Museum of Vintage Radio.
Quarry.
Quarry je townland predmestia Howth. Nachádza sa tu Howth Presbyterian Church, St. Mary’s Church, Clermont Church Tower a časť Burrow Beach.

</doc>
<doc id="674257" url="https://sk.wikipedia.org/wiki?curid=674257" title="Vlk aljašský">
Vlk aljašský



</doc>
<doc id="674260" url="https://sk.wikipedia.org/wiki?curid=674260" title="Pileus">
Pileus

Pileus môže byť:

</doc>
<doc id="674263" url="https://sk.wikipedia.org/wiki?curid=674263" title="Hwang Dong-hyuk">
Hwang Dong-hyuk

Hwang Dong-hyuk (Kórejčina: 황동혁, Hanča: 黃東赫) je juhokórejský filmový režisér, producent a scenárista. Preslávil sa v roku 2011, keď režíroval kriminálnu drámu Dogani a keď v roku 2021 vytvoril seriál "Squid Game".
Biografia.
"Hwang Dong-hyuk" sa narodil 26. mája 1971 v juhokórejskom Soule. Po dokončení štúdia na Soulskej národnej univerzite, kde vyštudoval odbor komunikácie, napísal a režíroval niekoľko krátkych filmov. Neskôr sa presťahoval do Los Angeles, kde študoval na univerzite v južnej Kalifornii. Po doštudovaní nakrútil niekoľko filmov a vrátil sa zase do Soulu, kde v roku 2019 ponúkol Netflixu svoj scenár na seriál Squid Game.
Squid Game.
Myšlienka na seriál Squid Game bola založená na Hwangovom vlastnom ekonomickom boji v skorom živote, ako aj na triednych rozdieloch v Južnej Kórei. Aj keď Hwang vytvoril scenár už v roku 2008, nebol schopný nájsť výdavateľské štúdi, ktoré by film vydalo. Podpory sa mu dostalo až okolo roku 2019, keď do ňho Netflix investoval v rámci svojho plánu na rozšírenie svojich zahraničných programových ponúk. Seriál sa po vydaní 17. septembra 2021, stal najsledovanejším seriálom v histórii Netflixu. Stres ohľadom vytvorenia série spôsobil, že Hwang stratil až šesť zubov. Vďaka úspechu Squid Game, Netflix priniesol Hwangove predchádzajúce filmy ako "Silenced", "Miss Granny" a "The Fortress" do svojej služby v Spojených štátoch, ale aj ďalších krajinách.

</doc>
<doc id="674264" url="https://sk.wikipedia.org/wiki?curid=674264" title="Hrubý vrch (Tribeč)">
Hrubý vrch (Tribeč)

Hrubý vrch () je vrch v pohorí Tribeč. Leží nad obcou Veľké Uherce, približne juhovýchodne od Partizánskeho.
Poloha.
Nachádza sa v severnej časti pohoria, v geomorfologickom podcelku Rázdiel a časti Skýcovská vrchovina. Vrchol leží na území Trenčianskeho kraja, v okrese Partizánske a v katastrálnom území obce Veľké Uherce. Vrch je súčasťou CHKO Ponitrie a severne leží prírodná rezervácia Dobrotínske skaly.
Opis.
Hrubý vrch a susedná Veľká Ostrá () sú najvyššími vrchmi v severnej časti pohoria. Sedlom oddelená Veľká Ostrá sa nachádza juhovýchodným smerom, južne leží Papaj vrch () a Mníchová (Rázdiel) (), západne Veľký Vracov () a severne Dobrotín (). Vrch patrí do povodia rieky Nitry a odvodňuje ho riečka Drahožica a jej prítoky. Najbližšími sídlami sú severne ležiace obce Radobica, Veľké Uherce a Kolačno, východe ležiace Veľké Pole a juhozápadne položený Skýcov. Blízko vrcholu stojí telekomunikačný stožiar.
Výhľady.
Lesný porast pokrýva veľkú časť Hrubého vrchu, preto výhľady z neho sú veľmi obmedzené. Z vhodných miest s redšou vegetáciou vidieť okolité vrchy pohoria a južnú časť Vtáčnika, zriedkavo však tiež Pohronský Inovec, Štiavnické a Strážovské vrchy, či Považský Inovec.
Prístup.
Severozápadným úbočím vedie sedlom Veľkej Ostrej zokruhovaná značená trasa z Veľkých Uheriec. Z nej sa dá odbočiť a lesným chodníkom vystúpiť na blízky vrchol. 

</doc>
<doc id="674265" url="https://sk.wikipedia.org/wiki?curid=674265" title="Predkútsky jarok">
Predkútsky jarok

Predkútsky jarok je potok v južnom okraji regiónu Pohronie, na území obce Pliešovce, v okrese Zvolen v Banskobystrickom kraji. Je ľavostranným prítokom potoka Macovie jarok, v povodí Slatiny; má dĺžku . Je vodným tokom VI. rádu. Hydrologické poradie (číslo povodia): 4-23-03-1599. Geomorfologická kategorizácia: geomorfologická oblasť Slovenské stredohorie, geomorfologický celok Pliešovská kotlina.
Prameň.
Pramení v nadmorskej výške na východnom okraji intravilánu obce Pliešovce]južne od poľa "Sitník" a západne od lúky "Paušný vrch" v geomorfologickom celku Pliešovská kotlina.
Opis toku.
Tečie západným smerom rovnobežne so "Sitníckou ulicou", striedavo je lemovaný pásom príbrežnej vegetácie, pri západnom konci "Sitníckej ulice" a pri križovatke s "Družstevnou ulicou" v nadmorskej výške ústi do Macovie jarka ako jeho ľavostranný prítok. Macovie jarok ďalej ústi do Neresnice. "Predkútsky jarok" nemá prítoky.
"Predkútsky jarok" pramení, preteká a ústi na území obce Pliešovce, v geomorfologickom celku Pliešovská kotlina.
Pôvod názvu.
Názov vodného toku "Predkútsky jarok" má pôvod v názve lúky aj sadu "Pred Kútmi"; táto lúka a sad sú umiestené severovýchodne 1 km od prameňa "Predkútskeho jarka". Z toponyma "Pred Kútmi" rozšírením o formant "-ský/ -sky" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Predkútsky potok" ako súčasť veľmi početnej skupiny názvov v slovenskej toponymii, najmä hydronymii.
Názov lúky aj sadu "Pred Kútmi" má pôvod v polohe týchto pomenúvaných dvoch geografických objektov vo význame "objekt ležiaci medzi intravilánom Pliešoviec a vzdialenejšími dvoma objektmi (samota aj pole) s názvom "Kúty". Motivácia pomenovania je aj v súčasnej slovenčine jasná.
Hydronymum "Predkútsky jarok" bolo štandardizované v roku 1994. Najstarší dochovaný písomný záznam toponyma Pliešovce je z roka 1332.

</doc>
<doc id="674271" url="https://sk.wikipedia.org/wiki?curid=674271" title="Chadwick Boseman">
Chadwick Boseman

Chadwick Aaron Boseman (* 29. november 1976 Anderson, Južná Karolína, USA – † 28. augusta 2020 Los Angeles) bol americký herec. Bol známy stvárnením rolí Jackieho Robinsona vo filme ' (2013), Jamesa Browna vo filme "Get On Up – Príbeh Jamesa Browna" (2014), T'Challu/Black Panthera vo filmoch v rámci Marvel Cinematic Universe ako sú: ' (2016), "Black Panther" (2018), ' (2018) a ' (2019). Zomrel 28. augusta 2020 na rakovinu hrubého čreva, s ktorou bojoval štyri roky.
Detstvo a začiatky.
Narodil sa v Južnej Karolíne v roku 1976. V roku 1995 odmaturoval na T. L. Hanna High School a v roku 2000 promoval na Howard University, kde získal titul Bakalár umenia v odbore réžia. Medzitým úspešne absolvoval aj Londýnsku British American Drama Academy. Pôvodne sa chcel venovať réžií. Aby dokázal lepšie komunikovať s hercami, začal chodiť na kurzy herectva. V roku 2008 sa presťahoval do Hollywoodu, aby sa naplno venoval svojej rozbehnutej hereckej kariére.
Kariéra.
Svoju prvú veľkú rolu získal v roku 2003 v televíznom seriály "Tretia hliadka". Ďalšie role získal v následujúcich rokoch v seriáloch "Zákon a poriadok", "Kriminálka New York", "Pohotovosť" a "Odložený prípad". Súčasne sa venoval písaniu divadelnej hry "Deep Azure", ktorú naštudovala Congo Square Theatre Company v Chicagu. Hra bola nominovaná v roku 2006 na cenu Jeff Award.
Filmový debut zažil v roku 2008 v snímku "Expres". V tom roku získal väčšiu rolu v seriály "Lincoln Heights" (9 epizód) a v roku 2010 hral v seriály "Mesto stratených" (13 epizód).
Prelom nastal v roku 2013, kedy stvárnil Jackieho Robinsona vo filme '. V roku 2014 nasledovali role vo filmoch "Veľký draft" a "Get On Up – Príbeh Jamesa Browna", kde stvárnil rolu speváka Jamesa Browna. V roku 2016 hral v veľkorozpočtovom filme "Bohovia Egypta" a krátko na to získal rolu T'Challu/Black Panthera vo filmoch v rámci Marvel Cinematic Universe. Poprvý krát sa ako Black Panther objavil vo filme ' (2016) a potom v samostatnom filme "Black Panther" (2018). Toho roku sa objavil aj v snímku ' (2018) a o rok neskôr v ' (2019).

</doc>
<doc id="674275" url="https://sk.wikipedia.org/wiki?curid=674275" title="Kenora">
Kenora

Kenora je kanadské mesto v severozápadnej časti provincie Ontário. Je sídlom okresu Kenora District.
Poloha.
Mesto sa nachádza na jazere Lake of the Woods, 50 kilometrov od hranice s provinciou Manitoba. Nachádza sa na tradičnom teritóriu Ojibwe.
Názov.
Názov „"Kenora"“ vznikol kombináciou prvých dvoch písmen názvov "Ke"ewatin, "No"rman a "Ra"t Portage.
Dejiny.
Na teritóriu mesta žili pôvodné kmene Ojibwe. Jeden z prvých Európanov v oblasti bol Pierre Gaultier de Varennes et de La Vérendrye, ktorý v severozápadnej časti Lake of the Woods na území dnešnej Minnesoty vybudoval v roku 1732 Fort Saint-Charles. Súčasná lokalita bola založená ako Rat Portage podľa manitobského práva v roku 1882, v roku 1892 znovu podľa ontárijského. Od roku 1905 niesla názov Kenora.
Okolo roku 1836 pri Kenore založila svoju obchodnú stanicu spoločnosť Hudson’s Bay Company. V 80. a 90. rokoch po výstavbe železnice Canadian Pacific Railway sa do mesta dostal drevársky premysel, parné lode, ťažba zlata, rybýrsky priemysel, vodné elektrárne a mletie múky.
Súčasné mesto je výsledkom spojenia troch mestečiek (towns): Kenora (ustanovenie v 1892), Jaffray Melick (ustanovenie v 1988) a Keewatin (ustanovenie v 1908). V roku 2000 získalo štatút „city“.
Demografia.
V sčítaní obyvateľstva v roku 2016 malo 15 096 obyvateľov. Podľa údajov z roku 13 695 z nich uvádza ako rodný jazyk angličtinu, 260 francúzštinu a 715 neoficiálne jazyky, z toho 185 jazyky pôvodných obyvateľov. 85 ľudí udalo ako etnický pôvod český a 25 slovenský.
Vzdelávanie.
V meste sú dve vysoké školy:
Kultúra.
V meste sa nachádza niekoľko múzeí: Lake of the Woods Railroaders Museum, Lake of the Woods Museum a Douglas Family Art Centre. Mesto prevádzkuje dve pobočky knižnice Kenora Public Library. V Douglas Family Art Centre je aj knižnica umenia. V meste sa tiež konajú powwow.
Ekonomika.
Ekonomika mesta je založená na zdravotníckych a verejných službách, turizme, stavebníctve, výrobnom a drevárskom priemysle. Mesto každý rok privíta 723 000 návštevníkov, ktorí v meste utratia 200 mil. dolárov, ďalších 100 mil. utratia chatári.
Doprava.
Centrom mesta vedie cesta 17, obchvatom cesta 17A. Niekoľko kilomtrov východne od intravilánu sa nachádza Letisko Kenora (IATA: YQK, ICAO: CYQK).
Mestská doprava prevádzkuje 3 linky denne okrem nedele a sviatkov. Handi Transit je prevádzkovaný pre ľudí so špeciálnymi potrebami.
Šport.
Bývalý tím ľadového hokeja, Kenora Thistles je považovaný za pamätník histórie mesta. V roku 1907 vyhral Stanley Cup, čím sa Kenora stala najmenším mestom histórie, ktoré vyhralo túto trofej.

</doc>
<doc id="674278" url="https://sk.wikipedia.org/wiki?curid=674278" title="Zimné olympijské hry 1968">
Zimné olympijské hry 1968

X. zimné olympijské hry sa konali od 6. do 18. februára 1968 vo francúzskom Grenoble. Po 44 rokoch sa vrátili do krajiny, kde mali svoju premiéru. Namiesto Chamonix však tentoraz bolo ich hostiteľom väčšie mesto Grenoble. Olympijských hier sa zúčastnilo 1158 športovcov z 37 krajín, čím bol stanovený rekord v počte zúčastnených športovcov.
Najúspešnejším športovcom hier sa stal francúzsky pretekár v alpskom lyžovaní Jean-Claude Killy, vo všetkých troch disciplínach ktorých sa zúčastnil získal zlatú medailu. Švédska pretekárka v behu na lyžiach Toini Gustafssonová bola s dvoma zlatými a jednou striebornou medailou najúspešnejšou ženou olympijských hier. Najviac medailí na olympijských hrách získalo Nórsko. Prvýkrát sa hier zúčastnila Nemecká spolková a Nemecká demokratická republika dvoma oddelenými tímami, ale ešte pod rovnakou vlajkou a hymnou. Prvýkrát sa na olympijských hrách konali dopingové kontroly a tiež prvýkrát boli hry prenášané farebnou televíziou.
Pre výpravu Česko-Slovenska to boli so ziskom štyroch medailí najúspešnejšie zimné olympijské hry.

</doc>
<doc id="674279" url="https://sk.wikipedia.org/wiki?curid=674279" title="Funky Junction">
Funky Junction

Funky Junction bola írska rocková skupina založená v roku 1972 špeciálne na nahranie jediného albumu piesní, ktoré preslávila britská skupina Deep Purple, ktorý vyšiel pod názvom "Funky Junction Play a Tribute to Deep Purple" v januári 1973. V zostave kapely boli všetci traja členovia inkarnácie Thin Lizzy zo začiatku 70. rokov.

</doc>
<doc id="674280" url="https://sk.wikipedia.org/wiki?curid=674280" title="Aldopentóza">
Aldopentóza



</doc>
<doc id="674281" url="https://sk.wikipedia.org/wiki?curid=674281" title="Ketopentóza">
Ketopentóza



</doc>
<doc id="674283" url="https://sk.wikipedia.org/wiki?curid=674283" title="Národné futbalové mužstvo Konžskej demokratickej republiky">
Národné futbalové mužstvo Konžskej demokratickej republiky

Národné futbalové mužstvo Konžskej demokratickej republiky reprezentuje Konžskú demokratickú republiku na medzinárodných turnajoch ako Majstrovstvá sveta či Africký pohár národov. Tento tím bol v minulosti pod názvom Belgické Kongo a Zair.
História.
Futbalový zväz bol založený v roku 1919 vo vtedajšom Belgickom Kongu ako prvý v „čiernej Afrike“. Najlepšie časy boli po vyhlásení nezávislosti v 60. rokoch. Konžská demokratická republika vyhrala dvakrát Africký pohár národov v roku 1968 a 1974. V tom roku sa (pod názvom Zair) zúčastnili aj Majstrovstiev sveta vo futbale 1974 v Západnom Nemecku - ako prvý zástupca subsaharskej Afriky. Na MS príliš neoslnili v skupine so Škótskom, Juhosláviou a Brazíliou nestrelili ani jeden gól a odišli zo skóre 0:14. V poslednom zápase sa „preslávil“ Mwepu Ilunga, ktorý pri brazílskom priamom kope vybehol z múru a odkopol loptu pred prekvapenými Brazílčanmi, za čo dostal žltú kartu. Incident bol často s pobavením citovaný ako príklad neznalosti pravidiel afrických hráčov, ale sám Ilunga neskôr prehlásil, že to spravil schválne ako protest proti tomu, že hráči Zairu nedostali sľubované výplaty. Preto tiež bojkotovali zápas s Juhosláviou (0:9), v ňom dostali rekordný debakel 0:9 v dejinách šampionátu.
Po hanbe na MS sa konžský futbal nikdy nevyhrabal s kontinentálneho priemeru - prispela k tomu aj zlá ekonomická a bezpečnostná situácia v krajine. Posledný výrazný úspech bolo tretie miesto na Africkom pohári národov 1998 a 2015.

</doc>
<doc id="674285" url="https://sk.wikipedia.org/wiki?curid=674285" title="Deoxypentóza">
Deoxypentóza



</doc>
<doc id="674286" url="https://sk.wikipedia.org/wiki?curid=674286" title="Gina Gershonová">
Gina Gershonová

Gina Gershonová (; * 10. jún 1962, Los Angeles, Kalifornia, Spojené štáty) je americká herečka.
Detstvo a mladosť.
Narodila sa do židovskej rodiny v Los Angeles a vyrastala v San Fernando Valley. Má dvoch starších súrodencov. V roku 1980 sa presťahovala do Bostonu, kde navštevovala "Emerson College". Prestúpila na New York University a v roku 1983 získala bakalársky titul v odbore dráma, psychológia/filozofia.
Kariéra.
Gershonová uviedla, že vždy túžila sa stať herečkou aj napriek tomu, že jej kariéra začínala v oblasti hudby a tanca. Navštevovala profesionálnu divadelnú školu "Circle in the Square" v New Yorku, kde na ňu mali obrovský vplyv Sandra Seacat, Harold Guskin a David Mamet. Tri krát účinkovala na Brodawayi a je tiež jednou zo zakladajúcich členiek divadelnej skupiny Naked Angels. 
Jej filmový debut prišiel v roku 1986, vo filme "Kráska v ružovom". Neskôr bola obsadená do jednej z rolí vo filme "Koktejl", ktorý ju zároveň aj preslávil. Vo filme si zahrala po boku Tomom Cruisom a Elisabeth Shue. V roku 1992 stvárnila Nancy Sinatra, v televíznom filme "Sinatra". O rok neskôr, mala menšiu rolu v televíznom seriály "Melrose Place", kde hrala prostitútku. 
V roku 1995 stvárnila rolu bisexuálnej tanečnice Crystal, vo filme "Showgirls". Gershonová je na základe tejto filmovej role považovaná za gay ikonu. Postavu lesbičky si zahrala aj o rok neskôr, vo filme "Pasca", kde hrala po boku Jennifer Tilly.
V nasledujúcich rokov sa objavila skôr v nízkorozpočtových filmoch. V roku 2002 si zahrala vo filme "Hranice šialenstva". V roku 2007 si zahrala po boku Hilary Swank, Lisy Kudrow a Gerarda Butlera vo filme "PS: Milujem ťa". V roku 2011 získala jednu z vedľajších úloh v dráme "Killer Joe". O rok neskôr, stvárnila Donatellu Versace, v životopisnom filme "Donatella", ktorý mal premiéru v roku 2013. Jej herecký výkon, získal pozitívne recenzie. 
V roku 2015 hosťovala v televíznom seriály "Glee". Od roku 2015 do roku 2017, mala periodickú rolu v televíznom seriály "Red Oaks". V roku 2017 sa objavila vo filmoch "9/11", "Dvaja nestačia" či "Darkyňa smrti". 
Stvárňuje rolu matky Colea Sprouseho v televíznom "Riverdale", od roku 2018. V roku 2020 si zahrala vo filme Woodyho Allena, "Festival pana Rifkina". V roku 2022 si zahrala po boku Caty Blanchett, Jamie Lee Curtis či Cheyennea Jacksona, vo filme "Borderlands."
Súkromný život.
V roku 2015 jej partnerom bol belgický futbalista Bobby Dekeyser, s ktorým sa rozišli v roku 2018. 

</doc>
<doc id="674289" url="https://sk.wikipedia.org/wiki?curid=674289" title="Gina Gershon">
Gina Gershon



</doc>
<doc id="674293" url="https://sk.wikipedia.org/wiki?curid=674293" title="Deoxycukor">
Deoxycukor

Deoxycukry, deoxy-cukry alebo deoxysacharidy sú cukry, ktorých hydroxylová skupina bola nahradená vodíkovým atómom.
Príklady deoxycukrov sú:
U baktérie "Escherichia coli" sú deoxycukry syntetizované dvoma rôznymi spôsobmi - jeden využíva aldolovú kondenzáciu, zatiaľ čo druhý premieňa ribózu na deoxyribózu na úrovni nukleozidov a nukleotidov. Deoxyribóza je syntetizovaná redukciou ribózy. Premenu ribonukleotidov na deoxyribonukleotidy katalyzuje ribonukleotidreduktáza.

</doc>
<doc id="674295" url="https://sk.wikipedia.org/wiki?curid=674295" title="Bane Vyšné - Nižné Rudno v Ľubochnianskej doline">
Bane Vyšné - Nižné Rudno v Ľubochnianskej doline



</doc>
<doc id="674296" url="https://sk.wikipedia.org/wiki?curid=674296" title="Anthony Mackie">
Anthony Mackie

Anthony Dwane Mackie (* 23. september 1978, New Orleans, Louisiana) je americký herec.
Kariéra.
V roku 2002 získal cenu Obie za svoj výkon v divadelnej hre "Talk" od Carla Hancocka Ruxa. Na striebornom plátne sa poprvýkrát objavil toho istého roku v snímke "8. míľa" po boku repera Eminema. Hlavnú rolu si zahral v roku 2004 vo filme "Brother to Brother". V ďalších rokoch hral napríklad v snímkoch "Mandžuský kandidát" (2004), "Million Dollar Baby" (2004), "Oko dravca" (2008), "Smrť čaká všade" (2008), "Správcovia osudu" (2011), "Oceľová päsť" (2011) alebo "Muž na hrane" (2012). Od roku 2014 hráva vo filmovej sérii od Marvel Cinematic Universe postavu Sama Wilsona/Falcona – jedná sa o filmy: ' (2014), ' (2015), "Ant-Man" (2015), ' (2016), ' (2018), "" (2019) a v novom seriály "The Falcon and the Winter Soldier" (2021) kde sa zároveň stáva novým Kapitánom Amerika.
Zdroj.
 

</doc>
<doc id="674297" url="https://sk.wikipedia.org/wiki?curid=674297" title="Pyranóza">
Pyranóza

Pyranóza je spoločný názov pre sacharidy, ktoré majú štruktúru šesťčlenného kruhu pozostávajúceho z piatich atómov uhlíka a jedného atómu kyslíka. Na tomto kruhu môžu byť naviazané ďalšie atómy uhlíka či iné atómy. Ich názov pochádza z podobnosti ku kyslíkovému heterocyklickému pyránu, ale pyranózy nemajú dvojité väzby. Pyranózy, ktorých hydroxylová skupina na anomérnom uhlíku bola nahradená za OR skupinu, sa nazývajú pyranozidy.
Vznik.
Pyranózový kruh vzniká reakciou hydroxylovej skupiny na C5 cukru s aldehydom na C1. Takto vzniká intramolekulárny poloacetál. Ak reaguje hydroxyl na uhlíku C4 s aldehydom, vzniká namiesto toho furanóza. Pyranózový kruh je termodynamicky stabilnejší než furanózový kruh, čo je vidieť i v rovnovážnom pomere týchto cyklických foriem v roztoku.
História.
Hermann Emil Fischer dostal Nobelovu cenu za chémiu (1902) za jeho prácu v určovaní štruktúr -aldohexóz. Lineárna podoba štruktúr, ktoré Fischer navrhol, však reprezentuje len veľmi malé percento foriem, ktoré hexózy zaujímajú v roztoku. Prvýkrát až Edmund Hirst a Clifford Purves z výskumnej skupiny Waltera Hawortha presvedčivo ukázali, že hexózy zaujímajú hlavne podobu pyranóz, teda šesťčlenného kruhu. Haworth zakreslil kruh ako plochý šesťuholník so skupinami nad a pod rovinu kruhu – dnes je tento spôsob zákresu známy ako Haworthova projekcia.
Ďalšie zlepšenie zápisu konformácie pyranózového kruhu prišlo keď si Sponsler a Dore v roku 1926 uvedomili, že Sachseho matematické vnímanie šesťčlenných kruhov sa dá aplikovať na röntgenovú štruktúru celulózy. Podľa toho určili, že pyranózový kruh je skrivený, čím sú uhlíkové atómy schopné dostať sa čo najbližšie k ich ideálnej tetrahedrálnej geometrii.
Konformácie.
Skrivenie pyranózy vedie k celkovému počtu 38 základných konformácií: 2 stoličky, 6 vaničiek, 6 skrížených vaničiek, 12 polostoličiek a 12 obálok.
Tieto konforméry sa môžu meniť z jedného na druhý, ale každý z nich má inú relatívnu energiu, takže môže byť prítomná energetická bariéra. Energia týchto konformérov sa dá spočítať pomocou kvantovej mechaniky. Na obrázku vpravo je výpočet pre interkonverziu konformérov glukopyranózy.
Konformácie pyranózového kruhu sú povrchne podobné cyklohexánovému kruhu. Špecifické názvoslovie pyranóz však berie do úvahy aj atóm kyslíka v kruhu. Prítomnosť hydroxylových skupín na kruhu má takisto určitý efekt na konformačné preferencie kruhu. Pyranózový kruh má i špecifické konformačné a stereochemické efekty.
Názvoslovie.
Na pomenovanie konformácie pyranózy je najprv nutné určiť konformér. Bežné konforméry sú podobné cyklohexánu a tie tvoria základe názvoslovia. Sú to stolička (C, "angl". chair), vanička (B, "angl". boat), skrížená vanička (S, "angl". skew), polostolička (H, "angl". half-chair) alebo obálka (E, "angl". envelope). Následne sa očíslujú atómy uhlíka, pričom anomérny, teda poloacetálový, uhlík má vždy číslo 1. Kyslíkové atómy sa zvyčajne pomenovávajú podľa uhlíkového atómu, na ktorý sú naviazané v necyklickej podobe, a označujú sa písmenom O. Potom:
NMR spektroskopia.
Ako je vidieť z relatívnych energií konformérov, stolička je najstabilnejšia štruktúra sacharidov. Vďaka tejto relatívne jasnej a stabilnej konformácii sú vodíkové atómy pyranózového kruhu navzájom držané v relatívne konštantných uhloch. NMR sacharidov využíva tieto dihedrálne uhly na určovanie konfigurácie každej hydroxylovej skupiny na kruhu.

</doc>
<doc id="674298" url="https://sk.wikipedia.org/wiki?curid=674298" title="John Sentamu">
John Sentamu

John Tucker Mugabi Sentamu (* 10. júna 1949, Kampala) je anglikánsky teológ a biskup, emeritný arcibiskup yorský a metropolita, 97. v tejto funkcii. 
Život.
Narodil sa blízko Kampaly v dnešnej Ugande. Vyštudoval práva na univerzite Makerere a stal sa právnikom Najvyššieho súdu Ugandy. Za kritiku režimu prezidenta Idi Amina bol krátko väznený. Keď roku 1974 utiekol do Spojeného kráľovstva, začal študovať teológiu na Selwyn College v Cambridge. Vysvätený za kňaza bol v roku 1979 a v roku 1997 na biskupa. Pôsobil v Stepney. V roku 2002 zastával post biskupa Birminghamu a roku 2005 bol menovaný do funkcie yorského arcibiskupa. Pre svoje konzervatívne morálne postoje je považovaný za tradicionalistu.
Je ženatý a má dve vlastné a dve adoptované deti. 
Verejný krst.
Na Veľkonočnú nedeľu v roku 2008 pokrstil 20 ľudí plným ponorením do nádoby s vodou pred kostolom St Michael-le-Belfrey v Yorku. Obrad sledovali stovky ľudí.

</doc>
<doc id="674302" url="https://sk.wikipedia.org/wiki?curid=674302" title="Pyrán">
Pyrán

Pyrán alebo oxín je heterocyklická zlúčenina, ktorá má šesťčlenný nearomatický cyklus pozostávajúci z piatich uhlíkov a jedného kyslíka s dvomi dvojitými väzbami. Existujú dva izoméry pyránu, ktoré sa líšia polohou dvojitých väzieb. 2"H"-pyrán má nasýtený uhlík na pozícii 2, zatiaľ čo 4"H"-pyrán má nasýtený uhlík na pozícii 4. 
4"H"-Pyrán bol poprvé izolovaný a charakterizovaný v roku 1962 pyrolýzou 2-acetoxy-3,4-dihydro-2H-pyránu. Bol však príliš nestabilný, hlavne na vzduchu. 4"H"-Pyrán sa jednoducho disproporcionuje na príslušný dihydropyrán a pyryliový ión, ktorý sa ľahko hydrolyzuje vo vodnom médiu.
Aj keď pyrány samotné nie sú v chémii veľmi významné, mnohé ich deriváty sú dôležité biologické molekuly, ako napríklad pyránoflavonoidy.
Názov pyrán sa často používa i pre jeho nasýtený analóg, ktorý sa správne označuje ako tetrahydropyrán (oxán). Monosacharidy, ktoré obsahujú šesťčlenný kruh, sú známe ako pyranózy.

</doc>
<doc id="674303" url="https://sk.wikipedia.org/wiki?curid=674303" title="Mníchová">
Mníchová

Mníchová alebo staršie Rázdiel () je vrch v pohorí Tribeč. Leží nad obcou Skýcov, približne juhovýchodne od Partizánskeho.
Poloha.
Nachádza sa v centrálnej časti pohoria, v geomorfologickom podcelku Rázdiel a časti Skýcovská vrchovina. Vrchol leží na území Nitrianskeho kraja, v okrese Zlaté Moravce a v katastrálnom území obce Skýcov. Západnou časťou vrchu vedie cesta II/511, spájajúca Veľké Uherce a Topoľčianky.
Opis.
Mníchová je na väčšine máp uvádzaná pod starším názvom Rázdiel. Masív je pomerne rozsiahly a sedlom je prepojený na juhovýchode na Papaj vrch () a východe s Veľkou Ostrou (). Severovýchodne leží Hrubý vrch (), severne Veľký Vracov (), západne vrch Bralá () a južne Kruh (). Vrch patrí do povodia rieky Nitry a voda z jeho masívu smeruje severným smerom riečkou Drahožica, západným potokom Vyčoma a južným Chudým potokom do Hostianskeho potoka a Žitavy. Najbližšími sídlami sú južne ležiaci Skýcov a Jedľové Kostoľany, západným smerom Veľký Klíž, severným Radobica, Veľké Uherce a Kolačno a východe ležiace Veľké Pole a Malá Lehota.
Výhľady.
Lesný porast a profil vrchu neposkytuje veľa možností na rozhľad. Ten je možný len z mála miest s nižšou vegetáciou a umožňuje pozorovať najmä okolité vrchy pohoria. Výnimočne vidieť južnú časť Vtáčnika, Malú Fatru, Strážovské vrchy, Považský Inovec a Pohronský Inovec.
Prístup.
Na vrchol nevedie značená turistická trasa, preto prístup je možný lesnými chodníkmi z okolia. Západným úpätím vedie cesta II/511 zo Skýcova do Partizánskeho, ktorá prístup ešte zjednodušuje. 

</doc>
<doc id="674304" url="https://sk.wikipedia.org/wiki?curid=674304" title="Rázdiel (vrch)">
Rázdiel (vrch)



</doc>
<doc id="674305" url="https://sk.wikipedia.org/wiki?curid=674305" title="Zlatý pohár CONCACAF 2021">
Zlatý pohár CONCACAF 2021

Zlatý pohár CONCACAF 2021 bol 16. ročník Zlatého pohára CONCACAF a 26. ročník kontinentálnych majstrovstiev pod hlavičkou CONCACAF. Turnaj sa konal v USA v období od 10. júla do 1. augusta 2021. Mexiko bolo obhajcom titulu. Na turnaji sa po prvýkrát použila technológia (VAR).
Víťazom Zlatého pohára CONCACAF 2021 sa stali USA, keď vo finále zdolali Mexiko 1:0.
Kvalifikované tímy.
Na turnaj sa kvalifikovalo 16 mužstiev cez Ligu národov CONCACAF a cez kvalifikáciu na Zlatý pohár CONCACAF. Z A-divízie Ligy národov postúpilo osem tímov na turnaj, prvé dva tímy z každej skupiny. Tímy na tretích miestach putovali do kvalifikácie. Z B-divízie postúpili víťazi na Zlatý pohár CONCACAF a tímy na druhých miestach putovali do kvalifikácie a z C-divízie víťazi smerovali do kvalifikácie kde sa stretlo dvanásť mužstiev v boji o tri posledné miestenky na turnaji. Na turnaji sa predstavil aj Katar.
Štadióny.
13. apríla 2021 CONCACAF rozhodol, že finále sa bude hrať na Allegiant Stadium v Paradise v štáte Nevada, Spojené štáty. 22. apríla CONCACAF potvrdil, že turnaj sa bude hrať v deviatich mestách v USA.
Play-off.
Finále.
Víťazom Zlatého pohára CONCACAF sa stali USA.

</doc>
<doc id="674310" url="https://sk.wikipedia.org/wiki?curid=674310" title="Richmond Hill (Ontário)">
Richmond Hill (Ontário)

Richmond Hill je kanadské mesto v južnej časti provincie Ontário. Spolu s ďalšími 8 obcami a mestami tvorí Regional Municipality of York.
Poloha.
Mesto sa nachádza 23 kilometrov severne od Ontárijského jazera. Jeho susedmi sú Aurora na sever, Whitchurch-Stouffville na východ, Markham na východ a západ, Vaughan na západe a juhu a King na západe. Nachádza sa na tradičnom teritóriu Huron Wendat, Haudenosaunee a Anishinaabeg.
Dejiny.
Prvé známe doklady pobytu pôvodných obyvateľov na miestach dnešného mesta pochádzajú z pred 11 700 až 12 000 rokov. Mesto sa vyvíjalo vďaka farmárom, ktorí šli z okolia do Toronta po ulici Yonge Street.
Mesto bolo založené v roku 1872 ako „village“, v roku 1957 zmenilo status na „town“ a od roku 2019 je „city“. Stalo sa tak po hlasovaní mestského zastupiteľstva v marci 2019.
Svoj názov mohlo získať od Duke of Richmond. Neoficiálnym mottom mesta je „A little north, a little nicer.“
Demografia.
V sčítaní obyvateľstva v roku 2016 malo 195 022 obyvateľov. Podľa mesta počet obyvateľov v roku 2014 prekročil 200 000 obyvateľov. Podľa údajov sčítania z roku 70 410 obyvateľov uvádza ako rodný jazyk angličtinu, 1 250 francúzštinu a 114 795 neoficiálne jazyky, z toho 5 jazyky pôvodných obyvateľov. 85 ľudí udalo slovenčinu ako rodný jazyk a 90 češtinu.
Kultúra.
V meste sa nachádza kultúrne centrum Richmond Hill Centre for the Performing Arts, Boynton House Art Exhibition Space a Richmond Hill Heritage Centre.
Richmond Hill Public Library poskytuje knižničné služby v štyroch pobočkách.
Ekonomika.
Najväčším zamestnávateľom je Mackenzie Richmond Hill Hospital, medzi ďalších patria IT firma, obchodný reťazec a farmaceutická firma.
Veda.
Mesto Richmond Hill vlastní astronomické observatórium David Dunlap Observatory založené v roku 1935.
Doprava.
Mestom vedú diaľnice 404 a 407 ETR, taktiež provinčná cesta Highway 7. Mestskú dopravu zabezpečuje York Region Transit.
Partnerské mestá.
Medzi partnerské mestá Richmond Hillu patria:

</doc>
<doc id="674313" url="https://sk.wikipedia.org/wiki?curid=674313" title="IPhone 13 Pro">
IPhone 13 Pro

 iPhone 13 Pro a 13 Pro Max sú smartfóny, ktoré boli navrhnuté, vyvinuté a sú predávané spoločnosťou Apple. V súčasnosti sú jednými z modelov pätnástej generácie telefónov iPhone. Ide o nástupcov modelov iPhone 12 Pro a 12 Pro Max. Modely boli oznámené spolu s lacnejším modelom iPhone 13 a 13 Mini 14. septembra 2021 v Divadle Steva Jobsa v Apple Parku, výkonným riaditeľom spoločnosti Apple, Timom Cookom. Predobjednávky na iPhone 13 Pro sa začali 17. septembra 2021 a telefón bol vo väčšine krajín k dispozícii 24. septembra 2021.
Charakteristika.
Dizajn iPhone 13 Pro a iPhone 13 Pro Max sa v porovnaní s predošlým modelmi väčšinou nezmenil. Modul zadného fotoaparátu však teraz kvôli väčším šošovkám pokrýva väčšiu plochu zadnej časti telefónu. Modul Face ID a kamery na prednom displeji sa nachádzajú po predným výrezom, ktorý je teraz až o 20 % menší ako u predchádzajúcej generácie.
iPhone 13 Pro a 13 Pro Max sú dostupné v piatich farbách: strieborná, grafitová, zlatá, alpská zelená a "Sierra Blue". Sierra Blue je nová farba nahrádzajúca tzv. tichomorskú modrú.
iPhone 13 Pro a Pro Max používa procesor A15 Bionic navrhnutý spoločnosťou Apple so 16-jadrovým neurónovým enginom, 6-jadrovým CPU (s 2 výkonnými jadrami a 4 účinnými jadrami) a 5-jadrovým GPU. A15 Bionic obsahuje aj obrazový procesor novej generácie.
Displeje.
iPhone 13 Pro má 6,1-palcový (15 cm) displej s technológiou Super Retina XDR OLED s rozlíšením 2532 × 1170 pixelov a hustotou pixelov približne 460 PPI s obnovovacou frekvenciou až do 120 Hz. iPhone 13 Pro Max má 6,7-palcový (17 cm) displej s rovnakou technológiou s rozlíšením 2778 × 1284 pixelov a hustotou pixelov približne 468 PPI taktiež až do 120 Hz.
Kamery.
iPhone 13 Pro obsahuje štyri fotoaparáty: jeden predný fotoaparát a tri zadné fotoaparáty vrátane teleobjektívu, širokouhlého a ultraširokouhlého fotoaparátu. Všetky zadné kamery obsahujú väčšie senzory ako iPhone 12 Pro, čo umožňuje väčšie zhromažďovania svetla. Široký a ultraširoký má tiež väčšiu clonu, aby zachytil viac svetla a zvýšil výkon pri slabom osvetlení. Ultraširokouhlý fotoaparát má po prvýkrát aj automatické zaostrovanie. 77 mm teleobjektív má menšiu clonu ako 12 Pro, ale má výhodu v tom, že je u ňho možné použiť tzv. nočný režim. Väčší teleobjektív tiež zvyšuje schopnosť digitálneho priblíženia až na 15 násobok.

</doc>
<doc id="674314" url="https://sk.wikipedia.org/wiki?curid=674314" title="Jon Favreau">
Jon Favreau

Jonathan Kolia „Jon“ Favreau (* 19. októbra 1966, New York) je americký herec, režisér, scenárista a producent.
Kariéra.
Hral napríklad vo filmoch "Rudy", "Swingers" (ktorý aj sám napísal), "Šesť pohrebov a jedna svadba", "Daredevil: Obhajca nevinných", "Rozchod!" a "Chef". K filmom, ktoré zrežíroval patria snímky "Vianočný škriatok", "Iron Man", "Iron Man 2", "Kovboji a votrelci", "Chef", "Kniha džungle" a "Leví kráľ". V roku 2019 vytvoril úspešný seriál zo sveta Star Wars – "The Mandalorian". Jeho najvýznamnějšia televízna rola bola postava Petea Beckera, priateľa Moniky Gellerovej v tretej sérii seriálu "Priatelia". Vo filmoch od Marvel Cinematic Universe stvárnil postavu Happyho Hogana, blízkeho priateľa Tonyho Starka/Iron Mana.

</doc>
<doc id="674318" url="https://sk.wikipedia.org/wiki?curid=674318" title="Anomér">
Anomér

Anoméry sú stereoizoméry sacharidov. Epiméry sú stereoizoméry, ktoré sa líšia konfiguráciou na jednom stereogénnom centre. Anoméry sú epiméry, ktoré sa líšia konfiguráciou konkrétne poloacetálového či poloketálového uhlíka u cyklických sacharidov. Tento uhlík sa takisto nazýva anomérny uhlík. Anomérny uhlík je u lineárnej podoby sacharidov súčasťou karbonylovej skupiny (aldehydovej alebo ketónovej). Slovo anomér pochádza z gréckych slov ἄνω, „hore“, a μέρος, „časť“ (podobne ako u slova izomér). 
Anomerizácia je proces premeny jednej konfigurácie na druhú. Ako platí i pre iné druhy stereoizomérov, rôzne anoméry majú rôzne fyzikálne vlastnosti, body topenia a optickú aktivitu.
Názvoslovie.
Anoméry sa označujú ako alfa (α) alebo beta (β) podľa vzájomnej polohy "anomérneho centra" a "anomérneho referenčného atómu", takže sa jedná o relatívne stereodeskriptory. Anomérne centrum je u poloacetálov na aldehydovom uhlíku C1, u poloketálov je na ketónovom uhlíku (zvyčajne C2). Pre aldohexózy, teda sacharidy s aldehydovou skupinou a šiestimi uhlíkmi, je anomérny referenčný atóm uhlíkový atóm najďalej od anomérneho uhlíka, takže C5. Pre aldopentózy je to potom uhlík C4.
Ak je v cyklickej Fischerovej projekcii exocyklický (mimo cyklu) kyslíkový atóm na anomérnom centre na rovnakej strane ako exocyklický kyslíkový atóm na anomérnom referenčnom centre, tak je tento anomér označovaný ako alfa (α). Ak sú na opačných stranách, tak je anomér označovaný ako beta (β). Absolútna konfigurácia anomérneho uhlíku a anomérneho referenčného atómu je teda zhodná u α anoméru (oba R alebo oba S) a opačná u β anoméru (jeden R a druhý S). 
V Haworthovej projekcii je to opačne, ako vo Fischerovej: ak je kyslík na anomérnom uhlíku na rovnakej strane roviny, ako anomérny referenčný atóm, jedná sa o beta (β) anomér. Ak sú na opačných stranách roviny, tak sa jedná o alfa (α) anomér.
Anomerizácia.
Anomerizácia je proces premeny jedného anoméru na druhý. U redukujúcich cukrov sa tento proces nazýva mutarotácia a prebieha prirodzene v roztoku. Je katalyzovaný kyslým i zásaditým prostredím, prípadne ho katalyzujú enzými mutarotázy. Tento proces je reverzibilný a prebieha až do ustavenia rovnováhy medzi jednotlivými anomérmi. Rovnovážny pomer môže byť pre každý cukor iný. Bez ohľadu na to, aká je počiatočná konfigurácia -glukózy, v roztoku sa postupne ustaví rovnováha, kde približne 64 % bude vo forme β--glukopyranózy a približne 36 % bude vo forme α--glukopyranózy. Pri zmene tohto pomeru sa zároveň mení optická aktivita roztoku, čo sa nazýva mutarotácia. Odtiaľ pochádza názov enzýmov katalyzujúcich túto reakciu, mutarotáz.
Mechanizmus anomerizácie.
Cyklické formy sacharidov sú výrazne stabilnejšie, vo vodných roztokoch však existujú v rovnováhe s lineárnymi formami. U aldohexóz sa štiepi väzba poloacetálu medzi uhlíkom C1 a kyslíkom na C5, čím vzniká lineárna forma a potom sa znovu tvorí poloacetál. Pri tvorbe poloacetálu však môže hydroxylová skupina na C5 atakovať karbonylovú skupinu na C1 z dvoch strán. Podľa toho, z ktorej strany atakuje, vzniká buď α, alebo β anomér.
Anomerizácia glykozidov.
Anomerizácia glykozidov typicky prebieha v kyslom prostredí. Anomerizácia zvyčajne prebieha protonáciou exocyklického acetálového kyslíka, jeho ionizáciou za vzniku oxokarbéniového iónu a odstupu alkoholovej skupiny, následným alkoholovým nukleofilným atakom alkoholu na opačnú stranu oxokarbéniového iónu a nakoniec deprotonáciou.
Fyzikálne vlastnosti a stabilita.
Anoméry majú rôznu štruktúru a teda majú i rôzne stabilizačné a destabilizačné efekty. Hlavnými príspevkami k stabilite konkrétnych anomérov sú:
U -glukopyranozidu je β anomér vo vode stabilnejší oproti α anoméru. U -manopyranózy je to naopak.
Keďže anoméry sú navzájom diastereomérmi, často sa výrazne líšia vo fyzikálnych a chemických vlastnostiach. Jedným z najdôležitejších fyzikálnych vlastností, ktoré sa používajú na štúdiu anomérov, je špecifická rotácia, ktorá sa dá zistiť polarimetriou.

</doc>
<doc id="674319" url="https://sk.wikipedia.org/wiki?curid=674319" title="Priehybina (potok)">
Priehybina (potok)

Priehybina je potok v regióne Gemer, na južnom okraji územia obce Kameňany v okrese Revúca v Banskobystrickom kraji. Je pravostranným prítokom toku Východného Turca, v povodí Turca; má dĺžku . Je vodným tokom VI. rádu. Hydrologické poradie (číslo povodia): 4-31-02-1322. Geomorfologická kategorizácia: geomorfologický celok Revúcka vrchovina, geomorfologický podcelok Železnícke predhorie.
Prameň.
Pramení v nadmorskej výške na juhovýchodnom svahu lesa "Priehybina" a blízko severného svahu lesa "Junkovka", na južnom okraji extravilánu obce Kameňany v okrese Revúca, v geomorfologickom podcelku Železnícke predhorie.
Opis toku.
Tečie severovýchodovýchodným smerom lesným extravilánom, postupne sa les mieša s pasienkami a lúkami, pravým brehom obmýva pasienok "Pod Hanšovým lazom", mení smer na východ, ľavým brehom obmýva les "Chrástka", v nadmorskej výške priberá pravostranný prítok Osliansky potok, ľavým brehom obmýva úpätie poľa "Hrb", v nadmorskej výške priberá pravostranný bezmenný prítok zo svahov lesa "Čierťaž", mení smer na juhovýchod, preteká trvalým trávnym porastom, tečie cez lúku "Chotárne lúky", v nadmorskej výške ústi do Východného Turca ako jeho pravostranný prítok. Východný Turiec ďalej ústi do Turca. "Priehybina" má dva prítoky.
"Priehybina" pramení, preteká a ústi na území lesného a poľnohospodárskeho extravilánu obce Kameňany v okrese Revúca v Banskobystrickom kraji, v geomorfologickom celku Revúcka vrchovina, v geomorfologickom podcelku Železnícke predhorie.
Pôvod názvu.
Názov vodného toku "Priehybina" má pôvod v názve lesa "Priehybina", pri ktorom potok pramení a v svojej hornej časti toku preteká. Názov lesa bol bez zmeny prenesený na vodný tok ako súčasť menšej skupiny názvov v slovenskej toponymii, najmä hydronymii.
Názov lesa "Priehybina" má pôvod v charakteristickom výskyte topografického objektu "priehybina" vo význame "horské sedlo, priehyba" v priestore pomenúvaného lesa. Motivácia pomenovania je v súčasnej slovenčine ešte dostatočne jasná, napriek tomu, že apelatívum "priehyba, priehybina" ustupuje na okraj jej slovnej zásoby.
Hydronymum "Priehybina" bolo štandardizované v roku 1975. Najstarší dochovaný písomný záznam toponyma Kameňany je z roka 1243.

</doc>
<doc id="674320" url="https://sk.wikipedia.org/wiki?curid=674320" title="Epimér">
Epimér

Epimér je jeden izomér z páru diastereomérov, ktoré majú opačnú konfiguráciu na práve jednom stereogénnom centre z aspoň dvoch centier. Všetky ostatné stereogénne centrá v molekule inak musia byť rovnaké. Epimerizácia alebo epimerácia je interkonverzia (vzájomná premena) jedného epiméru na druhý.
Príklady.
Doxorubicín a epirubicín sú dva epiméry, ktoré sa používajú ako liečivá.
Stereoizoméry β--glukopyranóza and β--manopyranóza sú epiméry, pretože sa líšia v stereochémii len na pozícii C2. Hydroxylová skupina na uhlíku C2 v β--glukopyranóze je v ekvatoriálnej polohe (v „rovine“ kruhu), zatiaľ čo u β--manopyranózy je hydroxylová skupina v axiálnej polohe (mimo „roviny“ kruhu). Tieto dve štruktúry sú teda epiméry a keďže to nie sú zrkadlové obrazy, nie sú to enantioméry. (Enantioméry sa líšia v ich - a - označení.) Nie sú to ani anoméry, keďže anomérny uhlík sa v tomto prípade nemení. Podobne sú epimérmi β--glukopyranóza and β--galaktopyranóza, ktoré sa líšia na C4 pozícii (glukóza má hydroxyl v ekvatoriálnej a galaktóza v axiálnej polohe).
Ak je u cukrov rozdiel v hydroxylovej skupine na uhlíku C1, teda anomérnom uhlíku, ako je to v prípade α--glukopyranózy and β--glukopyranózy, tieto molekuly sú zároveň epiméry a anoméry (ako je naznačené pomocou deskriptorov α a β).
Ďalšími príkladmi sú napríklad "epi"-inozitol a inozitol alebo lipoxín a epilipoxín.
Epimerizácia.
Epimerizácia je chemický proces, pri ktorom sa jeden epimér mení na jeho diastereomérnu dvojicu. To môže nastať pri depolymerizácii kondenzovaných tanínov. Epimerizácia môže byť spontánna (zvyčajne je to pomalý proces) alebo katalyzovaná enzýmami, známymi ako epimerázy. Príkladom takejto reakcie je epimerizácia medzi "N"-acetylglukozamínom a "N"-acetlymanozamínom, ktorú katalyzuje renín-viažuci proteín.
Predposledný krok v Zhangovej &amp; Trudellovej sytéze epibatidínu je príklad epimerizácie. Farmaceutickým príkladom by mohol byť napríklad epimerizácia erytro izoméru metylfenidátu na farmakologicky preferovaný a treo izomér, ktorý má nižšiu energiu, alebo nežiadaná "in vivo" epimerizácia tezofenzínu na brazofenzín.

</doc>
<doc id="674323" url="https://sk.wikipedia.org/wiki?curid=674323" title="Epimerizácia">
Epimerizácia



</doc>
<doc id="674324" url="https://sk.wikipedia.org/wiki?curid=674324" title="Epimerácia">
Epimerácia



</doc>
<doc id="674328" url="https://sk.wikipedia.org/wiki?curid=674328" title="Diastereomér">
Diastereomér

Diastereoméry, občas nazývané diastereoizoméry, sú druh stereoizomérov. Zvyčajne sú definované ako neidentické stereoizoméry, ktoré nie sú vzájomnými zrkadlovými obrazmi. Ak má zlúčenina stereoizoméry, ktoré majú rôzne konfigurácie na jednom alebo viacerých (ale nie všetkých) ekvivalentných stereogénnych centrách, ale nie sú to zrkadlové obrazy, sú to práve diastereoméry. Ak sa dva diastereoméry líšia v práve jednom stereocentre, sú to epiméry. Každé stereocentrum môže mať dve konfigurácie, takže zvyčajne sa s každým stereocentrom zväčšuje počet stereoizomérov na dvojnásobok.
Diastereoméry sa líšia od enantiomérov v tom, že enantioméry sú páry stereoizomérov, v ktorých sa líšia všetky stereogénne centrá, takže sú vzájomnými zrkadlovými obrazmi. Enantioméry zlúčeniny s viac ako jedným stereocentrom sú diastereoméry ostatných stereoizomérov danej zlúčeniny, ktoré nie sú ich zrkadlovým obrazom (teda platí, že pár enantiomérov je diastereomérom všetkých ostatných stereoizomérov danej zlúčeniny). Diastereoméry majú rôzne fyzikálne vlastnosti a často i rôznu chemickú reaktivitu, naproti tomu majú dva enantioméry rovnaké fyzikálne vlastnosti (okrem optickej aktivity) a zvyčajne rovnakú (respektíve zrkadlovú) chemickú reaktivitu.
Diastereoméry môžu nastať i pri dvojitej väzbe, ak zmenou relatívnej pozície substituentov ("cis" alebo "trans") vznikajú nezjednotiteľné izoméry. Mnoho konformačných izomérov sú takisto diastereoméry.
Diastereoselektivita je preferencia tvorby jedného diastereoméru oproti iným v priebehu chemickej reakcie. 
Syn / anti.
Ak sa jednoduchá väzba medzi dvoma stereogénnymi centrami môže voľne otáčať, nemá zmysel používať deskriptory "cis" a "trans". Dva bežne používané deskriptory, ktoré sa používajú na označenie sp3-hybridizované väzby u lineárnych molekúl sú syn a anti. Masamune navrhol tieto deskriptory, ktoré je možné použiť i v prípade, že posudzované skupiny nie sú naviazané na susediace uhlíkové atómy. Takisto je ich možné použiť bez ohľadu na CIP priority. Syn pomenováva skupiny, ktoré sa nachádzajú na tej istej strane, zatiaľ čo anti popisuje skupiny na opačných stranách. Tento koncept platí len na cikcak projekcie. Tieto deskriptory pomenovávajú len relatívnu stereochémiu a nie absolútnu stereochémiu. Všetky izoméry sú zhodné.
Erytro / treo.
Staršie predpony, ktoré sa stále bežne používajú na rozlíšenie diastereomérov, sú erytro a treo. Erytro izomér má dva identické substituenty na tej istej strane a treo izomér ich má na opačných stranách. Pri zakreslení s použitím cikcak reťazca má erytro izomér dva identické substituenty na opačných stranách reťazca (anti). Toto pomenovanie pochádza zo sacharidov, konkrétne Fischerovej projekcie aldotetróz treózy a erytrózy. Tieto predpony sa neodporúča využívať mimo sacharidov, pretože ich definície môžu viesť k rozličným interpretáciám.
Ďalšou treo zlúčeninou je treonín, jedna z esenciálnych aminokyselín. Jeho erytro diastereomér sa nazýva alotreonín.
Väčší počet stereocentier.
Ak má molekula dve asymetrické centrá, existujú až štyri možné konfigurácie, ktoré nemôžu byť všetky vzájomne nezjednotiteľné zrkadlové obrazy. Počet rôznych izomérov sa exponenciálne zvyšuje s počtom stereocentier v molekule. Všeobecne platí, že počet stereoizomérov v molekule je rovný 2"n", kde "n" = počet chirálnych centier v molekule. To však neplatí pre molekuly, ktoré majú mezo formy - niektoré konfigurácie sú zjednotiteľné a teda ekvivalentné.
Pre "n" = 3 existuje celkom 8 stereoizomérov. Medzi nimi existujú štyri páry enantiomérov: 
Existuje omnoho viac párov diastereomérov, pretože každá konfigurácia je diastereomérov pre každú konfiguráciu okrem jej vlastného enantioméru (teda napríklad "R,R,R" je diastereomérom pre konfigurácie "R,R,S", "R,S,R" a "R,S,S"). Pre "n" = 4 existuje šesťnásť stereoizomérov, medzi ktorými sú štyri páry enantiomérov. Štyri enantiomérické páry aldopentóz a osem enantiomerických párov aldohexóz (podskupiny päťuhlíkatých a šesťuhlíkatých cukrov) sú príklady zlúčenín, ktoré sa líšia týmto spôsobom.
Použitie.
Dva diastereoméry majú rôzne fyzikálne a chemické vlastnosti, čo sa využíva pri chirálnej syntéze na separáciu zmesi enantiomérov. V tom spočíva princíp chirálneho rozlíšenia. Po príprave diastereomérov sa využíva chromatografia alebo rekryštalizácia.
Podobný princíp sa využíva u stereochémie ketonizácie enolov a enolátov, kde vznikajú dva diastereomérne produkty.

</doc>
<doc id="674329" url="https://sk.wikipedia.org/wiki?curid=674329" title="Diastereoizomér">
Diastereoizomér



</doc>
<doc id="674333" url="https://sk.wikipedia.org/wiki?curid=674333" title="Katarína Hatráková">
Katarína Hatráková

PhDr. Katarína Hatráková (* 13. december 1974, Piešťany) je slovenská psychologička a politička. Od roku 2020 je poslankyňa Národnej rady Slovenskej republiky.
Životopis.
Narodila sa v Piešťanoch, neskôr sa presťahovala do Bratislavy. Jej otec Jozef Chren bol ministrom obchodu a cestovného ruchu za KDH počas prvej vlády Vladimíra Mečiara. Psychológiu vyštudovala v roku 1998 na Trnavskej univerzite, v tom čase pracovala v Detskom diagnostickom centre a od septembra v Krajskej pedagogicko-psychologickej poradni. V roku 2003 obhájila rigoróznu prácu na tému: "Štandardizácia Testu štruktúry inteligencie (IST 70) u bratislavskej stredoškolskej populácie".
V roku 2005 začala pracovať na Odbore poradensko-psychologických služieb Ústredia práce sociálnych vecí a rodiny ako metodický pracovník pre psychologické služby na Slovensku, začala spoluprácu s Ligou za duševné zdravie a pokračovala v individuálnom poradenstve. Absolvovala „dlhodobý výcvik rodinnej terapie podľa modelu Virginie Satirovej a výcviku v Adlerovskej psychológii a poradenstve“.
V júni 2017 bola spolu s kolegyňou vyhodená z Ústredia práce sociálnych vecí a rodiny potom čo prehovorili o okolnostiach kontroly v zariadení Čistý deň. V Ústredí pracovala dovtedy 11 rokov.
Pracovala ako psychologička v Manželskej a predmanželskej poradni. V poradni pracovala aj po zvolení za poslankyňu.
Politické pôsobenie.
V začiatkoch bola členkou Konzervatívnych demokratov Slovenska. Do Kresťanskej únie ju pozvala jej predsedníčka, Anna Záborská: „Z ponúk, ktoré som mala, som prijala ponuku pani predsedníčky Záborskej do veľkej miery preto, lebo si vážim jej otca, pána doktora Neuwirtha, ktorý bol blízky priateľ môjho otca.“
V parlamentných voľbách v roku 2020 kandidovala na 38. mieste kandidátky hnutia OBYČAJNÍ ĽUDIA a nezávislé osobnosti (OĽANO), NOVA, Kresťanská únia (KÚ), ZMENA ZDOLA.
V Národnej rade pôsobila ako členka Klubu OBYČAJNÍ ĽUDIA a nezávislé osobnosti, Výboru NR SR pre sociálne veci a Výboru NR SR pre ľudské práva a národnostné menšiny.
Hatráková podporila svojho poslaneckého kolegu Jána Heráka, ktorý rezignoval po obvinení zo zneužívania maloletých osôb. Hatráková hovorila o „bulvarizácii a mediálnom lynči“. Za názory o kauze Hatrákovú kritizovala Liga pre duševné zdravie, pripravila vyhlásenie s argumentami, ktoré podpísalo vyše 50 psychiatrov.
Hatráková je podozrivá, že si pod zámienkou poslaneckého prieskumu vyžiadala spis o deťoch v ktorých prípade je zainteresovaná ako psychologička. Hatráková to počas zasadania ľudskoprávneho výboru 2. decembra 2021 poprela. „Diery v systéme vieme identifikovať iba na základe konkrétnych prípadov. Čiže tak som sa o ne zaujímala," povedala. Odmietla, že by Úrad práce, sociálnych vecí a rodiny v Trenčíne žiadala o spisy konkrétny chosôb a nahliadala do nich. Mimoriadne zasadnutie výboru zvolal Vladimír Ledecký (SaS). 
Počas hlasovania Národnej rady o vydanie Roberta Fica do kolúznej väzby sa Hatráková zdržala. Spolu s ďalšou kolegyňou z poslaneckého klubu OĽaNO, ktorá nehlasovala bola vylúčená z poslaneckého klubu OĽaNO. Momentálne v parlamente pôsobí ako nezaradená.
Kandidatúra na komisárku pre deti.
V októbri 2021 Hatráková avizovala, že by rada nahradila Vieru Tomanovú, ktorej má vypršať 6-ročný mandát komisárky pre deti. V decembri 2021 do funkcie kandidovala, navrhol ju predseda poslaneckého klubu OĽaNO, Michal Šipoš. Medzi ostatných kandidátov a kandidátky patrili: Natália Blahová, Jitka Hasíková, Jozef Mikloško, Anna Niku, Ondrej Prostredník a Mária Vargová. Po neúspechu prvej voľby do druhého kola postúpili dve kandidátky s najvyšším počtom hlasov: Hatráková a Niku. V druhom hlasovaní 3. decembra 2021 Hatráková získala 133 hlasov poslancov, Niku 47. Voľba s dvomi kandidátkami sa opakovala 9. decembra 2021. Hatráková získala 67 a Niku 49 poslaneckých hlasov.
17. marca 2022 Hatráková nebola zvolená ani v štvrtom hlasovaní. Získala 52 hlasov, jej protikandidátka, Mária Vargová, získala 26 hlasov zo 126 prítomných poslancov.

</doc>
<doc id="674336" url="https://sk.wikipedia.org/wiki?curid=674336" title="Sústružník">
Sústružník



</doc>
<doc id="674337" url="https://sk.wikipedia.org/wiki?curid=674337" title="Adam Clayton">
Adam Clayton

Adam Charles Clayton (* 13. marec 1960, Chinnor, Oxfordshire, Anglicko) je basgitarista írskej hudobnej skupiny U2. Na basgitaru začal hrať v roku 1976 a stále ešte aktívne hrá. Clayton a U2 získali viaceré ocenenia, napríklad 22 cien Grammy, vrátane tých za najlepšie rockové duo alebo album roka a pieseň roka.
Životopis.
Adam Clayton sa narodil ako staršie dieťa Briana a Jo Claytonových 13. marca 1960 v dedine Chinnor. Jeho otec bol pilot RAF, ale neskôr začal pilotovať osobné lietadlá. Jo Claytonová, matka Adama, pracovala načierno ako letuška. Keď mal Adam 4 roky, jeho otec si našiel prácu v Keni ako pilot pre východoafrické aerolínie. Celá rodina sa tak presťahovala do Nairobi, sám Adam Clayton popisuje toto obdobie ako najšťastnejšie zo svojho detstva. V roku 1965 sa rodina presťahovala do Malahide v Írsku. Tam sa neskôr narodil Claytonov mladší brat Sebastian a Adam tu spoznal Evansovcov a predovšetkým ich syna Davida, známeho ako „The Edge“. Spoločne založili kapelu Feedback, z ktorej sa nakoniec stala U2.
Ako osemročný bol Adam Clayton poslaný do internátnej školy Castlepark v Dalkey. Školu vraj nenávidel, nebol športovo orientovaný, naopak mal záujem o hudbu. Na Castlepark ale študenti nesmeli počúvať populárnu hudbu alebo sledovať televíziu. Výsledkom tohto zákazu bolo, že Adam vstúpil do skupiny Gramphone, kde bola hlavným zameraním klasická hudba. Začal navštevovať lekcie klavíra, ale v desiatich rokoch začal počúvať rockové kapely Jesus Christ Superstar, Hair atď.
Clayton zmenil školu, keď mal 13. Presunul sa na školu St Columba’s College v Dubline. Tam začal počúvať vtedajšiu modernú hudbu; The Beatles, The Who, Grateful Dead, Carole King a podobné. Tiež si kúpil akustickú gitaru a začal sa učiť akordy a piesne.
Basgitaru mu rodičia kúpili v 15 rokoch. V tej dobe opäť zmenil školu, prešiel na Temple Comprehensive School v Dubline. Tam sa spoznal s Paulom „Bonom“ Hewsonom a Larrym Mullenom Jr. S nimi, „The Edge“ a Dikom Evansom Adam založil skupinu, neskôr sa k nim ešte pridali priatelia Peter Martin a Ivan McCormick, tí ju ale čoskoro opustili. Meno sa niekoľkokrát menilo, najskôr The Hype, až neskôr U2. Po premenovaní na U2 ale kapelu opustil Dik.
V roku 2010 oznámil, že se mu narodil syn. S jeho matkou už ale nebol vo vzťahu. Dňa 4. septembra 2013 sa v Dubline oženil so svojou priateľkou Marianou Teixeira de Carvalhovou. Dňa 25. júla 2017 pár oznámil, že se im narodila dcéra Alba.
Hudobné vybavenie.
Hlavnými basgitarami, ktoré Clayton používal počas celej svojej kariéry, sú Fender Jazz Bass a Fender Precision Bass. V poslednej dobe tiež používa basgitary Lakland, modely s podpismi Joe Osborna a Darryla Jonesa. Používa zosilňovač Ashdown a modré brnkadlá Herdim, rovnako ako jeho kolega The Edge.

</doc>
<doc id="674339" url="https://sk.wikipedia.org/wiki?curid=674339" title="DFK Dainava">
DFK Dainava

DFK Dainava je litovský futbalový klub pochádzajúci zo mesta Alytus. Bol oficiálne založený v roku 2016. Momentálne (2023) je účastníkom najvyššej domácej súťaže s názvom A lyga. Domáce zápasy hráva na štadióne Alytaus miesto stadionas, ktorý má kapacitu 3 000 miest. Hlavnými farbami klubu sú červená a modrá.

</doc>
<doc id="674340" url="https://sk.wikipedia.org/wiki?curid=674340" title="FC Hegelmann">
FC Hegelmann

FC Hegelmann je litovský futbalový klub pochádzajúci zo mesta Raudondvaris. Bol oficiálne založený v roku 2009. Momentálne (2023) je účastníkom najvyššej domácej súťaže s názvom A lyga. Domáce zápasy hráva na štadióne Raudondvario stadionas, ktorý má kapacitu 1 500 miest. Hlavnými farbami klubu sú bielá a modrá.

</doc>
<doc id="674341" url="https://sk.wikipedia.org/wiki?curid=674341" title="FK Nevėžis">
FK Nevėžis

FK Nevėžis je litovský futbalový klub pochádzajúci zo mesta Kėdainiai. Bol oficiálne založený v roku 1945. 
Momentálne (2023) je účastníkom najvyššej domácej súťaže s názvom Pirma lyga. Domáce zápasy hráva na štadióne Kėdainių miesto stadionas, ktorý má kapacitu 3 000 miest. Hlavnými farbami klubu sú bielá a modrá.

</doc>
<doc id="674342" url="https://sk.wikipedia.org/wiki?curid=674342" title="Brezový vrch (Tribeč)">
Brezový vrch (Tribeč)

Brezový vrch alebo aj Brezov vrch () je vrch v pohorí Tribeč. Leží nad obcou Jedľové Kostoľany, približne juhovýchodne od Partizánskeho.
Poloha.
Nachádza sa vo východnej časti pohoria, v geomorfologickom podcelku Rázdiel a časti Skýcovská vrchovina. Vrchol leží na území Nitrianskeho kraja, v okrese Zlaté Moravce a v katastrálnom území obce Jedľové Kostoľany. Západným úpätím prechádza Rudná magistrála.
Opis.
Brezový vrch, na niektorých mapách označený ako "Brezov vrch", leží v hrebeni, kde niekoľko vrcholov presahuje Na západnom úpätí leží Brezov štál, ktorým vedie Rudná magistrála. Severným smerom je sedlom oddelený vrch Lámaniny (), západným smerom leží Dubová (), juhozápadne Kamenec (), južne Bukový vrch () a východne Rajnohova hora (). Masív patrí do povodia rieky Žitava; západné svahy odvodňujú prítoky Hostianskeho potoka, južné prítoky Žitavy a z východných svahov vodu odvádza potok Žitavica. Najbližšími sídlami sú na západnom úpätí ležiaci Brezov štál, južne položené Jedľové Kostoľany, východne situované osady obce Malá Lehota, severovýchodne ležiace Veľké Pole a západným smerom ležiaci Skýcov. 
Výhľady.
Brezový vrch je pokrytý lesným porastom, ktorý neumožňuje súvislejší rozhľad. Z malých lokalít s nižšou vegetáciou sú viditeľné okolité vrchy pohoria, ojedinele sú pozorovateľné aj Strážovské vrchy, Vtáčnik či Pohronský Inovec.
Prístup.
Na vrchol nevedie značený chodník, preto prístup vedie z okolitých sídiel, resp. odbočením zo západne vedúcej červeno značenej Ponitrianskej magistrály.

</doc>
<doc id="674346" url="https://sk.wikipedia.org/wiki?curid=674346" title="Bakšejivka">
Bakšejivka

Bakšejivka (; bývalý názov - farma Romašovo - Ромашово) je dedina vo Vovčanskom rajóne v Charkovskej oblasti na Ukrajine.
Geografická poloha.
Obec Bakšejivka sa nachádza na začiatku rokliny Jar Karajičnyj (ukr. Яр Караїчний), pozdĺž ktorej preteká vysychajúci potok s niekoľkými priehradami. Obec Virivka (ukr. Вірівка) sa nachádza vo vzdialenosti 1 km a obec Bilyj Koloďaz (ukr. Білий Колодязь) je vzdialená 5 km. Diaľnica Т-2104 je vzdialená 2 km, železničná stanica Bakšejivka 3 km.
História.
Podľa oficiálnej webovej stránky Najvyššej rady Ukrajiny bola Bakšejivka založená v roku 1695.
V roku 1864 sa Bakšejivka nazývala farma Romanov a mala 10 dvorov, v ktorých žilo 32 ľudí.
Demografia.
Počet obyvateľov podľa sčítania v roku 2001 bol 150 ľudí (74 mužov a 76 žien).
Ekonomika.
V obci Bakšejivka sa pod sovietskou vládou nachádzala Vatutinská pobočka štátnej farmy na pestovanie repy „Aleksandrovskij“, ktorá využívala 6423 hektárov poľnohospodárskej pôdy vrátane 5355 hektárov ornej pôdy. Štátny statok má štyri pobočky, štyri traktorové brigády, 11 fariem. Hlavným smerom farmy je pestovanie semien repy. Okrem toho sa pestuje obilie a priemyselné plodiny. Smer chovu zvierat je mäso a mliečne výrobky. Chov ošípaných je dobre rozvinutý.
Pamiatky.
Na území obce sa nachádza masový hrob sovietskych vojakov-osloboditeľov, ktorí v týchto miestach zahynuli v júni 1942. V roku 1964 na ňom postavili pomník, ktorý je zapísaný v Knihe pamäti Charkovskej oblasti pod číslom 631.

</doc>
<doc id="674348" url="https://sk.wikipedia.org/wiki?curid=674348" title="Vilém Stonawski">
Vilém Stonawski

Ing. Mgr. Vilém (tiež Wilhelm) Stonawski (* 24. november 1926, Bystřice nad Olší – † 5. máj 2009, Český Těšín) bol luteránsky farár a prekladateľ poľskej národnosti. Bol biskupom Sliezskej cirkvi evanjelickej augsburského vyznania, neskôr biskupom Luteránskej evanjelickej cirkvi augsburského vyznania v ČR.
Život.
V duchovenskej službe Sliezskej cirkvi evanjelickej augsburského vyznania pôsobil od roku 1954, v rokoch 1971 až 1989 zastával úrad námestka biskupa a v rokoch 1989 až 1991 pôsobil ako biskup SCEAV. Spolupracoval s ŠtB pod krycím menom Stáňa. V roku 1991 bol mimoriadnou synodou zbavený funkcie pre spoluprácu s komunistickým režimom. Stonawski synodu neuznal, čo viedlo k schizme v cirkvi. V roku 1995 so svojimi stúpencami z SCEAV vystúpil a založili Luteránsku evanjelickú cirkev augsburského vyznania v ČR. Stonawski sa stal jej prvým biskupom. Biskupom bol až do roku 2000. Z angličtiny do poľštiny preložil A. W. Tozera "Poranki z Bogiem" a "Wieczory z Bogiem".

</doc>
<doc id="674350" url="https://sk.wikipedia.org/wiki?curid=674350" title="Luteránske cirkvi v Českej republike">
Luteránske cirkvi v Českej republike



</doc>
<doc id="674351" url="https://sk.wikipedia.org/wiki?curid=674351" title="Luteránske cirkvi v Česku">
Luteránske cirkvi v Česku

V Česku pôsobí niekoľko luteránskych cirkví:
Štátom registrované:
Štátom neregistrované:

</doc>
<doc id="674353" url="https://sk.wikipedia.org/wiki?curid=674353" title="Vibe for Philo">
Vibe for Philo

Vibe for Philo bol jednodňový festival/koncert, ktorý sa konal každoročne ako pocta frontmanovi Thin Lizzy Philovi Lynottovi v deň výročia jeho smrti, 4. januára. Prvýkrát ho zorganizoval v roku 1987 Lynottov priateľ Smiles Bolger, ktorý festival viedol do roku 2023. Každý rok tu vystupovalo množstvo hudobníkov vrátane tribute skupín Thin Lizzy, ako aj členov skupín, v ktorých Phil hral, ​​a reformovaných verzií týchto skupín, ako keď v roku 1996 vystupovala reformovaná verzia Thin Lizzy. Každý rok mal festival nejaký názov, zvyčajne podľa piesne Thin Lizzy. Akcia priniesla niekoľko nezabudnuteľných vystúpení vrátane vtedy neznámych ako Damien Dempsey, Paddy Casey, Leanne Hart a Conor McGouran (Xerath/The Enigma Division). Highlighty z nej sú uverejňované na YouTube.
Posledný 36. ročník mal názov „This Is the One“.
Ročníky Vibe for Philo.
2008 – „Johnny the Fox Meets Jimmy the Weed“.
Miesto: The Button Factory&lt;br&gt;
Umelci/rečníci: Hoodoo Rhythm Devils, Gnasher, The Southbound Band, Tizz Lizzy, Glyder
2009 – „Dancing in the Moonlight“.
Miesto: The Button Factory&lt;br&gt;
Umelci/rečníci: Hoodoo Rhythm Devils, The Lizzyboys, Matt &amp; Phil (zo skupiny Tizz Lizzy), John Conlon (zo skupiny Thin az Lizzy), Derek Herebert, Dave McGuinness, Colm Querney, Mark Adams, Paul Toal, Robbie Bray, Richie Buckley, Emerald, Renegade, Nell Bryden
2010 – „Running Back“.
Miesto: The Button Factory&lt;br&gt;
Umelci/rečníci: Hoodoo Rhythm Devils, Yellow Pearl, Metalita, Tupelo, Barry Whyte Band, Silverbird, Keith Grogan &amp; John Nesbitt, The Quicksand Band, Dave Morrissey
2011 – „Black Rose“.
Miesto: Vicar Street&lt;br&gt;
Umelci/rečníci: Eric Bell, Brian Robertson Band, Chris Laney, Hoodoo Rhythm Devils, Matt'n'Phil, The Pat McManus Band, Conor McGouran Quartet, Gnasher, Mark Dignam, Leanne Harte, Tony Powell, Glen Hansard
2012 – „Are You Ready?“.
Miesto: The Button Factory&lt;br&gt;
Umelci/rečníci: Doish Nagle's Grand Slam, The Thin Lizzy Experience, Republic of Loose, The Low Riders, Smiles Bolger
2013 – „Dublin“.
Miesto: The Button Factory&lt;br&gt;
Umelci/rečníci: Faither Jack, The Low Riders, Conor McGouran and The Harley's, The Thin Lizzy Experience, Dubh Linn Boys
2014 – „Fight or Fall“.
Miesto: Vicar Street&lt;br&gt;
Umelci/rečníci: Smiles Bolger, Brenny Bonass &amp; Shea Fitzgerald, The Lizzy Experience, Sal Vitro, Pat Coldrick &amp; Dick Farrelly, The Low Riders, Philomena Lynottová, Dizzy Lizzy
2015 – „Get Out of Here“.
Miesto: Vicar Street&lt;br&gt;
Umelci/rečníci: Pat McManus, The Low Riders, Bad Reputation, The Dark Lanes, Conor Scott, The Barley Mob, The Dunford Brothers
2016 – „The Sun Goes Down“.
Miesto: Vicar Street&lt;br&gt;
Umelci/rečníci: Eric Bell Trio, Brian Downey, The Soul Brothers, The Low Riders, Parris, The Hoodoos feat. John Conton, Mongoose, Fiach Moriarty

</doc>
<doc id="674364" url="https://sk.wikipedia.org/wiki?curid=674364" title="Richmond Hill">
Richmond Hill

Richmond Hill môže byť:

</doc>
<doc id="674365" url="https://sk.wikipedia.org/wiki?curid=674365" title="Druhá šanca">
Druhá šanca

Druhá šanca môže byť:

</doc>
<doc id="674367" url="https://sk.wikipedia.org/wiki?curid=674367" title="Věra Benšová Matyášová">
Věra Benšová Matyášová



</doc>
<doc id="674375" url="https://sk.wikipedia.org/wiki?curid=674375" title="Javorový vrch (Tribeč)">
Javorový vrch (Tribeč)

Javorový vrch () je vrch v pohorí Tribeč. Leží nad obcou Zlatno, približne juhovýchodne od Topoľčian.
Poloha.
Nachádza sa v centrálnej, najvyššej časti pohoria, v geomorfologickom podcelku Veľký Tribeč a časti Vysoký Tribeč. Vrch leží na rozhraní Nitrianskeho a Trenčianskeho kraja a okresov Zlaté Moravce, Topoľčany a Partizánske. Vrch zasahuje na katastrálne územia obcí Zlatno, Krnča a Klátova Nová Ves. Javorový vrch patrí do CHKO Ponitrie.
Opis.
Javorový vrch leží v hlavnom hrebeni, ktorý vedie z Veľkého Tribeča na juhozápade na Krásny vrch () na východe. Južne sa nachádza vrch Čierny hrad () s rovnomennou ruinou, západne leží Mišov vrch (), severozápadne Brloh () a východne Koreňová (). Južná časť vrchu patrí do povodia rieky Žitava, kde vodu odvádza potok Stránka. Severné svahy odvodňujú Hradský potok (prítok Vyčomy) a Dršňa do rieky Nitry. Najbližším sídlom je južne situované Zlatno, severne leží Ješkova Ves a Krnča. 
Výhľady.
Porast Javorového vrchu je poznačený ťažbou dreva, preto nesúvislá vegetácia umožňuje sčasti obmedzený rozhľad. Z vhodných lokalít sú viditeľné okolité vrchy pohoria, neďaleká Podunajská pahorkatina, Pohronský Inovec, Vtáčnik, Strážovské vrchy i Považský Inovec.

</doc>
<doc id="674376" url="https://sk.wikipedia.org/wiki?curid=674376" title="Nezávislá videohra">
Nezávislá videohra

Nezávislá videohra alebo tiež nezávislá hra (často nazývaná aj indie hra podľa anglického výrazu "independent video game") je videohra vytváraná jednotlivcom alebo malým tímom bez finančnej podpory vydavateľa videohier. Základom nezávislých hier tak často býva originálny nápad. Tieto hry sú často distribuované elektronicky cez internet.
Niektoré nezávislé hry ako napr. "Braid", "World of Goo", alebo "Minecraft" sa stali finančne veľmi úspešnými.
Prehľad.
Neexistuje žiadna široko uznávaná definícia toho, čo sú „nezávislé hry“. Hry takto označované však zdieľajú určité spoločné znaky. Tieto hry sú vyvíjané jednotlivcami, malými tímami alebo malými nezávislými spoločnosťami. Nezávislé hry sú typicky menšie ako mainstreamové tituly. Vývojári nezávislých hier nie sú finančne podporovaní vydavateľmi a zvyčajne majú malý rozpočet, takže sa spoliehajú na elektronickú distribúciu cez internet. Tým, že sú nezávislí, nemajú títo vývojári žiadne tvorivé obmedzenia a nemusia sledovať záujmy a požiadavky vydavateľa, tak ako je to u vývojárov mainstreamových hier. Dizajnové rozhodnutia tiež nie sú obmedzené prideleným rozpočtom. Menšie tímy navyše zvyšujú možnosť rozvoja jednotlivca. Nezávislé hry sú preto známe pre inovácie, tvorivosť a umelecké experimentovanie. Vývojári môžu byť limitovaní schopnosťou vytvárať grafiku, takže často vsádzajú na inovácie v systéme hry. Medzi nezávislými hrami sa však okrem nových žánrov objavujú aj tie klasické.
Vývojári nezávislých hier by sa však nemali zamieňať za nadšeneckých vývojárov, pretože nezávislí vývojári sa viac orientujú na dokončenie svojho vlastného produktu, zatiaľ čo nadšenci skôr vytvárajú módy pre existujúce hry alebo pracujú na určitých technológiách alebo častiach hier. Takí nadšenci často vytvárajú nekomerčné produkty a sú medzi nimi začiatočníci, ako aj pokročilí vývojári.
Vývoj.
Nezávislé hry majú svoj počiatok na osobných počítačoch, pre ktoré sú najčastejšie vytvárané aj dnes. Svoj vzostup zažili pri sharewarovej distribúcii na začiatku 90. rokov. S tým, ako postupne pokročila technika, sa však zvýšili aj požiadavky na hry a vývoj moderných hier prestal byť možný pre jednotlivcov alebo malé tímy.
Popularita a záujem o nezávislé hry konštantne rástli. Strmý vzostup nastal po roku 2000, kedy rozvoj internetu umožnil predaj hier online. Pre vývojárov i hráčov vznikli platformy ako Xbox Live Arcade, Steam alebo OnLive. Okrem toho získali vývojári prístup k nástrojom ako Adobe Flash, Microsoft XNA alebo Game Maker.
Je sporné, aké sú teraz nezávislé hry významné vo videohernom priemysle. Väčšina indie hier nie je tak široko známa alebo úspešná a mainstreamové médiá sa často venujú hlavne mainstreamovým titulom. To môže byť spôsobené nedostatkom marketingu u nezávislých hier. Nezávislé hry môžu byť cielené pre okrajový trh.
História.
Nezávislá herná scéna začala na PC, kde je aj naďalej dominantnou. Indie hry sa stali populárne cez distribúciu shareware začiatkom 90. rokov 20. storočia. Avšak, ako technológie pokročili (prevažne prechod z 2D do 3D a vysoké očakávania užívateľov), prekročili požiadavky na hry schopnosti jediného vývojára či malého tímu.
Nezávislé hry zaznamenali najväčší nárast v druhej polovici roku 2000 vďaka novým online metódam distribúcie a vývojovým nástrojom. Hry sa rozšírili po zakúpení na internete a boli k dispozícii mimo maloobchodného predaja. To umožnilo hráčom stiahnuť si hry z internetovej platformy, ako je Xbox Live Arcade, Steam, alebo OnLive. Podobne vývojári majú prístup k nástrojom ako Adobe Flash.
Komunita.
Nezávislí vývojári sa zapájajú do rôznych akcií týkajúcich sa nezávislých hier, ako sú Independent Games Festival alebo Indiecade.
India Game Jam (IGJ) je každoročná udalosť, ktorá umožňuje nezávislým vývojárom experimentovať a prezentovať nápady bez obmedzenia vydavateľa. IGJ bol založený Chrisom Heckerom a Seanom Barrettom. Prvýkrát sa konal v marci 2002. Každý rok kladie IGJ rôzne otázky o inovácii v nových nastaveniach, žánroch a ovládaní. IGJ je považované za inšpiráciu pre ďalšie stretnutie vrátane Nordic Game Jam a Global Game Jam (GGJ). GGJ bol prvýkrát konaný v roku 2009 s 1650 účastníkmi v 53 lokalitách.

</doc>
<doc id="674377" url="https://sk.wikipedia.org/wiki?curid=674377" title="Richard George Rogers">
Richard George Rogers



</doc>
<doc id="674378" url="https://sk.wikipedia.org/wiki?curid=674378" title="École nationale des chartes">
École nationale des chartes

École nationale des chartes je francúzska "grande école" a zakladajúca vysoká škola na "Université PSL", ktorá sa špecializuje na historické vedy. Bola založená v roku 1821. Študenti, ktorí sú prijímaní na základe konkurzných skúšok a majú štatút koncipientov štátnej služby, získavajú po ukončení dizertačnej práce kvalifikáciu archivára-paleografa. Vo všeobecnosti sa venujú kariére ako kurátori kultúrneho dedičstva v archívoch a vizuálnych oblastiach, ako kurátori knižníc alebo ako lektori a výskumníci v humanitných a spoločenských vedách. V roku 2005 škola zaviedla aj magisterské štúdium, do ktorého sa prijímali študenti na základe aplikačného portfólia a v roku 2011 doktorandské štúdium.

</doc>
<doc id="674380" url="https://sk.wikipedia.org/wiki?curid=674380" title="Prielazkový potok">
Prielazkový potok

Prielazkový potok je potok v regióne Horný Zemplín, na juhozápadnom okraji územia obce Hostovice v okrese Snina v Prešovskom kraji. Je ľavostranným prítokom Hostovického potoka, v povodí Udavy; má dĺžku . Je vodným tokom VIII. rádu. Hydrologické poradie (číslo povodia): 4-30-03-2168. Geomorfologická kategorizácia: geomorfologická oblasť Nízke Beskydy, geomorfologický celok Laborecká vrchovina.
Prameň.
Pramení v nadmorskej výške v lesnom extraviláne na juhozápadnom okraji obce Hostovice v okrese Snina, v geomorfologickom celku Laborecká vrchovina.
Opis toku.
Tečie severným smerom lesným extravilánom, stáča sa do severovýchodného smeru, preteká lesom "Hriňova dolinka", v nadmorskej výške priberá krátky pravostranný bezmenný prítok, stáča sa na sever, pravým brehom obmýva pasienok a pole "Krátke", ľavým brehom obmýva les aj trvalý trávny porast "Pod Dielcom", v nadmorskej výške vystupuje z lesa a pokračuje v poľnohospodárskom extraviláne, na dolnom okraji intravilánu Hostovíc v nadmorskej výške ústi do Hostovického potoka ako jeho ľavostranný prítok. Hostovický potok ďalej ústi do Udavy. "Prielazkový potok" má jeden prítok.
"Prielazkový potok" pramení a preteká na území lesného a poľnohospodárskeho extravilánu obce Hostovice a iba nepatrný úsek toku pri zaústení potoka preteká intravilánom obce v okrese Snina v Prešovskom kraji, v geomorfologickom celku Laborecká vrchovina.
Pôvod názvu.
Názov vodného toku "Prielazkový potok" má pôvod v názve lesa "Na prielazku" na území obce Hostovice, ktorý je vzdialený od prameňa "Prielazkového potoka" 1,4 km na západ. Z toponyma "Na prielazku" rozšírením o formant "-ov-ý", a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Prielazkový potok" ako súčasť veľmi početnej skupiny názvov v slovenskej toponymii, najmä hydronymii.
Názov lesa "Na prielazku" má pôvod v charakteristickom výskyte topografického objektu "prielaz" resp. jeho zdrobneniny "prielazok" vo význame "malý prielaz, malý úzky priechod v doline medzi vrchmi" v priestore pomenúvaného lesa. Motivácia pomenovania sa v súčasnej slovenčine postupne vytráca, lebo apelatívum "prielaz, prielazok" ako topografický termín ustupuje na okraj jej slovnej zásoby.
Hydronymum "Prielazkový potok" bolo štandardizované v roku 1990. Najstarší dochovaný písomný záznam toponyma Hostovice je z roka 1354.

</doc>
<doc id="674383" url="https://sk.wikipedia.org/wiki?curid=674383" title="Papajvŕšok">
Papajvŕšok

Papajvŕšok alebo Papaj vrch () je vrch v pohorí Tribeč. Leží nad obcou Skýcov, približne juhovýchodne od Partizánskeho.
Poloha.
Nachádza sa v centrálnej časti pohoria, v geomorfologickom podcelku Rázdiel a časti Skýcovská vrchovina. Vrchol leží na území Nitrianskeho kraja, v okrese Zlaté Moravce a na hranici katastrálnych území obce Skýcov a Hostie.
Opis.
Papajvŕšok je na mapách uvádzaný aj ako Papaj vŕšok alebo Papaj vrch. Masív je pomerne rozsiahly a na severozápade je plytkým sedlom prepojený na Rázdiel (). Severovýchodne leží Hrubý vrch () a Veľká Ostrá (), východne ležia Lámaniny (), juhozápadne Kruh () a západne vrch Bralá (). Vrch patrí do povodia rieky Žitava, kam zo severnej a východnej časti odvádza vodu Blaškov potok, západné svahy odvodňuje Chudý potok, oba smerujúce do Hostianskeho potoka. Najbližšími sídlami sú juhozápadne ležiaci Skýcov, na juhu Jedľové Kostoľany, západným smerom Veľký Klíž, severným Radobica a na východe ležiace Veľké Pole.
Výhľady.
Ťažbou veľmi poznačený vrch pokrýva z veľkej časti mladý porast, umožňujúci dobrý rozhľad. Viditeľné sú predovšetkým okolité vrchy Tribeča, susedný Vtáčnik, Pohronský Inovec, časť Podunajskej pahorkatiny a v diaľke nezriedka i časť Strážovských vrchov.
Prístup.
Na vrchol nevedie značená turistická trasa, preto prístup je možný lesnými chodníkmi z okolia. V oblasti vedú lesné cesty, prepojené na západne vedúcu cestu II/511 zo Skýcova do Partizánskeho. 

</doc>
<doc id="674384" url="https://sk.wikipedia.org/wiki?curid=674384" title="Papaj vrch">
Papaj vrch



</doc>
<doc id="674389" url="https://sk.wikipedia.org/wiki?curid=674389" title="Liga národov CONCACAF">
Liga národov CONCACAF

Liga národov CONCACAF je futbalová súťaž národných tímov Severnej Ameriky, Strednej Ameriky a Karibiku pod hlavičkou CONCACAF. Hrá sa na podobnom princípe ako európska Liga národov. Turnaj sa koná v termíne určených pre priateľské zápasy v kalendári medzištátnych zápasov FIFA. Jednorazový kvalifikačný turnaj prebiehal od septembra 2018 do marca 2019. Prvý ročník sa začal v septembri 2019.
Vznik a formát.
Turnaj bol vyhlásený v novembri 2017. Liga je rozdelená do troch divízii A, B a C, po štyri skupiny pričom víťaz skupín v divízii B a C postupuje o úroveň vyššie naopak tímy na posledných miestach v divíziách A a B klesajú o úroveň nižšie. Víťazi skupín v divízii A hrajú na finálovom turnaji o trofej Ligy národov. Turnaj tiež slúži ako kvalifikácia na Zlatý pohár CONCACAF . Návrhy formátu boli prvýkrát formálne preskúmané na XXXII. riadnom kongrese CONCACAF v Oranjestade na Arube 8. apríla 2017 a potvrdené CONCACAF 16. novembra 2017. Prezident CONCACAF Victor Montagliani uviedol, že účel súťaže je mať pravidelný rozvrh medzinárodných zápasov pre národné tímy CONCACAF, pričom treba poznamenať, že niektoré tímy odohrajú menej ako 10 zápasov za štyri roky a potrebovali by viac súťažných zápasov, aby pomohli rozvoju športu v týchto krajinách.
Každá sezóna Ligy národov CONCACAF sa zvyčajne hrá od septembra do novembra nepárneho roka (ligová fáza) a júna nasledujúceho párneho roka (finálový turnaj), čo znamená, že víťaz Ligy národov CONCACAF bude korunovaný každé dva roky. Výnimka bude v sezóne 2022/23, keď sa ligová fáza bude hrať v máji až septembri 2022, kvôli Majstrovstvám sveta vo futbale 2022 ktoré sa budú hrať v Katare na konci roka

</doc>
<doc id="674391" url="https://sk.wikipedia.org/wiki?curid=674391" title="Laboratórna diagnostika srdcového zlyhávania">
Laboratórna diagnostika srdcového zlyhávania

Laboratórna diagnostika srdcového zlyhávania je sprevádzaná sledovaním špecifických biomarkerov v krvnom sére. Biomarkery predstavujú dôležitý doplnok ku klinickému hodnoteniu pretože umožňujú presnejšie a včasne diagnostikovať srdcové zlyhávanie ako aj špecifikovať to, čo ho spôsobilo. Ich interpretácia však vyžaduje nie len skúsenosť, ale aj značné vedomosti z oblasti patologických mechanizmov zlyhávania srdca.
Predchádzajú vzniku zápalu, renálnej dysfunkcie, roztiahnutiu myokardu, neurohumorálnej aktivácii, remodelácii a poškodeniu myokardu. Spolu s oxidačným stresom pôsobia na srdce, pričom pri oxidačnom strese dochádza k nerovnováhe medzi tvorbou a elimináciou voľných radikálov. Oxidačný stres, sa teda podieľa na ochoreniach srdca a cievneho systému. Pri invazívnych a neinvazívnych vyšetreniach k anamnéze a fyzikálnemu vyšetreniu pacienta so srdcovým zlyhávaním sa používajú hlavne echokardiografia a katerizácia srdca. Tieto vyšetrenia majú svoje obmedzenia a sú finančne náročnejšie, ako využitie biomarkerov. Využitie biomarkerov je v porovnaní s týmito vyšetreniami finančne viac prístupné a pre pacienta predstavujú menšie zdravotné riziko.
Charakteristika vybraných biomarkerov srdca.
Nátriuretické peptidy.
Nátriuretické peptidy sú tvorené a uvoľňované z kardiomyocytov pri objemovom preťažení. Objemové preťaženie signalizuje preťaženie srdca, kedy srdce nečerpá toľko krvi, koľko telo potrebuje. Tento proces je známy aj ako zlyhanie srdca.
Medzi nátriuretické peptidy patrí niekoľko štruktúrne podobných peptidov, ako predsieňový nátriuretický peptid (ANP), mozgový nátriuretický peptid (BNP) a nátriuretický peptid typu C (CNP). V živočíšnej ríši boli nájdené ďalší podobné peptidy ako sú DNP (dendroaspsis natriuretic peptide), ktorý sa nachádza v jede mamby zelenej, či VNP (ventricular natriuretic peptide). Celá táto skupina nátriuretických peptidov predstavuje markery využiteľné pri srdcovom zlyhaní, ale medzi najviac sledované peptidy v diagnostike patria BNP a ANP. Tieto peptidy preukázali vlastnosti vedúce k vazodilatácii, zvýšeniu natriurézy, diuréze a antihypertrofickým účinkom v srdci.
Troponíny.
Troponíny sú najpoužívanejšími markermi postihnutia myokardiálnej nekrózy. V súčasnosti sú to predovšetkým troponín T a I. Troponíny T a I sú markermi kardiálneho poškodenia a používajú sa predovšetkým pri diagnostike akútneho infarktu myokardu. Troponíny sa stanovujú citlivými imunochemickými metódami. Biochemické kardiálne markery sa zobrazujú už pri minimálnej abnormalite na úrovni myocytov. Stanovenie oboch troponínov je v klinickej praxi bežne dostupné nielen pre diagnostiku, ale aj pre stratifikáciu rizika pacientov. K vzostupu hodnôt oboch troponínov dochádza 4–6 hodín po vzniku nekrózy, vrchol dosahujú za 12–48 hodín a pretrváva zvýšená hodnota až 2 týždne.

</doc>
<doc id="674392" url="https://sk.wikipedia.org/wiki?curid=674392" title="Medvedí vrch (Tribeč)">
Medvedí vrch (Tribeč)

Medvedí vrch () je vrch v pohorí Tribeč. Leží nad obcou Zlatno, približne juhovýchodne od Topoľčian.
Poloha.
Nachádza sa v centrálnej, najvyššej časti pohoria, v geomorfologickom podcelku Veľký Tribeč a časti Vysoký Tribeč. Vrch leží v Nitrianskom kraji, na rozhraní okresov Zlaté Moravce a Topoľčany a zasahuje na katastrálne územia obcí Solčany a Velčice. Vrch patrí do CHKO Ponitrie.
Opis.
Medvedí vrch je súčasťou hlavného hrebeňa, ktorý vedie z Veľkého Tribeča na Javorový vrch (). Juhozápadne susedí Malý Tribeč (), juhovýchodne Čierny hrad () s rovnomennou ruinou a Kamenné vráta (), východne susedí Mišov vrch () a západne Malá Kurňa (). Južne orientované svahy odvodňuje Čerešňový potok do rieky Žitavy, severné a západné svahy odvodňujú viaceré prítoky rieky Nitry. Najbližším sídlom je juhovýchodne situované Zlatno, severozápadne ležia Solčany a Krnča. 
Výhľady.
Nesúvislý porast vrcholovej časti Medvedieho vrchu umožňuje obmedzený rozhľad. Z vhodných lokalít sú viditeľné okolité vrchy pohoria, neďaleká Podunajská pahorkatina, Pohronský Inovec, Vtáčnik, Strážovské vrchy i Považský Inovec.
Prístup.
Vrcholom prechádza zeleno značená trasa, vedúca z rázcestia pod vrcholom po hrebeni na Javorový vrch.

</doc>
<doc id="674393" url="https://sk.wikipedia.org/wiki?curid=674393" title="Medvedí vrch">
Medvedí vrch

Medvedí vrch môže byť:

</doc>
<doc id="674394" url="https://sk.wikipedia.org/wiki?curid=674394" title="Fuchsia (operačný systém)">
Fuchsia (operačný systém)

Fuchsia je open-source operačný systém so zabezpečením založenom na schopnostiach vyvinutý spoločnosťou Google. Na rozdiel od predchádzajúcich operačných systémov vyvinutých spoločnosťou Google, ako sú Chrome OS a Android, ktoré sú založené na jadre Linuxu, je operačný systém Fuchsia založený na novom jadre s názvom Zircon. Google Fuchsia bol prvýkrát zverejnený, keď sa projekt objavil na git úložisku v auguste 2016 bez akéhokoľvek oficiálneho predstavenia. Po rokoch vývoja bol Fuchsia oficiálne publikovaný ako operačný systém pre prvú generáciu zariadení Google Nest Hub a nahradil pôvodný operačný systém Cast OS.
Etymológia.
Názov „Fuchsia“ je odkazom na farbu fuchsia, ktorá je kombináciou ružovej a fialovej farby.
História.
V auguste 2016 médiá informovali o príspevku s kódom zverejnenom na platforme GitHub, ktorý poukázal na to, že firma Google vyvíja nový operačný systém s názvom "Fuchsia". Firma Google nezverejnila žiadne oficiálne oznámenie, ale kontrolou kódu sa zistilo, že operačný systém Fuchsia je schopný bežať na rôznych zariadeniach, vrátane systémov „dash infotainment“ pre automobily, vstavaných zariadení, ako sú semafory, digitálne hodinky, smartfóny, tablety a počítače. Zdrojový kód operačného systému Fuchsia sa líši od operačných systémov Android a Chrome OS tým, že je založený na jadre Zircon (predtým nazývanom Magenta) a nie na jadre Linuxu.
V máji 2017, technologické médium "Ars Technica" napísalo článok o novom používateľskom rozhraní operačného systému Fuchsia, inovácie z rozhrania príkazového riadka pri prvom zverejnení operačného systému v auguste 2016, spolu s vývojárom, ktorý napísal, že Fuchsia „nie je hračka, nie je to 20% projekt, nie je to len skúšobný projekt, o ktorý sa nemusíme zaujímať“. Viaceré technologické médiá písali o zdanlivo úzkych väzbách projektu na operačný systém Android, pričom niektorí špekulovali, že operačný systém Fuchsia by mohol byť snahou o „znovuvytvorenie“ alebo nahradenie operačného systému Android spôsobom, ktorý by vyriešil problémy s platformou Android.
V januári 2018 Google zverejnil návod, ako spustiť operačný systém Fuchsia na zariadeniach Pixelbook. Funkčnosť tohoto systému potvrdilo aj médium "Ars Technica".
Zariadenie, ktoré používa operačný systém Fuchsia bolo pridané do ekosystému platformy Android v januári 2019 prostredníctvom projektu Android Open Source Project (AOSP). Google hovoril o operačnom systéme Fuchsia na konferencii Google I/O 2019. Hiroshi Lockheimer, senior viceprezident pre platformy Chrome a Android, opísal operačný systém Fuchsia ako jeden z experimentov firmy Google so zámeraním na vyskúšanie nových konceptov operačných systémov.
Dňa 1. júla 2019 firma Google predstavila oficiálnu webovú stránku vyvýjaného projektu poskytujúcu zdrojový kód a dokumentáciu operačného systému. Približne o rok a pol neskôr, 8. decembra 2020, Google oznámil, že „rozširuje open-source model operačného systému Fuchsia“ vrátane zverejnenia zoznamov adries, zavedenia modelu riadenia, zverejnenia plánu vývoja a oznámil, že projekt bude používať verejný sledovač problémov v zdrojovom kóde .
V máji 2021 zamestnanci spoločnosti Google potvrdili, že firma po prvýkrát nasadila operačný systém Fuchsia na spotrebiteľský trh v rámci softvérovej aktualizácie zariadení Google Home Hub prvej generácie, ktorá nahrádza existujúci softvér týchto zariadení založený na technológii Chromecast. Aktualizácia neobsahuje žiadne zmeny funkčnosti alebo používateľského rozhrania zariadenia, ktoré by sa týkali používateľov. Po úvodnej vlne aktualizácií demo zariadení bola aktualizácia v auguste 2021 sprístupnená pre všetky zariadenia Nest Hub.
Prehľad.
Projekt na platforme GitHub poukázal na fakt, že operačný systém Fuchsia funguje na viacerých platformách, od vstavaných systémov po smartfóny, tablety a osobné počítače. V máji 2017 operačný systém Fuchsia dostal aktualizáciu, ktorá pridala grafické používateľské rozhranie. Vývojár napísal, že projekt nie je „mŕtvy“, čo vyvolalo v médiách špekulácie o zámeroch spoločnosti Google s operačným systémom vrátane možnosti nahradenia existujúceho operačného systému Android. Dňa 1. júla 2019 Google predstavil domovskú stránku projektu, fuchsia.dev, ktorá poskytuje zdrojový kód a dokumentáciu pre nový operačný systém.
Používateľské rozhranie a aplikácie pre operačný systém Fuchsia sú napísané pomocou nástroja Flutter, súpravy na vývoj softvéru, ktorá umožňuje cross-platform vývoj softvéru pre rozdielne platformy, ktoré používajú operačný systém Fuchsia, Android a iOS. Pomocou nástroja Flutter sa vytvárajú aplikácie založené na programovacom jazyku Dart. Tento nástroj umožňuje vytvárať aplikácie s vysokovýkonnou grafikou, ktorej obnovovacia frekvencia je 120 snímkov za sekundu. Fuchsia tiež disponuje grafickým vykresľovacím enginom založeným na technológii Vulkan s názvom Escher, so špecifickou podporou pre „Volumetrické mäkké tiene“, prvok, o ktorom "Ars Technica" napísala, „zdá sa, že je vytvorený na mieru tak, aby dokázal vykresľovať používateľské rozhranie podľa štandardov dizajnu Material Design od spoločnosti Google“.
Vďaka vývojovej súprave Flutter, ktorá umožňuje cross-platform vývoj softvéru, môžu používatelia inštalovať časti operačného systému Fuchsia na zariadenia so systémom Android.
V roku 2017 médium "Ars Technica" poznamenalo, že aj keď používatelia mohli testovať operačný systém Fuchsia, nič „nefunguje“, pretože „je to celé množstvo skúšobných rozhraní, ktoré nič nerobia“. Našli viacero podobností medzi rozhraním operačného systému Fuchsia a rozhraním operačného systému Android, vrátane obrazovky Nedávne aplikácie, ponuky Nastavenia a rozdelenej obrazovky na používanie viacerých aplikácií súčasne. V recenzii z roku 2018 boli experti spoločnosti "Ars Technica" ohromení pokrokom a poznamenali, že technológia fungovala a boli obzvlášť spokojní s hardvérovou podporou. Jedným z pozitívnych prekvapení bola podpora viacerých ukazovateľov myši.
Plánuje sa špeciálna verzia nástroja Android Runtime for Fuchsia, ktorý bude spúšťať aplikácie zo súboru FAR. Tento súbor bude ekvivalentom súboru Android APK.
Kernel.
Operačný systém Fuchsia je založený na novom jadre s prenosom správ s názvom Zircon, nazvanom podľa minerálu zirkón. Kódová základňa jadra Zircon bola odvodená od jadra Little Kernel (LK), jadra pre vstavané zariadenia, zamerané na použitie s nízkymi nárokmi na zdroje, ktoré sa má použiť v širokej škále zariadení. LK vyvinul Travis Geiselbrecht, ktorý bol tiež spoluautorom jadra NewOS používaného operačným systémom Haiku.
Jadro Zirkon je napísané prevažne v programovacom jazyku C++, niektoré časti sú napísané jazyku symbolických inštrukcií. Skladá sa z jadra s malou sadou používateľských služieb, ovládačov a knižníc, ktoré sú všetky potrebné na úspešné spustenie systému, komunikáciu s hardvérom a načítanie používateľských procesov. Súčasné funkcie zahŕňajú prácu s vláknami, virtuálnu pamäť, vzájomnú komunikáciu procesov a čakanie na zmeny v stave objektov.
Je silne inšpirovaný unixovými jadrami, ale značne sa líši. Napríklad nepodporuje Unixové signály, ale zahŕňa programovanie riadené udalosťami a vzor pozorovateľa. Väčšina systémových volaní neblokuje hlavné vlákno. Na rozdiel od štandardných unixových systémov sú zdroje reprezentované ako objekty, než ako súbory.

</doc>
<doc id="674395" url="https://sk.wikipedia.org/wiki?curid=674395" title="Mestská hromadná doprava vo Vrábľoch">
Mestská hromadná doprava vo Vrábľoch



</doc>
<doc id="674397" url="https://sk.wikipedia.org/wiki?curid=674397" title="Sebastian Stan">
Sebastian Stan

Sebastian Stan (* 13. august 1982, Konstanca, Rumunsko) je rumunsko-americký herec. K jeho najznámejším rolám patrí "James „Bucky“ Barnes / Winter Soldier" vo filmoch o Kapitánovi Amerika v rámci filmovej série Marvel Cinematic Universe. V roku 2015 si zahral vo filme "Marťan". Fanúšikovia ho môžu poznať aj ako Jeffersona zo seriálu "Kde bolo, tam bolo".
Detstvo.
Sebastian sa narodil v Rumunsku, ale v 8 rokoch sa s rodinou odsťahoval do Viedne, kde jeho matka získala prácu klavíristky. Po 4 rokoch sa presťahovali do Rockland County v štáte New York za druhým manželom jeho matky, ktorý ho prihlásil na hereckú dennú školu. Počas svojho štúdia v Rocklande si zahral v niekoľkých školských divadelných hrách ako napríklad: "West Side Story".
Kariéra.
Od roku 2011 hrá postavu "Jamesa „Buckyho“ Barnesa / Winter Soldiera" vo filmovej sérií od Marvel Cinematic Universe. Poprvýkrát sa objavil v snímke ' a objavil sa aj v nasledujúcich filmoch ' (2014) a ' (2016). Zahral si aj v ' a "". V roku 2021 si zahral v seriály venovanému jeho postave z MCU – "The Falcon and the Winter Soldier". V drobnej roli sa objavil aj v snímke "Ant-Man" (2015).
V roku 2015 hral vo filmoch "Marťan" a "Nikdy nie je neskoro".
Za herecký výkon v televíznej minisérii "Politická hra" bol nominovaný na Critics' Choice Television Award, za bojovú scénu v "Captain Amerika: Zimný vojak" bol nominovaný na Filmovú cenu MTV.

</doc>
<doc id="674399" url="https://sk.wikipedia.org/wiki?curid=674399" title="Stereoizoméria">
Stereoizoméria

Stereoizoméria alebo priestorová izoméria je druh izomérie, pri ktorej majú molekuly rovnaký vzorec a rovnako pospájané atómy (teda rovnakú konšitúciu), ale líšia sa v trojrozmernom usporiadaní atómov v priestore. Je to teda iný druh izomérie oproti štuktúrnej izomérii, pri ktorej majú molekuly rovnaký vzorec, ale líšia sa v spojení atómov.
Enantioméry.
Enantioméry alebo optické izoméry sú dva stereoizoméry, ktoré sú nezjednotiteľnými vzájomnými zrkadlovými obrazmi. Existuje medzi nimi rovinná symetria. Ich makroskopickým analógom sú ľudské ruky: sú zrkadlové, ale bez ohľadu na ich natočenie nedostaneme identický obraz. V jednom enantiomére má každé stereogénne centrum opačnú konfiguráciu ako v tom druhom. Dve zlúčeniny, ktoré sú navzájom enantioméry, majú rovnaké fyzikálne vlastnosti okrem stáčania roviny polarizovaného svetla a spôsobu interakcie s rôznymi optickými izomérmi iných zlúčenín. Kvôli tomu môžu mať rôzne enantioméry tej istej zlúčeniny výrazne odlišný biologický efekt. Čisté enantioméry vykazujú optickú aktivitu a ich separácia je možná len s použitím chirálnych činidiel. V prírode sa u väčšiny chirálnych biologických zlúčenín vyskytuje len jeden enantiomér, napríklad u aminokyselín (okrem glycínu, ktorý je achirálny). Opticky aktívne látky majú dve podoby: - formu a - formu, respektíve v novšom názvosloví (+)- formu a (-)- formu.
Diastereoméry.
Diastereoméry sú stereoizoméry, ktoré nie sú vzájomnými zrkadlovými obrazmi. Neexistuje medzi nimi rovinná symetria. Patria sem mezo zlúčeniny, "cis"-"trans" izoméria, "E"-"Z" notácia a neenantiomerické optické izoméry. Diastereoméry majú zvyčajne rôzne fyzikálne vlastnosti. Kyselina mezo-vínna je diastereomérom ku kyselinám levo- a dextro-vínnej, ktoré sú vzájomne enantiomérmi.
"Cis–trans" a "E-Z" notácia.
Stereoizoméria vzniká i u dvojitej väzby, pretože rotácia okolo tejto väzby je obmedzená, kvôli čomu je relatívna poloha substituentov zafixovaná. Ak sú oba substituenty na aspoň jednom konci dvojitej väzby rovnaké, tak zlúčenina nemá stereoizoméry a dvojitá väzba nie je stereocentrom, ako je to napríklad u propénu, CH3CH=CH2, ktorý má na jednej strane dva vodíkové atómy.
Kedysi sa stereochémia na dvojitej väzbe označovala latinskými výrazmi "cis" („na rovnakej strane“) alebo "trans" („krížom“), podľa relatívnej pozície substituentov na opačných stranách väzby. Najjednoduchším príkladom "cis"-"trans" izomérie sú 1,2-disubstituované etény, ako napríklad izoméry dichlóreténu (C2H2Cl2):
Molekula I je "cis"-1,2-dichlóretén a molekula II je "trans"-1,2-dichlóretén. Kvôli občasným nejasnostiam prijala IUPAC rigorózny systém, kde majú substituenty na stranách dvojitej väzby priradené priority podľa ich atómového čísla. Ak sú substituenty s vyššou prioritou na rovnakej strane väzby, označuje sa stereoizomér ako "Z" (z nemeckého "zusammen", „spolu“). Ak sú na opačných stranách, označuje sa ako "E" (z nemeckého "entgegen", „oproti“). Keďže chlór má vyššie atómové číslo ako vodík, je to skupina s vyššou prioritou. Podľa tejto notácie by teda molekula I bola ("Z")-1,2-dichlóretén a molekula II ("E")-1,2-dichlódetén. Nemusí však platiť, že "cis" molekuly sú vždy "Z" a "trans" molekuly sú vždy "E". Vidieť je to napríklad na fluorometylpenténe:
Správny názov pre túto zlúčeninu je buď "trans"-2-fluór-3-metylpent-2-én, pretože alkylové skupiny, ktoré tvoria hlavný reťazec (metyl a etyl) sú na opačných stranách dvojitej väzby, alebo ("Z")-2-fluór-3-metylpent-2-én, pretože skupiny s vyššou prioritou (naľavo fluór, napravo etylová skupina) sú na rovnakej strane dvojitej väzby (v obrázku pod ňou). 
Názvoslovie "cis" a "trans" sa dá použiť i na popis relatívnej pozície skupín na kruhu, u ktorých nie je možné použiť označenie "E"/"Z": "cis" znamená na rovnakej strane, "trans" na opačnej. 
Konforméry.
Konformačná izoméria je druh izomérie, ktorá popisuje molekuly s rovnakým štruktúrnym vzorcom, ale rôznymi tvarmi kvôli otáčaniu častí molekúl okolo jednej alebo viacerých jednoduchých väzieb. Rôzne konformácie majú rôzne energie a zvyčajne môžu voľne prechádzať z jednej formy na druhú. Málokedy je možné izolovať konkrétny konformér. Cyklohexán existuje v mnohých rôznych konformáciách, napríklad stoličkovej alebo vaničkovej konformácii, ale nie je možné ho v týchto konformáciách izolovať. Vaničková konformácia predstavuje konformáciu s najvyššou energiou na ceste od jednej stoličkovej formy k druhej (ktoré sú medzi sebou energeticky ekvivalentné): nepredstavuje však trazitný stav, pretože existujú i cesty s nižšou energiou.
Niektoré molekuly je možné izolovať v niekoľkých konformáciách, pretože energetická bariéra je príliš vysoká, ako sú napríklad 2,2',6,6'-tetrasubstituované bifenyly.
Anoméry.
Anoméria pomenováva cyklické štruktúry s jednoduchými väzbami využitím ich relatívneho natočenia voči referenčnej rovine. U "cis"/"trans" a "E"/"Z" (geometrických izomérov) je nutné pomenovať substituenty na uhlíkovom atóme, ktorý vykazuje chiralitu. Anoméry majú geometrickú aj optickú izomériu (enantiomériu) na jednom alebo viacerých uhlíkoch v kruhu. Anoméry sú označované ako „alfa“ alebo „axiálne“ či „beta“ alebo „ekvatoriálne“, keď sa na cyklickú štruktúru s jednoduchými väzbami naviaže nejaký substituent. Substituenty môžu byť napríklad hydroxylová či metoxy skupina alebo iné pyranózové či furanózové kruhy. Axiálna geometrická izoméria je kolmá (90°) na referenčnú rovinu, zatiaľ čo ekvatoriálna izoméria bude mať 120° od axiálnej väzby a 30° od referenčnej roviny.
Atropoizoméry.
Atropoizoméry sú stereoizoméry, ktoré vznikajú kvôli obmedzenej rotácii okolo jednoduchej väzby, kde je stérická zábrana rotácie dostatočne vysoká na to, aby bola možná izolácia jednotlivých konformérov.
Le Belov-van ’t Hoffov vzťah.
Le Belov-van ’t Hoffov vzťah hovorí, že štruktúra s "n" asymetrickými uhlíkovými atómami má nanajvýš 2"n" rôznych stereoizomérov. Napríklad -glukóza je aldohexóza, ktorej vzorec je . Štyri uhlíky sú stereogénne, takže -glukóza má celkom 24 = 16 stereoizomérov.

</doc>
<doc id="674400" url="https://sk.wikipedia.org/wiki?curid=674400" title="Stereoméria">
Stereoméria



</doc>
<doc id="674401" url="https://sk.wikipedia.org/wiki?curid=674401" title="Priestorová izoméria">
Priestorová izoméria



</doc>
<doc id="674402" url="https://sk.wikipedia.org/wiki?curid=674402" title="Priestorový izomér">
Priestorový izomér



</doc>
<doc id="674403" url="https://sk.wikipedia.org/wiki?curid=674403" title="Stereoizomér">
Stereoizomér



</doc>
<doc id="674404" url="https://sk.wikipedia.org/wiki?curid=674404" title="Stereomér">
Stereomér



</doc>
<doc id="674405" url="https://sk.wikipedia.org/wiki?curid=674405" title="Didymoi">
Didymoi

Didymoi môže byť:

</doc>
<doc id="674407" url="https://sk.wikipedia.org/wiki?curid=674407" title="Stereogénne centrum">
Stereogénne centrum

Stereogénne centrum alebo stereocentrum je konkrétny stereogénny prvok v molekule. Môže to byť akékoľvek miesto v molekule, ktoré má rôzne substituenty, ktorých zámenou vzniká nový stereoizomér. Zvyčajne sa jedná o atóm, ale môže sa jednať i o väzbu alebo výnimočne celý substituent. Pojem stereocentrum poprvýkrát použili Kurt Mislow a Jay Siegel v roku 1984. 
Chirálne centrum je druh stereocentra na atóme, ktorý má sadu ligandov (atómov alebo skupín atómov) v takom priestorovom usporiadaní, ktoré nie je zjednotiteľné s jeho zrkadlovým obrazom. Zlúčeniny, ktoré obsahujú jedno alebo viac takýchto centier, sa označujú ako chirálne. Koncept chirálneho centra zovšeobecňuje koncept asymetrického uhlíkového atómu (ktorý má všetky štyri ligandy rôzne) na akýkoľvek iný atóm. V organickej chémii poukazuje termín chirálne centrum zvyčajne na uhlíkový, fosforový alebo sírový atóm, ale je možné použiť ho i na iné atómy, ktoré tvoria chirálne centrá, a to hlavne v oblastiach organokovovej a anorganickej chémie.
Označenie vo vzorcoch a význam.
Vo vzorcoch sa centrá chirality na atómoch označujú hviezdičkou. Podľa toho je zvýraznené, že zmenou priestorového usporiadania substituentov na danom atóme vzniká iný stereoizomér. Alternatívne je v prípade nutnosti vyznačené priestorové usporiadanie atómov pomocou klinov (ale nie vždy), ktoré ukazujú usporiadanie atómov pred alebo za rovinou, v ktorej molekula leží. Táto reprezentácia sa však používa i u štruktúr, ktoré nemajú centrum chirality, takže podľa nej nie je možné určovať centrá chirality v molekule.
Zmenou usporiadania substituentov na stereogénnom centre vznikajú často rôzne zlúčeniny, ktoré môžu mať úplne iné fyzikálne vlastnosti a takisto úplne inú chemickú reaktivitu. Preto je dôležité, aby pri chemickej syntéze bolo priestorové usporiadanie atómov dodržané. Ak má molekula len jedno centrum chirality, zmenou usporiadania vzniká adekvátny enantiomér, ktorý má síce rovnaké fyzikálne vlastnosti (až na otáčavosť roviny polarizovaného svetla), ale opačnú chemickú reaktivitu. To môže zmeniť reaktivitu zlúčeniny s inými chirálnymi zlúčeninami. Ak majú molekuly viac stereogénnych centier, existuje viac možných stereoizomérov a teda zlúčenín s rôznymi vlastnosťami. V prípade, že je stereogénnym centrom dvojitá väzba, môžu takisto vznikať úplne rôzne zlúčeniny. Napríklad ("Z")-1,2-dichlóretén má dipólový moment a je teda polárny, ale ("E")-1,2-dichlóretén dipólový moment nemá a je nepolárny.
Možný počet stereoizomérov.
Molekula môže mať viac ako jedno stereocentrum, čím vzniká mnoho stereoizomérov. V zlúčeninách, ktoré majú tetraedrické stereogénne centrá, je celkový počet možných stereoizomérov maximálne 2"n", kde "n" je počet tetraedrických stereocentier. Je to maximálny počet, pretože molekuly so symetriou majú často menej stereoizomérov než 2"n", a to z rôznych dôvodov. Pri dvoch chirálnych centrách môžu vznikať napríklad mezo zlúčeniny, ktoré sú achirálne. Niektoré konfigurácie naopak nemôžu existovať zo stérických dôvodov. Cyklická zlúčenina s chirálnymi centrami nemusí vykazovať chiralitu, ak je prítomná dvojnásobná rotačná os. Planárna chiralita môže takisto vytvoriť chiralitu bez prítomnosti chirálnych centier.
Stereocentrum na uhlíku.
Uhlíkový atóm, ktorý má štyri rôzne substituenty, sa nazýva asymetrický uhlíkový atóm alebo chirálny uhlík. Je to najtypickejší príklad stereocentra v organickej chémii. Pri zvažovaní substituentov je nutné zvážiť celú skupinu naviazanú na uhlík, nielen atómy, ktoré s uhlíkom priamo susedia. Zámenou dvoch substituentov vznikajú rôzne stereoizoméry. Jednoduchým príkladom sú aminokyseliny. Molekula alanínu má na chirálnom uhlíku aminoskupinu, karboxylovú skupinu, metylovú skupinu a vodík. Podľa priestorového usporiadania týchto skupín vznikajú dve nezjednotiteľné zlúčeniny: L-alanín a D-alanín. V tomto prípade sa zároveň jedná o enantioméry. Ak má zlúčenina viac, než jedno stereogénne centrum, záleží potom na ich vzájomnej pozícii a konfigurácii. To platí napríklad pri sacharidoch, kde zmenou priestorového usporiadania na jednom atóme uhlíka vznikajú rôzne molekuly sacharidov.
Stereocentrom však môžu byť i násobné väzby, pretože niekedy záleží na priestorovom usporiadaní substituentov, ktoré sú na uhlíky naviazané. Pri ich zámene takisto vznikajú rôzne zlúčeniny, ktoré sa líšia svojimi vlastnosťami. 
Stereocentrum na iných atómoch.
Chiralita nie je obmedzená na uhlík a môže sa vyskytovať i kvôli iným atómom. Dusík a fosfor môžu takisto tvoriť zlúčeniny, ktoré majú tetraedrickú konfiguráciu. Dusíkový atóm v amínoch môže byť stereocentrom, ak má naviazané tri rôzne skupiny, pretože má voľný elektrónový pár ako štvrtú skupinu. Dusíková inverzia, druh pyramidálnej inverzie, však spôsobuje racemizáciu, čo znamená, že sa na danom dusíku za bežných podmienok nachádzajú oba epiméry. Racemizácia spôsobená dusíkovou inverzou môže byť obmedzená (napríklad u kvartérnych amónnych alebo fosfóniových zlúčenín) alebo pomalá, čo umožňuje existenciu chirality.
Atómy kovov s tetraedrickou alebo oktaedrickou geometriou môžu takisto byť chirálne, ak majú rôzne ligandy. U oktaedrickej geometrie je možných niekoľko chiralít. Tri ligandy dvoch druhov dávajú "fac" a "mer" izoméry. Pri naviazaní troch bidentátnych ligandov (ligand s dvomi väzbami na kovový atóm) vznikajú štruktúry v tvare vrtule a ich enantioméry sa označujú Λ a Δ.

</doc>
<doc id="674408" url="https://sk.wikipedia.org/wiki?curid=674408" title="Stereocentrum">
Stereocentrum



</doc>
<doc id="674409" url="https://sk.wikipedia.org/wiki?curid=674409" title="Oxidoreduktáza">
Oxidoreduktáza

Oxidoreduktáza je enzým, ktorý katalyzuje prenos elektrónov z jednej molekuly, zvanej oxidant alebo donor elektrónov, na druhú molekulu, zvanú reduktant alebo akceptor elektrónov. Táto skupina enzýmov zvyčajne využíva NAD+ alebo NADP+ ako kofaktory. Transmembránové oxidoreduktázy vytvárajú elektrón-transportné reťazce v baktériách, chloroplastoch alebo mitochondriách a zahŕňajú napríklad respiračné komplexy I, II a III. Iné sa môžu asociovať s biologickými membránami ako periférne membránové proteíny alebo môžu byť v membráne ukotvené pomocou transmembárnového helixu.
Reakcie.
Oxidoreduktáza katalyzujú napríklad reakciu:
A– + B → A + B–
V tomto prípade je A donor a B akceptor elektrónov. 
V biochemických procesoch môže byť náročnejšie rozpoznať redoxné reakcie, ako napríklad u tejto reakcie z glykolýzy:
 Pi + glyceraldehyd-3-fosfát + NAD+ → NADH + H+ + 1,3-bisfosfoglycerát
V tejto reakcii je akceptorom elektrónov NAD+ a glyceraldehyd-3-fosfát je donorom elektrónov.
Názvoslovie.
Správne meno pre reduktázy je podľa IUPAC „"donor:akceptor" oxidoreduktáza“, ale bežne sa používajú iné názvy. Jedným z bežných názvov je „"donor"dehydrogenáza“, ktorý naznačuje, že molekula prichádza o dva vodíkové atómy. Príkladom môže byť glyceraldehyd-3-fosfátdehydrogenáza, ktorá katalyzuje druhú reakciu uvedenú vyššie. Iné bežné názvy sú „"akceptor"reduktáza“, napríklad NAD+ reduktáza. Názov „"donor"oxidáza“, napríklad xantínoxidáza, naznačuje, že akceptorom elektrónov je kyslík.
Klasifikácia.
Oxidoreduktázam je priradené EC číslo EC 1. Ďalej môžu byť rozdelené na 21 podskupín:

</doc>
<doc id="674410" url="https://sk.wikipedia.org/wiki?curid=674410" title="Kyselina fosfoenolpyrohroznová">
Kyselina fosfoenolpyrohroznová

Kyselina fosfoenolpyrohroznová je esterový derivát enolu pyruvátu a fosfátu. Existuje v podobe deprotonovaného aniónu, vtedy sa označuje ako fosfoenolpyruvát alebo 2-fosfoenolpyruvát či skrátene PEP. PEP je dôležitým intermediátom v biochémii. Je to vysokoenergetický fosfát a jeho fosfátová väzba má najvyššiu známu energiu (−61,9 kJ/mol) v organizmoch. Účastní sa glykolýzy a glukoneogenézy. U rastlín sa účastní o syntézy mnohých aromatických zlúčenín a fixácie uhlíka. U baktérii sa navyše používa ako zdroj energie vo fosfotransferázovom systéme.
V glykolýze.
PEP vzniká pôsobením enzýmu enolázy na 2-fosfoglycerát. Následnou premenou PEP na pyruvát, ktorú katalyzuje pyruvátkináza (PK), vzniká adenozíntrifosfát (ATP) pomocou substrátovej fosforylácie. ATP je hlavným zdrojom chemickej energie v bunkách.
V glukoneogenéze.
PEP vzniká dekarboxyláciou oxalacetátu a hydrolýzou jednej molekuly guanozíntrifosfátu (GTP). Túto reakciu katalyzuje enzým fosfoenolpyruvátxarboxykináza (PEPCK). Je to rýchlosť určujúci krok glukoneogenézy:
 GTP + oxalacetát → GDP + fosfoenolpyruvát + CO2
U rastlín.
PEP sa využíva na syntézu chorizmátu v šikimátovej dráhe. Chorizmát sa potom metabolizuje na aromatické aminokyseliny (fenylalanín, tryptofán a tyrozín) a iné aromatické zlúčeniny. V prvom kroku reaguje fosfoenolpyruvát s erytróza-4-fosfátom, čím vzniká 3-deoxy--arabinoheptulozonát-7-fosfát (DAHP). Reakciu katalyzuje DAHP syntáza.
U C4 rastlín je PEP dôležitým substrátom pri fixácii . Chemická rovnica tejto reakcie, ktorú katalyzuje fosfoenolpyruvátkarboxyláza, je:
PEP + HCO3- → oxalacetát

</doc>
<doc id="674415" url="https://sk.wikipedia.org/wiki?curid=674415" title="Asymetrický uhlík">
Asymetrický uhlík

Asymetrický uhlík alebo chirálny uhlík je uhlíkový atóm, na ktorý sú naviazané štyri rôzne atómy alebo skupiny atómov. Le Belov-van ’t Hoffov vzťah hovorí, že štruktúra s "n" asymetrickými uhlíkovými atómami má nanajvýš 2"n" rôznych stereoizomérov. To je dôsledok záverov Le Bela a van ’t Hoffa, ktorí predpokladali, že najpravdepodobnejšia orientácia väzieb uhlíka viazaného štyrmi substituentami je do vrcholov štvorstenu, čo odpovedalo všetkým vtedy známym prípadom asymetrie molekúl. Asymetrické uhlíky je možné označiť vo vzorci hviezdičkou. Určenie usporiadania týchto substituentov je možné pomocou pravidiel CIP. 
Koncept asymetrického uhlíka bol neskôr rozšírený na koncept chirálneho centra, ktoré sa môže vzťahovať i na iné atómy než uhlík.
Príklady.
Kyselina jablčná má štyri atómy uhlíka, ale len jeden z nich je asymetrický. Asymetrický uhlík je ten, ktorý je naviazaný na dva uhlíkové atómy, kyslíkový atóm a vodíkový atóm. Na prvý pohľad sa môže zdať, že tento uhlík nie je asymetrický, pretože je naviazaný na dva uhlíky. Keďže každý z týchto uhlíkov má na sebe naviazané rôzne atómy, sú to v skutočnosti dve rôzne "skupiny" atómov. Jedna z nich je skupina -COOH a druhá je -CH2-COOH. Preto ide o asymetrický uhlík: 
Cukry (monosacharidy).
Aldotetróza, ktorá má 2 asymetrické uhlíkové atómy, má 22 = 4 stereoizoméry:
Medzi aldotetrózy patria -erytróza, -treóza, -erytróza a -treóza.
Aldopentóza s tromi asymetrickými uhlíkmi ma 23 = 8 stereoizomérov:
Aldohexóza so štyrmi asymetrickými uhlíkmi má 24 = 16 stereoizomérov:
Štyri skupiny atómov, ktoré sú naviazané na asymetrický uhlík, môžu byť v priestore usporiadané dvomi spôsobmi, ktoré sú navzájom zrkadlovými obrazmi. Molekuly, ktoré sú v takom prípade nezjednotiteľné (nedajú sa otočiť tak, aby vznikli dve zhodné molekuly, pretože sú to zrkadlové obrazy), sa nazývajú chirálne.

</doc>
<doc id="674416" url="https://sk.wikipedia.org/wiki?curid=674416" title="Chirálne centrum">
Chirálne centrum



</doc>
<doc id="674421" url="https://sk.wikipedia.org/wiki?curid=674421" title="Zep Tepi">
Zep Tepi

Zep Tepi je sólový štúdiový dvojalbum slovenského multiinštrumentalistu Andreja Šebana vydaný v roku 2021 vydavateľstvom Slnko Records. Zep Tepi je staroegyptský výraz pre novú dobu, nový čas, nové obdobie.

</doc>
<doc id="674423" url="https://sk.wikipedia.org/wiki?curid=674423" title="Mišov vrch">
Mišov vrch

Mišov vrch () je vrch v pohorí Tribeč. Leží nad obcou Zlatno, približne juhovýchodne od Topoľčian.
Poloha.
Nachádza sa v centrálnej, najvyššej časti pohoria, v geomorfologickom podcelku Veľký Tribeč a časti Vysoký Tribeč. Vrch leží v Nitrianskom kraji, na rozhraní okresov Zlaté Moravce a Topoľčany a zasahuje na katastrálne územia obcí Práznovce a Velčice. Vrch patrí do CHKO Ponitrie.
Opis.
Mišov vrch je súčasťou hlavného hrebeňa, ktorý vedie z Veľkého Tribeča na Javorový vrch (). Západným susedom je Medvedí vrch (), severne leží Brloh (), východne Javorový vrch () a južne Čierny hrad () s rovnomennou ruinou. Južne orientované svahy odvodňuje Čerešňový potok a Stránka do rieky Žitavy, severné svahy sú pramennou oblasťou Dršne, smerujúcej do rieky Nitry. Najbližším sídlom je juhovýchodne situované Zlatno a severne ležiaca Krnča. 
Výhľady.
Lesný porast vrcholovej časti i blízkeho hrebeňa umožňuje len veľmi obmedzený rozhľad. Z lokalít s nižšou vegetáciou sú viditeľné okolité vrchy pohoria, no tiež neďaleká Podunajská pahorkatina, Pohronský Inovec, Vtáčnik, Strážovské vrchy i Považský Inovec.

</doc>
<doc id="674427" url="https://sk.wikipedia.org/wiki?curid=674427" title="Dúň">
Dúň

Dúň () je vrch v pohorí Tribeč. Leží nad obcou Kostoľany pod Tribečom, približne severovýchodne od Nitry. Na vrchole stoji ruina hradu Gýmeš a v jeho blízkosti sa nachádza Jelenská gaštanica.
Poloha.
Nachádza sa na južnom okraji pohoria, v geomorfologickom podcelku Jelenec. Vrch leží v Nitrianskom kraji, v okrese Nitra a v katastrálnom území obce Jelenec. Vrch patrí do CHKO Ponitrie a na jeho severozápadných svahoch leží chránený areál Jelenská gaštanica.
Opis.
Dúň je vďaka polohe na okraji pohoria a ruine hradu Gýmeš na vrchole ľahko identifikovateľný už z diaľky. Neďaleko sedla je na malom pahorku tiež ruina menšieho hrádku Studený hrad. Vrch leží v nevýraznom bočnom hrebeni, ktorý sa na hlavný hrebeň pripája medzi Držou a Čiernou skalou. Juhozápadne susedí Plieška (), západne Čierna skala (), severne Drža () a na východe Ploská () a Veľký Lysec (). Vrch patrí do povodia Žitavy, kde smeruje Jelenský potok, odvodňujúci západné svahy, rovnako tak Drevenica, odvádzajúca vodu zo severnej a východnej časti masívu. Najbližším sídlom sú na východnom úpätí situované Kostoľany pod Tribečom, juhovýchodne ležia Ladice a južne Jelenec. 
Výhľady.
Poloha vrchu a hradné ruiny na vrchole ponúkajú zaujímavý rozhľad. Viditeľné sú okolité vrchy pohoria, no tiež Podunajská pahorkatina, Pohronský Inovec a Vtáčnik.

</doc>
<doc id="674431" url="https://sk.wikipedia.org/wiki?curid=674431" title="Kanabidiol">
Kanabidiol

Kanabidiol (v niektorých jazykoch: cannabidiol; skr. CBD) patrí do skupiny látok nazývaných kanabinoidy, ktoré sa v prírode vyskytujú v rastlinách konope. Na rozdiel od tetrahydrokanabinolu THC, ktoré je najznámejším kanabinoidom, CBD nie je psychoaktívne rovnakým spôsobom, pretože priamo nestimuluje kanabinoidné receptory CB1 a CB2. CBD sa vyskytuje takmer vo všetkých odrodách konope. Obsah látky v rastline sa pohybuje od stopového množstva až po zhruba 95 % prítomných kanabinoidov.
História.
Prvé pokusy o separáciu aktívnej zložky v konope sa datujú do 19. storočia. Kanabidiol bol prvýkrát podrobnejšie skúmaný v roku 1940 v Minnesote. Chemický vzorec CBD bol odvodený od metódy jeho separácie z divokého konope. Jeho štruktúra a stereochemické usporiadanie bolo oficiálne určené v roku 1963.
Účinky.
V roku 2017 Svetová zdravotnícka organizácia vyhlásila CBD za nenávykovú zložku s dobrým bezpečnostným profilom a terapeutickými prínosmi.
Od roku 2019 existujú dôkazy o tom, že kanabidiol má na človeka významné neurologické efekty a v USA a Európskej únii sa používa k liečbe niektorých typov epilepsie (Dravetovej syndróm, Lennoxov-Gastautov syndróm, tuberózna skleróza). Sú rozšírené rozličné tvrdenia, že CBD tiež pomáha aj pri liečbe cukrovky alebo Parkinsonovej choroby, nie sú k dispozícii vedecké dôkazy o takých účinkoch kanabidiolu. 
CBD a THC.
CBD neprodukuje fyziologické účinky THC, ktoré sú súčasne podávané bez použitia attenuare alcuni.
Il CBD potenzierebbe l'efficacia analgesica del THC prolungandone la durata di azione (attivando la pathway serotoninergica a livello del rafe dorsale) e al tempo stesso ne riduce gli effetti collaterali su frequenza cardiacae, respiaturaore.
Najmä interakcia s CBD je antagonista receptora GPR55, receptora vanilloidi TRPV1 a TRPV2 a antagonista receptora serotonínu 5-HT1a.

</doc>
<doc id="674436" url="https://sk.wikipedia.org/wiki?curid=674436" title="Prievalský potok">
Prievalský potok

Prievalský potok je potok v strednej časti regiónu Liptov, na juhozápadnom okraji územia obce Partizánska Ľupča v okrese Liptovský Mikuláš v Žilinskom kraji. Je ľavostranným prítokom Ľupčianky v povodí Váhu; má dĺžku . Je vodným tokom IV. rádu. Hydrologické poradie (číslo povodia): 4-21-02-12284. Geomorfologická kategorizácia: geomorfologický celok Nízke Tatry, geomorfologický podcelok Ďumbierske Tatry.
Prameň.
Pramení v nadmorskej výške v lesnom extraviláne na severnom svahu Latiborskej hole s nadmorskou výškou , ktorá leží priamo v hlavnom hrebeni Nízkych Tatier, na južnom okraji obce Partizánska Ľupča v okrese Liptovský Mikuláš, v geomorfologickom podcelku Ďumbierske Tatry.
Opis toku.
Tečie severným smerom lesným extravilánom, ľavým brehom obmýva les "Prievalec", v nadmorskej výške priberá ľavostranný bezmenný prítok, pravým brehom obmýva zalesnený vrch "Latiborská" s nadmorskou výškou , v nadmorskej výške sa križuje s vedením vysokého napätia, veľkým oblúkom mení smer na východ a obteká vrch "Latiborská", ľavým brehom obteká les "Nad pílou", záverečných 200 m toku sa stáča na sever a v nadmorskej výške ústi do Ľupčianky ako jej ľavostranný prítok. Ľupčianka ďalej ústi do Váhu. "Prievalský potok" má jeden prítok.
"Prievalský potok" pramení, preteká a ústi na území lesného extravilánu obce Partizánska Ľupča v okrese Liptovský Mikuláš v Žilinskom kraji, v geomorfologickom celku Nízke Tatry, v geomorfologickom podcelku Ďumbierske Tatry.
Pôvod názvu.
Názov vodného toku "Prievalský potok" má pôvod v názve sedla "Prievalec" s nadmorskou výškou na území obce Partizánska Ľupča, ktoré je vzdialené od horného toku "Prievalského potoka" 1 km na západ. Z toponyma "Prievalec" rozšírením o formant "-ský", a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Prievalský potok" ako súčasť veľmi početnej skupiny názvov v slovenskej toponymii, najmä hydronymii. Názov sedla "Prievalec" bol bez zmeny prenesený i na les medzi sedlom "Prievalec" a vodným tokom "Prievalský potok".
Názov sedla "Prievalec" má pôvod v charakteristickom výskyte topografického objektu "prieval" resp. jeho zdrobneniny "prievalec" vo význame "menší topografický objekt, cez ktorý vedie cesta, menšie sedlo, menší hrebeň, menší kopec, cez ktorý vedie cesta" v pomenúvanom priestore. Cez sedlo "Prievalec" i dnes vedie dôležitá cesta z Liptovskej Lúžnej do Partizánskej Ľupče. Motivácia pomenovania sa zo súčasnej slovenčiny postupne vytráca, lebo apelatívum "prieval, prievalec" ako topografický termín ustupuje na okraj jej slovnej zásoby.
Hydronymum "Prievalský potok" bolo štandardizované v roku 2008.
Referencie.
 

</doc>
<doc id="674437" url="https://sk.wikipedia.org/wiki?curid=674437" title="Napäťový násobič">
Napäťový násobič

Napäťový násobič je menič napätia, ktorý vstupné striedavé napätie mení na výstupné jednosmerné napätie, ale násobne zväčšené.
Napäťový násobič zostavený z kondenzátorov a diód bol zostavený prvýkrát v roku 1932 a známy ako Cockcroft–Waltonov generátor. V súčasnosti sa môžeme stretnúť aj s názvami kaskádový generátor, alebo v najjednoduchšom zapojení s jednou diódou a jedným kondenzátorom ako Villardov násobič.
Starším typom napäťového násobiča bol Marxov generátor, ktorý kondenzátory nabíjal cez odpory a namiesto diód, na sériové prepojenie nabitých kodenzátorov, používal iskrištia.
V súčasnosti sa môžme stretnúť s rôznymi zapojeniami, napríklad s obvodmi riadenými MOSFETmi.
Riziká.
Vysoké napätie a žiarenie.
Vysoké napätie môže byť nebezpečné, môže spôsobovať popáleniny, kŕče, bolesť a smrť a to i v prípadoch, kedy sa to neočakáva. Pri vysokých napätiach môže nastať prieraz aj cez izolanty, alebo preskočiť iskra – oblúkový výboj aj na značnú vzdialenosť bez dotyku so živými časťami. Rizikom sú aj nabité kondenzátory, alebo blízke predmety, v ktorých ostáva naakumulovaný životu nebezpečný elektrický náboj aj dlho po vypnutí obvodu.
Ďalším rizikom je neviditeľné ionizujúce žiarenie, teda i každé iskrenie pri napätí väčšom ako 12,5 V. Vznikajúce ultrafialové žiarenie môže vážne a trvalo poškodiť zrak, spôsobiť rakovinu kože. Pri vyšších napätiach vzniká röntgenové žiarenie, kde pri vyšších dávkach hrozí choroba z ožiarenia. Zákernosťou ionizujúceho žiarenia je, že osoba nemusí vedieť o tom, že je ožarovaná, nakoľko nižšie dávky sa nemusia prejaviť vôbec i bez ujmy na zdraví, a vyššie dávky žiarenia spôsobujúce popáleniny a leukémiu sa prejavujú s oneskorením.
EMC kompatibilita.
Iskrenie kaskádovými generátormi je silným zdrojom elektromagnetického rušenia. Môžu zlyhávať zariadenia a komunikácia (napr. Wi-Fi), môžu byť na diaľku zničené pamäťové médiá a elektronické obvody, hoci ich elektromagnetická kompatibilita je v bežných podmienkach vyhovujúca. Správu frekvenčného spektra a teda i predchádzanie a riešenie škodlivého rušenia na Slovensku vykonáva Úrad pre reguláciu elektronických komunikácií a poštových služieb.
Bezpečná dostupnosť.
Kaskádový generátor aj s ukážkami iskrenia rôznych iskríšť je možné vidieť napríklad v Deutsches Museum v Mníchove, v oddelení vysokého napätia.
Využite.
Kaskádový napäťový násobič sa používa ako jednoduchý, cenovo dostupný spôsob získania vysokého napätia. Najčastejším použitím boli CRT obrazovky a osciloskopy. Pôvodne bol vyvinutý pre potreby časticovej fyziky, ako súčasť lineárnych urýchľovačov. V lekárstve je používaný ako súčasť röntgenových prístrojov, kde napája röntgenovú lampu.

</doc>
<doc id="674442" url="https://sk.wikipedia.org/wiki?curid=674442" title="Robert H. Grubbs">
Robert H. Grubbs



</doc>
<doc id="674443" url="https://sk.wikipedia.org/wiki?curid=674443" title="Deskriptor (chémia)">
Deskriptor (chémia)

Deskriptor je v chemickom názvosloví predpona, ktorá sa nachádza na začiatku systematického názvu látok, ktorá popisuje konfiguráciu alebo stereochémiu molekuly. Niektoré deskriptory uvedené nižšie sa používali historicky, ale už by sa nemali používať v publikáciách, pretože neodpovedajú moderných odporučeniam IUPAC. Stereodeskriptory sa často používajú v spojení s lokantmi, aby bola chemická štruktúra definovaná jednoznačne.
Deskriptory sa zvyčajne používajú na začiatku systematického názvu a neberú sa do úvahy pri abecednom zoradzovaní substituentov.
Konfiguračné deskriptory.
Konfiguračné deskriptory zvyčajne udávajú konfiguráciu substituentov vzhľadom na iné časti molekuly alebo iné substituenty. 
"cis", "trans".
Deskriptory "cis" (lat. "na tejto strane") a "trans" (lat. "krížom") sa používajú v rôznych situáciách na popis chemických konfigurácií:
Deskriptory "cis" a "trans" sa píšu kurzívou a malými písmenami.
Názvoslovie s "cis"/"trans" deskriptormi nie je dostatočne jasné pre dvojité väzby s väčším počtom substituentov a aktuálne bolo nahradené ("E")/("Z") notáciou.
"o"-, "m"-, "p"-.
Skratky "o"- (z "orto", z gréckeho "orthós" pre rovný), "m"- ("meta", z gréčtiny, (približne) v strede) a "p"- ("para", z gréckeho "pará" pre na boku) popisujú tri možné pozičné izoméry dvoch substituentov na benzénovom kruhu. Zvyčajne sa jedná o nezávislé substituenty, ale pre spojené kruhové systémy sa "orto"-spojenie takisto uvádza, ak nie je táto substitúcia uvedená priamo v názve, ako je napríklad u [2.2]paracyklofánu. V aktuálnom systematickom názvosloví sa tieto skratky často nahrádzajú lokantmi (1,2-dimetylbenzén namiesto "o"-xylén).
"o"-, "m"- a "p"- (alebo "orto"-, "meta"- a "para"-) sa píšu malými písmenami kurzívou.
"exo", "endo".
Deskriptory "exo" (z gréčtiny, vonku) alebo "endo" (z gréčtiny, vnútri) označujú relatívnu konfiguráciu bicyklických zlúčenín s mostíkovými atómami. Pozícia substituentu na hlavnom kruhu vzhľadom na mostíkový atómy tvoriace najkratší mostík (respektíve, podľa pravidiel IUPAC, mostíkové atómy s najvyšším číselným lokantom) sa označuje týmito deskriptormi. Substituent označený ako "exo" je natočený smerom k mostíku, naopak deskriptor "endo" naznačuje jeho natočenie od mostíka. Ak sú na tom istom uhlíku dva substituenty, používa sa "exo"/"endo" na označenie substituentu s vyššou prioritou podľa pravidiel CIP.
"syn", "anti".
Ak majú mostíkové atómy najkratšieho mostíka v bicyklických systémov substituent, "exo" a "endo" deskriptory nemožno použiť. Preto sa pre tieto izoméry používa "syn"/"anti" notácia. Ak je substituent otočený smerom ku kruhu s vyšším počtom atómov, konfigurácia je "syn" (z gréčtiny, spolu), inak je "anti" (z gréčtiny, proti). Ak majú oba kruhy rovnaký počet atómov, porovnáva sa s tým kruhom, ktorý má substituent s najvyššou prioritou podľa pravidiel CIP.
Kedysi sa deskriptory "syn" a "anti" používali na popis dvojitých väzieb, ale už sa nepoužívajú, hlavne u aldoximov a aldehydov odvodených od hydrazónov. Zlúčeninám bola priradená konfigurácia "syn", ak bol aldehydový vodík a oximový kyslík (prípadne hydrazónový dusík) na tej istej strane (teda "cis"). Tieto zlúčeniny sa aktuálne správne označujú pomocou "E-Z" notácie. Aldoximy a hydrazóny predtým klasifikované ako "syn" sú teda aktuálne ("E").
Pri popise diastereomérov sa "syn" a "anti" používajú na popis skupín na rovnakej/opačnej strane cikcak projekcie.
Deskriptory "syn" a "anti" sa vždy píšu malými písmenami a kurzívou, lokanty sa píšu pred ne a oddeľujú sa pomlčkou.
"fac", "mer".
Deskriptory "fac" (z latinského "facies") a "mer" (z latinského "meridonal") popisujú usporiadanie troch identických ligandov viazaných na centrálny atóm v oktaédrických komplexoch. Tieto deskriptory sa dnes už nepoužívajú, ale sú povolené. Predpona "fac" sa používa, keď všetky tri ligandy tvoria vrcholy steny osemstenu. Predpona "mer" sa používa vtedy, keď tri ligandy tvoria rovinu, v ktorej sa nachádza centrálny atóm.
"n"-, izo, neo, cyklo.
Predpony "n-" (normálny), "izo" (z gréckeho "ísos", rovnaký), "neo" (z gréckeho "néos", nový/mladý) a cyklo (z gréckeho "kyklos", kruh) sa používajú hlavne na opis usporiadania atóm, hlavne u uhlíkovej kostry. Deskriptory "n", "izo" a "neo" sa už v systematickom názvosloví nepoužívajú, ale stále sa bežne vyskytujú v triválnych názvoch.
Predpona "n"- označuje lineárnu uhlíkovú kostru bez postranných reťazcov, zatiaľ čo izo opisuje vetvenú kostru bez ďalších detailov. Všeobecne sa "izo" používa pre zlúčeniny izomérne s "n"- zlúčeninami.
Deskriptor "neo" je nešpecifický termín pre „novú“, typicky synteticky produkovanú zlúčeninu alebo izomér dlho znýmych "n" zlúčenín či prírodných látok (napríklad neomentol odvodený od mentolu alebo kyselina neoabietová od kyseliny abietovej). Podľa IUPAC sa predpona "neo" odporúča len pre neopentán alebo neopentylovú skupinu.
Predpona "cyklo" sa naďalej bežne používa na označenie všetkých cyklických a heterocyklických zlúčenín. U mnohých názvov sa "cyklo" nepoužíva ako predpona, ale priamo ako súčasť názvu, napríklad cyklohexán alebo cyklooktatetraén.
Zatiaľ čo "n", "izo" a "neo" sú zvyčajne písané malými písmenami a kurzívou, pri "cyklo" to platí len u anorganických zlúčenín. U organických zlúčenín sa "cyklo" používa ako súčasť názvu, nie je oddelená pomlčkou a uvažuje i pri abecednom radení substituentov.
"sec"-, "ter"c-.
Predpony "sec-" a "terc-" sa používajú na upresnenie okolia substituentu v molekule. Neopisujú teda polohu substituentu, ale počet skupín naviazaných na vedľajší atóm (typicky uhlík). U "n"-butanolu je OH skupina viazaná na primárny uhlík, u "sec"-butanolu na sekundárny uhlík a u "terc"-butanolu na terciárny uhlík.
Pojmy "sec-" a "terc-" sú považované za zastarané a mali by sa používať len na nesubstituované "sec"-butoxy, "sec"-butylové a "terc"-butylové skupiny. Používajú sa i iné spôsoby zápisu, ako „"sec"-butyl“, „"s"-butyl“, „sBu“ alebo „bus“, ale i tieto sú považované za zastarané. Napriek tomu sa bežne používa názov "t"-Bu pre "terc"-butyl.
spiro.
Predpona „spiro“ opisuje názvoslovie organických zlúčenín, ktoré majú cykly spojené jediným spoločným atómom, spiroatómom. Ak je takýchto atómov viac, používajú sa predpony na určenie počtu (dispiro, trispiro...). 
"katena".
Pojem "katena" sa používa v anorganickom názvosloví na opis lineárnych polymérov pripomínajúcich reťazce tvorených identickými polyatómovými jednotkami. Príkladom sú catenatrifosfazény. Príbuznými zlúčeninami v organickej chémii sú katenány.
Stereodeskriptory absolútnej konfigurácie.
Deskriptory uvedené vyššie popisujú pozíciu substituentov relatívne voči inému substituentu či časti štruktúry. Deskriptory absolútnej konfigurácie popisujú konfiguráciu bez nutnosti poznať konfiguráciu či polohu iných substituentov. 
Ak nie je známe, ktorý deskriptor je správny, alebo musí deskriptor ostať nešpecifikovaný, namiesto nižšie uvedených znakov sa používajú grécke písmena „Ξ“ a „ξ“. V takom prípade Ξ zastupuje veľké písmena ("E", "Z", "R", "S", "M", "P"), zatiaľ čo ξ zastupuje malé písmená ("r", "s", "m", "p").
("E"), ("Z").
Deskriptory ("E") (z nemeckého "entgegen", oproti) a ("Z") (z nemeckého "zusammen", spolu) sa používajú na jasné určenie polôh substituentov u alkénov, kumulénov a iných systémov s dvojitými väzbami, napríklad oximov.
Priradenie deskriptoru ("E") alebo ("Z") závisí na relatívnej pozícii dvoch substituentov s vyššou prioritou na každej strane dvojitej väzby. Priorita je priradzovaná podľa pravidiel CIP. "E-Z" notácia sa dá použiť u akéhokoľvek systému s dvojitými väzbami (vrátane heteroatómov), ale nie na substituované kruhové systémy. Tieto deskriptory sa vždy píšu veľkými písmenami a kurzívou v zátvorke, podobne ako dodatočné lokanty.
("R"), ("S").
Stereochemické deskriptory ("R") (z latinského "rectus", vpravo) a ("S") (z latinského "sinister", vľavo) sa používajú na popis absolútnej konfigurácie stereocentier (zvyčajne chirálnych uhlíkových atómov). Pri ich použití je každému substituentu na stereocentre priradená priorita podľa pravidiel CIP a substituent s najnižšou prioritou (na obrázku „D“) sa otočí smerom za rovinu (od pozorovateľa). Stereocentru je priradená konfigurácia ("R"), ak sú ostávajúce substituenty v kruhu v smere hodinových ručičiek (v zostupnom poradí priorít, teda na obrázku „A“ → „B“ → „C“). Konfigurácia ("S") je priradená v opačnom prípade (v zostupnom poradí priorít sú substituenty proti smeru hodinových ručičiek.
Ak má jedna molekula viac stereocentier, je nutné použiť lokanty pred každým deskriptorom (napríklad (1"R", 2"S")-2-amino-1-fenylpropan-1-ol, čo je systematický názov pre norefedrín). Ak majú všetky stereocentrá rovnakú konfiguráciu, lokanty možno vynechať a nahradiť ich za „all-"R"“ alebo „all-"S"“.
Deskriptory ("R") a ("S") sa píšu veľkými písmenami a kurzívou do zátvorky na začiatku názvu štruktúry. Pri väčšom počte sa pred každý z nich píše lokant a oddeľujú sa čiarkou (všetko bez kurzívy).
("r"), ("s").
Deskriptory ("r") a ("s") sa používajú v prípade pseudoasymetrických (pseudochirálnych) centier. Pseudoasymetrické centrá vznikajú vtedy, ak má atóm štyri rôzne substituenty, z ktorých dva sa líšia len absolútnou konfiguráciou. Príkladom takýchto mezozlúčenín sú tropánové alkaloidy, odvodené od tropínu, ktorého systematický názov je (1"R", 3"r", 5"S")-8-metyl-8-azabicyklo[3.2.1]oktan-3-ol. V tejto molekule je C3 atóm (uhlík s hydroxylovou skupinou) pseudoasymetrický. Kvôli tomu je jeho stereochemický deskriptor v systematickom názve napísaný malým písmom a kurzívou, zatiaľ čo ostatné chirálne uhlíky (C1 a C5) sú popísané klasickými veľkými písmenami.
Deskriptory - (z latinského "dexter", vpravo) a - (z latinského "laevus", vľavo) sa používajú na popis konfigurácie aminokyselín a cukrov, prípadne iných biologicky významných molekúl. Najprv je nutný prepis trojdimenzionálnho vzorca molekuly do definovaného dvojdimenzionálneho zápisu (Fischerovej projekcie). Počas toho sa uhlíkový atóm s najvyššou prioritou podľa klasických pravidiel názvoslovia umiestni úplne navrch a najvzdialenejší uhlík sa umiestni zvislo úplne dole. Chirálny uhlíkový atóm, ktorý je najvzdialenejší od skupiny s najvyššou prioritou, sa používa na určenie - alebo -. Ak reziduum na tomto atóme (typicky OH skupina) ukazuje doľava, správny deskriptor je -. Ak ukazuje doprava, je -.
Deskriptory - a - sa píšu malými veľkými písmenami a oddeľujú sa pomlčkou od zvyšnej časti názvu.
"d"-, "l"-, (+)-, (-)-.
Tieto deskriptory popisujú smer stáčania roviny polarizovaného svetla ("d"- alebo (+)- doprava a "l"- alebo (-)- doľava). Niekedy je možné si deskriptory - a - pomýliť so staršími "d"- a "l"- (malé písmená a kurzívou), ktoré odpovedajú (+)- a (-)- stereodeskriptorom. 

</doc>
<doc id="674444" url="https://sk.wikipedia.org/wiki?curid=674444" title="Laudatum">
Laudatum

Laudatum je slovenský inštrumentálny hudobný štúdiový projekt inšpirovaný blues, jazz, fusion a prog rockom s výlučne pôvodnou autorskou tvorbou založený v roku 2001. V období 2002 - 2004 nahral a vydal tri albumy. V roku 2021, takmer po dvadsiatich rokoch od prvého albumu, vydal štvrtý album. 
Iné projekty.
Členovia Laudatum založili v roku 2006 popovú skupinu Tetris. Pod týmto názvom nahrali rovnomenný album a postúpili do semifinále autorskej súťaže Coca-Cola Popstar 2006. Singel Kitten sa následne dostal do rotácií v rádiach na Slovensku aj v Česku.

</doc>
<doc id="674446" url="https://sk.wikipedia.org/wiki?curid=674446" title="Disodné ribonukleotidy">
Disodné ribonukleotidy

Disodné ribonukleotidy alebo presnejšie disodné 5'-ribonukleotidy či E 635 sú zvýrazňovače chuti, ktoré pomáhajú zvýrazniť chuť umami tvorenú glutamátom. Je to zmes inozinátu sodného a guanylátu sodného a často sa používa v jedlách, ktoré buď prirodzene obsahujú glutamát (napríklad bujóny), alebo sa k nim pridáva glutamát sodný (známy ako MSG). Zvyčajne sa používa v ochutených rezancoch, čipsoch, rôznych snackoch, lupienkoch, omáčkach alebo fastfoode. Vyrábajú sa zmiešaním sodných solí kyseliny guanylovej (E626) a inozínovej (E630). 
Zmes zložená z 98 % glutamátu sodného a 2 % disodných ribonukleotidov zvýrazní chuť jedla až štyrikrát viac, než samotný glutamát sodný.
Vedľajšie účinky a bezpečnosť.
Disodné ribonukleotidy boli prvýkrát zhodnotené Joint FAO/WHO Expert Committee on Food Additives (Spoločná komisia expertov FAO/WHO pre prídavné látky v potravinách) v roku 1974 na základe všetkej dostupnej vedeckej literatúry. Toto zhodnotenie viedlo k novým špecifikáciám a hodnoteniu „ADI not specified“ („nešpecifikovaný prijateľný denný príjem“). To v princípe znamená, že u tejto látky sa neobjavujú žiadne toxické následky pri akomkoľvek prijatom množstve a nie je nutné obmedzovať denný príjem. 
V roku 1993 táto komisia zvážila ďalšie štúdie a hodnotenie bolo zachované.

</doc>
<doc id="674447" url="https://sk.wikipedia.org/wiki?curid=674447" title="Inozínan">
Inozínan



</doc>
<doc id="674448" url="https://sk.wikipedia.org/wiki?curid=674448" title="Guanylan">
Guanylan



</doc>
<doc id="674449" url="https://sk.wikipedia.org/wiki?curid=674449" title="Glutaman">
Glutaman



</doc>
<doc id="674452" url="https://sk.wikipedia.org/wiki?curid=674452" title="Osliansky potok (prítok Priehybiny)">
Osliansky potok (prítok Priehybiny)

Osliansky potok je potok v regióne Gemer, na južnom okraji územia obce Kameňany v okrese Revúca v Banskobystrickom kraji. Je pravostranným prítokom toku Priehybina, v povodí Turca; má dĺžku . Je vodným tokom VII. rádu. Geomorfologická kategorizácia: geomorfologický celok Revúcka vrchovina, geomorfologický podcelok Železnícke predhorie.
Prameň.
Pramení v nadmorskej výške na severnom svahu lesa "Hrdzáková", na južnom okraji extravilánu obce Kameňany, v geomorfologickom podcelku Železnícke predhorie.
Opis toku.
Na krátkom úseku tečie severovýchodným smerom lesným extravilánom, stáča sa do severovýchodoseverného smeru, v nadmorskej výške priberá ľavostranný bezmenný prítok, stáča sa do severovýchodného smeru, ktorý si udrží až do svojho ústia, v nadmorskej výške ústi do Priehybiny ako jej pravostranný prítok. Priehybina ďalej ústi do Východného Turca. "Osliansky potok" má jeden prítok.
"Osliansky potok" pramení, preteká a ústi na území lesného extravilánu obce Kameňany v okrese Revúca v Banskobystrickom kraji, v geomorfologickom celku Revúcka vrchovina, v geomorfologickom podcelku Železnícke predhorie.
Pôvod názvu.
Názov vodného toku "Osliansky potok" má pôvod v apelatíve "osla" s významom "kameň upravený na ostrenie kosy, na brúsenie nožov a britiev". Motivantom pomenovania hydronyma bol charakteristický výskyt vhodných kameňov na úpravu osiel v koryte potoka. Z apelatíva "osla" rozšírením o formant "-ský" resp. "-iansky" , a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Osliansky potok" ako súčasť veľmi početnej skupiny názvov v slovenskej toponymii, najmä hydronymii.
Hydronymum "Osliansky potok" ešte nebolo štandardizované (december 2021). Najstarší dochovaný písomný záznam toponyma Kameňany je z roka 1243.

</doc>
<doc id="674456" url="https://sk.wikipedia.org/wiki?curid=674456" title="Stráž (vrch vo Vtáčniku)">
Stráž (vrch vo Vtáčniku)

 
Stráž () je vrch v pohorí Vtáčnik. Leží na konci hlavného hrebeňa nad obcou Veľké Pole, približne východne od Partizánskeho. Je súčasťou Chránenej krajinnej oblasti Ponitrie. 
Poloha.
Nachádza sa na západnom okraji pohoria, v geomorfologickom podcelku Vysoký Vtáčnik. Vrchol leží na území Banskobystrického kraja, v okrese Žarnovica a v katastrálnom území obce Veľké Pole. Vrch je situovaný ja južnom konci hlavného hrebeňa pohoria Vtáčnik, no turistická Ponitrianska magistrála ho obchádza cez Veľké Pole.
Opis.
Stráž tvorí najjužnejší výbežok Vysokého Vtáčnika a vedie ním hlavný hrebeň do nevýrazného sedla, oddeľujúceho pohorie Tribeč. Severným susedom je Suchá hora (), východným smerom leží Markov vrch (), južne Sokolec () a západne Veľká Ostrá () a Hrubý vrch (). Južné svahy odvodňujú prítoky Píľanského potoka do riečky Kľak v povodí Hrona, voda zo severných a západných svahov napájajú prítoky Oslianskeho potoka v povodí rieky Nitry. Najbližším sídlom je na juhovýchodnom úpätí ležiace Veľké Pole, severozápadne leží osada Cerová, miestna časť obce Radobica. 
Výhľady.
Lesný porast masívu Stráže obmedzuje rozhľad, preto ten je možný iba z malých lokalít s riedkou a nižšou vegetáciou. Pozorovateľné sú najmä okolité vrchy pohoria, no z vhodných miest je možné vidieť aj Strážovské vrchy, Považský Inovec, Tribeč, Pohronský Inovec a Štiavnické vrchy.
Prístup.
Na vrchol nevedie značená trasa, preto prístup je možný z blízkej obce alebo odbočením z červeno značenej Ponitrianskej magistrály.

</doc>
<doc id="674457" url="https://sk.wikipedia.org/wiki?curid=674457" title="Veľký Lysec (Tribeč)">
Veľký Lysec (Tribeč)

Veľký Lysec () je vrch v pohorí Tribeč. Leží nad obcou Kostoľany pod Tribečom, približne severozápadne od Zlatých Moraviec. Na vrchole sa našli pozostatky hradiska z bronzovej doby.
Poloha.
Nachádza sa na južnom okraji pohoria, v geomorfologickom podcelku Jelenec. Vrch leží v Nitrianskom kraji, v okrese Zlaté Moravce a zasahuje na katastrálne územie obcí Velčice a Kostoľany pod Tribečom. Patrí do CHKO Ponitrie a na jeho západnom úpätí leží chránený areál Kostolianske lúky.
Opis.
Veľký Lysec leží na konci menšieho hrebeňa, nadväzujúceho na juhovýchodné úpätie Veľkého Tribeča (). Západne sa nachádza vrch Dúň () s ruinou hradu Gýmeš, Sedlo pod Lyscom oddeľuje severozápadne susediacu Ploskú (), severne leží Svinec (), východným smerom je v diaľke Veľký Inovec () a juhovýchodne od vrcholu je nevýrazný pahorok, pomenovaný Malý Lysec (). Východné svahy odvodňujú prítoky Čerešňového potoka, voda z južných a západných smeruje potokom Drevenica do rieky Žitavy. Najbližším sídlom sú na západnom úpätí situované Kostoľany pod Tribečom, južne ležia Ladice a na východnom úpätí Velčice. 
Výhľady.
Poloha vrchu na okraji pohoria a mnohé skalné bralá na vrchole umožňujú kruhový rozhľad. Veľmi dobre sú viditeľné okolité vrchy pohoria, no tiež Podunajská pahorkatina, Pohronský Inovec a Vtáčnik.

</doc>
<doc id="674458" url="https://sk.wikipedia.org/wiki?curid=674458" title="Daniel Dae Kim">
Daniel Dae Kim

Daniel Dae Kim (* 4. august 1968, Pusan, Kórejská republika) je americký herec a producent kórejského pôvodu. Stvárnil postavu Jina-Soo Kwona v televíznom seriály "Nezvestní" (2004-2010) a China Ho Kellyho v televíznom seriály "Hawaii 5.0" (2010 - 2020). 
Detstvo a mladosť.
Kim sa narodil v prístavnom meste Pusan, v Južnej Kórei. Keď mal jeden rok, sa s rodičmi presťahoval do Spojených štátov. Vyrastal v New Yorku a v Pensylvánii. V roku 1990 promoval na Haverford College a získal dvojitý bakalársky titul v odbore divadlo a politológia. V roku 1996 získal titul MFA na New York University. 
Kariéra.
Po ukončení štúdia sa objavil vo vedľajších úlohách, vo viacerých televíznych seriáloch. Viac priestoru získal v televíznom seriály "Nezvestní", kde hral v rokoch 2004 až 2010. V seriály hovoril väčšinou po kórejsky. Po skončení seriálu získal jednu z hlavných úloh v televíznom seriály "Hawaii 5.0" . Seriál získal veľmi pozitívne recenzie od kritikov aj od divákov. Jednu z epizód aj režíroval. Seriál nakoniec opustil v roku 2017, kvôli sporu ohľadom platu. 
Jednu z vedľajších úloh stvárnil tiež vo filmoch "Rezistencia" (2015), "Hellboy" (2019), či "Utajený pasažier" (2021). V roku 2021 tiež hosťoval v televíznom seriály "Nemocnica New Amsterdam" a tiež prepožičal svoj hlas v animovanom filme "Raya a posledný drak", postave Benjau. 
Súkromný život.
Kim je ženatý od roku 1993 s manželkou Miou Kim, s ktorou má dve deti. Často sa zdržuje v Los Angeles a v New York City, kde striedavo žije. 
V 19. marca 2020 bol pozitívny na covid-19, pričom 30. marca uviedol, že sa už jeho zdravotný stav zlepšil. Je vášnivým zberateľom hodiniek a často krát niektoré z nich používa aj v televíznych seriáloch či filmoch. Tiež uviedol, že sa mu nepáči ázijsko-americká diskriminácia v Spojených štátoch. Po prekonaní covidu-19 sa postavil proti xenofóbii a rasizmu spojenému s covidom-19 a niekoľko krát zdôraznil, aby ľudia sa zamýšľali a prestali byť rasistický voči ázijským ľuďom. 
Vo februári 2021 spoločne s Danielom Wu, ponúkol 25 000 dolárov za informácie vedúce k zatknutiu páchateľov, ktorí boli zodpovední za série útokov na starších ázijsko-amerických občanov v San Francisco Bay Area. 

</doc>
<doc id="674461" url="https://sk.wikipedia.org/wiki?curid=674461" title="Folkmanovský dom">
Folkmanovský dom

Folkmanovský dom alebo Folkmanov dom je stredoveká meštianska budova v Žiline so špecifickou vežičkou. Nachádza sa na križovatke ulíc Bottova a Radničná na rohu Mariánskeho námestia v susedstve mestskej radnice. 
Je to národná kultúrna pamiatka a súčasť mestskej pamiatkovej rezervácie.
Budovu vlastnila rodina Harhovských (17. až 18. storočie). Pavol Folkman, po ktorom je pomenovaná, budovu kúpil v roku 1881. Od 1949 do 1991 bol vlastníkom štát a neskôr prešla po reštitúcii do súkromného vlastníctva.
Z gotickej časti budovy sa zachovala iba pivnica, lebo budovu zničil požiar v roku 1521. Neskoršie vznikla jednoposchodová baroková nadzemná časť a podlubie. Na začiatku 20. storočia sa budova zväčšila smerom do ulíc Bottova a Makovického. Ďalšia rekonštrukcia v 1977 vytvorila v druhom podlaží klub mládeže. Poslednou veľkou rekonštrukciou budova prešla v 90. rokoch 20. storočia, keď sa upravila dominantná vežička na priečelí.

</doc>
<doc id="674462" url="https://sk.wikipedia.org/wiki?curid=674462" title="Folkmanov dom">
Folkmanov dom



</doc>
<doc id="674463" url="https://sk.wikipedia.org/wiki?curid=674463" title="Clostridium tetani">
Clostridium tetani

Clostridium tetani je bežná pôdna baktéria a pôvodca tetanu. Vegetatívne bunky C. tetani sú zvyčajne tyčinkovité a dlhé do 2,5 μm, ale pri vytváraní spór sa zväčšujú a majú tvar tenisovej rakety alebo paličky. Spóry C. tetani sú extrémne odolné a možno ich nájsť na celom svete v pôde alebo v gastrointestinálnom trakte zvierat. Ak sa C. tetani dostane do rany, môže rásť a produkovať silný exotoxín, tetanospazmín, ktorý zasahuje do motorických neurónov a spôsobuje tetanus. Pôsobeniu toxínu možno zabrániť vakcínami proti tetanovému toxoidu, ktoré sa často podávajú deťom na celom svete.
Klinické opisy tetanu spojeného s ranami sa nachádzajú prinajmenšom už v 4. storočí pred Kr. v Hippokratovom diele "Aforizmy". Prvé jasné spojenie s pôdou bolo v roku 1884, keď Arthur Nicolaier ukázal, že u zvierat, ktorým boli vstreknuté vzorky pôdy, sa vyvinul tetanus. V roku 1889 "C. tetani" izoloval z ľudskej obete Kitasato Shibasaburō, ktorý neskôr ukázal, že organizmus môže spôsobiť ochorenie, keď sa vstrekne zvieratám, a že toxín môže byť neutralizovaný špecifickými protilátkami. V roku 1897 Edmond Nocard ukázal, že tetanový antitoxín vyvoláva u ľudí pasívnu imunitu a možno ho použiť na profylaxiu a liečbu. V prvej svetovej vojne bola injekcia antiséra proti tetanu z koní široko používaná ako profylaxia proti tetanu u zranených vojakov, čo viedlo k dramatickému poklesu prípadov tetanu v priebehu vojny. Modernú metódu inaktivácie tetanového toxínu pomocou formaldehydu vyvinul Gaston Ramon v 20. rokoch 20. storočia; to viedlo k vývoju vakcíny proti tetanovému toxoidu P. Descombey v roku 1924, ktorá bola široko používaná na prevenciu tetanu vyvolaného zraneniami počas druhej svetovej vojny.

</doc>
<doc id="674469" url="https://sk.wikipedia.org/wiki?curid=674469" title="Pilos">
Pilos

Pilos () bola antická mužská čiapka.
Pilos (starogrécky „plsť“, mn. č. "piloi"), priliehavá kužeľovitá čiapka (často s malým vyvýšeným okrajom), vyrobená z plsti alebo kože („z plsti“, vyrobená z jednotlivých prameňov alebo vlasov vlny), sa nosila v antickom grécko-rímskom svete. Táto pôvodne grécka čiapka bola bežnejšia u ľudí skromnejších pomerov (bežne ju nosili hlavne rybári, remeselníci a námorníci). V umení boli s ňou zobrazovaní najmä Dioskúrovia, Hermes, Héfaistos (bola atribútom týchto božstiev), Paris, Daidalos alebo Odyseus.
V armáde bola zvyčajne pokrývkou hlavy ľahkej pechoty (peltast), často v kombinácii s exómisom (krátkym chitónom). V bojoch ju hopliti vo všeobecnosti nosili kvôli väčšiemu pohodliu pod "korintskou prilbou" v dôsledku čoho sa postupne vyvinul nový model prilby (typu pilos) s tvarom rovnakým ako čiapka. Táto prilba sa pohodlnejšie nosila a ľahšie sa vyrábala. Od 5. stor. pred Kr. (na konci Peloponézskej vojny) sa už stala najbežnejším modelom prilby vyrábaným v Grécku. Prilba pilos bola pomerne vysoká, a preto poskytovala pešiakom dobrú ochranu pred jazdou. Navyše bola plne otvorená, a tak mal jej majiteľ na bojisku lepší prehľad. Poslednou variáciou prilby pilos vyvinutou počas klasického obdobia bola prilba typu "konos", ktorá zaznamenala veľké využitie počas nasledujúceho helenistického obdobia.
V klasickom rímskom svete si prepustený otrok nasadil na hlavu pileus (hlavu si predtým oholil), táto čiapka (πίλεον λευκόν - pileon leukon) a výraz "servos ad pilleum vocare" (výraz používaný pri oslobodení z otroctva) sa stal totiž volaním na slobodu, keďže to bolo bežné volanie, ktorým boli otroci s prísľubom slobody často povolávaní do zbrane. Preto sa pileus stal čoskoro synonymom slobody. Socha slobody na niektorých minciach (na rube denaria) rímskeho cisára Antonina Pia, razených v roku 145, drží túto čiapku (klobúk) v pravej ruke. Jednou z variácií pilosu je frýgická čiapka s dopredu zakrivenou hornou špičkou. Macedónske, trácke a dácke vojenské prilby pripomínali frýgickú čiapku. Pilos a jeho variácia, frýgická čiapka, mali tiež symboliku niečoho, čo pochádza z východu. Sluhovia (i otroci), ktorí nemali bežne povolenú pokrývku hlavy, mohli počas saturnálií nosiť pileus „čiapku slobody“, takže sa táto forma čiapky špecificky spájala s týmto sviatkom.
Počas vykopávok v archeologických lokalitách "Mons Claudianus" a "Didymoi" v Egypte sa našli tri staroveké čiapky. Jedna z nich je z pohľadu štúdia vojenských čiapok rímskej armády jedným z najsenzačnejších objavov minulého storočia. Tzv. "panónsky pileus" alebo „pileus pannonicus“ bol vojenskou čiapkou z konca 3. storočia, najčastejšie zobrazovanou na mozaikách a iných umeleckých dielach Rímskej ríše. Táto nižšia valcovitá čiapka vyrobená zväčša zo zvieracích koží, bola taká populárna, že sa nosila až do raného stredoveku.
Panovníci Svätej rímskej ríše nemeckého národa si na hlavu pod korunu kládli čiapočku 
"pileolus" (malý pileus), zvanú niekedy tiež "mitra". Podľa Platónovho svedectva aj staroveký "pilidion" (malý pilos) nebol len zdrobneninou pilosu, ale čiapkou s celkom odlišnou funkciou.

</doc>
<doc id="674472" url="https://sk.wikipedia.org/wiki?curid=674472" title="Inozinát sodný">
Inozinát sodný

Inozinát sodný, prípadne inozinát disodný alebo E631, je disodná soľ kyseliny inozínovej (inozinátu). Používa sa ako prídavná látka v potravinách a bežne sa nachádza v ochutených rezancoch, čipsoch alebo iných pochutinách. Dá sa získať bakteriálnou fermentáciou cukrov, ale komerčne sa typicky získava zo živočíšnych produktov.
Použitie ako aditívum.
Inozinát sodný je zvýrazňovač chuti, ktorý spolu s glutamanom sodným (MSG) tvorí chuť umami. Často sa do jedál pridáva s guanylátom sodným a táto zmes je známa ako disodné ribonukleotidy.
Keďže je relatívne drahý, málokedy sa používa bez glutamanu. Ak sa v zozname prísad nachádza inozinát sodný, ale glutaman uvedený nie je, tak je glutaman zvyčajne súčasťou iných ingrediencií, napríklad zemiakov, parmezánu alebo výťažku z kvasníc.
Pôvod.
Inozinát sodný sa zvyčajne získava z mäsa, vrátane kuraťa. Aj keď je to normálne nevegetariánsky produkt, dá sa získať i z tapiokového škrobu ako vegetariánsky variant. Producent môže upresniť pôvod inozinátu a produkty môžu byť označené ako vegetariánske, ak pochádzajú z rastlinných zdrojov.
Toxikológia a bezpečnosť.
V USA je priemerný príjem pridaných ribonukleotidov asi 4 mg na deň. Oproti tomu je príjem prírodných purínov asi 2 g na deň. Review literatúry komisiou FDA nenašla žiadne dôkazy karcinogenity, teratogenity alebo iných nepriaznivých účinkov na reprodukciu.
V rokue 2004 bol inozinát sodný odstránený zo zoznamu prídavných látok v potravinách Komisiou Codex Alimentarius, ale stále sa spomína v poslednom zozname codex alimentarius z roku 2009.

</doc>
<doc id="674473" url="https://sk.wikipedia.org/wiki?curid=674473" title="Glutaman sodný">
Glutaman sodný



</doc>
<doc id="674474" url="https://sk.wikipedia.org/wiki?curid=674474" title="Thalys">
Thalys

TGV Thalys sú vysokorýchlostné vlaky, dva z typov TGV, ktoré sú nasadzované na spojoch medzi Parížom, Bruselom, Amsterdamom, Kolínom nad Rýnom a niektorými ďalšími mestami. Každá z týchto krajín má inú napájaciu sústavu. Tomu musia byť vlaky prispôsobené. Prevádzkovateľom je od roku 1987 spoločnosť Thalys International so sídlom v Bruseli a vlastníkmi: 62 % SNCF, 28 % NMBS/SNCB a 10 % Deutsche Bahn.
Jednotky TGV Thalys sú poháňané 8 striedavými motormi s celkovým výkonom 8 800 kW; hmotnosť jednotky 385 t (17 t na nápravu); dĺžka 200 m; maximálna rýchlosť 300 km/h.
Vyrobené boli doteraz 2 verzie:

</doc>
<doc id="674475" url="https://sk.wikipedia.org/wiki?curid=674475" title="Vojšín (vrch v Pohronskom Inovci)">
Vojšín (vrch v Pohronskom Inovci)

Vojšín () je vrch v pohorí Pohronský Inovec. Leží nad obcou Malá Lehota, približne severne od Novej Bane.
Poloha.
Nachádza sa v severovýchodnej časti pohoria, v geomorfologickom podcelku Vojšín. Vrchol leží v Banskobystrickom kraji, na území okresu Žarnovica a zasahuje na katastrálne územie mesta Nová Baňa a obce Malá Lehota. 
Opis.
Vojšín je najvyšší vrch v severovýchodnej časti pohoria a dominuje celej oblasti. Na severných svahoch sa nachádza lyžiarsky vlek a zjazdovka a nad ňou i veľký kríž. Z výraznejších vrchov sa východným smerom nachádza Drienčie (), južným Sedlová skala (), západným Brezový vrch (), severozápadne Sokolec () a severne Markov vrch (). Západnú časť masívu odvodňujú prítoky Žitavy v povodí rieky Nitry, voda z východných svahov prúdi Novobanským a Píľanským potokom do rieky Hron. Najbližším sídlom je na severozápadnom úpätí ležiaca Malá Lehota, juhozápadne obec Veľká Lehota a juhovýchodným smerom štále (usadlosti) mesta Nová Baňa. 
Výhľady.
Pomerne plochý vrchol s nesúvislým porastom ponúka ďaleký kruhový rozhľad. Viditeľné sú okolité vrchy pohoria, no pri vhodných podmienkach je možno pozorovať i Tribeč, Považský Inovec, Vtáčnik, Kremnické vrchy, Poľanu a Štiavnické vrchy.
Prístup.
Vrcholovou plošinou vedie popri kríži značená trasa, z ktorej možno odbočiť na blízky vrchol. 

</doc>
<doc id="674479" url="https://sk.wikipedia.org/wiki?curid=674479" title="Sedlová skala">
Sedlová skala

Sedlová skala môže byť:

</doc>
<doc id="674480" url="https://sk.wikipedia.org/wiki?curid=674480" title="Anoxomer">
Anoxomer

Anoxomer je potravinárske aditívum s E číslom E323. Je to polymérny antioxidant, ktorý nie je stráviteľný. Bol dizajnovaný tak, aby bolo do potravín možné pridať známe antioxidanty tak, aby neboli stráviteľné, čím sa predíde potenciálnym zdravotným rizikím pri trávení. Použitie anoxomeru je v EÚ zakázané.
Anoxomer vzniká kondenzačnou polymerizáciou divinylbenzénu a zmesi monomérnych antioxidantov, ako sú "terc"-butylhydrochinón, "terc"-butylfenol, hydroxyanizol, "p"-krezol a bisfenol A.

</doc>
<doc id="674481" url="https://sk.wikipedia.org/wiki?curid=674481" title="E323">
E323



</doc>
<doc id="674483" url="https://sk.wikipedia.org/wiki?curid=674483" title="Inozíntrifosfát">
Inozíntrifosfát

Inozíntrifosfát (ITP) je medziprodukt purínového metabolizmu a vystupuje v syntéze ATP a GTP. Pozostáva z nukleovej báze hypoxantínu, pentózy ribózy a troch fosfátových skupín. 
ITP vzniká deamináciou ATP. Začlenenie ITP do DNA z nukleotidového poolu môže viesť k poškodeniu DNA, mutagenéze alebo iným škodlivým efektom. ITP sa hydrolyzuje enzýmom inozíntrifosfátpyrofosfatázou (ITPA), ktorá ho premieňa na inozínmonofosfát (IMP), aby sa predišlo začleneniu do DNA. 
Niektoré energeticky náročné karboxylácie využívajú ITP ako zdroj energie.

</doc>
<doc id="674485" url="https://sk.wikipedia.org/wiki?curid=674485" title="Právne jednanie">
Právne jednanie

Právne jednanie (z čes. "právní jednání") môže byť staršie alebo nespisovne: 

</doc>
<doc id="674486" url="https://sk.wikipedia.org/wiki?curid=674486" title="Tymidínmonofosfát">
Tymidínmonofosfát

Tymidínmonofosfát (TMP alebo dTMP) je nukleotid, ktorý je monomérom DNA. Je to ester kyseliny fosforečnej a nukleozidu tymidínu. TMP sa skladá z báze tymínu, pentózy deoxyribózy a fosfátu. Narozdiel od ostatných deoxyribonukleotidov sa v jeho názve zvyčajne nenachádza predpona „deoxy“, pretože jeho forma s ribózou sa v RNA nevyskytuje. Jeho symbol však často obsahuje „d“ (ako dTMP). V DNA sa páruje s deoxyadenozínmonofosfátom (dAMP).
V podobe substituentu sa pomenováva tymidylyl-.

</doc>
<doc id="674487" url="https://sk.wikipedia.org/wiki?curid=674487" title="Deoxytymidínmonofosfát">
Deoxytymidínmonofosfát



</doc>
<doc id="674488" url="https://sk.wikipedia.org/wiki?curid=674488" title="Tymidylát">
Tymidylát



</doc>
<doc id="674489" url="https://sk.wikipedia.org/wiki?curid=674489" title="Právny čin">
Právny čin



</doc>
<doc id="674490" url="https://sk.wikipedia.org/wiki?curid=674490" title="Deoxycytidínmonofosfát">
Deoxycytidínmonofosfát

Deoxycytidínmonofosfát (dCMP) je deoxynukleotid. Skladá sa z báze cytozínu, pentózy deoxyribózy a fosfátu. Je to jeden z monomérov tvoriacich DNA. V DNA sa páruje s deoxyguanozínmonofosfátom.

</doc>
<doc id="674491" url="https://sk.wikipedia.org/wiki?curid=674491" title="Deoxyguanozínmonofosfát">
Deoxyguanozínmonofosfát

Deoxyguanozínmonofosfát (dGMP) je deoxynukleotid a jeden z monomérov tvoriacich DNA. Skladá sa z bázy guanínu, pentózy deoxyribózy a fosfátovej skupiny. V DNA sa páruje s deoxycytidínmonofosfátom.

</doc>
<doc id="674492" url="https://sk.wikipedia.org/wiki?curid=674492" title="Deoxyadenozínmonofosfát">
Deoxyadenozínmonofosfát

Deoxyadenozínmonofosfát (dAMP) je deoxyribonukleotid. Je to derivát adenozínmonofosfátu (AMP), u ktorého bola hydroxylová skupina na 2' uhlíku ribózy nahradená vodíkovým atómom, čím vzniká deoxyribóza. Skladá sa z bázy adenínu, pentózy deoxyribózy a fosfátovej skupiny. Je to jeden z monomérov DNA, v ktorej sa páruje s tymidínmonofosfátom.

</doc>
<doc id="674494" url="https://sk.wikipedia.org/wiki?curid=674494" title="Deoxyinozínmonofosfát">
Deoxyinozínmonofosfát

Deoxyinozínmonofosfát (dIMP) je deoxyribonukleotid. Skladá sa z bázy hypoxantínu, pentózy deoxyribózy a fosfátovej skupiny. Môže vznikať deamináciou purínovej bázy deoxyadenozínmonofosfátu (dAMP). Enzým deoxyribonukleozidtrifosfátpyrofosfohydroláza, ktorý je v "S. cerevisiae" kódovaný génom YJR069C, má (d)ITPázovú a (d)XTPázovú aktivitu a je schopný hydrolyzovať dITP, čím vzniká dIMP a pyrofosfát.

</doc>
<doc id="674495" url="https://sk.wikipedia.org/wiki?curid=674495" title="Deoxynukleotid">
Deoxynukleotid



</doc>
<doc id="674496" url="https://sk.wikipedia.org/wiki?curid=674496" title="Právne relevantné konanie">
Právne relevantné konanie



</doc>
<doc id="674497" url="https://sk.wikipedia.org/wiki?curid=674497" title="Subjektívna právna skutočnosť">
Subjektívna právna skutočnosť



</doc>
<doc id="674498" url="https://sk.wikipedia.org/wiki?curid=674498" title="Objektívna právna skutočnosť">
Objektívna právna skutočnosť



</doc>
<doc id="674501" url="https://sk.wikipedia.org/wiki?curid=674501" title="Zoznam architektonických článkov/Í">
Zoznam architektonických článkov/Í

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
íl.
Ílová ulica
ív.
Íván

</doc>
<doc id="674502" url="https://sk.wikipedia.org/wiki?curid=674502" title="Uhol sklonu dráhy">
Uhol sklonu dráhy



</doc>
<doc id="674504" url="https://sk.wikipedia.org/wiki?curid=674504" title="Sedlová skala (vrch v Pohronskom Inovci)">
Sedlová skala (vrch v Pohronskom Inovci)

Sedlová skala () je vrch v pohorí Pohronský Inovec. Leží priamo nad mestom Nová Baňa.
Poloha.
Nachádza sa na východnom okraji pohoria, v geomorfologickom podcelku Vojšín. Vrchol leží v Banskobystrickom kraji, na území okresu Žarnovica a na katastrálnom území mesta Nová Baňa.
Opis.
Sedlová skala patrí medzi najvyššie vrchy Pohronského Inovca, hoci viaceré okolité vrchy prevyšuje len o niekoľko desiatok metrov. Severne susedí Vojšín (), západne leží Dreichov vrch (), juhozápadne Veľký Inovec (), južne Matiašov vrch () a Firceng () a východne Háj (). Celý masív odvodňujú prítoky Novobanského potoka, ktorý patrí do povodia rieky Hron. Najbližším sídlom je na juhovýchodnom úpätí ležiace mesto Nová Baňa, západne leží obec Veľká Lehota. 
Výhľady.
Zmiešaný les, pokrývajúci masív Sedlovej skaly, neumožňuje súvislejší výhľad. Obmedzené panorámy sú možné z lokalít s nižšou vegetáciou, odkiaľ vidieť okolité vrchy pohoria, pri vhodných podmienkach aj Tribeč, Považský Inovec, Vtáčnik, Kremnické vrchy a Štiavnické vrchy.
Prístup.
Vrcholom prechádza náučný chodník od Starohutianskeho vodopádu, ktorý sa v sedle na severozápadnom úpätí pripája na značenú trasu. Tá vrch traverzuje severovýchodnou časťou a zo sedla umožňuje najľahší prístup na vrchol.

</doc>
<doc id="674510" url="https://sk.wikipedia.org/wiki?curid=674510" title="Brestovo">
Brestovo

Brestovo alebo aj Dreichov vrch () je vrch v pohorí Pohronský Inovec. Leží nad obcou Veľká Lehota, približne severovýchodne od mesta Zlaté Moravce.
Poloha.
Nachádza sa v centrálnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Obyce.
Opis.
Brestovo leží v najvyššej časti Pohronského Inovca. Južne je sedlom oddelený Malý Inovec () a Veľký Inovec (), západne susedí Dúbrava (), severne Šibeničný vrch (), severovýchodne Vojšín () a východným smerom Sedlová skala (). Celý masív patrí do povodia Žitavy, kam smerujú Osný a Sviniarsky potok, odvodňujúce vrch Brestovo. Najbližším sídlom je severovýchodne ležiaca Veľká Lehota, severozápadne ležia Jedľové Kostoľany, západne Obyce a východným smerom sú štále (osady) mesta Nová Baňa. 
Výhľady.
Vrcholovú časť Brestova pokrýva zmiešaný les, obmedzujúci rozhľad. Ten však umožňujú horské lúky, ktorých je na svahoch niekoľko a umožňujú vidieť najmä okolité vrchy pohoria. Pri vhodných podmienkach je vidieť aj Tribeč, Považský Inovec, Strážovské vrchy, Vtáčnik, Kremnické vrchy a Štiavnické vrchy.
Prístup.
Na vrchol nevedie značený chodník, preto prístup je možný lesom z okolia. Prístup uľahčuje lesná cesta od Obyckej Huty, ktorá vedie sedlom a úpätím vrchu. značená trasa vrch traverzuje východnou časťou, neďaleko vedie i značka.

</doc>
<doc id="674511" url="https://sk.wikipedia.org/wiki?curid=674511" title="Dreichov vrch">
Dreichov vrch



</doc>
<doc id="674512" url="https://sk.wikipedia.org/wiki?curid=674512" title="Graffiti">
Graffiti



</doc>
<doc id="674514" url="https://sk.wikipedia.org/wiki?curid=674514" title="Grafiti">
Grafiti



</doc>
<doc id="674515" url="https://sk.wikipedia.org/wiki?curid=674515" title="Graffiti art">
Graffiti art



</doc>
<doc id="674516" url="https://sk.wikipedia.org/wiki?curid=674516" title="Grafitista">
Grafitista



</doc>
<doc id="674517" url="https://sk.wikipedia.org/wiki?curid=674517" title="Sprejár">
Sprejár



</doc>
<doc id="674519" url="https://sk.wikipedia.org/wiki?curid=674519" title="Karas obyčajný">
Karas obyčajný

Karas obyčajný alebo karas zlatistý ("Carassius carassius") je stredne veľký druh kaprovitej ryby. Je to sladkovodná ryba, odolná voči znečisteniu a so schopnosťou prezimovať bez kyslíka. 
Živí sa planktónom, bentosom a rastlinami. Kŕmi sa hlavne v noci. Dožíva sa 10 až 15 rokov.
Rozšírenie.
Je široko rozšírený európsky druh, jeho areál siaha od Anglicka po Rusko; od severného polárneho kruhu v škandinávskych krajinách a po juh v strednom Francúzsku a oblasti Čierneho mora. Jeho biotop zahŕňa jazerá, rybníky a pomaly tečúce rieky. Bolo zistené, že ryba pochádza z Anglicka a nie je introdukovaná.
Nie je veľmi konkurencieschopný a ak sa v prostredí nachádzajú ostatné druhy rýb (hlavne dravce) je jeho populácia malá. 
Na území Slovenska je zákonom chránený a jeho lov je celoročne zakázaný.
Opis.
Karas obyčajný je stredne veľký kapor, ktorého dĺžka tela je zvyčajne 15 centimetrov a zriedka presahuje hmotnosť viac ako 2 kilogramy. Jeho maximálna celková dĺžka u samcov bola 64 centimetrov a najťažšie jedince vážili 3 kilogramy. 
Všeobecný opis jeho tela je „zlato-zelenej žiarivej farby“, ale presnejší zdroj uvádza, že mladé ryby sú zlato-bronzové, ale s dospelosťou tmavnú, až kým nezískajú tmavozelený chrbát, bronzové horné boky, zlaté brucho a dolné boky, červenkasté alebo oranžové plutvy aj keď existujú aj iné farebné variácie. Jednou z charakteristických vlastností je konvexne zaoblená plutva na rozdiel od hybridov "Carassius gibelio", ktoré majú konkávne plutvy.
Tvarové variácie karasa môžu byť veľmi rôznorodé. Ak sú prítomné dravé ryby, ako sú šťuka alebo ostriež, dochádza k indukovanej zmene morfológie populácie zo štíhlej do kompaktnejšej formy a vysokej formy s dobre zaoblenými plutvami, a dravce ho nedokážu tak ľahko zhltnúť. Ak je v prostredí nedostatok potravy alebo kyslíka tvorí karas zakrpatené a pomaly rastúce populácie.
Karas obyčajný je typovým druhom rodu karas.
Existujú správy o hybridizácii medzi karasom obyčajným a karasom striebristým ("Carassius auratus"), ktorý bol overený produkciou životaschopných hybridov v laboratórnych podmienkach. Napriek tomu, že takto vyrobené hybridy boli sterilné alebo takmer podobné, vyvoláva znepokojenie genetická kontaminácia pôvodnej populácie; aj keď sa hybridy nemôžu ďalej množiť, hybridy F1 vykazujú hybridnú silu alebo heterózu, pretože sú oveľa schopnejšie pri hľadaní potravy a vyhýbaniu sa predátorom ako ktorýkoľvek z ich rodičov, čo môže predstavovať možnú hrozbu pre pôvodnú populáciu karasa.
Fyziológia.
Karasy vykazujú niektoré pozoruhodné fyziologické adaptácie na svoje prostredie. Napríklad v zimných podmienkach bez kyslíka môže "Carassius carassius" prežiť značnú dobu anaeróbnou respiráciou, pričom hlavným konečným metabolickým produktom je etanol; schopnosť, ktorá je medzi stavovcami veľmi neobvyklá. Aj vďaka tomu môžu ryby prežiť anaeróbne podmienky aj počas leta, ale v oveľa obmedzenej miere; zimný fenotyp môže použiť kvasenie ako náhradu dýchania niekoľko týždňov. Pokusne sa ryby udržiavali v anoxických podmienkach 140 dní. Anoxia môže byť najdlhšie tolerovaná v chladných vodách, dokonca až do 0 °C, pretože chladné podmienky znižujú rýchlosť metabolizmu. Produkcia alkoholu sa vyskytuje hlavne vo svalových tkanivách, ale aj v pečeni, kde sa predpokladá, že tento proces vzniká. Aj karas striebristý môže podobne produkovať alkohol vo svalových tkanivách, ale v oveľa obmedzenejšej miere.
Bol objavený v jazierkach v Polabí, kde zimoval v prostredí s veľkým obsahom sírovodíkov.
Rozmnožovanie.
Pohlavne dospieva v 3. až 5. roku života. Neresí v od mája do júla vo viacerých dávkach. Kladie cca 300 tisíc ikier, ktoré lepí na rastliny. Ikry potom neochraňuje. Liahnu sa do 8 dní.

</doc>
<doc id="674520" url="https://sk.wikipedia.org/wiki?curid=674520" title="Karas zlatistý">
Karas zlatistý



</doc>
<doc id="674521" url="https://sk.wikipedia.org/wiki?curid=674521" title="Carassius carassius">
Carassius carassius



</doc>
<doc id="674522" url="https://sk.wikipedia.org/wiki?curid=674522" title="Mäta">
Mäta

Mäta ("Mentha") je rod rastlín z čeľade hluchavkovité ("Lamiaceae").
Presný rozdiel medzi druhmi je nejasný; odhaduje sa, že existuje 13 až 24 druhov. K hybridizácii dochádza prirodzene tam, kde sa rozšírenie niektorých druhov prekrýva. Je známych veľa krížencov a kultivarov.
Rod má subkozmopolitnú distribúciu v Európe, Afrike, Ázii, Austrálii a Severnej Amerike.
Druhy, ktoré tvoria rod mäta, sú široko rozšírené a možno ich nájsť v mnohých prostrediach. Väčšina rastie najlepšie vo vlhkom prostredí a na vlhkých pôdach. Dorastajú do výšky 10 až 120 cm a môžu vytvárať porasty. Vzhľadom na ich tendenciu nekontrolovaného šírenia sa niektoré druhy mäty považujú za invázne.
Opis.
Sú to aromatické, takmer výlučne trváce byliny. Majú široko sa rozširujúce podzemné a nadzemné výbežky a vzpriamené, štvorcové rozvetvené stonky. Listy sú usporiadané do protiľahlých párov, od podlhovastých po kopijovité, často ochlpené, so zúbkovaným okrajom. Farby listov sa pohybujú od tmavozelenej a šedozelenej po fialovú, modrú a niekedy bledožltú farbu. Kvety sú biele až fialové a vytvárajú nepravé prasleny, ktoré sa nazývajú paprasleny (verticillastrum). Koruna je dvojramenná so štyrmi petalami, horná je zvyčajne najväčšia. Plodom je tvrdka, ktorá obsahuje jedno až štyri semená.
Taxonómia.
Mäta ("Mentha") je členom skupiny "Mentheae" z podčeľade "Nepetoideae". Skupina obsahuje asi 65 rodov a vzťahy v nej sú nejasné. Autori sa nezhodli na vymedzení rodu mäta. Napríklad "M. cervina" bola zaradená do "Pulegium" a "Preslia" a "M. cunninghamii" bola umiestnená do "Micromeria". V roku 2004 štúdia molekulárnej fylogenetiky naznačila, že do rodu mäta by mali byť zahrnuté "M. cervina" aj "M. cunninghamii" [5]. "M. cunninghamii" však bola vylúčená pri úprave rodu z roku 2007. [10]
Do rodu mäta bolo zaradených viac ako 3 000 mien, od druhov až po formy, z ktorých väčšina sa považuje za synonymá alebo neoprávnené mená. Taxonómia rodu je sťažená, pretože mnoho druhov sa ľahko kríži alebo ide o pravdepodobne staré krížence. Semená krížencov spôsobujú variabilné potomstvo, ktoré sa môže šíriť vegetatívnym rozmnožovaním. Variabilita viedla k tomu, čo bolo opísané ako „paroxyzmus druhov a nižších taxónov“; napríklad jeden taxonóm zverejnil medzi rokmi 1911 a 1916 iba 434 nových taxónov pre mätu v Strednej Európe. Súčasné zdroje rozoznávajú od 18 do 24 druhov.
Druhy.
Plants of the World Online udáva nasledujúce druhy (slovenské názvy podľa Flóra Slovenska. V/1.):
Krížence.
Existuje veľké množstvo krížencov. V zozname sú mená z Plants of the World Online. Názvy rodičovských rastlín sú z Tucker &amp; Naczi (2007). Synonymá spolu s kultivarmi a odrodami, ak sú k dispozícii, sú zahrnuté v konkrétnych názvoch krížencov.
Pestovanie.
Všetkým mätám sa darí v blízkosti vodných telies, jazier, riek a chladných vlhkých miest v polotieni. Všeobecne platí, že mäta toleruje široké spektrum podmienok a je možné ju pestovať aj na plnom slnku.
Rastú rýchlo a rozširujú sa pozdĺž povrchu prostredníctvom siete podzemných výbežkov. Niektoré druhy mäty sú inváznejšie ako ostatné a môžu vytláčať iné rastliny. Pre kontrolu jej rastu sa občas vysádza do uzavretých nádob alebo iných zábran.

</doc>
<doc id="674523" url="https://sk.wikipedia.org/wiki?curid=674523" title="Mentha">
Mentha



</doc>
<doc id="674524" url="https://sk.wikipedia.org/wiki?curid=674524" title="Homotherium">
Homotherium

Homotherium je vyhynutý rod šabľozubých mačiek z čeľade "Machairodontinae". Obývali Severnú Ameriku, Južnú Ameriku, Euráziu a Afriku počas pliocénu a pleistocénu (od 4 mil. rokov až pred 12 000 rokmi), existovali približne 4 miliónov rokov.
V Afrike vyhynul asi pred 1,5 miliónmi rokov. Posledné euroázijské pozostatky získané z dnešného Severného mora boli datované do obdobia asi 28 000 BP. V Južnej Amerike je známy iba z niekoľkých pozostatkov v severnej oblasti (Venezuela), zo stredného pleistocénu.
Homotherium mal výšku v kohútiku 1,1 m a vážil asi 190 kg, čo je približná veľkosť samca leva púšťového. V porovnaní s podobnými druhmi ("Smilodon" alebo "Megantereon") kratšie horné očné zuby. Tieto ploché a zúbkované zuby však boli väčšie ako u súčasných mačiek. Rezáky a dolné očné zuby umožnili silný úchop a prepichovanie. Stoličky boli skôr slabšie a neboli prispôsobené na drvenie kostí. Lebka bola dlhšia akú mal "Smilodon" a mala dobre vyvinutý sagitálny hrebeň, kde boli pripevnené svaly z dolnej čeľuste. Táto čeľusť mala príruby otočené nadol, aby chránila šabľové zuby.
Druhy.
Na území Slovenska sa našli dva druhy: "H. latidens" štíhlejší a mal dlhšie predné končatiny ako starší druh "H. crenatidens".

</doc>
<doc id="674525" url="https://sk.wikipedia.org/wiki?curid=674525" title="Květa Smoláriková">
Květa Smoláriková

Květa Smoláriková (* 1. september 1961, Šurany – † 21. máj 2024, Praha) bola slovenská archeologička, egyptologička, vedecká pracovníčka Českého egyptologického ústavu. Pôsobila v Česku a špecializovala sa na archeológiu 1. tisícročia pred Kr. a na problematiku vzťahov starovekého Egypta a východného Stredomoria v danom období.
V minulosti sa zúčastnila výskumu archeologických lokalít v Nitre a okolí. Od roku 1993 sa podieľala na výskumoch v Abúsíre a iných lokalitách Dolného Egypta. Pôsobila ako docentka egyptológie v Českom egyptologickom ústave FF UK v Prahe. Bola členkou The International Association of Egyptologists.

</doc>
<doc id="674534" url="https://sk.wikipedia.org/wiki?curid=674534" title="Cyklický guanozínmonofosfát">
Cyklický guanozínmonofosfát

Cyklický guanozínmonofosfát (cGMP) je cyklický nukleotid odvodený od guanozíntrifosfátu (GTP). cGMP pôsobí ako druhý posol, podobne ako cAMP. Mechanizmus pôsobenia cGMP je pravdepodobne pomocou aktivácie vnútrobunkových proteínkináz v náväznosti na naviazanie peptidových hormónov, ktoré nevedia prejsť membránou, na vonkajšiu stranu bunky.
Syntéza.
Guanylátcykláza (GC) katalyzuje syntézu cGMP. Tento enzým premieňa GTP na cGMP. Peptidové hormóny, ako napríklad atriálny natriuretický faktor, aktivujú GC viazanú na membránu, zatiaľ čo rozpustná GC (sGC) sa zvyčajne aktivuje oxidom dusnatým. sGC je inhibovaná ODQ (1H-[1,2,4]oxadiazolo[4,3-a]chinoxalín-1-ónom).
Funkcie.
cGMP je bežný regulátor bunkovej apoptózy, glykogenolýzy a vodivosti iónových kanálov. Takisto uvoľňuje hladké svalstvo. V cievach vedie uvoľnenie hladkého svalstva k vazodilatácii a zvýšenému krvnému obehu.
cGMP je druhý posol vo fototransdukcii v oku. Prítomnosť svetla vo fotoreceptoroch cicavčích očí aktivuje fosfodiesterázu, ktorá rozkladá cGMP. Kanály na sodné ióny vo fotoreceptoroch sú závislé na cGMP, takže rozklad cGMP vedie k uzavretiu týchto kanálov, čo vedie k hyperpolarizácii fotoreceptorovej membrány a nakoniec odoslaniu vizuálnej informácie do mozgu.
cGMP takisto sprostredkováva spustenie atrakcie apikálnych dendritov pyramidálnych buniek kortikálnej vrstvy V voči semaforínu-3A (Sema3a). Sema3a odpudzujú axóny pyramidálnych buniek a priťahujú práve apikálne dendrity. Toto priťahovanie je sprostredkované zvýšenou hladinou rozpustnej guanylátcyklázy (sGC), ktorá sa nachádza v apikálnych dendritoch. sGC tvorí cGMP, čo vedie k sérii chemických aktivácií, ktoré majú za následok atrakciu Sema3a. Neprítomnosť sGC v axónoch spôsobuje repulziu Sema3a. Táto stratégia zabezpečuje polarizáciu pyramidálnych neurónov a prebieha v embryonálnom vývoji.
Podobne ako cAMP, cGMP sa syntetizuje keď receptory vône zaregistrujú vnem. cGMP sa produkuje pomaly a má trvalejše pôsobenie v porovnaní s cAMP, čo naznačuje jeho úlohu v dlhodobej odpovedi na vnemy vône, ako je dlhodobá potenciácia. cGMP sa syntetizuje membránovou i rozpustnou guanylátcyklázou. Štúdie ukázali, že syntéza cGMP začína aktiváciou sGC neurotransmiterom oxidom dusnatým. cGMP takisto vyžaduje vyššie vnútrobunkové koncentrácie cAMP a spojenie týchto dvoch druhých poslov vyzerá byť závislé na vnútrobunkovej koncentrácii vápnika.
Rozklad cGMP.
Mnoho fosfodiesteráz cyklických nukleotidov (PDE) vie rozložiť cGMP jeho hydrolýzou na 5'-GMP. PDE5, -6 a -9 sú špeciifcké pre cGMP, zatiaľ čo PDE1, -2, -3, -10 a -11 hydrolyzujú cAMP i cGMP.
Inhibítory fosfodiesteráz zabraňujú rozkladu cGMP, čím predlžujú alebo zvýrazňujú jeho efekt. Sildenafil (Viagra) a podobné lieky napríklad zvýrazňujú vazodilatačný efekt cGMP v corpus cavernosum, pretože inhubujú PDE5 (resp. PDE V). V tom spočíva liečba erektilnej dysfunkcie. Sildenafil však takisto inhibuje PDE6 v sietnici (aj keď má voči nej nižšiu afinitu než voči PDE5). Na základe toho sa znižuje vizuálna senzitivita, ale je nepravdepodobné, aby znemožnila bežné vizuálne procesy, okrem prípadov, kedy je nižšia viditeľnosť. Tento efekt nie je tak markantný u iných inhibítorov PDE 5, ako je tadalafil.
Aktivácia proteínkináz.
cGMP takisto pôsobí v regulácii niektorých proteín-dependentných kináz. Napríklad PKG (proteínkináza G) je dimér, ktorý pozostáva z jednej katalytickej a jednej regulačnej podjednotky, pričom regulačna podjednotka blokuje aktívne miesta katalytickej podjednotky.
cGMP sa viaže na regulačnú podjednotku PKG a aktivuje katalytické jednotky, čo umožní fosforyláciu substrátov. Narozdiel od iných proteínkináz, hlavne PKA, aktiváciou PKG nedochádza k disociácii katalytickej a regulačnej podjednotky.

</doc>
<doc id="674536" url="https://sk.wikipedia.org/wiki?curid=674536" title="Diabetes mellitus I. typu">
Diabetes mellitus I. typu



</doc>
<doc id="674537" url="https://sk.wikipedia.org/wiki?curid=674537" title="Diabetes mellitus II. typu">
Diabetes mellitus II. typu



</doc>
<doc id="674538" url="https://sk.wikipedia.org/wiki?curid=674538" title="Kvalifikácia na Majstrovstvá sveta vo futbale 2022 – Ázia">
Kvalifikácia na Majstrovstvá sveta vo futbale 2022 – Ázia

Ázijská časť kvalifikácie na Majstrovstvá sveta vo futbale 2022 bola jednou zo šiestich kontinentálnych častí kvalifikácie MS vo futbale 2022, ktoré sa budú konať v Katare. Bola určená pre národné tímy, ktoré sú členmi Ázijskej futbalovej konfederácie (AFC). Organizácii AFC boli k dispozícii štyri priame miesta na finálovom turnaji a jedno miesto v medzikonfederačnom play-off.
Formát.
Prvé kolo: 12 tímov (v rebríčku na 35. až 46. mieste) hralo dvojzápasové play-off doma a vonku. 6 víťazov postúpilo do druhého kola.
Druhé kolo: 40 tímov (v rebríčku na 1. až 34. mieste, plus 6 víťazov prvého kola) bolo rozdelených do 8 skupín po piatich tímoch. 7 víťazov skupín (Katar ako víťaz skupiny a usporiadateľ MS postúpil priamo na MS) a 5 najlepších tímov z druhých miest postúpilo do tretieho kola.
Tretie kolo: 12 tímov, ktoré postúpili z druhého kola, bolo rozdelených do dvoch skupín po 6 tímov. Prvé dva tímy z každej skupiny postúpia na MS, tretie tímy zo skupín postupujú do štvrtého kola.
Štvrté kolo: Tretie tímy zo skupín tretieho kola odohrajú jeden vzájomný zápas. Víťaz postúpi do medzikonfederačného play-off.
Účastníci.
Všetkých 46 národných tímov pridružených k FIFA z AFC vstúpilo do kvalifikácie. Tímy boli nasadené na základe ich postavenia v rebríčku FIFA z apríla 2019 (uvedené v zátvorke).
Prvé kolo.
V prvom kole hralo 12 najnižšie postavených tímov AFC podľa rebríčka FIFA v šiestich dvojiciach play-off doma a vonku. Víťazi postúpili do druhého kola. Prvé zápasy sa hrali 6. júna 2019, odvety 11. júna 2019.
Druhé kolo.
V druhom kole hralo 34 najvyššie postavených tímov AFC podľa rebríčka FIFA a 6 víťazov z prvého kola v ôsmich skupinách po piatich tímoch. Zápasy sa hrali od 5. septembra 2019 do 15. júna 2021. Víťazi skupín a 5 najlepších tímov z druhých miest postúpili do tretieho kola. Katar vyhral skupinu E, ale ako usporiadateľ MS nemusel hrať tretie kvalifikačné kolo a postúpil priamo na MS. KĽDR mala hrať v skupine H, ale odstúpila z kvalifikácie pre COVID-19.
Tretie kolo.
Tímy hrajú vo dvoch skupinách po šiestich tímoch. Prvé dva tímy z každej skupiny postúpia na Majstrovstvá sveta. Tretie tímy budú hrať štvrté kvalifikačné kolo.
Štvrté kolo.
Dva tímy z tretích miest z tretieho kola odohrali jeden vzájomný zápas, v ktorom sa rozhodlo, ktorý tím postúpi do medzikonfederačného play-off. Hralo sa v Dohe v Katare 7. júna 2022.
Austrália postúpila do medzikonfederačného play-off.
Medzikonfederačné play-off.
Žreb medzikonfederačného play-off sa konal 26. novembra 2021. Víťaz štvrtého kola ázijskej kvalifikácie nastúpil proti piatemu tímu juhoamerickej kvalifikácie. Hralo sa na neutrálnom ihrisku v Katare 13. júna 2022.
Austrália postúpila na Majstrovstvá sveta.

</doc>
<doc id="674541" url="https://sk.wikipedia.org/wiki?curid=674541" title="Glykogenolýza">
Glykogenolýza

Glykogenolýza je postupný rozklad glykogénu s "n" jednotkami glukózy na glukóza-1-fosfát a glykogén s "n-1" jednotkami glukózy. Vetvy glykogénu sú katabolizované postupnným odbúravaním monomérov glukózy vďaka fosforolýze enzýmom glykogénfosforyláze.
Mechanizmus.
Celková reakcia rozkladu glykogénu n a glukóza-1-fosfát je
glykogén(n jednotiek) + Pi ⇌ glykogén(n-1 jednotiek) + glukóza-1-fosfát
Glykogénfosforyláza štiepi väzbu, ktorou je naviazaná terminálna glukóza na vetvu glykogénu substitúciou fosfátovej skupiny za α[1→4] väzbu (na obrázku červené). Enzým fosfoglukomutáza potom premieňa glukóza-1-fosfát na glukóza-6-fosfát, ktorý sa následne zvyčajne spracováva v glykolýze.
Glukózové zvyšky sú fosforolyzované až dokým sa nenachádzajú štyri zvyšky od α[1→6] rozvetvenia glykogénu (na obrázku zelené). Transglykozyláza následne presúva tri zo zvyšných štyroch jednotiek glukózy na iný koniec vetvy glykogénu. Tým sa odhalí α[1→6] väzba a potom sa táto posledná glukózová jednotka hydrolyzuje α[1→6] glukozidázou. V tomto prípade (ako jedinom) vzniká samostatná glukóza namiesto glukóza-1-fosfátu. Glukóza sa následne fosforyluje hexokinázou na glukóza-6-fosfát.
Funkcia.
Glykogenolýza prebieha v svaloch a pečeni ako odpoveď na hormonálne a neurálne signály. Glykogenolýza hrá dôležitú úlohu pri akútnom strese (zvýšení hladiny adrenalínu) a regulácii glukózy v krvi.
V myocytoch (svalových bunkách) poskytuje rozklad glykogénu okamžitý zdroj glukóza-6-fosfátu na glykolýzu, čím poskytuje energiu na sťahy svalov. V hepatocytoch (pečeňových bunkách) je hlavnou úlohou rozkladu glykogénu uvoľnenie glukózy do krvného obehu, aby ju mohli prijať ostatné bunky. Fosfátová skupina glukóza-6-fosfátu sa odstraňuje enzýmom glukóza-6-fosfatázou, ktorá nie je prítomná v myocytoch, a voľná glukóza opúšťa GLUT2 kanálmi s uľahčenou difúziou v bunkovej membráne hepatocytov.
Regulácia.
Glykogenolýza je regulovaná hormónmi, ktoré reagujú na hladinu glukózy v krvi, a to glukagónom a inzulínom. Glykogenolýza je stimulovaná epinefrínom (adrenalínom). Inzulín silne inhibuje glykogenolýzu.
V myocytoch môže byť glykogenolýza stimulovaná aj neurálnymi signálmi.
Klinický význam.
Parenterálne (intravenózne) podaný glukagón je bežný spôsob riešenia diabetických pohotovostí, keď nie je možné orálne podať cukor. Takisto je možné podať glukagón intramuskulárne. 

</doc>
<doc id="674542" url="https://sk.wikipedia.org/wiki?curid=674542" title="Darren Wharton">
Darren Wharton

Darren Leigh Wharton (* 25. december 1961, Failsworth, Lancashire, Anglicko) je britský klávesista, spevák a skladateľ. Je vedúcim členom svojej skupiny, Dare, od roku 1985, ale najprv sa dostal do povedomia ako člen Thin Lizzy. Jeho syn Paris je tiež hudobníkom.
Životopis.
Wharton sa pripojil ku skupine Thin Lizzy v roku 1980, vo veku 17 rokov, po tom, čo videl frontmana Phila Lynotta hrať v skupine hrajúcej cover verzie. Angažoval sa v nej až do rozpadu v roku 1983. Wharton zložil neskoršie klasiky Thin Lizzy ako „Angel of Death“ a „The Sun Goes Down“. Objavil sa aj na sólovom albume Phila Lynotta "The Philip Lynott Album" (1982).
Po Thin Lizzy založil Wharton skupinu Dare, ktorá do roku 2010 vydala sedem albumov. Skupina hrá melodický hard rock s keltskými vplyvmi. Wharton tiež hrá s novou zostavou skupiny Thin Lizzy.

</doc>
<doc id="674543" url="https://sk.wikipedia.org/wiki?curid=674543" title="Flavoxantín">
Flavoxantín

Flavoxantín je prírodný xantofylový pigment so zlato-žltou farbou, ktorý sa v malých množstvách nachádza v rôznych rastlinách. Je to prídavná látka v potravinách a má priradené E číslo E161a. Flavoxantín je potravinárkse farbivo, ale nie je povolený na použitie v EÚ ani USA. Jeho použitie je povolené v Austrálii a na Novom Zélande.

</doc>
<doc id="674544" url="https://sk.wikipedia.org/wiki?curid=674544" title="E161a">
E161a



</doc>
<doc id="674546" url="https://sk.wikipedia.org/wiki?curid=674546" title="Β-Kryptoxantín">
Β-Kryptoxantín

β-Kryptoxantín alebo len kryptoxantín je prírodný karotenoidový pigment. Bol izolovaný z rôznych zdrojov, ako napríklad ovocie rastlín rodu "Physalis", pomarančovej šupky, papáji, žĺtka, masla, jabĺk a hovädzieho krvného séra.
Chemické vlastnosti.
Štruktúrou je β-kryptoxantín príbuzný β-karoténu, ale má o hydroxylovú skupinu viac. Je to xantofylové farbivo.
V čistej forme je β-kryptoxantín červená kryštalická pevná látka s kovovým odleskom. Je rozpustný v chloroforme, benzéne, pyridíne a sírouhlíku.
Biológia a medicína.
V ľudskom tele sa β-kryptoxantín premieňa na vitamín A (retinol) a preto sa pokladá za provitamín A. Ako ostatné karotenoidy, β-kryptoxantín je antioxidant a pomáha predísť poškodeniu buniek a DNA voľnými radikálmi, takisto stimuluje opravu oxidačného poškodenia DNA.
Posledné objavy v niekoľkých epidemiologických štúdiách naznačujú, že β-kryptoxantín by mohol pôsobiť chemopreventívne (zabraňovať vzniku rakoviny) voči rakovine pľúc, teda existuje inverzná asociácia β-kryptoxantínu s rakovinou pľúc. Na druhej strane bol však normálny až vyšší príjem β-kryptoxantínu u dospelých pacientov s diagnostikovaným malígnym gliómom asociovaný s horšou šancou na prežitie.
Iné použitia.
β-Kryptoxantín sa používa ako potravinárske farbivo a má priradené E číslo E161c. Jeho použitie nie je povolené v EÚ ani USA. Jeho použitie je povolené v Austrálii a na Novom Zélande.

</doc>
<doc id="674547" url="https://sk.wikipedia.org/wiki?curid=674547" title="E161c">
E161c



</doc>
<doc id="674549" url="https://sk.wikipedia.org/wiki?curid=674549" title="Deoxycytidín">
Deoxycytidín

Deoxycytidín je deoxyribonukleozid, ktorý je súčasťou DNA. Podobá sa ribonukleozidu cytidínu, ale hydroxylová skupina na 2' uhlíku ribózy je nahradená deoxyribózou. Pozostáva teda z bázy cytozínu a pentózy deoxyribózy.
Enzým deoxycytidínkináza fosforyluje deoxycytidín, čím vzniká deoxycitidínmonofosfát (dCMP), prekurzor DNA. Z neho následne vzniká deoxyuridínmonofosfát (dUMP) a tymidínfosfát (TMP).
Deoxycytidín je takisto prekurzorom pre 5-aza-2'-deoxycytidín, liečivo pre pacientov s myelodysplastickým syndrómom (MDS). Táto zlúčenina spomaľuje bunkový cyklus, pretože interferuje s metyláciou génu P15/INK4B, čím sa zvýši expresia P15/INK4B proteínu, ktorý potlačí premenu MDS na leukémiu.

</doc>
<doc id="674550" url="https://sk.wikipedia.org/wiki?curid=674550" title="5-metyluridín">
5-metyluridín

5-metyluridín (m5U alebo m5U), takisto nazývaný ribotymidín, je pyrimidínový nukleozid. Je to ribonukleozidový analóg deoxyribonukleozidu tymidínu, ktorý nemá hydroxylovú skupinu na 2' pozícii ribózy. 5-Metyluridín má bázu tymín naviazanú na pentózu ribózu.

</doc>
<doc id="674551" url="https://sk.wikipedia.org/wiki?curid=674551" title="Ribotymidín">
Ribotymidín



</doc>
<doc id="674552" url="https://sk.wikipedia.org/wiki?curid=674552" title="5-Metyluracil">
5-Metyluracil



</doc>
<doc id="674553" url="https://sk.wikipedia.org/wiki?curid=674553" title="Deoxyuridín">
Deoxyuridín

Deoxyuridín (dU) je nukleozid, ktorý sa skladá z bázy uracilu a pentózy deoxyribózy. Podobá sa na uridín, ale na 2' uhlíku ribózy je jeho hydroxylová skupina nahradená vodíkom. Deoxyuridín vzniká z deoxycytidínu pôsobením cytidíndeaminázy. 
Idoxouridín a trifluridín sú analógy deoxyuridínu používané ako antivirotiká. Sú podobné deoxyuridínu a začleňujú sa do DNA pri replikácii, ale na uracile majú vedľajšie skupiny (jód a metyltrifluórovú skupinu), ktoré zabraňujú párovaniu báz. Deoxyuridín sa dá použiť i na syntézu edoxudínu.
Deoxyuridín existuje vo všetkých živých organizmoch a môže sa stať súčasťou DNA v prokaryotoch i eukaryotoch jedným z dvoch mechanizmov. Prvým z nich je odstránenie aminoskupiny z cytozínu, čím vzniká uracil. Druhým je neplánované začlenenie pyrimidínu na miesto tymínu do DNA, čím vzniká deoxyuridínmonofosfát (dUMP).
UMP syntázová deficiencia je metabolická porucha u ľudí, ktorá súvisí s deoxyuridínom. Deoxyuridín pre nich môže byť toxický. Takisto bol nájdený v niektorých jedlách, takže by mohol byť indikátorom pre poruchy na základe konzumácie týchto jedál.

</doc>
<doc id="674554" url="https://sk.wikipedia.org/wiki?curid=674554" title="Subjekt práva">
Subjekt práva



</doc>
<doc id="674555" url="https://sk.wikipedia.org/wiki?curid=674555" title="Subjekt práv">
Subjekt práv



</doc>
<doc id="674556" url="https://sk.wikipedia.org/wiki?curid=674556" title="Právna osobnosť">
Právna osobnosť



</doc>
<doc id="674557" url="https://sk.wikipedia.org/wiki?curid=674557" title="Právna spôsobilosť">
Právna spôsobilosť

Právna spôsobilosť (niekedy nazývaná právna subjektivita alebo právna osobnosť [oboje v najširšom zmysle]) je možnosť (spôsobilosť) mať práva a povinnosti a správať sa určitým právne relevantným spôsobom.
Typy.
Typy právnej spôsobilosti sú: 

</doc>
<doc id="674559" url="https://sk.wikipedia.org/wiki?curid=674559" title="Kolok veľký">
Kolok veľký

Kolok veľký ("Zingel zingel") je druh ryby z čeľade ostriežovité ("Percidae"). 
Je rozšírený v rýchlo tečúcich vodách a podhorských tokoch v povodiach riek Dunaj, Dnester a Prut.
Dorastá do 48 cm, zvyčajne 20 až 30 cm a váhy 250 g. Telo má vretenovité, hlava je zhora sploštená a ústa sú polospodné. Aktívny je v noci, živí sa bentosom alebo malými rybami.
Neresí od apríla do mája na štrkovom alebo pieskovom dne, do ktorého kladie lepkavé vajíčka.

</doc>
<doc id="674560" url="https://sk.wikipedia.org/wiki?curid=674560" title="Zingel zingel">
Zingel zingel



</doc>
<doc id="674562" url="https://sk.wikipedia.org/wiki?curid=674562" title="Malý Inovec">
Malý Inovec

Malý Inovec () je druhý najvyšší vrch v pohorí Pohronský Inovec. Leží nad obcou Veľká Lehota, približne severovýchodne od mesta Zlaté Moravce.
Poloha.
Nachádza sa v centrálnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a zasahuje na katastrálne územie obcí Obyce a Čaradice. 
Opis.
Malý Inovec leží v najvyššej časti Pohronského Inovca, v tesnom susedstve dominantného Veľkého Inovca (). Ten na východe oddeľuje Inovecké sedlo, severovýchodne leží Sedlová skala (), ďalším sedlom je severným smerom oddelené Brestovo (Dreichov vrch; ), západným smerom susedí Dúbrava () a Hrádok () a južným Pečanský vrch (). Vrcholový pahorok má pretiahnutý tvar, orientovaný severo-južným smerom, pričom jeho najvyšší bod sa nachádza v južnej časti. Severné a západné svahy masívu patria do povodia Žitavy, kam smerujú Osný a Sviniarsky potok, odvodňujúce túto oblasť. Južne situované svahy odvodňuje Tekovský potok a jeho prítok Inovecký potok do Hrona. Najbližšími sídlami sú severne ležiaca Veľká Lehota a východne situovaná osada Stará Huta, patriaca k mestu Nová Baňa. Severozápadne ležia Jedľové Kostoľany, západne Obyce a južným smerom obce Čaradice a Tekovské Nemce. 
Výhľady.
Vrcholovú časť Malého Inovca pokrýva zmiešaný les, ktorý neumožňuje rozhľad. Na svahoch je však niekoľko horských lúk, z ktorých je obmedzený výhľad na okolité vrchy pohoria a blízku Podunajskú pahorkatinu. Z vhodných lokalít a pri vhodných podmienkach je vidieť aj Tribeč, Považský Inovec, Strážovské vrchy, Vtáčnik, Kremnické vrchy a Štiavnické vrchy, nezriedka i hrebeň Nízkych Tatier.
Prístup.
Na vrchol nevedie značený chodník, preto prístup je možný lesom z okolitých chodníkov, smerujúcich do Inoveckého sedla. 

</doc>
<doc id="674565" url="https://sk.wikipedia.org/wiki?curid=674565" title="Inovecké sedlo">
Inovecké sedlo

Inovecké sedlo () je horské sedlo v pohorí Pohronský Inovec. Leží medzi Veľkým () a Malým Inovcom (). V sedle je významná križovatka turistických chodníkov a cyklotrás a neďaleko stojí horská Chata pod Inovcom.
Poloha.
Nachádza sa v centrálnej časti pohoria, v geomorfologickom podcelku Veľký Inovec. Sedlo leží v Nitrianskom kraji, na území okresu Zlaté Moravce a zasahuje na katastrálne územie obcí Obyce a Tekovské Nemce. Východnú časť tvorí úpätie Veľkého Inovca (), najvyššieho vrchu pohoria, západnú časť tvorí úpätie Malého Inovca (). Sedlom vedie lesná cesta, smerujúca ku neďalekej chate. Lokalita horskej lúky poskytuje zaujímavý výhľad na blízku Podunajskú pahorkatinu. 
Severne pod sedlom pramení Osný potok, smerujúci do Žitavy, v južne sa zvažujúcej časti sedla pramení Tekovský potok, smerujúci do Hrona. Najbližšími sídlami sú severne ležiaca Veľká Lehota a východne situovaná osada Stará Huta, patriaca k mestu Nová Baňa a južným smerom ležiace obce Čaradice a Tekovské Nemce.

</doc>
<doc id="674566" url="https://sk.wikipedia.org/wiki?curid=674566" title="Dna">
Dna

Dna alebo lámka, pakostnica, gout, staršie podagra (lat. "arthritis uratica") je metabolické ochorenie, ktoré sa vyznačuje vysokými hodnotami kyseliny močovej v sére a epizódami akútnej artritídy vyvolanej mikrokryštálikmi natriumurátu. Sú často sprevádzané rozmanitými mimokĺbovými príznakmi a neskôr aj chronickým poškodením kĺbov. Dna je bežná forma zápalovej artritídy, ktorá je veľmi bolestivá. Zvyčajne postihuje len jeden kĺb (často kĺb palca na nohe). U pacienta bývajú epizódy, keď sa príznaky zhoršujú, označujeme ich ako „vzplanutia“, a epizódy, keď nie sú žiadne príznaky, označujeme ako remisia. Opakované záchvaty dny môžu viesť k dnovej artritíde, čo je zhoršujúca sa forma artritídy.
Patogenéza.
Dna je spôsobená stavom známym ako hyperurikémia, kedy je v tele zvýšená koncentrácia kyseliny močovej. Telo vytvára kyselinu močovú pri rozklade purínov, ktoré sa nachádzajú prirodzene v potravinách, ktoré konzumujeme. Keď je v tele príliš veľa kyseliny močovej, jej kryštály sa môžu hromadiť v kĺboch, tekutinách a tkanivách v tele. Hyperurikémia nie vždy spôsobuje dnu.
Klinický obraz.
Charakteristickým prejavom dny je bolestivý záchvat (artritická epizóda), ktorá zvyčajne nastupuje veľmi rýchlo. Obyčajne sa začína v nočných hodinách, ale môže vzniknúť aj v ktorúkoľvek dennú hodinu. Prekvapuje niekedy náhlymi príznakmi, inokedy predchádzajúcimi tráviacimi poruchami (nechutenstvo, pocity na zvracanie, nadúvanie a pod.). Môže byť sprevádzané nápadnými zmenami nálady, rozrušenosťou, nervozitou, neurčitými bolesťami, niekedy potením, zníženým vylučovaním moču. Inokedy častejším nutkaním na močenie. Postihnutý kĺb zvykne bolieť ešte pred prejavením sa symptómov. Takéto predzvestné príznaky majú pre pacienta veľký význam, lebo začatím liečenia záchvatu práve v tomto štádiu možno predísť jeho úplnému rozvinutiu.
V počiatočných štádiách ochorenia nevidieť na postihnutom kĺbe nijakú zmenu a pacient má pocit, akoby ho tlačila topánka. Častokrát sa však zjaví na postihnutom kĺbe zdurenina, koža nad ňou je teplejšia, sčervenie do farby plameňa a neskôr nadobudne fialkastú farbu. Celé podkožie presiakne a cievy v blízkom okolí zápalu sa rozšíria. Bolesť sa stupňuje. Celkové príznaky ochorenia sú nechutenstvo, nadúvanie, bolesti hlavy v zátylí, malátnosť, niekedy aj bolesti v krížoch a často triaška s následnou zvýšenou teplotou.
Záchvat býva časovo ohraničený. Spontánne ustupuje v priemere o 4 až 7 dní a pri liečení o 24 až 36 hodín. S ustupujúcim zápalom sa postupne zmierňujú aj bolesti, koža nad kĺbom bledne, svrbí a olupuje sa, čo znamená, že dnový záchvat sa končí. Po odznení záchvatu, najmä na začiatku ochorenia, sa pacient opäť cíti dobre a nemusí pociťovať kĺbové a iné ťažkosti. Na začiatku ochorenia obyčajne býva postihnutý iba jeden kĺb (najviac dva kĺby). Okrem základného kĺbu palca na nohe môžu byť dnou postihnuté aj ďalšie kĺby nohy, kolena, kĺby na ruke a prstoch, ako aj na lakti. Pri ďalších záchvatoch môžu byť postihnuté i viaceré kĺby naraz. Pri neliečenej dne a v prípade nedodržania nevyhnutnej životosprávy obvykle vznikajú opakované záchvaty. Na viackrát postihnutých kĺboch nastanú chronické zmeny, ktoré ich deformujú a znižujú ich funkciu a mobilitu v období medzi záchvatmi. Po opakovaných dnových záchvatoch sa vytvára u chorých obraz chronickej dny, t.j. pretrvávajúce príznaky postihnutia kĺbov a vytváranie tofov (tophus, lat. kameň).
Diagnostika a liečba.
Lekár diagnostikuje dnu posúdením príznakov a výsledkov fyzického vyšetrenia, röntgenových lúčov a laboratórnych testov. Dnu možno diagnostikovať (vyšetreniami – testy, RTG) iba počas vzplanutia, keď je kĺb horúci, opuchnutý a bolestivý a keď laboratórny test potvrdí prítomnosť kryštálov kyseliny močovej v postihnutom kĺbe.
Aby sa dosiahlo rýchle a úplné vymiznutie symptómov, liečba akútnej dny by sa mala začať do 24 hodín od nástupu príznakov ochorenia. Perorálne kortikosteroidy, intravenózne kortikosteroidy, NSAID (nonsteroidal anti-inflammatory drug - nesteroidné protizápalové lieky) a kolchicín sú účinné pri liečbe akútnych vzplanutí dny. NSAID sú liečbou prvej voľby. Indometacín (Indocin) bol historicky preferovanou voľbou, neexistuje však dôkaz, že je účinnejší ako ktorýkoľvek iný NSAID. Lekár môže indikovať NSAID alebo kolchicín, ktoré sa majú užívať každý deň, aby sa budúce záchvaty stali menej bolestivými. Kvôli potenciálnej toxicite by sa kolchicín nemal používať na liečbu akútnej dny, ale mal by sa používať v nízkych dávkach (0,6 až 1,2 mg/deň) na profylaxiu rekurentných záchvatov dny.
Kortikosteroidy sú vhodnou alternatívou pre pacientov, ktorí netolerujú NSAID alebo kolchicín. Pacientom s diabetes mellitus možno podávať kortikosteroidy na krátkodobé užívanie s náležitým monitorovaním hyperglykémie. Keď je dna obmedzená na jeden kĺb, intraartikulárne injekcie kortikosteroidov môžu byť vhodnejšie ako systémové kortikosteroidy, najmä kvôli ich nižšiemu profilu nežiaducich účinkov. Po prerušení liečby kortikosteroidmi na akútnu dnu sú časté rebound, a teda znovuobjavenie sa ochorenia. Na zníženie rizika „rebound fenoménu“ sa odporúča preventívna liečba.
Kolchicín je ďalšou možnosťou liečby akútnej dny. Generický kolchicín sa používa už desaťročia, neprešiel formálnym preskúmaním zo strany amerického Úradu pre kontrolu potravín a liečiv (FDA) pre túto indikáciu až do roku 2009. V tomto roku bol schválený značkový kolchicín (Colcrys). Colcrys je však finančne nákladný a generický kolchicín už nie je dostupný. Okrem toho kolchicín nemá analgetické vlastnosti a môže byť menej účinný pri liečbe akútnych vzplanutí, ak sa podáva po 72 až 96 hodinách od nástupu symptómov. Bežné nežiaduce účinky zahŕňajú nevoľnosť, vracanie a hnačku. Kolchicín sa má používať u pacientov s poruchou funkcie pečene alebo obličiek.
Prevencia.
Primárna prevencia.
Stratégie primárnej prevencie smerujú k tomu, aby pacient predišiel vzniku ochorenia, súčasťou sú rôzne aktivity na podporu zdravia a primárne preventívne opatrenia. Najdôležitejšia je zdravotná výchova, osveta, na zabránenie vzniku ochorenia. Na predchádzanie vzniku ochorenia sa odporúča pitie väčšieho množstva vody a iných nealkoholických tekutín, pitie menej alkoholu, najmä piva, obmedzenie konzumácie mäsa, hlavne mäsa s vysokým obsahom purínov a morských plodov, zvýšenie príjmu ovocia, zeleniny, strukovín a celozrnných výrobkov. Ovocie bohaté na antioxidanty ako sú tmavo sfarbené ovocie, medzi ktoré patria černice, čučoriedky, hrozno, maliny a najmä čerešne môžu pomôcť udržať kyselinu močovú pod kontrolou. Konzumácia mierneho množstva vitamínu C je tiež spojená s nižšími hladinami kyseliny močovej. Avšak veľmi veľké dávky vitamínu môžu skutočne zvýšiť hladiny kyseliny močovej. Okrem toho zmeny v stravovaní môžu mať za cieľ zníženie telesnej hmotnosti. Častokrát býva u vegetariánov spájaná sója so zvýšenou koncentráciou purínov, avšak túto hypotézu zamietli čínski vedci, ktorí robili výskum na ženách v období po menopauze. Obezita je taktiež rizikovým faktorom dny. Udržiavanie zdravej hmotnosti prostredníctvom vyváženej stravy a pravidelného cvičenia môže pomôcť predchádzať dnovým záchvatom.
Sekundárna prevencia.
Sekundárna prevencia sa zameriava hlavne na diagnostiku a liečbu už existujúceho ochorenia v jeho ešte skorých štádiách. Zaoberá sa prevenciou komplikácií ochorenia, skríningom pacientov, adekvátnou liečbou, ktorá je zostavená z podrobného chorobného procesu a hlavne včasnou diagnostikou. Inhibítory xantínoxidázy a probenecid zabraňujú záchvatom dny znížením množstva kyseliny močovej v krvi.
Terciárna prevencia.
Terciárna prevencia korešponduje s rehabilitáciou. Cieľom je odstrániť alebo zmierniť dopady choroby na pacienta, jeho príbuzných a spoločnosť. Kladie sa dôraz na sledovanie tvorby tofov a obličkových kameňov v dôsledku chronicky vysokých hladín kyseliny močovej. Tofy sú tvrdé usadeniny kyseliny močovej pod kožou. Pre ľudí s častými akútnymi vzplanutiami alebo chronickou dnou môžu lekári odporučiť preventívnu liečbu na zníženie hladín kyseliny močovej v krvi pomocou liekov ako alopurinol, febuxostat a peglotikáza.
Zriedkavé dnové ochorenia.
Okrem dny poznáme aj ďalšie, ale veľmi zriedkavé metabolické poruchy, ktoré postihujú funkciu kĺbov. Všetky sú podmienené genetickými predispozíciami. Pri pseudo dne sa v kĺboch neakumulujú kryštáliky kyseliny močovej, ale postupne kalcifikuje chrupka. Časom však tiež dôjde k obmedzeniu pohybu. Príčinou je hyperfunkcia prištítnych žliaz, ktoré sa podieľajú na regulácii metabolizmu vápnika. Aj toto ochorenie sprevádzajú záchvaty bolesti. Ak je z genetických dôvodov narušený metabolizmus železa, dochádzda k idiopatickej hemochromatóze. Pri nej sú najprv postihnuté kĺby ruky. Pri ochronóze sa v kĺbovej chrupke a šlachách ukladajú černavé pigmenty, produkty metabolizmu bielkovín. Ochorenie sa prejavuje veľmi podobnými symptómami. Bez liečby by aj v tomto prípade došlo k poškodeniu kĺbov a obmedzeniu funkcie pohybu. Aj pri poruchách metabolizmu tukov vznikajú substancie, ktoré sa ukladajú v kĺboch a môžu vyvolávať zápalové procesy.

</doc>
<doc id="674568" url="https://sk.wikipedia.org/wiki?curid=674568" title="Tymidín">
Tymidín

Tymidín (dT alebo dThd) je pyrimidínový deoxynukleozid. Predpona deoxy- sa často vynecháva, pretože tymínové nukleotidy sa neúčastia syntézy RNA (kde sú namiesto toho nahradené uracilovými nukleotidmi). Tymidín je DNA nukleozid T, kde sa páruje s deoxyadenozínom (A) v dvojzávitnici DNA. V bunkovej biológii sa používa na synchronizáciu buniek v G1/počiatočnej S fáze.
Kedysi pochádzala väčšina produkcie tymidínu zo sledích spermií, až kým sa tymidín nezačal vo veľkom používať na tvorbu antiretrovirotika azidotymidínu (AZT). Tymidín sa nachádza prakticky výhradne v DNA, ale môže sa objaviť v T-slučke tRNA.
Štruktúra a vlastnosti.
Tymidín je nukleozid zložený z pentózy deoxyribózy a bázy tymínu. Jeho fosforyláciou potom vzniká dTMP, dTDP a dTTP.
Je to biely prášok alebo malé biele kryštáliky.
Tymidín je netoxický, keďže je to jeden zo štyroch nukleozidov tvoriacich DNA a prirodzene sa náchadza vo všetkých živých organizmoch a DNA vírusoch. RNA obsahuje namiesto tymidínu uridín (uracilový nukleozid). Uracil je veľmi podobný tymínu, ktorý sa takisto nazýva 5-metyluracil. Keďže tymínové nukleotidy sú prekurzorom DNA, ale nie RNA, predpona „deoxy“ sa často vynecháva.
Tymidín je vedený ako chemický teratogén.
Modifikované analógy.
Azidozymidín (AZT) sa používa ako liek na HIV. AZT inhibuje proces reverznej transkripcie, čo je kritický krok životného cyklu vírusu.
Radioznačený tymidín (TdR), napríklad tríciovaný tymidín (3H-TdR), sa bežne používa hodnotenie proliferácie buniek. Tymidín sa zabudováva do deliacich sa buniek a úroveň zabudovania, ktorá sa meria kvapalinovou scintilačnou spektrometriou, je úmerný množstvu deliacich sa buniek. Takýmto spôsobom je možné merať proliferáciu lymfocytov u lymfoproliferatívnych porúch.
Mnoho tymidínových analógov sa používa na sledovanie bunkových procesov:
Jedným z antivirotík je aj edoxudín.
Mutagenita tymidínu.
Počas rastu bakteriofágu T4 spôsobuje vyššia dostupnosť tymidínu mutácie. Nedostatok tymidínu takisto spôsobuje mutácie. Tymidylátový auxotrof diploidnej kvasinky "Saccharomyces cerevisiae" bol kultivovaný pod rôznymi podmienkami a koncentráciami tymidylátu od nadbytku až po nedostatok. Vysoké koncentrácie tymidylátu boli mutagénne i rekombinogénne, nedostatok bol rekombinogénny, ale len slabo mutagénny.

</doc>
<doc id="674572" url="https://sk.wikipedia.org/wiki?curid=674572" title="Adonxs">
Adonxs

Adam Pavlovčin (* 13. september 1995, Myjava), vystupujúci ako ADONXS (štylizované veľkými písmenami), je slovenský spevák-skladateľ, model a tanečník, známy svojím hlbokým basovým hlasom a pódiovou extravaganciou. V rokoch 2015 – 2020 bol lídrom londýnskej alternatívnej skupiny PACE. Je päťnásobným majstrom Slovenska v tanečných disciplínach IDO. V roku 2021 sa stal víťazom "SuperStar". V roku 2022 obdržal nomináciu na Objav roka na Ruka Hore Awards 2021 a bol ocenený na zozname "Forbes 30 pod 30". V novembri 2022 vydal debutový sólový album "Age of Adonxs", z ktorého single „Moving On“ a „Game“ sa stali najhranejšou skladbou slovenského interpreta v éteri. Je bratom herečky Radky Pavlovčinovej a synom výtvarnej umelkyne Moniky Sabo. Reprezentoval Česko v súťaži Eurovision Song Contest 2025 s pesničkou Kiss Kiss Goodbye.
Raný život.
Adam Pavlovčin sa narodil 13. septembra 1995 na Myjave, vyrastal však na Záhorí v Senici a obci Cerová. Po vzore staršej sestry sa od útleho detstva súťažne venoval tancu, spevu a učil sa hrať na klavíri. So spevom ale prestal, keď mu v období dospievania jeho dovtedy vysoký hlas (tenor) zmutoval až na najnižší ľudský hlas, aký existuje (basso profondo). Extrémna zmena hlasu a strata tenorového rozsahu mala za následok, že novým, hlbokým basovým hlasom vhodným do opery už nedokázal zaspievať piesne populárnej hudby, v ktorej tenori dominujú. V dôsledku toho sa zameral na tanec a v nasledujúcich rokoch sa stal niekoľkonásobným majstrom Slovenska v tanečných disciplínach street dance (neskôr aj trikrát v kategórii dospelých). V pätnástich rokoch sa odsťahoval od rodičov do Bratislavy, kde navštevoval Bilingválne gymnázium C. S. Lewisa. Chodil aj na hodiny herectva do akadémie v Divadle Nová scéna, pôsobil v profesionálnych tanečných súboroch a začal sa venovať modelingu. 
K spevu sa vrátil vďaka českej hlasovej pedagogičke, opernej dive Hane Peckovej, ktorá ho v Prahe učila, ako spievať hlbokým hlasom a zároveň ho v priebehu rokov naspäť dopracovala k vysokému hlasovému rozsahu. Po maturite sa tam odsťahoval a rok sa živil ako všestranný umelec na voľnej nohe, kým sa nerozhodol odísť do Londýna zamerať sa na hudobnú kariéru.
Vysokoškolské štúdium spevu a hudobnej kompozície absolvoval v Londýne na prestížnom Britskom a írskom inštitúte modernej hudby (BIMM London), z ktorého vzišli umelci ako James Bay, Tom Odell či Marina Diamandis. Promoval s najvyšším vyznamenaním.
Aby dokázal splácať vysoké školné a náklady na živobytie, popri štúdiu si naraz zarábal opatrovaním detí, prácou v gay klube, modelingom, hraním s kapelou a vyučovaním spevu. Adonxs, ktorý rodičom oznámil, že je gej, dva týždne po tom, ako sa v osemnástich rokoch „strašne zamiloval“ do muža, označil svoje vysokoškolské roky v Londýne za prelomové obdobie života, ktoré zásadným spôsobom formovalo jeho osobnosť a ovplyvnilo jeho tvorbu.
Prvou piesňou, ktorú Adonxs v živote napísal, bola „Speechless Boy“, ktorej nízkorozpočtový videoklip vydaný v roku 2016 pred odchodom do Londýna predstavoval jeho verejný coming out. Skladbu z YouTube neskôr odstránil.
Kariéra.
Hudba.
2015 – 2020: Líder skupiny PACE.
Ešte počas štúdia na gymnáziu Adonxs založil hudobné zoskupenie PACE so svojím spolužiakom, dnes skladateľom filmovej hudby, Adriánom Čermákom, ktorý rovnako odišiel študovať do Londýna. Tam sa dvojica rozrástla o ďalších dvoch hudobníkov, monackého gitaristu Lorenza Calva a gréckeho bubeníka Chrisa Eleosa. Začiatkom roka 2018 PACE vydali debutové album "Keeper" obsahujúce sedem skladieb v štýle alternatívneho, prevažne barokového popu, ktoré kombinujú Čermákove prvky symfonického orchestra (nástroje ako lesný roh, trombóny, sláčikové nástroje) s hlbokými vokálmi a autobiografickými textami Adonxsa, ktorý je „uväznený vo vlastných túžbach a víziách“. O rok neskôr vyšiel samostatný singel „Hunt Me Down“, kde Čermák ako jeden z nástrojov použil harmónium, ktoré našiel na blšom trhu a Adonxs prechádza z hlbokých vokálov do falzetu. V roku 2020 ho nasledoval singel „Fallen“ charakteristický vojenskými bubnami. Videoklip ku skladbe prelína čiernobiely svet s farebným, poukazuje na vnútorné vyslobodenie a dôležitosť vzťahu k sebe samému. Album bol pre atmosférickosť prirovnaný k filmovému soundtracku.
Štvorčlenná medzinárodná zostava PACE vystupovala takmer výlučne v Británii, v londýnskych venues vrátane historického O2 Shepherd's Bush Empire, predstavili sa na anglických festivaloch, dúhových pochodoch a boli tiež predskokanom britskej speváčky Grace Carter. Koncertovanie skupiny zastavila v roku 2020 pandémia COVID-19. 
Následne sa v 2021 rozhodol vydať na sólovú dráhu a začal s prípravou skladieb na svoj debutový album. Nahrávky poskytol producentom britskej skupiny Florence and the Machine, ktorých jeho tvorba oslovila, počas pandémie však zo spolupráce zišlo. Vzápätí sa zoznámil s producentom Oliverom Fillnerom, s ktorým nadviazal spoluprácu a ešte toho roku prijal pozvanie zúčastniť sa "SuperStar", aby sa pred vydaním vlastnej tvorby zviditeľnil v Česku a na Slovensku.
2021 – súčasnosť: Sólová kariéra.
Do povedomia širokej verejnosti sa v rodnom Slovensku a Česku dostal v roku 2021, keď sa stal víťazom siedmeho ročníka česko slovenskej speváckej súťaže "SuperStar". Je považovaný za najkomplexnejšieho speváka v celej histórii súťaže, podľa "Headliner" „má všetko, čo ostatným víťazom chýbalo“. V médiách však obdržal prívlastok "extravagantný" za vystupovanie v rodovo nekonformných kostýmoch vrátane brnenia z priesvitných šiat. „Oblečenie nemá pohlavie,“ uviedol. Adonxs je prvým otvorene LGBTQ+ víťazom súťaže a svoje víťazstvo, v ktoré kvôli predsudkom neveril, označil za znak progresu českej a slovenskej verejnosti. V rozhovore pre "ELLE", ktorý poukázal na jeho popularitu ako queer umelca v konzervatívnej spoločnosti, sa Adonxs vyjadril k spoločenskému dosahu svojho úspechu: „Verím, že aj práve moje víťazstvo bude motivovať ďalších domácich spevákov, hercov, moderátorov či politikov, aby boli sami sebou a nebáli sa byť autenticky queer." Adonxs sa do "SuperStar" neprihlásil, patril medzi účastníkov, ktorí boli vyhľadaní talentovým skautom a pozvaní na kasting. Oslovený bol aj do minulých piatich ročníkov súťaže, keď žil v Londýne, zakaždým však odmietol, ako dlhoročný člen alternatívnej hudobnej scény vtedy považoval komerčnú spevácku súťaž za „umelecký fastfood“. Keď sa v dôsledku vypuknutia pandémie COVID-19 presťahoval z Londýna naspäť do Prahy, prijal pozvanie, aby pred vydaním sólovej tvorby zistil, ako na queer umelca zareaguje české a slovenské publikum. „Očakával som, že skupina, ktorá voči mne vyjadrí negatívny postoj, bude omnoho väčšia. [...] Bol som skeptický a nevedel som odhadnúť, ako presne ja nastavená kultúrna scéna v Česku a na Slovensku. Mojim cieľom ale bolo zostať rovnaký a priniesť presne to, čo som robil v Londýne, na naše pódium.“ Dva týždne po víťazstve v súťaži napísal a nahral štyri nové skladby vrátane „Moving On“, ktorá sa neskôr stala debutovým singlom a oznámil, že ako sólový spevák nebude vystupovať pod menom Adam Pavlovčin.
V januári bol vydaný kompilačný album skladieb, s ktorými sa predstavil v súťaži, na rozdiel od predošlých víťazov prvýkrát nejde o štúdiové nahrávky, ale o záznamy jeho živých vystúpení. Na Slovensku bol nominovaný na Objav roka na Ruka Hore Awards 2021.
Vo februári British and Irish Modern Music Institute v Londýne upozornil na Adonxsa ako na jedného z nových umelcov, ktorí môžu ovplyvniť hudobnú scénu a zaradil ho na zoznam "Up and Coming". 17. februára vystúpil ako hudobný hosť v "Chart Show". 10. marca vystúpil v sprievode Symfonického orchestra Slovenského rozhlasu pod vedením dirigenta Adriana Kokoša na galavečeri 25. ročníka udeľovania cien "Krištáľové krídlo". "Forbes" zahrnul Pavlovčina do "Forbes 30 pod 30", zoznamu Slovákov, ktorí sú už v mladom veku lídrami vo svojich odvetviach a „menia svet okolo seba“.
Debutový sólový singel „Moving On“ prvýkrát predstavil na Slovensku 24. apríla živým vystúpením v tanečnej šou "Let's Dance". Skladba bola oficiálne vydaná 20. mája a stala sa najhranejšou skladbou slovenského interpreta v slovenskom éteri. Rozhodnutie nevystupovať v sólovej kariére pod menom Adam Pavlovčin, ale pod pseudonymom ADONXS, zdôvodnil ambíciou pokračovať v prezentácii za hranicami. Adonxs sa vyslovuje ako adonys; nahradenie samohlásky písmenom „x“ v menách používajú queer umelci a niektorí jazykovedci na znak genderovej inkluzívnosti či odmietnutia zaužívaných rodových stereotypov. Pavlovčin si alter ego Adonxs osvojil počas štúdia v Londýne, aby prekonal strach z vystupovania pred obecenstvom; meno je odkazom na antickú dobu, kedy ľudstvo nedefinovalo rody a nerozlišovalo sexuálne orientácie – na gréckeho boha Adonisa, ktorý bol v starogréckej literatúre symbolom maskulinity, zároveň však feminizovaný, rodovo neurčitý a bol milencom bohyne lásky aj boha slnka.
11. júna vystúpil ako jediný slovenský umelec popri Due Lipe či Zare Larsson na Lovestream festivale v Bratislave, kde predstavil svoje dva nadchádzajúce single „Game“ a „Cold Summer“. 19. augusta Adonxs vydal druhý sólový singel „Game“. V texte piesne Adonxs poukazuje na paralelu medzi manipulatívnym romantickým vzťahom a spôsobom, akým zábavný priemysel zaobchádza s mladým umelcom. Vo videoklipe Adonxs vystupuje ako živá bábika Barbie v krabici a zároveň celebrita lákajúca na výhodnú kúpu produktov. Videoklip získal nomináciu na Berlin Music Video Awards a singel sa stal najhranejšou skladbou slovenského interpreta v slovenskom éteri. Tretí singel „Cold Summer“ vydal 18. októbra. Adonxs skladbu naživo odspieval a odohral na klavíri na Námestí SNP počas vystúpenia na pochode proti nenávisti voči LGBTQ+ ľuďom po teroristickom útoku v Bratislave 12. októbra 2022.
11. novembra 2022 vydal svoj debutový štúdiový album "Age of Adonxs." Obsahuje 10 autorských skladieb, ktoré Adonxs označil za „intímnu výpoveď“. Album predstavuje odklon od doterajšej alternatívnej tvorby ku komerčnejšiemu popu; vyjadril sa, že sa snaží nájsť kompromis medzi tým, akú hudbu robieva a „tým, čo je ešte hrateľné v rádiu“. Zvuk masteroval Dave Kutch, ktorý masteroval albumy Duy Lipy, Beyoncé, Billie Eilish, Lany Del Rey či The Weeknda. Producentmi albumu sú Oliver Fillner, Tom Lobb a Marek Rakovický z Lavagance Studios. S hudobníkmi z PACE naďalej spolupracuje; spoluzakladajúci člen Adrián Čermák ho koncertoch doprevádza na klavíri, Lorenzo Calvo na gitare. "Musicserver" vyhlásil "Age of Adonxs" za najlepší hudobný album na českej a slovenskej scéne za rok 2022. Album obdržal nomináciu na Ruka Hore Awards 2022 za najlepší album roka, kde Adonxs získal i nomináciu na interpreta roka a za skladbu „Game“ mu bola udelená cena v kategórii Hit roka Europa 2. V českých Hudobných cenách Evropy 2 za rok 2022 obdržal cenu v kategóriach Objav roka a Spevák roka a nomináciu v kategórii Pieseň roka, so skladbou „Moving On“. V Česku album "Age of Adonxs" obdržal prednomináciu na Cenu Anděl za najlepší slovenský album v roku 2022.
V máji 2023 bol Adonxs predstavený ako jeden z umelcov, ktorí vystúpia na medzinárodnom festivale Sziget v Budapešti. V júni vystúpil na Miss Slovensko 2023. V júli sa predstavil na 27. ročníku festivalu Pohoda.
28. júla Adonxs vydal singel „No Common Measure“. 22. novembra vydal singel „Overthinker“, štylizované ako OVRTHNKR, ktorého hudobný videoklip upozorňuje na tzv. Adonisov komplex u mužov, ktorý môže viesť k telesnej dysmorfickej poruche.
Tanec, modeling, herectvo.
Okrem hudobnej kariéry je Adonxs bývalým profesionálnym tanečníkom a päťnásobným majstrom Slovenska v tanečných disciplínach street dance – dvakrát v juniorskej a trikrát v hlavnej (dospeláckej) vekovej kategórii Medzinárodnej tanečnej organizácie. Ako profesionálny tanečník vystupoval s Robbiem Williamsom, Nicole Scherzinger či Leonou Lewis, trénoval s choreografom Justina Biebera, Ianom Eastwoodom, Keonem Madridom či Camillom Lauricellom a špecializoval sa na štýly street dance, lyrický jazz či latinskoamerické tance. Pôsobil vo viacerých profesionálnych tanečných súboroch vrátane RDS Company. Ako člen 4in1ARTISTS konceptu pre všestranných umelcov vystupoval po svete ako tanečník, model a herec v jednej osobe.
Modelingu sa venuje od šestnástich rokov. Bol modelom pre Alexander McQueen v Miláne, predvádzal aj na móle na Fashion Weeku v Londýne a iných metropolách. Býva súčasťou módnych kampaní pre návrhárov, ktorí odmietajú rodové stereotypy a ktorí nedelia svoje kolekcie na dámske a pánske. Patria medzi nich aj českí a slovenskí návrhári Lukáš Lindner, Pavol Dendis a Jan Černý, s ktorými dlhodobo spolupracuje. Podporuje udržateľnosť a upcykláciu. Je tvárou Adidas Originals pre český a slovenský trh, v júni bol tvárou kampane Dsquared2. V auguste moderoval svetové finále Elite Model Look. 
Pôsobí v pražskom Divadle Bez zábradlí, kde v jazzovom muzikáli "Cabaret" stvárňuje postavu Bobbyho, milenca z nočného Kit Kat Klubu, účinkuje tiež v úlohe volavky v environmentálnom predstavení "Ostrov!" súboru BURKICOM. Hral aj v hudobných videoklipoch „The Riddle“ od francúzskej speváčky Silly Boy Blue, v „Euphoria“ od NobodyListen a v „24/7“ od nemeckej speváčky MELINA.
V auguste 2022 TV Markíza oznámila jeho účasť v siedmej sérii šou "Tvoja tvár znie povedome".
Od augusta 2023 Adonxs účinkuje v Divadle Jatky 78 v inscenácii Snowflakes, živom traileri k filmu Amerikánka.
Aktivizmus.
Adonxs je tvárou reklamnej kampane s názvom "Každá láska je láska", v ktorej sa bozkáva s mužom a vzápätí parafrázuje text z Biblie, Hymnus na lásku, ktorý sa často cituje na svadobných obradoch. Na Slovensku, kde Ústava zakazuje párom rovnakého pohlavia uzavrieť manželstvo, boli na kampaň podané sťažnosti za „nemorálnosť“. Komisia Rady pre reklamu ich zamietla ako neopodstatnené a vyzdvihla posolstvo reklamy. Adonxs o kampani povedal: „Keď si predstavím, že by som podobnú reklamu na Slovensku videl ako malý chlapec, určite by to malo veľmi pozitívny vplyv na moje dospievanie a veľa životných rozhodnutí by som pravdepodobne urobil inak.“ V roku 2021 sa vyjadril, že sa nikdy nepovažoval za LGBTQ+ aktivistu, ale „svojimi krokmi a vystúpeniami som sa ním stal“.
V roku 2022 sa kampaň rozšírila o iniciatívu, v ktorej Adonxs verejne vyzýva na zmenu výkladu slova "láska" v Slovníku súčasného slovenského jazyka, ktorý ju na rozdiel od anglického či nemeckého definuje ako náklonnosť jedného pohlavia k druhému. Jazykovedný ústav Ľudovíta Štúra SAV na výzvu zareagoval a s úpravou definície lásky súhlasil. Zmena sa má prejaviť najprv v elektronickej podobe slovníka.
Prostredníctvom iniciatívy "Umělci pro Ukrajinu" v spolupráci s humanitárnou organizáciou ADRA sa v Prahe podieľa na priamej humanitárnej pomoci utečencom z ruskej invázie na Ukrajinu, zapojil sa do materiálnych i finančných zbierok pre Ukrajincov, vystupuje na benefičných koncertoch. Adonxs sa označil za pacifistu; pre "Forbes" uviedol, že vypuknutie vojny za slovenskými hranicami ho na niekoľko dní úplne „paralyzovalo“.
14. októbra 2022 Adonxs vystúpil na Námestí SNP na pochode proti nenávisti voči LGBTQ+ ľuďom po teroristickom útoku na LGBTQ+ bar v Bratislave, kde odohral na klavíri svoje skladby „Two Romeos“ a „Cold Summer“. Vystúpil i na Dúhových pochodoch v Brightone, Bratislave a Prahe.
1. januára 2023 vystúpil s piesňou „Klid, mír a pokora“ na Slávnostnej ceremónii udeľovania štátnych vyznamenaní pri príležitosti 30. výročia vzniku samostatného Slovenska prezidentkou Zuzanou Čaputovou.
30. januára 2023 mu občianske združenie Iniciatíva Inakosť udelilo Cenu za pozitívne zviditeľnenie.
Umenie.
Hoci jeho hovorový hlas mylne naznačuje barytón, Adonxs je v skutočnosti až basso profondo – najhlbší, extrémne nízko položený mužský hlas – pričom ale vďaka Peckovej dnes dosahuje rozsah až po tenor, najvyšší mužský hlas. V dôsledku toho má v hornom registri charakteristickú farbu. V populárnej hudbe, v ktorej dominujú tenori, je jeho bas neobvyklý, o kariéru operného speváka (basistu) ale nemal záujem. Adonxsov hlas bol opísaný ako „zamatový“, „ľahko rozpoznateľný“, jeho vokály ako „hlboko precítené“, „srdcervúce“, skladby ako „atmosférické“, pripomínajúce filmovú hudbu. Ich základom je klavír, v ranej tvorbe doplnený prvkami symfonického orchestra.
Štýl jeho písania textov je naratívny, texty sú autobiografické, venujú sa témam sebalásky, sexuálnej túžby, smilstva, zmätku, oddanosti, osamelosti či zanechania minulosti. Všetky piesne skladá na klavíri.
Vyrastal na Queen, Princeovi, Eltonovi Johnovi, Sealovi či Depeche Mode, v tvorbe ho ovplyvnili umelci ako AURORA, Sevdaliza, Sufjan Stevens, London Grammar, Josef Salvat, Lorde, Birdy či Florence and the Machine, pričom kľúčovou inšpiráciou v začiatkoch jeho hudobnej kariéry bol francúzsky umelec Woodkid. K jeho módnym inšpiráciám v hudbe patria Damiano David, líder talianskej rockovej skupiny Måneskin, Sevdaliza, Prince, Freddie Mercury či David Bowie. V rozhovore pre "Esquire" definoval svoj štýl ako inšpirovaný glamom 80. rokov a „ovplyvnený londýnskou queer pop kultúrou“. Je známy svojimi rituálmi pred každým vystúpením, v zákulisí si vždy zvykne nalakovať nechty pre šťastie. "ELLE" označil Adonxsa za „queer kráľa“, zatiaľ čo "Musicserver" ho hudobne prirovnal k Jamesovi Blakeovi a Woodkidovi.
Osobný život.
Adonxsova o šesť rokov staršia sestra Radka je herečka a speváčka pôsobiaca v Prahe. Jeho matkou je kritikmi oceňovaná výtvarná umelkyňa Monika Sabo. Jeho (nevlastný) otec kpt. Marián Sabo je záchranár v Hasičskom a záchrannom zbore, s biologickým otcom neudržiava kontakt.
V detstve sa venoval karate a je fanúšikom "RuPaul's Drag Race".
Diskografia.
Single.
"Skupina PACE":
"ADONXS":
Tanečné výsledky.
"Pódiové umiestnenia v disciplínach IDO SZTŠ:"

</doc>
<doc id="674574" url="https://sk.wikipedia.org/wiki?curid=674574" title="Karcinóm pľúc">
Karcinóm pľúc

Karcinóm pľúc je nádorové ochorenie pľúc.
V súčasnosti jedným z najrozšírenejších a najobávanejších onkologických ochorení. Z hľadiska úmrtnosti je dlhodobo na prvej priečke spomedzi všetkých onkologických diagnóz. Ročná mortalita karcinómu pľúc na Slovensku je viac ako dvetisíc pacientov (v roku 2020 to bolo 2383 pacientov). Predstavuje to toľko ľudí, koľko podľahne rakovine prsníka, rakovine hrubého čreva a konečníka dohromady. Slovensko patrí medzi krajiny s vysokým výskytom tohto ochorenia.
Charakteristika karcinómu pľúc.
Pri tomto ochorení dochádza k nekontrolovateľnému nárastu, čiže množeniu buniek v pľúcnom tkanive, ktoré sa rozširujú aj do okolia, pričom vo veľkej väčšine prípadov ide o primárne nádory. Tieto nádory vznikajú priamo zo zdravých buniek pľúcneho tkaniva. Ochorenie najviac postihuje mužov vo veku 55+ rokov a viac.
Príčiny vzniku karcinómu pľúc.
Vystavenie tabakovému dymu a určitým chemikáliám môže výrazne zvýšiť riziko vzniku tejto choroby. Vdychovanie škodlivých, rakovinotvorných látok alebo karcinogénov poškodzuje pľúcne bunky.
Príznaky.
Na začiatku bezpríznakové, bezbolestné a nie sú viditeľné či citeľné symptómy alebo pacienti pripisujú príznaky iným ochoreniam.
Pretrvávajúci alebo zhoršujúci sa kašeľ, vykašliavanie hlienu alebo krvi, bolesť na hrudníku, ktorá sa zhoršuje hlbokým dýchaním alebo smiatím zachrípnutie, zmeny dýchania, dýchavičnosť, sipot, slabosť, únava, svalová slabosť, problémy s prehĺtaním, strata chuti do jedla, nevysvetliteľná strata hmotnosti, bolesť kostí, hlavy, chrbta, opakujúce sa respiračné infekcie, ako je pneumónia alebo bronchitída, emfyzém, zvýšená telesná teplota, paličkové prsty, opuch tváre alebo krku.
Diagnostika.
Prvé vyšetrenie prebieha väčšinou až pri vážnejších príznakoch, ako dlhodobý kašeľ a vykašliavanie krvi.
Výskyt a typy karcinómu pľúc.
Podľa miesta tvorby rakovinových buniek:
Podľa toho, z akých buniek je nádor tvorený:
Liečba.
Chirurgické odstránenie nádoru.
Pri skorom klinickom štádiu ochorenia:
Chemoterapia.
Zabraňuje rýchlemu rastu a množeniu rakovinových buniek. Chemoterapeutické lieky sa podávajú intravenózne alebo perorálne.
Rádioterapia.
Využíva vysoko výkonné energetické lúče zo zdrojov, ako sú röntgenové lúče a protóny na zabíjanie rakovinových buniek.
Lieková terapia.
Zameraná na špecifické abnormality prítomné v-nádorových rakovinových bunkách. Blokovaním týchto abnormalít môže terapia liekmi spôsobiť smrť rakovinových buniek.
Imunoterapia.
Umožňuje imunitnému systému rozpoznať a ničiť rakovinové bunky alebo pomáha aktivovať silnejšiu imunitnú odpoveď proti nádorovému ochoreniu.
Alternatívna liečba.
Doplnok klasickej liečby, terapie, výťažky z bylín, akupunktúra, masáže, joga, meditácie, atď.

</doc>
<doc id="674576" url="https://sk.wikipedia.org/wiki?curid=674576" title="Dimér (chémia)">
Dimér (chémia)

Dimér ("di-", „dva“ + "-mer", „časti“) je oligomér, ktorý pozostáva z dvoch monomérov spojenými väzbami, ktoré môžu byť silné alebo slabé, kovalentné alebo intermolekulárne. Homodimér je druh diméru, kde sú obe monomérne jednotky rovnaké (napr. A–A) a heterodimér má dve rôzne monomérne jednotky (napr. A–B). Tvorba diméru sa nazýva dimerizácia, teda látka A dimerizuje za tvorby diméru A-A. Opak dimerizácie sa často nazýva disociácia. Ak sa dva opačne nabité ióny asociujú do diméru, nazývajú sa i "Bjerrumove páry", po Nielsovi Bjerrumovi.
Nekovalentné diméry.
Bezvodé karboxylové kyseliny tvoria diméry vďaka vodíkovým väzbám kyslému vodíka a karbonylovému kyslíku. Kyselina octová napríklad tvorí dimér v plynnej fáze, kde sú monomérne jednotky držané pokope práve vodíkovými väzbami. Pri špeciálnych podmienkach tvorí diméry väčšina molekúl, ktoré obsahujú hydroxylovú skupinu, napríklad existuje i vodný dimér.
Borán, , existuje i v podobe diboránu, , kvôli vysokej Lewisovej kyslosti bórového centra.
Exciméry (excitované diméry) a exciplexy (excitované komplexy) sú excitované štruktúry, ktoré majú krátky polčas života. Vzácne plyny netvoria stabilné diméry, ale tvoria ecximéry Ar2*, Kr2* a Xe2* pri vysokom tlaku a elektrickej stimulácii.
Kovalentné diméry.
Molekulárne diméry sa často tvoria reakciou dvoch identických zlúčenín, teda 2A → A-A.
Diaminokarbén dimerizuje za tvorby tetraaminoetylénu:
2 C(NR2)2 → (R2N)2C=C(NR2)2
Karbény sú veľmi reaktívne a ľahko tvoria nové väzby.
Dicyklopentadién je asymetrický dimér tvorený dvoma molekulami cyklopentadiénu, ktorý vzniká Diels-Alderovou reakciou. Zahriatím sa rokladá naspäť na identické monoméry.
C10H12 → 2 C5H6
Mnoho nekovových prvkov existuje vo forme dimérov: vodík, dusík, kyslík a halogény. Vzácn plyny tvoria diméry spojené van der Waalsovými väzbami, napríklad dihélium a diargón. Označujú sa ako homonukleárne diatómové molekuly. Z kovových prvkov tvorí ortuť dimérne ióny (Hg22+), iné kovy tvoria diméry len vo výparoch. Medzi známe diméry patria Li2, Na2, K2, Rb2 and Cs2.
Mnohé malé organické molekuly takisto tvoria diméry. Jedným z hlavných je formaldehyd, ktorý tvorí dioxetán.
Chémia polymérov.
V kontexte polymérov slovo dimér označuje stupeň polymerizácie 2, bez ohľadu na stechiometriu alebo kondenzačné reakcie.
To platí napríklad pre disacharidy. Celobióza je dimér glukózy, aj keď touto reakciou vzniká voda:
2 C6H12O6 → C12H22O11 + H2O 
Dimér má však inú stechiometriu, než pár monomérov (práve kvôli štiepenej vode).
Biochemické diméry.
Diméry pyrimidínov sa tvoria fotochemickou reakciou z pyrimidínových báz DNA, zvyčajne tymínu. Spojením báz vznikajú mutácie DNA, ktoré môžu byť karcinogénne a spôsobovať rakovinu kože.
Aminokyseliny takisto tvoria diméry, ktoré sa nazývajú dipeptidy. Príkladom je gylcylglycín pozostávajúci z dvoch molekúl glycínu spojených peptidovou väzbou. Ďalšími príkladmi sú aspartám alebo karnozín.

</doc>
<doc id="674577" url="https://sk.wikipedia.org/wiki?curid=674577" title="Dimerizácia">
Dimerizácia



</doc>
<doc id="674578" url="https://sk.wikipedia.org/wiki?curid=674578" title="Oceania Football Confederation">
Oceania Football Confederation



</doc>
<doc id="674579" url="https://sk.wikipedia.org/wiki?curid=674579" title="OFC Nations Cup">
OFC Nations Cup



</doc>
<doc id="674581" url="https://sk.wikipedia.org/wiki?curid=674581" title="Cyklický adenozínmonofosfát">
Cyklický adenozínmonofosfát

Cyklický adenozínmonofosfát (cAMP, cyklický AMP alebo 3',5'-cyklický adenozínmonofosfát) cyklická forma adenozínmonofosfátu (AMP). Je to druhý posol, ktorý je dôležitý v mnohých biologických procesoch. cAMP je derivát adenozíntrifosfátu (ATP), ktorý je používaný v intracelulárnom (vnútrobunkovom) prenose signálu v mnohých organizmoch, kde sprostredkováva cAMP-dependentné dráhy. Nemal by byť zamieňaný s 5'-AMP-aktivovanou proteínkinázou.
História.
Earl Sutherland z Vanderbiltovej Univerzity dostal Nobelovu cenu za Fyziológiu a Medicínu v roku 1971 za „objavy súvisiace s mechanizmom pôsobenia hormónov,“ hlavne epinefrínu, pomocou druhých poslov (ako je cAMP). 
Syntéza.
cAMP je syntetizovaný z ATP enzýmom adenylátcyklázou, ktorá sa nachádza na vnútornej strane membrány, zachytená na rôznych miestach v bunke. Adenylátcykláza sa aktivuje množstvom signálnych molekúl na základe reakcie adenylátcyklázu stimulujúcich receptorov spojených s G-proteínmi. Adenylátcykláza je naopak inhbovaná agonistami adenylátcyklázu inhibujúcimi receptormi spojenými s G-proteínmi. Adenylátcykláza v pečeni reaguje silnejšie na glukagón, zatiaľ čo svalová adenylátcykláza reaguje silnejšie na adrenalín.
Rozklad cAMP na AMP je katalyzovaný fosfodiesterázou.
Funkcie.
cAMP je druhý posol, ktorý prenáša signál bunkou. Prenáša napríklad efekt hormónov ako sú glukagón a adrenalín, ktoré neprestupujú plazmatickou membránou bunky. Takisto sa účastní aktivácie proteínkináz. cAMP sa viaže na a reguluje funkciu iónových kanálov, napríklad HCN kanálov a niekoľko ďalších proteínov viažucich cyklické nukleotidy, ako Epac1 a RAPGEF2.
Úloha v eukaryotických bunkách.
cAMP je asociované s kinázami v niekoľkých biochemických procesoch vrátane regulácie glykogénového, cukrového alebo lipidového metabolizmu.
cAMP u eukaryotov aktivuje proteínkinázu A (PKA). PKA je za normálnych okolností neaktívna ako tetramérny holoenzým, skladajúci sa z dvoch katalytických a dvoch regulačných podjednotiek (C2R2). Jeho regulačné podjednotky blokujú katalytické centrá katalytických podjednotiek. cAMP sa viaže na konkrétne miesta na regulačných podjednotkách proteínkinázy, čím spôsobuje disociáciu regulačných a katalytických podjednotiek. Tým uvoľní katalytické podjednotky, ktoré potom fosforylujú substrátové proteíny. Aktívne podjednotky katalyzujú transfer fosfátu z ATP na špecifické serínové alebo treonínové reziduá substrátových proteínov. Fosforylované proteíny môžu pôsobiť priamo na bunkové iónové kanály alebo sa môžu stať aktivovanými či inhibovanými enzýmami. PKA môže fosforylovať i špecifické proteíny, ktoré sa viažu na promótorové regeióny DNA, čo vedie k zvýšeniu transkripcie. Nie všetky proteínkinázy však reagujú na cAMP. Niektoré triedy proteínkináz, napríklad proteínkináza C, nie sú cAMP-dependentné.
Ďalšie účinky závisia hlavne na cAMP-dependentných proteínkinázach, ktoré sa líšia podľa druhu bunky.
Existujú však i funkcie cAMP nezávislé na PKA, napríklad aktivácia vápnikových kanálov, čo je menšia dráha vďaka ktorej sa uvoľnuje hormón, ktorý uvoľňuje rastový hormón.
Názor, že väčšina efektov cAMP je riadená PKA, je však zastaralý. V roku 1998 bola objavená rodina cAMP-senzitívnych proteínov s aktivitou výmenného faktoru guanínnukleotidov (GEF, z anglického "guanine nucleotide exchange factor"). GEF stimulujú uvoľnenie GDP z proteínu, čím sa umožní väzba GTP. Nazývajú sa Výmenné proteíny aktivované cAMP (Epac, z anglického "Exchange proteins activated by cAMP"), pričom rodina sa skladá z Epac1 a Epac2. Mechanizmus aktivácie je podobný PKA: GEF doména je zvyčajne maskovaná N-terminálnym regiónom, ktorý obsahuje cAMP-viažucu doménu. Po naviazaní cAMP táto doména disociuje a odhaľuje GEF doménu, ktorá umožňuje Epac aktivovať malé GTPázové proteíny podobné Ras, napr. Rap1. 
Ďalšie role u sociálnych améb.
U "Dictyostelium discoideum" pôsobí cAMP ako signál po vylúčení mimo bunky. Chemotaktická agregácia buniek je organizovaná periodickými vlnami cAMP, ktoré sa šíria medzi bunkami na vzdialenosti až niekoľký chcentrimetrov. Tieto vlny vznikajú na základ regulovanej produkcie a vylučovania extracelulárneho cAMP a spontánnej biologickej oscilácie, ktorá začne tvoriť vlny v strede teritórií.
Úloha u baktérií.
Koncentrácia cAMP v baktériách sa mení podľa rastového média. Ak je glukóza zdrojom uhlíka, koncentrácia cAMP je nízka. To je výsledok inhibície adenylátcyklázy, enzýmu tvoriaceho cAMP, ako vedľajší efekt transportu glukózy do bunky. Transkripčný faktor cAMP receptorový proteín (CRP) tvorí komplex s cAMP, čím sa aktivuje a viaže na DNA. CRP-cAMP zvyšuje expresiu veľkého množstva génov, vrátané génov kódujúcich enzýmy, ktoré sú schopné dodať energiu nezávisle na glukóze.
cAMP sa takisto účastní pozitívnej regulácie "lac" operónu. Ak je v prostredí málo glukózy, cAMP sa akumuluje a viaže na alosterické miesto CRP, proteínu aktivujúceho transkripciu. Proteín následne zaujíma svoj aktívny tvar a viaže sa na špecifické miesto upstream (bližšie k 5' koncu DNA) "lac" promótoru, vďaka čomu je väzba RNA polymerázy na vedľajší promótor jednoduchšia, čo umožňuje a zvyšuje rýchlosť transkripcie "lac" operónu. Pri vysokej koncentrácii glukózy sa znižuje koncentrácia cAMP a CRP sa oddeľuje od "lac" operónu.
Patológia.
Keďže cAMP je druhý posol a hrá dôležitú úlohu v bunkovej signalizácii, podieľa sa na mnohých poruchách, ako sú napríklad:
Úloha v ľudských karcinómoch.
Niektoré štúdie naznačujú, že deregulácia cAMP dráh a nenormálna aktivácia génov riadených cAMP je spojená s rozvojom niektorých rakovín.
Úloha v poruchách prefrontálneho kortexu.
Nedávne štúdie naznačujú, že cAMP ovplyvňuje funkcie myslenia vyššieho rádu v prefrontálnom kortexe kvôli jeho regulácii iónových kanálov označovaných ako HCN (kanály riadené cyklickými nukleotidmi aktivované hyperpolarizáciou). Keď cAMP stimuluje HCN, kanál sa otvorí, čím sa uzatvára komunikácia mozgových bueniek a tak narúša funkciu prefrontálneho kortexu. Tento výskum, hlavne kognitívne deficity u ADHD a chorôb spojených s vekom, je zaujímavý pre výskumníkov študujúcich mozog.
Použitie.
Forskolín je bežne používaný biochemický nástroj , ktorý zvyšuje koncentráciu cAMP pri výskumoch bunkovej fyziológie.

</doc>
<doc id="674582" url="https://sk.wikipedia.org/wiki?curid=674582" title="Vyza veľká">
Vyza veľká

Vyza veľká (iné názvy: vyza obyčajná, vyza pontokaspická, vyza; staršie: beluha, bieluga; zastarano: "beluja", "beluga", "vizina", "výza", "vyz"; ľudovo: "bieluha", "bieľuha", "beľuha"; lat. "Huso huso") je veľká ryba z čeľade jeseterovité ("Acipenseridae").
Rozšírenie.
Je rozšírená v povodiach Čierneho a Kaspického mora. V minulosti boli vyzy aj v Jadranskom mori (do 70. rokov 20. storočia) a v Azovskom mori, ale intenzívny rybolov a priehrady populácie vyhladili. Posledné divoké populácie migrujú riekou Dunaj a Ural. Väčšinu svojho života strávi v mori kde obýva pelagické oblasti. Migruje do sladkovodných riek, kde sa neresí. V minulosti migrovali populácie na svoje neresiská v Dunaji, ale po výstavbe viacerých priehrad (hlavne Železné vráta I, Železné vráta II) sa ich migrácia zastavila. 
Slovensko.
V minulosti vyzy tiahli cez Dunaj aj pri Bratislave a ďalej do jeho prítokov Moravy, Váhu, Hrona či Ipľa. Tento ťah bol pre miestnych obyvateľov významnou udalosťou. Mäso vyzy bolo veľmi cenené. Na území Slovenska vyzy vyhynuli (ale aj v Maďarsku a Chorvátsku). Posledné záznamy a následné vyhynutie vyzy na slovenskom úseku Dunaja možno datovať do roku 1925 resp. 1926. Neskôr bola vyza spozorovaná pri obci Sap v roku 1957. Na území Slovenska je zákonom chránená.
Opis.
Vykazuje typické znaky ostatných jeseterovitých: predĺžené telo, heterocerkná plutva, čiastočne chrupavkovitá kostra, holá koža a pozdĺžne rady kostených štítkov. 
Ústa sú veľmi veľké. Rypák je špicatý a dlhší ako ústa. Pred ústami má dva páry fúzkov. 
Najväčší zaznamenaný jedinec mal 8 m a 3,2 tony. Staré záznamy údajne evidujú aj 10 m jedinca. Väčšinou však dorastala do 5 m s hmotnosťou 1 tony, tieto jedince mali nad 100 rokov. V súčasnosti dorastá v priemere 220 (samce) až 240 cm (samice) s hmotnosťou 65 (samce) až 130 kg (samice), čo sú jedince do 50 rokov.
Biológia.
Samce pohlavne dospievajú od 10 do 16 rokov a samice od 14 do 20 rokov. Rastú veľmi pomaly, ale dožívajú sa aj 150 rokov (v súčasnosti bežne iba 50 rokov). Neresia sa od apríla do júna každé 3 až 4 roky. Presúvajú sa do veľkých riek, kde neresia v hlbokých a prudkých tokoch na štrkovom podloží. Tiahnu v dvoch vlnách, buď na jar alebo na jeseň. Poter po vyliahnutí migruje späť do mora. Mladé ryby sa živia bentosom, dospelé lovia ryby, ale aj vtáky a tulene.
Vyzy sa lovia pre svoje mäso a vysoko cenený je aj kaviár. 
Ohrozenie.
Vyzy ohrozuje okrem priehrad, ktoré im znemožňujú migráciu, aj nadmerný rybolov. Za posledné tri generácie (min. 60 rokov) sa ich populácia zmenšila o 90 %. Vyza bola v Dunaji hojná. Patrila medzi najväčšie ryby, aké bolo možné v Dunaji vidieť. Ich pokles začal v 16. storočí. Chytali sa do špeciálnych sietí a hákov (samolov) a účinných rybích hrádzí. V 17. a 18. storočí boli ich populácie vážne zdecimované a v 19. storočí bolo ulovených len niekoľko jedincov na dolnom toku Dunaja. V 19. storočí viedenské vojsko strieľalo po vyzách z dela. 

</doc>
<doc id="674583" url="https://sk.wikipedia.org/wiki?curid=674583" title="Vyza obyčajná">
Vyza obyčajná



</doc>
<doc id="674584" url="https://sk.wikipedia.org/wiki?curid=674584" title="Huso huso">
Huso huso



</doc>
<doc id="674585" url="https://sk.wikipedia.org/wiki?curid=674585" title="Chrám svätých apoštolov Petra a Pavla (Poprad)">
Chrám svätých apoštolov Petra a Pavla (Poprad)

Chrám svätých apoštolov Petra a Pavla je gréckokatolícky chrám na Ústecko-Orlickej ulici v Poprade.
História farnosti a chrámu.
Gréckokatolíci žili na území Popradu už v období Prvej Československej republiky a Slovenského štátu. Jurisdikčne patrili pod farnosť Vernár, ktorá bola najbližšou gréckokatolíckou farnosťou. Už v tomto období vtedajší farár vo Vernári Pavol Spišák žiadal Biskupský úrad v Prešove o zriadenie farnosti v Poprade a o samostatnú duchovnú starostlivosť o veriacich. V období rokov 1950 až 1968 nebolo možné zriadiť farnosť. V tomto období komunistickej industrializácie a kolektivizácie prišiel do Popradu a okolia veľký počet gréckokatolíkov z celého východného Slovenska. V uvedenom období sa mnohí asimilovali medzi rímskokatolíckych veriacich, niektorí však v roku 1968 začali hlásiť ku gréckokatolíckej cirkvi a angažovať sa pri jej obnovení. Kňazi bývajúci v Poprade slúžili pre Vernár, Svit a slúžili aj pre Batizovce. Napriek nemožnosti zriadiť farnosť pôsobili kňazi aj v samotnom Poprade. Priekopníkom tohto úsilia bol kňaz Michal Vasiľ (19691976), ktorý najprv dochádzal z Košíc a neskôr žil v podnájme. Napriek ťažkostiam sa venoval pastorácii v Poprade a okolí (Vernár, Svit, Batizovce), často aj bez prítomnosti svojej rodiny. V rokoch 1976 až 1977 bolo administrovanie zastupované z iných farností. Situácia sa zmenila v roku 1978 príchodom kňaza Emila Zorvana st. (19781986), ktorý prišiel bývať do Popradu. Farnosť spravoval zo svojho bytu. V byte učil ľudí liturgický spev, pripravoval ich na prijatie sviatostí a povzbudzoval k aktivite vo vyznávaní svojej viery. V roku 1986 prišiel do Popradu kňaz Vladimír Tomko (19861990) ktorý ešte býval v podnájme, ale svojou aktivitou prispel k získaniu farskej budovy. V roku 1987 kúpil v centre mesta Poprad dom, ktorý bol za dva roky prestavaný na farskú budovu, za pomoci veriacich z Popradu, Vernára a aj rímskokatolíckych veriacich. Po skončení komunistického režimu vznikla v roku 1990 samostatná farnosť v Poprade.
Liturgie sa slúžili v rímskokatolíckych kostoloch. Prvým správcom farnosti sa stal 1. júla 1990 kňaz Michal Hospodár (19901993), ktorý začal projektovú prípravu výstavby gréckokatolíckeho chrámu v Poprade. Okrem Popradu obsluhoval aj farnosť Svit. Až za pôsobenia kňaza Gabriela Székelya sa napriek finančným ťažkostiam začali v roku 1998 stavebné práce. V roku 2004 pribudol k Svitu aj Liptovský Mikuláš (do roku 2009) a v roku 2007 Vernár. V stavbe chrámu sa pokračovalo v roku 2005 po radikálnej zmene projektu do dnešnej podoby. Vďaka veľkej finančnej pomoci zahraničných nadácií a mnohých jednotlivcov, vďaka viacerým stavebným firmám, pomoci veriacich a osobnej každodennej starostlivosti kňaza Miroslava Bartoša sa v roku 2010 podarilo dokončiť chrámovú časť stavby. Prvá svätá liturgia bola v chráme slúžená 27. marca 2010. Chrám posvätil 29. júna 2013 prešovský arcibiskup a metropolita Ján Babjak. Oproti pôvodnému projektu bola v roku 2004 zmenšená kapacita chrámu, čím vznikli pastoračné priestory a byty pre kňazov. Tie boli dokončené v rokoch 2012 až 2013, pastoračné centrum v roku 2013. Pôvodná farská budova sa využíva aj na komerčné účely.
V chráme sa nachádzajú relikvie svätých Petra a Pavla, blahoslaveného Pavla Petra Gojdiča a blahoslaveného Vasiľa Hopka.

</doc>
<doc id="674588" url="https://sk.wikipedia.org/wiki?curid=674588" title="Taika Waititi">
Taika Waititi

Taika David Waititi (* 16. august 1975, Wellington) je novozélandský režisér, scenárista, producent, herec a komik.
Kariéra.
Začínal ako úspešný komik, objavil sa aj v niekoľkých miestnych filmoch a seriáloch. Po roku 2000 natočil pár vlastných krátkych snímkov, z nich film "Two Cars, One Night" (2004) bol nominovaný na Oscara za najlepší krátkometrážny hraný film. Prvý celovečerný snímok natočil v roku 2007. Za adaptovaný scenár k filmu "Králiček Jojo" (2019), ktorý aj režíroval a zahral si v ňom, získal Oscara a cenu BAFTA.

</doc>
<doc id="674589" url="https://sk.wikipedia.org/wiki?curid=674589" title="Kvalifikácia na Majstrovstvá sveta vo futbale 2010 – Európa – Skupina 9">
Kvalifikácia na Majstrovstvá sveta vo futbale 2010 – Európa – Skupina 9

V 9. kvalifikačnej skupine o postup na Majstrovstvá sveta vo futbale 2010 hrali proti sebe , , , a Macedónsko. Každý hral proti každému dvakrát, t. j. jeden zápas na domácom štadióne a druhý na súperovom. Víťazom skupiny sa stalo Holandsko a postúpilo na MS. Z 9. kvalifikačnej skupiny, ako z jedinej, mužstvo z druhého miesta nepostúpilo baráže.

</doc>
<doc id="674592" url="https://sk.wikipedia.org/wiki?curid=674592" title="Metabolizmus purínov">
Metabolizmus purínov

Metabolizmus purínov označuje metabolické dráhy na syntézu a rozklad purínov, ktoré sú prítomné v mnohých organizmoch.
Biosyntéza.
Puríny sú biologicky syntetizované ako nukleotidy, konkrétne ribotidy, teda bázy naviazané na ribóza-5-fosfát. Adenín aj guanín (respektíve ich nukleotidy, adenozínmonofosfát a guanozínmonofosfát) sú odvodené od nukleotidu inozínmonofosfátu (IMP), čo je prvá zlúčenina v tejto dráhe s celým purínovým kruhovým systémom.
IMP.
Inozínmonofosfát (IMP) sa syntetizuje na už existujúcom ribózafosfátovom kruhu zložitou dráhou. Zdrojom uhlík a dusíka (celkovo 5 C a 4 N) purínového kruhu sú rôzne zlúčeniny. Aminokyselina glycín prispieva dva uhlíkové a jeden dusíkový atóm, ďalšie dusíky pochádzajú z glutamínu (dva atómy dusíka) a aspartátu (jeden atóm dusíka). Uhlíky potom pochádzajú z formylových skupín (dva atómy uhlíka), ktoré sú prenesené z koenzýmu tetrahydrofolátu (THF) v podobe 10-formyltetrahydrofolátu (fTHF), a hydrogénuhličitanu (jeden atom uhlíka). Formylové skupiny tvoria konkrétne uhlíky 2 a 8, ktoré predstavujú mostíkové uhlíkové atómy medzi dvoma dusíkovými atómami.
Kľúčový regulačný krok je tvorba 5-fosfo-α--ribozyl-1-pyrofosfátu (PRPP) enzýmom ribózafosfátpyrofosfokináza (PRPS1), ktorá je aktivovaná anorganickým fosfátom a inaktivovaná purínovými ribonukleotidmi. PRPP sa však využíva i v syntéze pyrimidínov, v recyklačných dráhach a pri syntéze aminokyselín histidínu a tryptofánu, takže sa nejedná o záväzný krok.
Prvým záväzným krokom je reakcia PRPP, glutamínu a vody za vzniku 5'-fosforibozylamínu (PRA), glutamátu a pyrofosfátu. Počas reakcie dochádza k inverzii anomérneho uhlíka ribózy z α na β, čím je daná poloha vznikajúcej dusíkatej báze. Hydrolýza štiepeného pyrofosfátu zaručuje jednosmerný priebeh reakcie. Túto reakciu katalyzuje PRPP aminotransferáza (PPAT, občas zvaná i amidofosforibozyltransferáza), ktorá je aktivovaná PRPP a inhibovaná AMP, GMP a IMP:
PRPP + -glutamín + → PRA + -glutamát + 
V druhom kroku reaguje PRA s glycínom a ATP a vzniká glycínamidribonukleotid (GAR), ADP a pyrofosfát. Tento proces katalyzuje fosforibozylamín-glycín ligáza (GAR syntetáza; GARS). PRA je chemicky labilná zlúčenina s polčasom života asi 38 sekúnd pri pH 7,5 a teplote 37 °C. Predpokladá sa, že "in vivo" je PRA smerované od PPAT priamo ku GARS. 
PRA + glycín + ATP → GAR + ADP + 
Glycínamidribonukleotidformyltransferáza (GART) katalyzuje tretiu reakciu, pri ktorej vzniká fosforibozyl-"N"-formylglycínamid (FGAR). Reakcie sa účastní koenzým fTHF, ktorý prenáša formylovú skupinu na GAR:
GAR + fTHF → FGAR + THF
Fosforibozylformylglycínamidsyntáza (PFAS) katalyzuje štvrtú reakciu. Vzniká pri nej 5'-fosforibozylformylglycínamidín (FGAM) z FGAR, na ktorý sa prenáša aminoskupina z glutamínu:
FGAR + -glutamín + ATP → FGAM + -glutamát + ADP + 
AIR syntetáza (AIRS, známa i ako FGAM cykláza) katalyzuje piatu reakciu, pri ktorej dochádza k uzavretiu päťčlenného kruhu a vzniku 5-aminoimidazolribotidu (AIR). Reakcia, ktorú AIRS katalyzuje, je nasledovná:
FGAM + ATP → AIR + ADP + + H2O
Fosforibozylaminoimidazolkarboxyláza (AIRC) katalyzuje šiestu reakciu, kde sa karboxyluje AIR za vzniku 5'-fosforibozyl-4-karboxy-5-aminoimidazolu (CAIR):
AIR + HCO3- → CAIR + 2 H+
Fosforibozylaminoimidazolsukcinokarboxamidsyntáza (PAICS) katalyzuje siedmu reakciu, pri ktorej sa z CAIR a -aspartátu stáva fosforibozylaminoimidazolsukcinokarboxamid (SACAIR). Dochádza tu k naviazaniu aspartátu za hydrolýzy ATP:
CAIR + -aspartát + ATP → SACAIR + ADP + 
Adenylosukcinátlyáza (ADSL) katalyzuje ôsmu reakciu, pri ktorej sa štiepi fumarát a vzniká 5-aminoimidazol-4-karboxamidribonukleotid (AICAR). ADSL katalyzuje tú istú reakciu i v cykle purínových nukleotidov:
SACAIR → AICAR + fumarát
Fumarát, ktorý vzniká, sa presúva do citrátového cyklu, kde z neho vzniká malát. Takto sa syntéza purínov spája s citrátovým cyklom. Druhým produktom je AICAR, ktorý pokračuje ďalej do deviateho kroku tejto dráhy. Fosforibozylaminoimidazolkarboxamidformyltransferáza (nazývaná i ATIC) katalyzuje deviatu reakciu, pri ktorej sa opäť prenáša formylová skupina a vzniká 5-formamidoimidazol-4-karboxamidribotid (FAICAR):
AICAR + fTHF → FAICAR + THF
Posledným desiatym krokom dráhy je syntéza inozínmonofosfátu (IMP), ktorý katalyzuje enzým inozínmonofosfátsyntáza:
FAICAR → IMP + H2O
Posledné dva kroky prebiehajú vďaka jedinému bifunkčnému enzýmu. To isté platí pre reakcie 6 a 7, ktoré takisto katalyzuje bifunkčný enzým, a reakcie 3, 4 a 6, ktoré prebiehajú na jednom proteíne.
GMP.
Guanozínmonofosfát (GMP) je syntetizovaný nasledovne:
GMP reduktáza prípadne premieňa GMP naspäť na IMP.
AMP.
Adenozínmonofosfát (AMP) je syntetizovaný nasledovne:
AMP deamináza je schopná prípadne premeniť AMP naspäť na IMP.
Multifunkčné enzýmy.
V rámci tejto metabolickej dráhy existuje niekoľko multifunkčných enzýmov, ktoré katalyzujú viac reakcií:
Degradácia.
Puríny sú metabolizované niekoľkými enzýmami. Hypoxantín, guanín a adenín sa premieňajú pôsobením enzýmov na xantín, ktorý sa následne metabolizuje ďalej. V prvom kroku sa z nukleovej kyseliny štiepia nukleotidy pomocou nukleázy, potom dochádza k štiepeniu fosfátovej skupiny nukleotidázou. Následne purínnukleozidfosforyláza štiepi nukleozidy na ribóza-1-fosfát a príslušnú purínovú bázu. Báze sa potom postupne premieňajú nasledovne:
Guanín.
U guanínu, respektíve guanozínu, existujú dva spôsoby spracovania, ktoré vedú k tomu istému výsledku:
Adenín.
U adenínu, respektíve adenozínu, existujú dva spôsoby spracovania, ktoré vedú k tomu istému výsledku:
Regulácia biosyntézy purínových nukleotidov.
Tvorba 5'-fosforibozylamínu (PRA) z glutamínu a PRPP katalyzovaná PRPP aminotransferázou (PPAT) je regulačným krokom purínovej syntézy. Tento enzým je alostericky regulovaný prítomnosťou metabolitov. Vysoká koncentrácia PRPP tento enzým aktivuje, ale prítomnosť IMP, GMP a AMP vo vysokých koncentráciách inhibuje jeho pôsobenie. IMP, GMP a AMP sú teda inhibítory, zatiaľ čo PRPP je aktivátor.
Okrem toho je syntéza PRPP inhibovaná prítomnosťou ADP a GDP. AMP a GMP takisto inhibujú svoju syntézu z IMP (AMP inhibuje tvorbu adenylosukcinátu a GMP inhibuje tvorbu XMP).
Znovuvyužitie.
Puríny po rozklade bunkových nukleových kyselín alebo z jedla je možné recyklovať a znovu použiť v nových nukleotidoch.
Poruchy purínového metabolizmu.
Ak nefunkčný gén spôsobí medzery v metabolickom spracovaní purínov a pyrimidínov, dochádza k ich nedostatočnej metabolizácii a dospelí i deti môžu trpieť jednou z 28 dedičných porúch. Medzi symptómy môže patriť dna, anémia, epilepsia, oneskorený vývoj, hluchota, kompulzívne hryzenie, zlyhanie obličiek alebo obličkové kamene či strata imunity.
Začlenenie škodlivých nukleotidtrifosfátov do DNA a RNA môže viesť k neronováhe purínového metabolizmu, čo môže viesť k ďalším genetickým komplikáciám a mutáciám, čím môžu vznikať ďalšie choroby. Niektoré z nich sú:
Farmakoterapia.
Modulácia purínového metabolizmu má farmakoterapeutickú hodnotu.
Inhibítory purínovej syntézy inhibujú delenie buniek, hlavne leukocytov. Medzi tieto inhibítory patrí napríklad azatioprín, čo je imunosupresant používaný pri transplantácii orgánov, autoimunitných poruchách ako je reumatoidná artritída alebo zápalových ochorení tráviaceho traktu, ako je Crohnova choroba alebo ulcerózna kolitída.
Mykofenolát mofetil je imunosupresant používaný na predídenie odmietnutia orgánu pri transplantácii. Inhibuje purínovú syntézu blokovaním IMPDH. Metotrexát nepriamo inhibuje syntézu purínov, pretože blokuje metabolizmus kyseliny listovej (je to inhibítor dihydrofolátreduktázy).
Alopurinol je liek, ktorý inhibuje enzým xantínoxidoreduktázu, čím znižuje hladinu kyseliny močovej v tele. To môže pomôcť pri liečbe dny, ktorá vzniká nadmernou tvorbou kyseliny močovej, z ktorej vznikajú kryštály v kĺboch.
Prebiotická syntéza ribonukleotidov.
Pre pochopenie vzniku života je nutné poznanie chemických dráh, ktoré umožnili vznik kľúčových stavebných kameňov života pri možných prebiotických podmienkach. Nam a kolektív ukázali priamu kondenzáciu nukleobáz s ribózou za vzniku ribonukleozidov vo vodných mikrokvapkách, kľúčový krok pre tvorbu RNA. Becker a kolektív ukázali možný prebiotický proces syntézy purínových ribonukleozidov.
Biosyntéza purínov v troch doménach života.
Organizmy všetkých troch domén života, eukaryoty, baktérie i archeóny, sú schopné syntetizovať puríny "de novo". Táto schopnosť poukazuje na dôležitosť purínov pre život. Biochemická dráha syntézy je u eukaryotov a baktérií veľmi podobná, ale u archeónov je rôznorodejšia. Celá alebo takmer celá sada génov nutná pre biosyntézu purínov bola nájdená u 58 zo 65 študovaných druhoch archeónov. Bolo však nájdených 7 druhov, ktorým úplne alebo takmer úplne chýbali gény kódujúce puríny. Evidentne sú tieto druhy archeónov, ktoré sú neschopné syntézy purínov, stále schopné získať exogénne puríny pre svoj rast, čím sa podobajú na purínové mutanty eukaryotov, napríklad purínové mutanty vreckatých húb "Neurospora crassa", ktoré takisto získavajú exogénne puríny pre svoj rast.

</doc>
<doc id="674593" url="https://sk.wikipedia.org/wiki?curid=674593" title="Purínový metabolizmus">
Purínový metabolizmus



</doc>
<doc id="674597" url="https://sk.wikipedia.org/wiki?curid=674597" title="Jailbreak (skladba)">
Jailbreak (skladba)

„Jailbreak“ je skladba skupiny Thin Lizzy a pôvodne titulná skladba ich albumu "Jailbreak" z roku 1976. Spolu s „The Boys Are Back in Town“ je jednou z ich najpopulárnejších skladieb hrávanou v classic rockových rozhlasových staniciach.
Skladba má typickú duálnu gitarovú harmóniu a je tu využitý „wah-wah“ pedál gitaristu Briana Robertsona. Texty Phila Lynotta o úteku z väzenia sú typickým zosobnením „drsných chlapov“, ktorých možno vidieť aj v „The Boys Are Back in Town“ a „The Rocker“. Alternatívna verzia skladby sa objavila na bonusovom disku remastrovanej deluxe edícii albumu „Jailbreak“ z roku 2011 s krátkym hovoreným úvodom a ďalšími gitarovými časťami.
V populárnej kultúre.
V decembri 2008 bola televíznou stanicou VH1 označená za 73. najlepšiu hard rockovú pieseň všetkých čias.
Skladba „Jailbreak“ je využitá vo filmoch "Detroit Rock City", "Joe Dirt", "" a "Gracie". Bola tiež použitá v epizóde seriálu "Veronika Marsová", „Ahoy, Mateys!“, a v relácii stanice MTV s názvom "Jackass".
V roku 2008 bola upravená verzia uvedená v televíznej reklame piva Miller Lite a tiež "".
„Jailbreak“ je súčasťou rozhlasovej stanice Liberty Rock Radio 97.8 vo videohre "Grand Theft Auto IV" z roku 2008.
Dňa 3. februára 2009 výška koncertná verzia piesne (z koncertného albumu "Still Dangerous") ako obsah na stiahnutie pre hernú sériu "Rock Band" ako súčasť balíka Thin Lizzy (ktorý obsahoval aj verzie skladieb „The Boys Are Back in Town“ a „Cowboy Song“ z rovnakého albumu). Master piesne z roku 1976 je súčasťou videohry "Guitar Hero 5".
Skladba je využitá v „Late Editions“, deviatej epizóde piatej série televízneho programu "The Wire".

</doc>
<doc id="674598" url="https://sk.wikipedia.org/wiki?curid=674598" title="Formyl">
Formyl



</doc>
<doc id="674605" url="https://sk.wikipedia.org/wiki?curid=674605" title="Neznáma zo Seiny">
Neznáma zo Seiny

L’Inconnue de la Seine () bola neidentifikovaná mladá žena, ktorej domnelá posmrtná maska sa po roku 1900 stala populárnou súčasťou umeleckých výstav. Jej vzhľad bol inšpiráciou množstva literárnych diel. V USA je maska známa aj ako . Táto tvár je v súčasnosti požívaná ako model figuríny pre nácvik kardiopulmonálnej resuscitácie a býva preto označovaná za „najpobozkávanejšiu tvár“ všetkých čias.
História.
Podľa často sa interpretovaného príbehu bolo telo mladej ženy vytiahnuté na parížskom nábreží Quai du Louvre z rieky Seiny koncom 80. rokov 19. storočia. Nakoľko telo nevykazovalo žiadne známky násilia, bolo u obete konštatované, že smrť bola spôsobená po samovražde. K udalosti bol interpretovaný príbeh, podľa ktorého patológ v parížskej márnici bol natoľko uchvátený jej krásou, že sa rozhodol vyrobiť voskový model jej sadrového odliatku posmrtnej masky. Z výsledku vznikli pochybnosti, či je možné, že výraz tváre voskového modelu môže patriť utopenému.
Výtvarník Georges Villa mal dôkazmi nepodloženú informáciu od akademického maliara, Julesa Josepha Lefebvra, že by malo ísť o posmrtnú masku mladej modelky, ktorá okolo roku 1875 zomrela na tuberkulózu. Podľa iných informácií bola maska vyobrazením podobizne dcéry výrobcu masiek v Nemecku. Totožnosť dievčaťa nebola nikdy zistená. Podľa vyjadrenia Claire Forestier sa vzhľadom na pevnosť pokožky odhaduje vek modelky na nie viac ako 16 rokov.
V nasledujúcich rokoch vzniklo z pôvodného modelu množstvo kópií. Kópie sa rýchlo stali aj keď morbídnou no módnou súčasťou parížskej bohémskej spoločnosti. Albert Camus a iní umelci prirovnávali jej záhadný úsmev k úsmevu Mony Lízy. Vyvolávalo to viacero špekulácií o tom, že môže naznačovať zdanlivo šťastný výraz jej tvári, ktorá bola vnímaná ako strašidelne pokojná, evokovalo to predstavy o jej živote, smrti a o jej mieste v spoločnosti.
Popularita tejto postavy je zaujímavá aj pre históriu umeleckých médií, ktoré súviseli s jej všeobecne rozšírenou reprodukciou. Jej pôvodné vyobrazenie bolo odfotografované a z filmových negatívov boli vytvorené nové odliatky. Tieto nové odliatky zobrazovali detaily, ktoré sa v telách vytiahnutých z vody zvyčajne strácajú, no zdanlivé zachovanie týchto detailov vo vizáži reprodukovaných odliatkov akoby len posilnilo jeho autentickosť.
Básnik, prozaik, esejista a kritik Al Alvarez vo svojej knihe o samovražde "The Savage God" napísal: „Hovorím, že celá generácia nemeckých dievčat modelovala svoj vzhľad podľa nej.“ Podľa Hansa Hesseho z University of Sussex, Alvarez uvádza, „"L’Inconnue de la Seine" sa stala erotickým ideálom svojej doby, porovnateľným s tým čím bola Bardotová pre 50. roky. Myslí si, že podľa nej sa modelovali nemecké herečky ako Elisabeth Bergnerová. Nakoniec bola ako paradigma vytlačená Gretou Garbo."
Od roku 2017 vyrábala dielňa s názvom L'Atelier Lorenzi v Arcueili sadrové posmrtné masky z formy z 19. storočia, o ktorej sa hovorí, že je to pôvodná forma L’Inconnue de la Seine.
Umelecké zobrazenia.
Anglická literatúra.
Literatúra Spojeného kráľovstva.
Najstaršiu zmienku o Neznámej zo Seiny možno nájsť v novele Richarda Le Gallienna "The Worshiper of the Image" r. 1900), v ktorej sa anglický básnik zamiluje do masky. Táto láska nakoniec vedie k smrti jeho dcéry a samovražde jeho manželky.
Obrázok "L’Inconnue de la Seine" bol použitý na ilustráciu obálky mysteriózneho románu o rodinnej histórii "A Habit of Dying". Obálku navrhol americký umelec a dizajnér DJ Wiseman.
Literatúra Severnej Ameriky.
"L’Inconnue de la Seine" je spomenutá v románe Williama Gaddisa "The Recognitions" (r. 1955).
V románe "My Heart for Hostage" od Roberta Hillyera je scéna, v ktorej hlavný hrdina navštívi márnicu, aby zistil, či nie je "L’Inconnue de la Seine" jeho milovanou.
Caitlín R. Kiernan píše o "L’Inconnue de la Seine" ako o modeli lekárskeho simulátora, ktorý sa používa na výučbu pracovníkov záchrannej služby aj širokej verejnosti, Resusci Anne, vo svojom románe "The Drowning Girl" (Topiace sa dievča, r. 2012). Príbeh je hlboko spätý s témami a obrazmi knihy.
Ako zdroj pre model záchranárskej figuríny označuje Neznámu zo Seiny aj americký spisovateľ Chuck Palahniuk v príbehu Exodus v jeho poviedkovej knihe "Haunted".
Postava forenznej antropologičky Temperance Brennanová, od Kathy Reichsovej, diskutuje o prípade Neznámej zo Seiny s kolegom v kriminálnom románe "The Bone Code" z roku 2021.
Na "L’Inconnue de la Seine" je odkaz aj v "Letters from Paris" (Listoch z Paríža) od Juliet Blackwellovej, ktorá špekulatívne rozprávanie o L’Inconnue poskytla vo forme flashbackov a prepožičala jej meno Sabine.
Slovanská literatúra.
Český poet Vítězslav Nezval inšpirovaný touto témou napísal v roku 1929 báseň "Neznámá ze Seiny", inšpirovanú príbehom v roku 1929.
V roku 1934 ruský básnik Vladimir Nabokov napísal poému "L’Inconnue de la Seine", ktorá vyšla v novinách "Poslednie Novosti". Tvrdilo sa, že táto báseň má rovnako veľa spoločného so slovanským mýtom o rusalke ako so samotnou maskou.
Francúzska literatúra.
Francúzsky spisovateľ, filozof a literárny teoretik, Maurice Blanchot, ktorý vlastnil jednu z masiek, ju opisuje ako „mladé dievča so zavretými očami, oživené úsmevom tak uvoľneným a tak blaženým... že by sa dalo veriť, že sa utopila v okamihu extrémneho šťastia“.
V diele surrealistického francúzskeho básnika Louisa Aragona "Aurélien" z roku 1944 zohrala L’Inconnue významnú úlohu ako jeden z hlavných objektov pri pokusoch o omladenie masky z rôznych fotografií. Začiatkom 60. rokov prispel fotografiami do nového vydania tohto diela americký maliar, fotograf, tvorca koláží, sochár a filmár Man Ray.
V roku 2012 napísal francúzsky spisovateľ Didier Blonde román s názvom "L’Inconnue de la Seine" o mužovi v Paríži, ktorý narazí na kópiu masky v obchode so starožitnosťami a ktorý sa snaží zistiť viac o dievčati, podľa ktorej bola maska modelovaná.
Nemecká literatúra.
Protagonista jediného románu Rainera Maria Rilkeho, "Die Aufzeichnungen des Malte Laurids Brigge" (Zápisky Malteho Lauridsa Briggeho, 1910) poznamenáva: „Odlievač, ktorého každý deň navštevujem, má vedľa dverí zavesené dve masky. Tvár utopeného mladého, ktorú niekto skopíroval v márnici, lebo bola krásna, lebo sa stále usmievala, lebo jej úsmev bol taký záludný– akoby to vedela.“
V roku 1926 Ernst Benkard publikoval "Das ewige Antlitz", knihu o 126 posmrtných maskách, v ktorej o našom subjekte napísal, že je „ako jemný motýľ, ktorý sa bezstarostne a rozjarene trepotal priamo na lampe života, až kým si nespálil svoje jemné krídla."
Najpredávanejší román Reinholda Conrada Muschlera z roku 1934, "Die Unbekannte", rozpráva bláznivý príbeh o osude provinčnej siroty Madeleine Lavinovej, ktorá sa zaľúbila do britského diplomata lorda Thomasa Vernona Benticka a po romániku, keď sa Bentick vráti k svojej snúbenici, spáchala samovraždu v Seine. Tento román sa v roku 1936 stal námetom na rovnomenný film.
Niektoré ďalšie príklady:
Film.
Režisérka Agnès Vardová hovorí o "Neznámej zo Seiny" vo svojom dokumentárnom filme "Jane B. par Agnès V." z roku 1988. Hovorí o súvislosti túžby Jane Birkinovej byť slávnou, no anonymnou, tak ako je toto neznáme dievča.
Kardiopulmonálna resuscitačná (KPR) figurína.
Tvár tejto neznámej ženy bola použitá aj ako hlava figuríny prvej pomoci, v zahraničí nazývanej Resusci Anne. V roku 1958 ju navrhli Peter Safar a Asmund Laerdal a od roku 1960 je používaná v mnohých kurzoch KPR. Z tohto dôvodu je táto tvár označovaná ako „najpobozkanejšia tvár“ všetkých čias.

</doc>
<doc id="674606" url="https://sk.wikipedia.org/wiki?curid=674606" title="Stavanský vrch">
Stavanský vrch

Stavanský vrch () je vrch v pohorí Pohronský Inovec. Leží nad obcou Tekovské Nemce, približne západne od mesta Nová Baňa.
Poloha.
Nachádza sa v centrálnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Tekovské Nemce. 
Opis.
Stavanský vrch leží v najvyššej časti Pohronského Inovca, v tesnom susedstve Veľkého Inovca (). Je súčasťou nevýrazného hrebeňa, ktorý z dominantného Inovca vybieha južným smerom na Hrebeňovú horu (). Tá je južným susedom, juhozápadne sa nachádza Pečanský vrch (), severne je plytkým sedlom oddelený Veľký Inovec a východným smerom Suchá Bukovina (). Niektoré mapy udávajú vrchol na najvyššom bode pahorku, kde nadmorská výška dosahuje Vrch leží v povodí Hrona; západné svahy odvodňuje Kalinový potok do Tekovského potoka, východne situované napájajú Orovnický potok. Najbližšími sídlami sú južne ležiace Čaradice a Tekovské Nemce, východne sa nachádza Orovnica a severne osada Stará Huta, patriaca k mestu Nová Baňa. 
Výhľady.
Vrcholový hrebeň vrchu pokrýva miestami riedky les a z lokalít s nízkou vegetáciou je možné vidieť susedné vrchy pohoria a blízku Podunajskú pahorkatinu. Z vhodných lokalít a pri vhodných podmienkach je vidieť aj južný okraj pohoria Tribeč a Štiavnické vrchy, juhovýchodným smerom i mnohé vrchy v Maďarsku.
Prístup.
Na vrchol nevedie značený chodník, preto prístup je možný lesom, odbočením z červeno značenej Rudnej magistrály.

</doc>
<doc id="674608" url="https://sk.wikipedia.org/wiki?curid=674608" title="Michelle Yeoh">
Michelle Yeoh

Michelle Yeoh (* 6. august 1962, Ipoh, Perak, Malajzia) je malajzijská herečka, známa z filmov ako "Zajtrajšok nikdy neumiera" (1997), "Tiger a drak" (2000), "Gejša" (2005), "Múmia: Hrob dračieho cisára" (2008) či "Last Christmas" (2019) a tiež z televíznych seriálov "Marco Polo" (2016) či "" (2017 - 2021). 
V roku 2023 získala Oscara za stvárnenie hlavnej postavy vo filme "Všetko, všade, naraz".
Detstvo a mladosť.
Narodila v čínskej rodine. V Ipohu žila do svojich 15 rokov, potom sa s rodičmi presťahovali do Spojeného kráľovstva, kde sa začala venovať tancu. Túžila sa stať profesionálnou baletkou, ale po zranení chrbtice musela od tohto sna upustiť a začala sa venovať choreografii a umeniu. V roku 1983 vyhrala súťaž "Miss Malajsia". Krátko po tom odcestovala do Austrálie, kde sa zúčastnila ďalších súťaží krásy, z ktorých päť vyhrala.
Kariéra.
Filmovú kariéru začala v akčných a bojových filmoch, kde robila väčšinu svojich kaskadérskych kúskov. Vo svojom treťom filme, v roku 1985, "Red Force 2", už získala hlavnú rolu. V roku 1992 sa stala najlepšie platenou herečkou hongkongskej kinematografie, keď sa objavila vo filme "Jackie Chan: Superpoliš 3". V týchto filmoch účinkovala pod menom Michelle Khan.
Neskôr sa objavila už ako Michelle Yeoh v hollywoodskom filme "James Bond: Zajtrajšok nikdy nezomiera" z roku 1997. Na 49. ročníku Filmového festivalu v Berlíne bola súčasťou poroty. V roku 2000 sa objavila vo filme "Tiger a drak", ktorý sa natáčal v rôznych provinciách Číny. Za svoj herecký výkon získala nomináciu na britské ocenenie BAFTA. V roku 2002 produkovala svoj prvý anglický film, "The Touch".
Objavila sa tiež vo filme "Gejša", z roku 2005, po boku Čang C’-i. Po boku Brendana Frasera a Jet-Liho si zahrala vo filme "Múmia: Hrob dračieho cisára". Prepožičala svoj hlas v animovanej rozprávke "Kung Fu Panda 2" z roku 2011. V rovnakom roku hrala hlavnú úlohu vo filme Luca Bessona "Dáma", kde stvárnila Aun Schan Su Ťij. Kvôli účinkovaniu v tomto filme sa dostala na čiernu listinu mjanmarskej junty a má zákaz navštíviť Mjanmarsko.
Účinkovala tiež v televízii, v roku 2015 si zahrala v siedmych epizódach televízneho seriálu "Protiúder" a o rok neskôr sa objavila v televíznom seriáli "Marco Polo", ktorý sa natáčal aj na Slovensku. V roku 2016 bola obsadená ako kapitánka hviezdnej flotily Philippa Georgiou, v televíznom seriáli "Star Trek: Discovery".
Potvrdila tiež účinkovanie vo filme "Avatar 2", ktorý mal premiéru v roku 2022. V rovnakom roku stvárnila hlavnú úlohu v sci-fi surrealistickom komediálnom filme "Všetko, všade, naraz". Jej herecký výkon jej priniesol všeobecné uznanie u kritikov, pričom David Ehrlich z IndieWire ohodnotil jej herecký výkon ako ten najlepší, aký Yeoh dosiahla. V januári 2023 získala za svoj herecký výkon vo filme nomináciu na ocenenie Academy Awards, pre najlepšiu herečku v hlavnej úlohe, pričom cenu aj získala. 
Účinkovala aj v televíznom seriáli "The Witcher: Blood Origin", kde stvárnila jednu z hlavných úloh a vo filme "Prízrak v Benátkách".
Súkromný život.
Jej manželom bol v rokoch 1988 až 1992 Dickson Poon. Ich manželstvo bolo bezdetné. V roku 1998 bola zasnúbená s kardiológom Alanom Heldmanom. Od roku 2004 je jej partnerom Jean Todt. 
V októbri 2011 ju požiadala spoločnosť Guerlain, aby sa stala ich ambasádorkou, čo prijala. Je budhistka, v marci 2008 navštívila Vietnam, aby nakrútila dokument pre "Asian Injury Prevention Foundation". Je patrónkou projektu "Save China’s Tigers", ktorý sa zaviazal chrániť juhočínskeho tigra. Má svoj otlačok na Avenue of Stars v Hongkongu.
V roku 2001 získala ocenenie DPM od sultána Azlana Shaha na počesť toho, že dodala slávu jej štátu Perak.
Má titul Rytiera Radu čestnej légie, ktorý obdržala v roku 2007 od francúzskeho prezidenta Jacquesa Chiraca a v roku 2012 ju francúzsky prezident Nicolas Sarkozy povýšil na dôstojníčku toho istého radu. V roku 2016 získala vyznamenanie dôstojníka francúzskeho Ordre des Arts et des Lettres (Rad umení a literatúry). O rok neskôr získala titul veliteľ Radu čestnej légie.

</doc>
<doc id="674609" url="https://sk.wikipedia.org/wiki?curid=674609" title="Priedolský potok">
Priedolský potok

Priedolský potok je potok v regióne Horný Zemplín, v juhozápadnej časti územia obce Vyšná Jablonka a v malom úseku v severovýchodnej časti obce Nižná Jablonka v okrese Humenné v Prešovskom kraji. Je pravostranným prítokom Rieky v povodí Udavy; má dĺžku . Je vodným tokom VIII. rádu. Hydrologické poradie (číslo povodia): 4-30-03-2123. Geomorfologická kategorizácia: geomorfologická oblasť Nízke Beskydy, geomorfologický celok Laborecká vrchovina, dolná časť toku a ústie geomorfologický podcelok Medzilaborecká brázda.
Prameň.
Pramení v nadmorskej výške v lesnom extraviláne na východnom svahu vrchu Ščob s nadmorskou výškou , ktorého najvyšší bod leží už na území susednej obce Svetlice, a zároveň na južnom úpätí svahu pasienka s prímesou náletových drevín "Baranov", v juhozápadnej časti obce Vyšná Jablonka v okrese Humenné, v geomorfologickom celku Laborecká vrchovina.
Opis toku.
Tečie juhozápadným smerom lesným extravilánom so skladbou bučina s prímesou borovice, mení smer na juhovýchod, postupne sa les strieda s trvalým trávnym porastom, mení smer na juh, preteká cez pole s charakterom pasienka "Kýčera", pravým brehom obteká pasienok "Lán", jemne sa stáča na juhozápad, vteká do poľnohospodárskeho extravilánu, podteká cestu z obce Svetlice do Nižnej Jablonky a zároveň vteká na územie obce Nižná Jablonka, mení smer na juhovýchod sledujúc túto cestu a v nadmorskej výške ústi do vodného toku Rieky v povodí Udavy ako jej pravostranný prítok. "Priedolský potok" nemá prítok.
"Priedolský potok" pramení a preteká na území extravilánu obce Vyšná Jablonka a preteká a ústi na území extravilánu obce Nižná Jablonka v okrese Humenné v Prešovskom kraji, v geomorfologickom celku Laborecká vrchovina a ústi v jeho geomorfologickom podcelku Medzilaborecká brázda.
Pôvod názvu.
Názov vodného toku "Priedolský potok" má pôvod v názve pasienka a poľa "Na priedole" v juhozápadnej časti územia obce Vyšná Jablonka s presahom cez obecnú hranicu i do susednej obce Nižná Jablonka, tento objekt je vzdialený od stredného toku "Priedolského potoka" 500 m na západ. Z toponyma "Na priedole" rozšírením o formant "-ský", a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Priedolský potok" ako súčasť veľmi početnej skupiny názvov v slovenskej toponymii, najmä hydronymii. Názov pasienka a poľa "Na priedole" má pôvod v charakteristickom výskyte topografického objektu "priedol" vo význame "topografický objekt, miesto pred dolinou, preddolie" v priestore pomenúvaného pasienka a lesa. Motivácia pomenovania sa zo súčasnej slovenčiny postupne vytráca, lebo apelatívum "priedol" ako topografický termín je vysunuté na okraj jej slovnej zásoby.
Hydronymum "Priedolský potok" bolo štandardizované v roku 1990.

</doc>
<doc id="674611" url="https://sk.wikipedia.org/wiki?curid=674611" title="Anorganický fosfát">
Anorganický fosfát



</doc>
<doc id="674612" url="https://sk.wikipedia.org/wiki?curid=674612" title="Pečanský vrch">
Pečanský vrch

Pečanský vrch () je vrch v pohorí Pohronský Inovec. Leží nad obcou Tekovské Nemce, približne východne od mesta Zlaté Moravce.
Poloha.
Nachádza sa v južnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Tekovské Nemce. 
Opis.
Pečanský vrch leží južne od najvyššej časti pohoria, v jednom z južne smerujúcich výbežkov inoveckého masívu. Západným smerom sa nachádza vrch Krivá (), sedlo oddeľuje severne susediaci Malý Inovec (), severovýchodne leží Veľký Inovec (), východne Stavanský vrch () a juhovýchodne Hrebeňová hora (). Vrch leží v povodí Hrona, kam smeruje Tekovský potok, odvodňujúci východné svahy i jeho prítok Inovecký potok, odvodňujúci západne situovanú časť masívu. Najbližšími sídlami sú južne ležiace Čaradice a Tekovské Nemce, východne sa nachádza Orovnica a severovýchodne ležiace Obyce. 
Výhľady.
Lesný porast Pečanského vrchu neumožňuje súvislejší rozhľad, no z menších lokalít s nižšou vegetáciou je vidieť susedné vrchy pohoria a blízku Podunajskú pahorkatinu. Horský hrebeň s vyššími vrchmi zatieňuje okolité pohoria, preto je z vhodných častí vidieť iba vrchy v Maďarsku.
Prístup.
Na vrchol nevedie značený chodník, preto prístup je možný lesom, odbočením z žlto značenej trasy z Tekovských Nemiec do Inoveckého sedla (prípoj na Rudnú magistrálu).

</doc>
<doc id="674613" url="https://sk.wikipedia.org/wiki?curid=674613" title="Hexóza">
Hexóza

Hexóza je monosacharid (jednoduchý cukor) so šiestimi uhlíkovými atómami. Chemický vzorec hexóz je C6H12O6 a ich molekulárna hmotnosť je 180,156 g/mol.
Hexózy existujú v dvoch podobách, lineárnej a cyklickej, ktoré sa v roztokoch ľahko premieňajú jedna na druhú. Lineárna forma hexózy, ktorá je zvyčajne bežnejšia v roztokoch, má všeobecnú štruktúru H–(CHOH)"n"−1–C(=O)–(CHOH)4−"n"–H, kde "n" je 1, 2 alebo 3. Všeobecne päť uhlíkov má hydroxylovú skupinu (–OH), ktorá je naviazaná jednoduchou väzbou, a potom oxoskupinu (=O), ktorá tvorí karbonylovú skupinu (aldehyd alebo ketón). Na ostatné väzby sú naviazané vodíky. Uhlíky sú číslované od 1 po 6 počínajúc koncovým uhlíkom najbližšie ku karbonylovej skupine.
Hexózy sú veľmi dôležité v biochémii, i ako izolované molekuly (napr. glukóza a fruktóza), i ako stavebné kamene ostatných zlúčenín (napr. škrob, celulóza a glykozidy). Hexózy môžu tvoriť dihexózy (ako sacharózu) kondenzačnou reakciou, pri ktorej vzniká 1,6-glykozidová väzba.
Ak je karbonyl na uhlíku 1, teda tvorí formylovú skupinu (–CH=O), cukor sa nazýva aldohexóza a patrí mezdi aldózy (cukry s aldehydovou skupinou). Ak je karbonyl na uhlíku 2 alebo 3, cukor je derivátom ketónu, nazýva sa ketohexóza (konkrétne "n"-ketohexóza) a patrí medzi ketózy. V prírode však 3-ketohexózy neboli pozorované a ich syntéza je náročná. Názov „ketohexóza“ teda zvyčajne znamená 2-ketohexóza.
V lineárnej forme existuje 16 aldohexóz a 8 2-ketohexóz, v stereoméroch, ktoré sa líšia priestorovým usporiadaním hydroxylových skupín. Tieto zlúčeniny vždy existujú ako dvojice optických izomérov (teda ako enantioméry). Každý pár má bežné meno (napr. „glukóza“ alebo „fruktóza“) a daná dvojica sa označuje ako - a - izoméry, podľa pozície hydroxylovej skupiny na uhlíku 5 vo Fischerovej projekcii. Označenie izomérov je nezávislé na optickej aktivite izomérov. Všeobecne platí, že z párov enantiomérov sa len jeden vyskytuje prirodzene (napr. -glukóza) a môže byť metabolizovaný zvieratami či fermentovaný kvasinkami.
Názov hexóza občas zahŕňa i deoxyhexózy, ako sú fukóza alebo ramnóza. Týmto zlúčeninám chýba jedna alebo viac hydroxylových skupín (ktoré sú nahradené vodíkovými atómami) a ich vzorec je , kde "y" je počet chýbajúcich hydroxylových skupín.
Aldohexózy.
Aldohexózy sú podskupina hexóz, ktoré majú v lineárnej podobe karbonylovú skupinu na uhlíku 1, teda majú aldehydovú skupinu. Ich všeobecný vzorec je H–C(=O)–(CHOH)5–H. Najdôležitejším príkladom je glukóza.
V lineárnej podobe majú aldohexózy štyri chirálne centrá, teda celkovo existuje až 16 stereoizomérov (24), čo znamená 8 párov enantiomérov. Lineárne formy týchto 8 aldohexóz vyzerajú vo Fischerovej projekcii nasledovne:
Všetky z týchto izomérov, okrem -altrózy, sa nachádzajú v živých organizmoch, ale len tri sú bežné: -glukóza, -galaktóza a -manóza. -Izoméry sa v prírode zvyčajne nevyskytujú, ale -altróza bola izolovaná z baktérie "Butyrivibrio fibrisolvens."
Chemik Emil Fischer sa pokladá za tvorcu nasledovnej mnemonickej pomôcky na zapamätanie poradia daného vyššie, ktoré odpovedá konfigurácii chirálnych centier zoradených v podobe trojbitových binárnych čísel:
 All altruists gladly make gum in gallon tanks
čo odpovedá
 alóza, altróza, glukóza, manóza, gulóza, idóza, galaktóza, talóza.
V tomto poradí odpovedajú Fischerove projekcie -aldohexóz trojbitovým binárnym číslam od 0 po 7 (teda 000, 001, 010, 011, 100, 101, 110, 111). Tieto tri bity, zľava doprava, určujú pozíciu hydroxylových skupín na uhlíkoch 4, 3 a 2, v tomto poradí. Ak je skupina vpravo, bit má hodnotu 0, a ak je vľavo, má hodnotu 1.
Fischerove diagramy -aldohexóz sú zrkadlovými obrazmi -aldohexóz, takže všetky hydroxylové skupiny sú na opačnej strane (vrátane uhlíka 5).
Ketohexózy.
Ketohexózy sú hexózy s ketónovou skupinou. Biologicky najvýznamnejšia je fruktóza.
V lineárnej podobe majú 2-ketohexózy tri chirálne uhlíky a teda existuje celkovo 8 stereoizomérov (23), čo znamená 4 páry enantiomérov. Tieto štyri -izoméry vyzerajú vo Fischerovej projekcii nasledovne: 
Odpovedajúce - formy majú hydroxylové skupiny na uhlíkoch 3, 4 a 5 prevrátené. Nižšie sú uvedené vzorce všetkých 8 izomérov v inej podobe:
3-ketohexózy.
Ketohexózy teoreticky zahŕňajú i 3-ketohexózy, ktoré majú karbonylovú skupiny na pozícii 3, teda ich vzorec by bol H–(CHOH)2–C(=O)–(CHOH)3–H. Tieto zlúčeniny však v prírode nie sú známe a ich syntéza je zložitá.
V roku 1897 bol získaný nefermentovateľný produkt pôsobením zásady na fruktózu, konkrétne hydroxidom olovnatým. Tento produkt bol pomenovaný glutóza, spojením slov glukóza a fruktóza, a tvrdilo sa, že je to 3-ketohexóza. Neskoršie štúdie však ukázali, že to bola zmes rôznych iných zlúčenín.
Jednoznačná syntéza a izolácia 3-ketohexózy, xylo-3-hexulózy, a to celkom zložitou cestou, bola poprvýkrát popísana G. Yuenom a J. Sugiharou v roku 1961.
Cyklické formy.
Ako väčšina monosacharidov s piatimi alebo viacerými uhlíkmi existuje každá aldohexóza a 2-ketohexóza v jednej alebo viacerých cyklických formách. Cyklické formy vznikajú intramolekulárnou reakciou z lineárnej formy vďaka interakcii karbonylovej skupiny a jednej z hydroxylových skupín. Touto reakciou sa karbonylová skupina mení na hydroxylovú a hydroxylová sa mení na éterový mostík medzi dvoma uhlíkovými atómami, čím vzniká uzavretý kruh tvorený jedným kyslíkom a štyrmi či piatimi uhlíkmi.
Ak má cyklus päť uhlíkov (celkom šesť atómov), nazýva sa táto uzavrená forma pyranóza, podľa cyklického éteru tetrahydropyránu, ktorý má rovnaký kruh. Ak má cyklus štyri uhlíky (celkom päť atómov), nazýva sa furanóza, podľa zlúčeniny tetrahydrofuránu. Číslovanie uhlíkov v uzavretej forme je rovnaké, ako u lineárnej formy.
U aldohexóz s karbonylom na pozícii 1 môže prebehnúť cyklizácia s hydroxylovou skupinou na uhlíku 4 alebo 5, čím vzniká poloacetálový štvor- alebo päťčlenný kruh. U ketohexóz môže interagovať len hydroxylová skupina na uhlíku 5, čím vzniká poloketál s päťčlenným kruhom.
Uzavretím kruhu sa z karboxylového uhlíka (pôvodne karbonylového) stáva chirálne centrum, ktoré môže mať dve konfigurácie, podľa novej polohy hydroxylovej skupiny. Tento uhlík sa takisto nazýva anoméry uhlík a jednotlivé formy sa nazývajú anoméry. Každá lineárna hexóza môže tvoriť dva izoméry, ktoré sa označujú ako „α“ a „β“. Haworthove projekcie týchto foriem -glukózy a -fruktózy sú uvedené nižšie.
Už od roku 1926 sa vedelo, že hexózy zaujímajú cyklickú podobu v kryštalickom stave. „α“ a „β“ formy, ktoré nie sú vzájomne enantioméry, kryštalizujú samostatne ako rôzne zlúčeniny. -Glukóza tvorí „α“ formu so špecifickou rotáciou +112° a má bod topenia 146 °C, zatiaľ čo „β“ forma má špecifickú rotáciu 19° a bod topenia 150 °C.
Lineárne formy nekryštalizujú a v roztoku existujú len v malom množstve, a to v rovnováhe s uzavretými formami. Napriek tomu hrajú dôležitú úlohu ako intermediát medzi uzavretými formami. „α“ a „β“ formy sa totižto môžu meniť vzájomne jedna na druhú tým, že sa reťazec otvorí a potom sa znovu uzavrie s opačnou konfiguráciou. Tento proces sa takisto nazýva mutarotácia.
Chemické vlastnosti.
Aj keď hexózy majú podobné štruktúry a zdieľajú niektoré základné vlastnoti, každý enantiomér ma inú chemickú reaktivitu. Fruktóza je rozpustná vo vode, alkohole a éteroch. Rôzne enantioméry majú zvyčajne odlišné biologické vlastnosti.
2-Ketohexózy sú stabilné pri veľkom rozmedzí pH a majú primárne p"K"a rovné 10,28, takže sa deprotonujú len pri vysokom pH. Sú teda len mierne menej stabilné v roztoku oproti aldohexózam.
Prírodný výskyt a použitie.
Najdôležitejšia aldohexóza v biochemických procesoch je -glukóza, ktorá je hlavným palivom metabolizmu mnohých živých organizmov.
2-Ketohexózy psikóza, fruktóza a tagatóza sa bežne vyskytujú ako -izoméry, zatiaľ čo sorbóza sa v prírode vyskytuje -izomér.
-Sorbóza sa bežne používa pre komerčnú syntézu kyseliny askorbovej (vitamínu C). -Tagatóza je vzácna prírodná ketohexóza, ktorá sa v malých množstvách nachádza v jedle. -Fruktóza je zodpovedná za sladkú chuť mnohých ovocí a je základným stavebným kameňom sacharózy.
Deoxyhexózy.
Názov „hexóza“ občas zahŕňa i deoxyaldohexózy, u ktorých je jedna alebo viac hydroxylových skupín na hradená vodíkovými atómami. Nazývajú sa rovnako ako hexózy, ale s predponou „"x"-deoxy“, kde "x" odpovedá počtu chýbajúcich hydroxylových skupín. Medzi biologicky významné deoxyhexózy patria:

</doc>
<doc id="674616" url="https://sk.wikipedia.org/wiki?curid=674616" title="Drienka (vrch v Pohronskom Inovci)">
Drienka (vrch v Pohronskom Inovci)

Drienka () je vrch v pohorí Pohronský Inovec. Leží nad obcou Čaradice, približne východne od mesta Zlaté Moravce.
Poloha.
Nachádza sa v centrálnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Obyce. Severnými svahmi prechádza Rudná magistrála.
Opis.
Drienka leží v najvyššej časti pohoria, v hrebeni smerujúcom západným smerom z masívu Veľkého Inovca () ku Krivej (). Plytké sedlo oddeľuje východne susediaci Malý Inovec (), severne leží Dúbrava (), západne Hrádok () a Krivá a juhovýchodne Stavanský vrch (). Južná časť vrchu patrí do povodia Hrona, kam smeruje Inovecký a Čaradický potok. Severné svahy odvodňuje Sviniarsky potok, západné Machulinský potok, oba smerujúce do rieky Žitava. Najbližšími sídlami sú Obyce a Machulince na západe a južne ležiace Čaradice a Tekovské Nemce. 
Výhľady.
Lesný porast vrcholu Drienky neumožňuje rozhľad, no na svahoch je viacero horských lúk, poskytujúcich výhľad. Viditeľné sú tak nielen okolité vrchy pohoria a blízka Podunajská pahorkatina, ale z vhodných lokalít aj Vtáčnik, Strážovské vrchy, Považský Inovec a Tribeč, no tiež mnohé vrchy v Maďarsku.
Prístup.
Na vrchol nevedie značený chodník, preto prístup je možný lesom, odbočením z neďalekých turistických trás. 

</doc>
<doc id="674617" url="https://sk.wikipedia.org/wiki?curid=674617" title="Ovocníčkovia">
Ovocníčkovia

Ovocníčkovia (v španielskom origináli "Los Fruittis") je španielsky detský animovaný seriál, prvýkrát vysielaný v rokoch 19901992 španielskou televíziou TVE. Jeho pôvodná španielska verzia obsahuje 91 epizód po zhruba 25 minútach. Tvorcom seriálu je Antoni D’Ocon a autorom scenára je Josep Viciana. V polovici 90. rokov 20. storočia ho vysielala aj Slovenská televízia.
Príbehy.
Príbehy "Ovocníčkov" pojednávajú o dobrodružstvách antropomorfných ovocných a zeleninových postáv a odohrávajú sa prevažne v okolí dediny pod veľkou sopkou, nachádzajúcej sa na zalesnenom ostrove. Prežívajú spolu najrôznejšie dobrodružstvá a navštívia pri tom aj množstvo miest po celom svete.

</doc>
<doc id="674618" url="https://sk.wikipedia.org/wiki?curid=674618" title="Krivá (vrch v Pohronskom Inovci)">
Krivá (vrch v Pohronskom Inovci)

Krivá () je vrch v pohorí Pohronský Inovec. Leží nad obcou Čaradice, približne východne od mesta Zlaté Moravce.
Poloha.
Nachádza sa v juhozápadnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Žitavany. Severným úpätím prechádza Rudná magistrála zo Zlatých Moraviec na Veľký Inovec.
Opis.
Krivá je súčasťou hrebeňa, ktorý sa tiahne západo-východným smerom k masívu Veľkého Inovca (). V blízkom okolí je viacero len o málo nižších, no často bezmenných vrchov, oddelených nevýraznými sedlami. Východným smerom susedí Kapitulská hora (), južne leží Čierny vrch (), západne je nevýrazným sedlom oddelený vrch Benát (). Plytké sedlo oddeľuje severne situovaný Prosný vŕštek () a Hrádok () a severovýchodne sa nachádza Drienka () a Malý Inovec (). Juhovýchodné svahy Krivej odvodňuje Čaradický potok do rieky Hron, do rieky Žitava odvádza vodu Machulinský potok zo severnej a Bočovka zo západnej časti masívu. Najbližšími sídlami sú severozápadne situované Obyce a Machulince, západne ležiace Žitavany a južne ležiace Čaradice a Volkovce. 
Výhľady.
Zmiešaný les pokrýva väčšinu vrchu, preto rozhľad je možný len z lokalít s nižšou vegetáciou. Viditeľné sú najmä okolité vrchy pohoria, no z vhodných miest aj Vtáčnik, Strážovské vrchy, Považský Inovec a Tribeč.
Prístup.
Na vrchol nevedie značený chodník, preto prístup je možný lesom, odbočením z neďalekých turistických trás v rázcestí Machulinský škripec. Blízkym sedlom vedie odtiaľ značka na Benát.

</doc>
<doc id="674623" url="https://sk.wikipedia.org/wiki?curid=674623" title="Majstrovstvá Severnej Ameriky a Karibiku v hádzanej">
Majstrovstvá Severnej Ameriky a Karibiku v hádzanej

Majstrovstvá Strednej Ameriky a Karibiku v hádzanej je najvyššie severoamerické podujatie národných družstiev v hádzanej, ktoré riadi Hádzanárska konfederácia Severnej Ameriky a Karibiku (NACHC). Jeho história siaha do roku 2014, kedy sa v Mexiku konali prvé severoamerické majstrovstvá mužov, a o rok neskôr v Portoriku aj prvé majstrovstvá žien. Prebiehajú s 2-ročnou periodicitou. 
Majstrovstvá tiež slúžia ako kvalifikácia severoamerických družstiev na majstrovstvá sveta či letné olympijské hry.

</doc>
<doc id="674625" url="https://sk.wikipedia.org/wiki?curid=674625" title="Aldohexóza">
Aldohexóza



</doc>
<doc id="674626" url="https://sk.wikipedia.org/wiki?curid=674626" title="Ketohexóza">
Ketohexóza



</doc>
<doc id="674627" url="https://sk.wikipedia.org/wiki?curid=674627" title="Ketolátky">
Ketolátky



</doc>
<doc id="674628" url="https://sk.wikipedia.org/wiki?curid=674628" title="Mutarotácia">
Mutarotácia

Mutarotácia je zmena optickej rotácie na základe zmeny rovnováhy medzi dvoma anomérmi, keď sa odpovedajúce stereocentrá premieňajú z jedného anoméru na druhý. Cyklické cukry vykazujú mutarotáciu pri zmenách medzi α a β anomérmi. Optická rotácia roztoku závisí na optickej rotácii každého anoméru a ich pomere v roztoku.
Mutarotáciu objavil francúzsky chemik Augustin-Pierre Dubrunfaut v roku 1844, kedy si všimol, že optická rotácia vodných roztokov cukrov sa mení v čase.
Meranie.
α a β anomér sú vzájomne diastereoméry a zvyčajne majú rôzne špecifické rotácie. Roztok alebo tekutá vzorka čistého α anoméru bude otáčať rovinu polarizovaného svetla o iný uhol alebo v inom smere než čistý β anomér tej istej zlúčeniny. Optická rotácia roztoku teda závisí na jednotlivých anoméroch a ich pomere v roztoku.
Ak sa v roztoku rozpustí napríklad β--glukopyranóza, optická rotácia roztoku bude +18,7°. Po čase časť β--glukopyranózy mutarotuje a mení sa na α--glukopyranózu, ktorej optická rotácia je +112,2°. Optická rotácia roztoku sa zmení z 18,7° na rovnovážnu hodnotu 52,7°, pretože časť α anoméru sa zmení na β anomér. V rovnováhe je v roztoku asi 64 % β anoméru a 36 % α anoméru. V roztoku v malom množstve sú prítomné i iné formy (furanózy alebo lineárne formy), ktoré však rotáciu veľmi neovplyvňujú. 
Pozorovaná rotácia vzorky je váženým priemerom optických rotácií každého anoméru prítomného vo vzorke. Na základe toho je možné použiť polarimeter na zmeranie rotácie vzorky a z toho vypočítať pomer prítomných anomérov podľa enantiomérneho nadbytku, ak je známa rotácia každého čistého anoméru. Mutarotáciu je možné sledovať v čase alebo určiť rovnovážny pomer podľa pozorovania optickej rotácie a jej zmien.
Reakčný mechanizmus.
V priebehu mutarotácie dochádza k otvoreniu cyklického kruhu, vzniku lineárnej formy a následnému uzavretiu cyklickej formy v opačnom anomére. Mutarotácia je všeobecne katalyzovaná kyselinou alebo zásadou.
Ustavenie rovnováhy anomérov vo vodnom roztoku glukózy trvá pri asi 8 °C asi 72 hodín. V živých systémoch katalyzujú mutarotáciu enzýmy mutarotázy. Nie všetky enzýmy sú totiž schopné metabolizovať α i β anoméry, takže mutarotázy pomáhajú urýchliť ustanovenie rovnováhy.

</doc>
<doc id="674629" url="https://sk.wikipedia.org/wiki?curid=674629" title="Anomerizácia">
Anomerizácia



</doc>
<doc id="674630" url="https://sk.wikipedia.org/wiki?curid=674630" title="Anomérny uhlík">
Anomérny uhlík



</doc>
<doc id="674631" url="https://sk.wikipedia.org/wiki?curid=674631" title="Kanadské národné futbalové mužstvo">
Kanadské národné futbalové mužstvo

Kanadské národné futbalové mužstvo reprezentuje Kanadu na medzinárodných futbalových akciách, ako napríklad Majstrovstvá sveta alebo Zlatý pohár CONCACAF.
História.
Futbalový zväz bol oficiálne založený v roku 1924. Futbal sa v krajine rozmohol ešte skôr na konci 19. storočia. Medzi najväčšie úspechy tejto krajiny patrí víťazstvo na Zlatom pohári CONCACAF v roku 1985 a víťazstvo na Zlatom pohári CONCACAF 2000. Od roku 1991 odkedy sa hrá Zlatý pohár CONCACAF je to jediné víťazstvo iného tímu ako Mexiko alebo USA na tomto turnaji. Kanada sa iba raz predstavila na Majstrovstvách sveta a to na MS 1986. V skupine skončili na poslednom mieste a v konkurencii Maďarska, Sovietskeho zväzu a Francúzska nestrelili ani jeden gól. Momentálne Kanada zažíva vzostup. Darí sa im na medzinárodnej scéne keď na Zlatom pohári CONCACAF 2021 obsadili štvrté miesto a sú v hre aj o Majstrovstvá sveta vo futbale 2022.

</doc>
<doc id="674634" url="https://sk.wikipedia.org/wiki?curid=674634" title="H Anime">
H Anime



</doc>
<doc id="674635" url="https://sk.wikipedia.org/wiki?curid=674635" title="H anime">
H anime



</doc>
<doc id="674636" url="https://sk.wikipedia.org/wiki?curid=674636" title="Nyaicili Boki Raja">
Nyaicili Boki Raja



</doc>
<doc id="674638" url="https://sk.wikipedia.org/wiki?curid=674638" title="Priekopský potok">
Priekopský potok

Priekopský potok je potok v regióne Dolný Zemplín, v južnej časti obce Priekopa, na západnej hranici obce Porúbka a vo východnej časti obce Vojnatina, v okrese Sobrance v Košickom kraji. Je pravostranným prítokom Kútočného potoka, ktorý je ďalej prítokom Kruhovského potoka v povodí Uhu; má dĺžku . Je vodným tokom VIII. rádu. Hydrologické poradie (číslo povodia): 4-30-06-762. Geomorfologická kategorizácia: geomorfologický celok Východoslovenská pahorkatina, geomorfologický podcelok Podvihorlatská pahorkatina.
Prameň.
Pramení v nadmorskej výške v južnej časti poľnohospodárskeho extravilánu obce Priekopa v priestore poľa "Lazy" v okrese Sobrance, v geomorfologickom podcelku Podvihorlatská pahorkatina.
Opis toku.
Tečie juhozápadným smerom poľnohospodárskym extravilánom, v nadmorskej výške vteká na obecnú hranicu medzi obcami Priekopa a Porúbka, v dĺžke 100 m sleduje túto obecnú hranicu až po trojchotárnik v nadmorskej výške , ďalej sleduje obecnú hranicu medzi obcami Porúbka a Vojnatina a ľavým brehom obmýva pole a vinicu "Za chotárom" až do nadmorskej výšky , vteká na územie obce Vojnatina, v nadmorskej výške podteká cestu z Vojnatiny do obce Porúbka, tečie v napriamenom zregulovanom koryte a v nadmorskej výške ústi do Kútočného potoka ako jeho pravostranný prítok v povodí Uhu. "Priekopský potok" nemá prítok.
"Priekopský potok" preteká na území poľnohospodárskeho extravilánu troch obcí Priekopa, v tejto obci aj pramení, Porúbka a Vojnatina, v tejto obci aj ústi, v okrese Sobrance v Košickom kraji, v geomorfologickom celku Východoslovenská pahorkatina v geomorfologickom podcelku Podvihorlatská pahorkatina.
Pôvod názvu.
Názov vodného toku "Priekopský potok" má pôvod v názve obce "Priekopa" v okrese Sobrance v južnej časti územia ktorej v priestore poľa "Lazy" potok pramení a preteká. Z toponyma "Priekopa" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Priekopský potok" ako súčasť veľmi početnej skupiny názvov v slovenskej toponymii, najmä hydronymii. Názov obce Priekopa má pôvod v charakteristickom výskyte topografického objektu "priekopa" vo význame "umelá priehlbeň pozdĺžneho tvaru na odvádzanie vody, jarok, struha" v priestore pomenúvanej obce. Najstarší listinný doklad o výskyte názvu obce v podobe "Prekopa" je z roka 1418.
Hydronymum "Priekopský potok" bolo štandardizované v roku 1990.

</doc>
<doc id="674642" url="https://sk.wikipedia.org/wiki?curid=674642" title="Hlavátka podunajská">
Hlavátka podunajská

Hlavátka podunajská ("Hucho hucho") je najväčšia lososovitá ryba v Európe. Je nazývaná aj kráľovnou slovenských riek.
Iné slovenské názvy: Gadovica, hadovica, hlavátka, hlavátka vážska, hlavatka, hlavátka obyčajná, hlavatica, hlawatka, losos jäzerný, tuba, tubica (iba mladé jedince).
Rozšírenie.
Je to typický druh podhorských riek s rýchlym tokom, studenou vodou a štrkovým dnom. Je citlivá na znečistenie, nízky obsah kyslíka a regulácie vodných tokov. Je to endemický druh Dunaja a jeho prítokov v horských a podhorských oblastiach. Introdukovaná bola aj do riek Odra, Visla, Tajo, Rhôna alebo Bodamského jazera. Na Slovensku v minulosti žila v celom toku Hrona, Váhu aj v Dunaji, Turci a Orave. Po vysadzovaní sa dnes vyskytuje hlavne v horných úsekoch riek Hron a Váh, v rieke Turiec, Orava, Poprad a Dunajec.
Populácie sú, v rámci povodia Dunaja, výrazne fragmentované a závislé od umelého nasadzovania.
Opis.
Jej farebnosť je variabilná a mení sa s vekom aj medzi jednotlivými populáciami. Bok a horná časť tela býva hnedá alebo medená so zelenými odtieňmi. Na rozdiel od ostatných lososovitých nemá červené bodky. Hlava je podlhovastá a sploštená. Môže vážiť do 25 kg, vzácne aj 50 kg a 1,5 m, ale bežne majú jedince iba do 10 kg a 60 až 100 cm. Dožíva sa viac ako 20 rokov. Najväčší zaznamenaný jedinec mal 1,65 m a 60 kg.
Spôsob života.
Samce sú pohlavne zrelé približne po 3 roku, keď majú asi 1 kg. Samice až po 4 roku a 2 kg. Neresí od konca marca do začiatku mája. Často pritom migruje proti prúdu. Ikry zahrabáva do hniezda na štrkovom dne. Hniezdo ochraňujú obe pohlavia približne dva týždne po vyliahnutí.
Sú to teritoriálne ryby. Mladé ryby požierajú malé bezstavovce, neskôr lovia ostatné ryby a malé pozemské stavovce.

</doc>
<doc id="674643" url="https://sk.wikipedia.org/wiki?curid=674643" title="Hucho hucho">
Hucho hucho



</doc>
<doc id="674644" url="https://sk.wikipedia.org/wiki?curid=674644" title="Hlavátka obyčajná">
Hlavátka obyčajná



</doc>
<doc id="674647" url="https://sk.wikipedia.org/wiki?curid=674647" title="Hlavátka">
Hlavátka

Hlavátka ("Hucho") je rod veľkých lososovitých rýb zo studených riek a iných sladkovodných biotopov v Eurázii. Sú rybožravé a ohrozené nadmerným rybolovom a stratou biotopov.
Druhy.
V súčasnosti sú uznávané tieto druhy:
Okrem toho bol v minulosti zaradený do tohto rodu aj "Hucho perryi" (hlavátka sachalinská), ale genetické a ďalšie dôkazy ukázali, že patrí do vlastného monotypického rodu ako "Parahucho perryi".

</doc>
<doc id="674648" url="https://sk.wikipedia.org/wiki?curid=674648" title="Hucho">
Hucho



</doc>
<doc id="674649" url="https://sk.wikipedia.org/wiki?curid=674649" title="Zoznam častí televíznej relácie Ťažký týždeň">
Zoznam častí televíznej relácie Ťažký týždeň

Toto je zoznam častí televíznej relácie "Ťažký týždeň", v ktorej moderátor Ján Gordulič (neskôr Jakub Gulík) komentuje súčasné dianie na slovenskej politickej i nepolitickej scéne.

</doc>
<doc id="674653" url="https://sk.wikipedia.org/wiki?curid=674653" title="Predkapela">
Predkapela

Predkapela (iné názvy: predskupina, prenesene predskokan, v hudobnom a hudobno-publicistickom žargóne aj "support") je hudobná skupina vystupujúca s kratším programom pred hlavným účinkujúcim (tzv. headlinerom) koncertu. Ide o skupinu menej známu alebo menej úspešnú ako hlavný účinkujúci, ktorá sa teda vďaka tomu dostáva do širšieho povedomia. Vystúpenie predkapely akoby stupňuje atmosféru očakávania a pripravuje publikum na hlavný bod programu.
Výraz predskokan zároveň označuje jednotlivca, ktorý plní rovnakú funkciu ako predkapela.

</doc>
<doc id="674654" url="https://sk.wikipedia.org/wiki?curid=674654" title="Predskupina">
Predskupina



</doc>
<doc id="674655" url="https://sk.wikipedia.org/wiki?curid=674655" title="Talihov dvor">
Talihov dvor

Talihov dvor (iné názvy: Natáliin majer, Natalin majer, Natalin dvor; alebo "Talihof") je ulica a lokalita medzi Pezinkom a Viničným. Nachádza sa pri lokalitách Pri háji a Lazarňa v katastrálnom území mesta Pezinok.
Prvá písomná zmienka o Natalinom dvore pochádza z 19. storočia. V júni 1944 na roli kúsok od vtedajšieho majera Talihof pristál nemecký stíhač Luftwaffe po tom, čo bol donútený ku riskantnému manévru a kĺzavému pristávacemu letu dvomi americkými lietadlami.
V súčasnosti sa tu nachádzajú rodinné domy, budova so službami, autobusová zastávka a zvyšok bývalého areálu.

</doc>
<doc id="674656" url="https://sk.wikipedia.org/wiki?curid=674656" title="Natalin majer">
Natalin majer



</doc>
<doc id="674657" url="https://sk.wikipedia.org/wiki?curid=674657" title="Natalin dvor">
Natalin dvor



</doc>
<doc id="674658" url="https://sk.wikipedia.org/wiki?curid=674658" title="Predskokan">
Predskokan

Predskokan môže byť:

</doc>
<doc id="674659" url="https://sk.wikipedia.org/wiki?curid=674659" title="Natáliin majer">
Natáliin majer



</doc>
<doc id="674662" url="https://sk.wikipedia.org/wiki?curid=674662" title="Benát">
Benát

Benát () je vrch v pohorí Pohronský Inovec. Leží nad obcou Machulince, približne východne od mesta Zlaté Moravce.
Poloha.
Nachádza sa v juhozápadnej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Žitavany. Severným úpätím prechádza Rudná magistrála zo Zlatých Moraviec na Veľký Inovec, z ktorej vedie na vrchol značený chodník.
Opis.
Benát je najzápadnejším z mohutnejších vrchov hrebeňa, ktorý sa tiahne západo-východným smerom k masívu Veľkého Inovca (). V mapách sú pod týmto názvom označené dve blízke kóty, pričom vrchol má priradené až tri rôzne hodnoty nadmorskej výšky (, a ). V severnej časti masívu sa nachádza rozsiahly kameňolom. Východne susedí Krivá (), južne leží Čierny vrch (), západne Čertov vrch () a severovýchodne Prosný vŕštek () a Hrádok (). Vrch je súčasťou povodia Žitavy, kam smeruje potok Bočovka z juhovýchodných svahov i Suchý potok zo západne situovaných svahov. Najbližšími sídlami sú na severozápadnom úpätí situované Obyce a Machulince, západne ležiace Žitavany a juhovýchodne ležiace Čaradice. 
Výhľady.
Zmiešaným lesom pokrytý vrch, umožňuje iba veľmi málo miest na rozhľad. Z nich sú viditeľné najmä okolité vrchy pohoria, no z vhodných miest aj pohorie Vtáčnik, Tribeč a časť Podunajskej nížiny.

</doc>
<doc id="674664" url="https://sk.wikipedia.org/wiki?curid=674664" title="Pĺž vrchovský">
Pĺž vrchovský

Pĺž vrchovský ("Sabanejewia balcanica") je malá ryba z čeľade pĺžovité ("Cobitidae").
Je rozšírený v povodí Čierneho mora (Dunaj), v povodí Egejského mora (Marica). Žije v čistých horských tokoch so štrkovým podložím ale aj vo veľkých riekach. Cez deň sa zahrabáva do piesku. Dorastá do 9 cm.

</doc>
<doc id="674665" url="https://sk.wikipedia.org/wiki?curid=674665" title="Sabanejewia balcanica">
Sabanejewia balcanica



</doc>
<doc id="674666" url="https://sk.wikipedia.org/wiki?curid=674666" title="Ovsienka striebristá">
Ovsienka striebristá

Ovsienka striebristá alebo ovsienka obyčajná ("Leucaspius delineatus") je malá ryba z čeľade kaprovité ("Cyprinidae") a jediný druh v rode ovsienka ("Leucaspius").
Je rozšírená v povodí Baltského, Čierneho a Kaspického mora. Introdukovaná bola do Francúzka, Švajčiarska a na juhu Britských ostrovov. Je hojná v zaplavovaných územiach Dunaja a Labe. Bola zavlečená aj do Štrbského plesa, dnes v ňom ale už nežije.
Neresí sa od apríla do júna v teplých vodách vo viacerých dávkach. Samička lepí ikry na spodnú stranu listov alebo dreva v plytkej vode. Samec ikry ochraňuje. Je to spoločenský druh a samce sú teritoriálne. Živí sa zooplanktónom a hmyzom.
Dorastá do dĺžky 5 až 8 cm, výnimočne 9 cm. Dožíva sa maximálne 5 rokov, väčšinou do 3 rokov.

</doc>
<doc id="674667" url="https://sk.wikipedia.org/wiki?curid=674667" title="Leucaspius delineatus">
Leucaspius delineatus



</doc>
<doc id="674669" url="https://sk.wikipedia.org/wiki?curid=674669" title="Ovsienka obyčajná">
Ovsienka obyčajná



</doc>
<doc id="674670" url="https://sk.wikipedia.org/wiki?curid=674670" title="Sedanka (Vladivostok)">
Sedanka (Vladivostok)

Sedanka () je predmestie Vladivostoku, ktoré sa nachádza na brehu Amurského zálivu v Sovietskom rajóne. Je pomenovaná podľa rieky Sedanka pretekajúcej jej územím.
Mikroklíma regiónu je odlišná od centrálnej časti Vladivostoku. V lete je viac slnečných dní, keď sa na priesmyku držia hmly. Naopak, zima je chladnejšia ako v centre.
V oblasti Sedanka sa narodila Anna Ščetinina - prvá žena na svete, ktorá slúžila ako námorná kapitánka.

</doc>
<doc id="674672" url="https://sk.wikipedia.org/wiki?curid=674672" title="Muž, ktorý sa hral na Boha">
Muž, ktorý sa hral na Boha

Muž, ktorý sa hral na Boha () je triler z lekárskeho prostredia, od amerického spisovateľa Robina Cooka.
Dej.
Je veľa spôsobov, ako umrieť. V hypermodernej nemocnici sa k nim pridruží ďalší - najstrašnejší zo všetkých. Mladá lekárka Cassandra Kingsleyová oddane ľúbi svojho manžela Thomasa, vynikajúceho kardiochirurga, ktorý ako prvý použil novú, úspešnú metódu operácie srdca a získal pocit, že je všemohúci, lebo často rozhoduje o ľudskom bytí či nebytí.
Cassandru trápia dva problémy: v súkromí ju znepokojuje, že jej manžel sa v poslednom čase veľmi zmenil, v nemocnici jej zasa nedá pokoj séria záhadných úmrtí, ktoré postupne prestáva považovať za nešťastné náhody. Cassandra sa pustí hľadať pravdu - a začne spoznávať skutočný význam slova hrôza...

</doc>
<doc id="674673" url="https://sk.wikipedia.org/wiki?curid=674673" title="Betty Gilpinová">
Betty Gilpinová

Elizabeth „Betty“ Folan Gilpinová (neprechýlene Elizabeth „Betty“ Folan Gilpin; * 21. júl 1986, New York, New York, USA) je americká herečka, známa vďaka postave Debbie z televízneho seriálu "GLOW: Nádherné ženy wrestlingu" (2017-2019).
Detstvo a mladosť.
Gilpinová sa narodila do hereckej rodiny. Jej otec je herec Jack Gilpin a matkou je herečka Ann McDonough. Je absolventkou Fordhamskej Univerzity, ktorú dokončila v roku 2008. Počas štúdia v univerzite, študovala herectvo u Dianne Wiest. 
Kariéra.
Svoju hereckú kariéru začínala hosťovaním v rôznych televíznych seriáloch, od roku 2006. V rokoch 2013 až 2015 získala jednu z hlavných úloh v televíznom seriáli "Sestrička Jackie". Objavila sa v deviatich epizódach televízneho seriálu "Mystérium sexu", po boku Lizzy Caplan a Martina Sheena. V rokoch 2017 až 2019 si zahrala spoločne s Alison Brie, jednu z hlavných úloh v televíznom seriáli "GLOW: Nádherné ženy wrestlingu". Herecký výkon Gilpinovej bol pozitívne prijatý filmovými kritikmi a vyslúžila si tiež niekoľko nominácii na rôzne filmové ocenenia. O rok neskôr, si zahrala vo filme "Nenávisť", po boku Andrei Riseborough, Lin Shaye a Jacki Weaver. V rovnakom roku stvárnila tiež hlavnú úlohu v kontroverznom filme "Lov".
Spoločne s Shailene Woodley, sa objaví v televíznom filme "Three Women", ktorý by mal mať premiéru v roku 2022.
Súkromný život.
V roku 2016 sa vydala za herca menom Cosmo Pfeil.

</doc>
<doc id="674674" url="https://sk.wikipedia.org/wiki?curid=674674" title="N-koniec">
N-koniec

N-koniec alebo amino-koniec je začiatok bielkoviny alebo polypeptidu, ktorý označuje voľnú amino skupinu (-NH2) na konci polypeptidu. V peptidoch sú amino skupiny viazané karboxylovou skupinou inej aminokyseliny, čím vzniká peptidový reťazec. Tým vzniká voľná koncová karboxylová skupina, ktorá sa nazýva C-koniec, a voľná amino skupina, nazývaná práve N-koniec. Vzorce peptidov sa zapisujú v smere od N-konca po C-koniec zľava doprava. V tomto smere takisto prebieha translácia (i pri translácii sa peptidový reťazec z mRNA tvorí v smere od N-konca ku C-koncu, pretože aminokyseliny sú pridávané na karboxylový koniec).
Chemické vlastnosti.
Každá aminokyselina má amino skupinu a karboxylovú skupinu. Aminokyseliny sú spojené peptidovou väzbou, ktorá vzniká dehydratačnou reakciou karboxylovej skupiny jednej aminokyseliny a amino skupiny druhej aminokyseliny. Po vzniku väzby vzniká polypeptid, ktorý má voľný N-koniec (voľnú amino skupinu) a C-koniec (voľnú karboxylovú skupinu).
Keď sa bielkovina prekladá z mRNA, vzniká od N-konca po C-koniec. Amino skupina aminokyseliny (ktorá je viazaná na tRNA) sa počas elongačnej fázy translácie viaže na karboxylovú skupinu rastúceho reťazca. Keďže štart kodón v genetickom kóde kóduje aminokyselinu metionín, väčšina proteínových sekvencií začína metionínom (u baktérií, mitochondrií a chloroplastov začína jeho modifikáciou, "N"-formylmetionínom, fMet). Niektoré proteíny sú upravované posttranslačne, napríklad štiepením proteínového prekurzoru, takže bielkoviny môžu mať na N-konci inú aminokyselinu.
Funkcia.
N-terminálne smerovacie signály.
N-koniec je prvou časťou proteínu, ktorá opúšťa ribozóm počas syntézy bielkovín. Často obsahuje rôzne signálne peptidové sekvencie, ktoré je možné označiť ako „vnútrobunkové poštové smerovacie číslo“, ktoré smeruje prenos proteínu k správnej organele. Smerovanie je občas označované i ako "targeting" (z anglického „target“, cieľ, smerovanie, zameriavanie). Signálny peptid sa zvyčajne odštiepi pomocou signálnej peptidázy po tom, čo sa bielkovina dostane na správne miesto. N-koncová aminokyselina bielkoviny je dôležitá pre určenie polčasu života (šancu, že bude proteín rozložený). Tento koncept sa nazýva N-koncové pravidlo.
Signálny peptid.
N-terminálny signálny peptid je rozoznávaný signál rozpoznávajúcou časticou (SRP) a vedie k smerovaniu proteínu do sekrečnej dráhy. V eukaryotických bunkách sú tieto proteíny syntetizované na drsnom endoplazmatickom retikule. U prokaryotov sú exportované cez bunkovú membránu. V chloroplastoch sú proteíny smerované signálnymi peptidmi k tylakoidom.
Mitochondriálny smerovací peptid.
N-terminálny mitochondriálny smerovací peptid (mtTP) umožňuje proteínom vstup do mitochondrie.
Chloroplastový smerovací peptid.
N-terminálny chloroplastový smerovací peptid (cpTP) umožňuje proteínom vstup do chloroplastu.
N-terminálne úpravy.
Bielkovinové N-konce môžu byť upravené počas alebo po translácii. Úpravy zahŕňajú odstránenie počiatočného metionínu (iMet) aminopeptidázami, pripojenie malých skupín ako sú acetylová, propionylová, či metylová skupina, alebo adíciu membránových kotiev, ako je palmitoylová či myristoylová skupina.
N-terminálny acetylácia.
N-terminálna acetylácia je druh modifikácie bielkovín, ktorá sa vyskytuje u prokaryotov i eukaryotov. Bolo navrhnuté, že N-terminálna acetylácia môže zabrániť sekrécii proteínu.
N-myristoylácia.
N-koniec môže byť upravený pridaním myristoylovej kotvy.
N-acylácia.
N-koniec môže byť upravený aj pridaním mastnej kyseliny ako kotvy, čím vznikajú N-acylované bielkoviny. Najbežnejšou skupinou používanou na N-acyláciu je palmitoylová skupina.

</doc>
<doc id="674676" url="https://sk.wikipedia.org/wiki?curid=674676" title="Kate Walshová (speváčka)">
Kate Walshová (speváčka)

Kate Walshová (* 20. február 1983, Burnham-on-Crouch, Essex, Anglicko) je anglická folková speváčka-skladateľka.
Kariéra.
Študovala na Britskom a írskom inštitúte modernej hudby. Jej debutový album "Clocktower Park" vyšiel v roku 2003 vo vydavateľstve Kitchenware Records. Album niesol názov po obľúbenom mieste v jej rodnom meste. V roku 2007 vydala druhý štúdiový album "Tim's House", ktorý sa dostal na vrchol britského rebríčka iTunes Store. Album obsahuje jej najúspešnejšiu skladbu „Your Song“, ktorá bola použitá vo filmoch aj v seriáli "Klinika Grace".
Walshová v roku 2012 ohlásila prestávku v hudobnej kariére s cieľom venovať sa odlišným aktivitám.

</doc>
<doc id="674677" url="https://sk.wikipedia.org/wiki?curid=674677" title="Šťuka severná">
Šťuka severná

Šťuka severná (iné názvy: šťuka severská, šťuka holarktická; staršie: [do 80. rokov 20. stor. výlučne] šťuka obyčajná, šťuka; lat. "Esox lucius") je druh dravej ryby z rodu šťuka ("Esox").
Rozšírenie.
Areál rozšírenia je holarktický. Bola introdukovaná v mnohých oblastiach južne od pôvodného areálu. Je to nenáročný a adaptabilný druh. Okrem stojatých vôd žije aj v podhorských úsekoch riek (Orava).
Opis.
Má podlhovasté telo so sploštenou hlavou s veľkými ústami a silnými zubami. Na lícach má drobné šupiny. Chrbtová plutva je vzadu nad análnou. Farebnosť je variabilná, ale ide najmä o zelenú so žltkastými škvrnami. Rast je rýchly a závislý od prostredia. Môže dorásť do 50 kg a dĺžky 160 cm, v slovenských podmienkach 15 kg a 120 cm. Dožíva sa 33 rokov.
Spôsob života.
Neresí skoro na jar v marci až apríli v studenej vode. Oblasť na neresenie je väčšinou zaplavená oblasť s vegetáciou. Kladie množstvo ikier a veľké jedince môžu klásť až milión ikier. Ikry neochraňuje. Pohlavnú dospelosť dovŕši od 3. do 5. roku. V oblastiach kde žije aj šťuka obrovská ("Esox masquinongy") sa môže krížiť a vytvoriť hybrid ("Esox masquinongy x Esox lucius").
Malé štuky sa živia planktónom, neskôr bentosom a hmyzom. Staršie jedince lovia ryby. Štuka je nenásytný a oportunistický predátor už od mlada. Je to samotársky druh, loví pomocou zraku a korisť prepadáva z úkrytu. Kanibalizmus je bežný. V arktických jazerách, kde je šťuka niekedy jediný rybí druh, sú dospelé jedince kanibali. Jej výkaly obsahujú špecifické feromóny, ktorým sa ostatné ryby vyhýbajú a preto šťuky nevylučujú výkaly vo svojom lovnom revíre.

</doc>
<doc id="674678" url="https://sk.wikipedia.org/wiki?curid=674678" title="Šťuka obyčajná">
Šťuka obyčajná



</doc>
<doc id="674679" url="https://sk.wikipedia.org/wiki?curid=674679" title="Esox lucius">
Esox lucius



</doc>
<doc id="674681" url="https://sk.wikipedia.org/wiki?curid=674681" title="Monokotyledony">
Monokotyledony



</doc>
<doc id="674684" url="https://sk.wikipedia.org/wiki?curid=674684" title="Dikotyledony">
Dikotyledony



</doc>
<doc id="674686" url="https://sk.wikipedia.org/wiki?curid=674686" title="Semenné cievnaté rastliny">
Semenné cievnaté rastliny



</doc>
<doc id="674687" url="https://sk.wikipedia.org/wiki?curid=674687" title="Kvetnaté rastliny">
Kvetnaté rastliny



</doc>
<doc id="674688" url="https://sk.wikipedia.org/wiki?curid=674688" title="Nekvetnaté rastliny">
Nekvetnaté rastliny



</doc>
<doc id="674689" url="https://sk.wikipedia.org/wiki?curid=674689" title="Dewarova nádoba">
Dewarova nádoba

Dewarova nádoba [výslovnosť: djúer-] je sklenená alebo kovová nádoba s dvojitými stenami, ktoré od seba oddeľuje vákuum, vďaka čomu sa medzi nimi minimalizuje tepelná výmena. Slúži na udržiavanie rôznych látok (predovšetkým kvapalín) na stálej teplote, ktorá teda môže byť vyššia alebo nižšia ako teplota okolia.
Vyvinul ju škótsky chemik James Dewar v roku 1892 pre potreby laboratórnej praxe. Sklenené Dewarové nádoby slúžia ako zásobníky chladív pri práci za nízkych teplôt, pričom ich steny bývajú postriebrené, zatiaľ čo tie kovové sa využívajú na prenos a uskladnenie kvapalín s nízkou teplotou varu (skvapalnených plynov) alebo ako zásobníky na suchý ľad.
Komerčne sa Dewarova nádoba uplatnila ako termoska (iné názvy: termosová fľaša, termosová nádoba) slúžiaca na udržiavanie obsahu (potravín) na stálej teplote. Názov pochádza z ochrannej známky „Thermos“, ktorú si dal zaregistrovať nemecký sklár Reinhold Burger v roku 1904. Ten v roku 1903 získal patent na nádobu fungujúcu na takomto princípe (J. Dewar si totiž svoju nádobu nedal včas patentovať a neskôr prehral súdny spor o patent) a v roku 1906 spolu s Albertom Aschenbrennerom a Gustavom Robertom Paalenom založil spoločnosť Thermos GmbH, ktorá začala ponúkať termosky pre širokú verejnosť.

</doc>
<doc id="674690" url="https://sk.wikipedia.org/wiki?curid=674690" title="Termoska">
Termoska



</doc>
<doc id="674691" url="https://sk.wikipedia.org/wiki?curid=674691" title="Termosová fľaša">
Termosová fľaša



</doc>
<doc id="674692" url="https://sk.wikipedia.org/wiki?curid=674692" title="Termosová nádoba">
Termosová nádoba



</doc>
<doc id="674693" url="https://sk.wikipedia.org/wiki?curid=674693" title="Kate Walshová">
Kate Walshová

Kate Walshová môže byť:

</doc>
<doc id="674695" url="https://sk.wikipedia.org/wiki?curid=674695" title="Sedanka">
Sedanka

Sedanka () môže byť:

</doc>
<doc id="674698" url="https://sk.wikipedia.org/wiki?curid=674698" title="Sedanka (rieka vo Vladivostoku)">
Sedanka (rieka vo Vladivostoku)

Sedanka () je rieka na juhu Prímorského kraja v Rusku, preteká územím polostrova Muraviova-Amurského a je jednou z malých riek mesta Vladivostok.
Je tvorená sútokom riek Veľká a Malá Sedanka (Veľká a Malá Pionerskaja), ktoré pramenia na svahoch vrchu Ostraja, tečú na západ a vlievajú sa do Amurského zálivu niekoľko sto metrov od železničného nástupišťa Sedanka.
Na dolnom toku rieky je často príčinou záplav vypúšťanie prebytočnej vody z nádrže. A tak 7. augusta 2001 bolo z dôvodu nebezpečenstva preliatia nádrže uskutočnené vypustenie vody, ktoré viedlo k zatopeniu nízko položených oblastí Sedanky. V dôsledku toho bol železničný most, postavený v roku 1899 zničený, mnoho súkromných domov a pozemkov bolo zaplavených, zomrelo 6 ľudí.

</doc>
<doc id="674699" url="https://sk.wikipedia.org/wiki?curid=674699" title="Dišpenz (cirkevné právo)">
Dišpenz (cirkevné právo)

Dišpenz (iné názvy: dišpenzácia; staršie: "dispenzácia", "dišpens") je v kánonickom práve osobitný správny akt kompetentnej cirkevnej autority, ktorým je v konkrétnom prípade konkrétny adresát (osoba alebo osoby) oslobodený od účinkov nejakého cirkevného zákona (normy), pretože dodržanie zákona by mu pravdepodne spôsobilo veľkú ujmu. Pri udeľovaní musí byť presne pomenovaný rozumný a existujúci dôvod dišpenzu. Cieľom dišpenzu musí byť duchovno-pastoračné dobro veriacich. Dišpenz je jeden z prostriedkov uplatňovania kánonickej miernosti. Dišpenz od Božích zákonov nemožno udeliť, udeľuje sa len dišpenz od cirkevných zákonov. 
Právomoc udeľovať dišpenz má ipso iure pápež, na základe zákonnej delegácie môže dišpenz udeliť v širšom rozsahu diecézny biskup a v užšom rozsahu miestny ordinár. Farár alebo kaplán (diakon) potrebuje výslovné udelenie dišpenznej moci.
Dišpenz sa udeľuje napríklad pri svadbách (pri svadbe veriaceho s neveriacim). Dišpenz možno udeliť aj od cirkevných prikázaní. 
Konkrétny príklad: Konferencia biskupov Slovenska v roku 2021 udelila pre veriacich celej krajiny dišpenz od povinnej účasti na omši v nedeľu a prikázaný sviatok, z dôvodu pandémie choroby COVID-19. 

</doc>
<doc id="674700" url="https://sk.wikipedia.org/wiki?curid=674700" title="Sedanka (železničná zastávka)">
Sedanka (železničná zastávka)

Sedanka () je železničná zastávka (predtým železničná stanica) Ďalekovýchodnej železnice v meste Vladivostok v Rusku. Nachádza sa na predmestí Vladivostoku v časti Sedanka.
Stanica bola otvorená v roku 1893, v roku 1897 bola postavená staničná budova, ktorá sa zachovala dodnes. Elektrifikovaná v roku 1962.
V lete 2001 bol v blízkosti stanice počas silného tajfúnu, ktorý viedol k prudkému vypusteniu vody v nádrži Sedanka, zbúraný kovový dvojkoľajový železničný most cez rieku Sedanka. V dôsledku toho bol Vladivostok na tri dni odrezaný od železnice, kým sa nepostavil dočasný most. V lete 2002 boli skolaudované dva nové oceľové jednokoľajové mosty.
Osobná doprava.
Cez stanicu prechádzajú trasy všetkých mestských elektrických jednotiek. Cez stanicu premávajú aj medzimestské elektrické rýchliky bez zastavenia.

</doc>
<doc id="674702" url="https://sk.wikipedia.org/wiki?curid=674702" title="Dišpenzácia">
Dišpenzácia



</doc>
<doc id="674703" url="https://sk.wikipedia.org/wiki?curid=674703" title="Dišpens">
Dišpens



</doc>
<doc id="674704" url="https://sk.wikipedia.org/wiki?curid=674704" title="Sedanka (rieka v Kamčatskom kraji)">
Sedanka (rieka v Kamčatskom kraji)

Sedanka () je rieka na severozápade polostrova Kamčatka. Preteká územím Tigiľského rajónu v Kamčatskom kraji v Rusku. Je to pravý prítok rieky Tigiľ. Dĺžka rieky je 108 km, plocha povodia 1490 km².
Pramení v pohorí Stredokamčatský chrbát, na svahoch sopky Gornyj Institut. Vlieva sa na pravom brehu do rieky Tigiľ na 99 kilometri. Šírka rieky na dolnom toku je 50 metrov, hĺbka je 1 meter, rýchlosť prúdu je 1,8 m/s.
Na rieke nie sú žiadne osady, s výnimkou niekoľkých rybárskych základní. Sedanka je bohatá na lososa. Napriek svojej nedostupnosti je obľúbená medzi milovníkmi rybolovu. Rieka obsahuje všetky druhy tichomorských lososov, pstruhy ("Salvelinus leucomaenis", "Salvelinus malma").

</doc>
<doc id="674705" url="https://sk.wikipedia.org/wiki?curid=674705" title="Sedanka (Kamčatský kraj)">
Sedanka (Kamčatský kraj)

Sedanka () je obec v Tigiľskom rajóne v Kamčatskom kraji v Rusku.
Geografia.
Nachádza sa v severozápadnej časti polostrova Kamčatka, na rieke Napana. Vzdialenosť do najbližšej obce Tigiľ je 23,5 km v priamom smere, do mesta Petropavlovsk-Kamčatskij - 519 km.
Bola založená pred rokom 1953. Podľa odhadu z roku 2007 mala populácia 660 obyvateľov. Obývaná prevažne Itelmenmi.

</doc>
<doc id="674706" url="https://sk.wikipedia.org/wiki?curid=674706" title="Tigiľ">
Tigiľ

Tigiľ () môže byť:

</doc>
<doc id="674707" url="https://sk.wikipedia.org/wiki?curid=674707" title="Tigiľ (obec)">
Tigiľ (obec)

Tigiľ () je obec v Kamčatskom kraji v Rusku, administratívne centrum Tigiľského rajónu. V roku 2021 tu žilo 1372 obyvateľov. Nachádza sa tu letisko Tigiľ.
Geografia.
Obec sa nachádza v severozápadnej časti polostrova Kamčatka, na rieke Tigiľ, 48 km od jej sútoku s Ochotským morom. Vzdialenosť do mesta Palana v priamom smere je 165 km, do mesta Petropavlovsk-Kamčatskij - 523 km.

</doc>
<doc id="674708" url="https://sk.wikipedia.org/wiki?curid=674708" title="Celtic rock">
Celtic rock

Celtic rock je žáner folk rocku a typ keltskej fúzie, ktorá využíva keltskú hudbu, inštrumentáciu a témy v rockovej hudbe. Je populárny od začiatku 70. rokov minulého storočia a ide o dôležitý základ pre rozvoj veľmi úspešných mainstreamových keltských hudobných skupín a populárnych interpretov. Išlo o kľúčový základ vývoja iných druhov hudobných žánrov. Celtic rock zohral významnú úlohu pri udržiavaní a definovaní regionálnych a národných identít a pri podpore pankeltskej kultúry. Pomohol tiež sprostredkovať tieto kultúry externému publiku.
Štýl hudby je hybridom tradičných írskych, škótsko-gaelských, waleských a bretónskych hudobných foriem s rockovou hudbou. Dosiahlo sa to hraním tradičnej hudby, najmä balád, jigov a reelov s rockovou inštrumentáciou; pridaním tradičných keltských nástrojov, vrátane keltskej harfy, írskej píšťalky, írskych lakťových gajd, huslí, bodhrán, akordeónu, harmoniky, melodeónu a gajd (Škótsko) ku konvenčným rockovým formátom; používaním textov v keltských jazykoch a používaním tradičných rytmov a kadencie v inak konvenčnej rockovej hudbe. Tak ako je sporná platnosť pojmu "celtic" vo všeobecnosti a ako hudobné označenie, pojem celtic rock nemožno chápať tak, že medzi keltskými národmi existovala jednotná keltská hudobná kultúra. Tento termín však zostal užitočný ako prostriedok na opis šírenia, adaptácie a ďalšieho vývoja hudobnej formy v rôznych, ale súvisiacich kontextoch.

</doc>
<doc id="674709" url="https://sk.wikipedia.org/wiki?curid=674709" title="Šťuka severská">
Šťuka severská



</doc>
<doc id="674710" url="https://sk.wikipedia.org/wiki?curid=674710" title="Brušnonervovce">
Brušnonervovce



</doc>
<doc id="674711" url="https://sk.wikipedia.org/wiki?curid=674711" title="Chrbtonervovce">
Chrbtonervovce



</doc>
<doc id="674712" url="https://sk.wikipedia.org/wiki?curid=674712" title="Mlokovce">
Mlokovce



</doc>
<doc id="674716" url="https://sk.wikipedia.org/wiki?curid=674716" title="Malý Vyšehrad">
Malý Vyšehrad

 
Malý Vyšehrad () je vrch v pohorí Žiar. Leží nad obcou Jasenovo, približne západne od mesta Turčianske Teplice.
Poloha.
Nachádza sa v strednej časti pohoria Žiar, v geomorfologickom podcelku Vyšehrad. Vrch leží na pomedzí Trenčianskeho a Žilinského kraja, na hranici okresov Prievidza a Turčianske Teplice a zasahuje na katastrálne územia obcí Pravenec a Jasenovo. Nachádza sa v hlavnom hrebeni, južne od vyššieho Vyšehradu. 
Opis.
Malý Vyšehrad je "v tieni" vyššieho a známejšieho suseda, k čomu prispieva i fakt, že frekventovaná Cesta hrdinov SNP vrchol traverzuje východným svahom. Z výraznejších vrchov sa východne nachádza Košarisko (), južne Rovné lazy (), juhozápadne Tri kopce () a severne dominantný Vyšehrad (). Západnú časť masívu odvodňuje Čertov potok do rieky Nitry, z juhovýchodnej časti vrchu voda odteká potokom Jasenica do rieky Turiec. Najbližším sídlom je severovýchodne ležiaca obec Jasenovo, severozápadne sa nachádza Vyšehradné a západne Nitrianske Pravno a Pravenec. 
Výhľady.
Lesný porast vrcholovej časti neumožňuje súvislejší rozhľad. Z malých lokalít s nižšou vegetáciou je možné pozorovať okolité vrchy pohoria Žiar, časť Turčianskej i Hornonitrianskej kotliny. Z vhodných miest je pri dobrých podmienkach pozorovateľná Malá i Veľká Fatra, Kremnické vrchy, Vtáčnik i Strážovské vrchy.
Prístup.
Na vrchol Malého Vyšehradu nevedie značený chodník a Cesta hrdinov SNP vrchol obchádza východným smerom.

</doc>
<doc id="674718" url="https://sk.wikipedia.org/wiki?curid=674718" title="Kóma (román)">
Kóma (román)

Kóma () je detektívny krimi-trilerový román, od amerického spisovateľa Robina Cooka.
Dej.
Na začiatku príbehu je pacientka, ktorá sa nepreberie z kómy, a vydesená medička Susan Wheelerová, absolvujúca svoju prvú lekársku prax v renomovanej bostonskej nemocnici Memorial. Keď Susan narazí na stopy nezákonného obchodu s ľudskými orgánmi, rozkrúti sa kolotoč nečakaných udalostí. Odvážna medička sa púšťa do zdanlivo vopred prehratého boja s dokonale zohranou lekárskou mašinériou. Netuší, že oprávnenosť svojho podozrenia bude musieť dokazovať zoči-voči chladnokrvnému vrahovi. Ten je však iba vykonávateľom cudzích príkazov...

</doc>
<doc id="674719" url="https://sk.wikipedia.org/wiki?curid=674719" title="La casa de papel">
La casa de papel

La casa de papel (v angličtine Money Heist) je španielsky lúpežný kriminálny televízny seriál, ktorý vytvoril Álex Pina. Sériál sleduje dve dlho pripravované lúpeže vedené profesorom (Álvaro Morte), jednu v španielskej kráľovskej mincovni a druhú v španielskej banke, vyrozprávané z pohľadu jedného z lupičov, Tokio (Úrsula Corberó). Príbeh je rozprávaný v reálnom čase a spolieha sa na flashbacky, časové skoky, skryté motivácie postáv a nespoľahlivého rozprávača.
Seriál mal byť pôvodne limitovanou 15-dielnou sériou rozdelenou do dvoch celkov. Pôvodne sa vysielal od 2. mája do 23. novembra 2017 na španielskej televíznej stanici Antena 3. Neskôr v roku 2017 ho prevzal Netflix, ktorý seriál prerobil; prvú 9-dielnu sériu rozdelil 13 epizód a druhú 6-dielnu sériu do 9 epizód. Tretia séria mala na Netflixe premiéru 19. júla 2019 a štvrtá 3. marca 2020. V ten istý deň bol na Netflixe zverejnený dokument s názvom "La casa de papel: El fenómeno", ktorý hovorí o tom, prečo sa stal seriál taký populárny. Obsahuje tiež rozhovory s autormi a hercami seriálu. 31. júla 2020 Netflix oznámil, že seriál bude predĺžený o finálnu piatu sériu, ktorá bola rozdelená do dvoch celkov; prvý 5-dielny celok mal premiéru 3. septembra a druhý 3. decembra 2021.
Seriál sa natáčal v Madride v Španielsku. Značné množstvo častí sa natáčalo aj v Paname, Thajsku, Taliansku (Florencia), Dánsku a Portugalsku.
Seriál získal niekoľko ocenení vrátane Medzinárodnej ceny Emmy za najlepší dramatický seriál na 46. ročníku udeľovaní Medzinárodných cien Emmy, ako aj uznanie kritikov za prepracovaný dej, medziľudské vzťahy, réžiu a za pokus o inováciu španielskej televízie. Talianska antifašistická pieseň „Bella ciao“, ktorá sa v seriáli viackrát objavila, sa v roku 2018 stala letným hitom v celej Európe. Do roku 2018 bol tento seriál najsledovanejším seriálom v neanglickom jazyku a jedným z najsledovanejších seriálov celkovo na Netflixe, pričom mal mimoriadny ohlas u divákov zo stredomorskej časti Európy a regiónov latinskej Ameriky.

</doc>
<doc id="674720" url="https://sk.wikipedia.org/wiki?curid=674720" title="Podmagurský potok">
Podmagurský potok

Podmagurský potok je potok v regióne Šariš, v strede územia obce Orlov, v okrese Stará Ľubovňa v Prešovskom kraji. Je ľavostranným prítokom Popradu, ktorý je ďalej prítokom Dunajca v povodí Visly; má dĺžku . Je vodným tokom V. rádu. Hydrologické poradie (číslo povodia): 3-01-03-307. Geomorfologická kategorizácia: na pomedzí geomorfologického celku Ľubovnianska vrchovina a geomorfologického celku Spišsko-šarišské medzihorie, geomorfologického podcelku Ľubotínska pahorkatina.
Prameň.
Pramení v nadmorskej výške v lesnom extraviláne v strede územia obce Orlov v lese "Uhlisko" a zároveň na juhozápadnom svahu lesa "Hubová" v okrese Stará Ľubovňa, v geomorfologickom celku Ľubovnianska vrchovina.
Opis toku.
Tečie južným smerom lesným extravilánom, v nadmorskej výške priberá krátky pravostranný bezmenný prítok, v nadmorskej výške priberá ľavostranný prítok pritekajúci z juhozápadného úpätia lesa "Kurčínska Magura" s prameňom 200 m južne od poľovníckej chaty Orlov - Orol, v nadmorskej výške priberá pravostranný bezmenný prítok pritekajúci z lesa "Stredný vrch", v nadmorskej výške priberá krátky ľavostranný bezmenný prítok z lesa "Na Mláčky", v nadmorskej výške priberá pravostranný bezmenný prítok z lesa "Laz", v nadmorskej výške priberá ľavostranný bezmenný prítok prameniaci na južnom svahu lesa "Kurčínska Magura", vyteká z lesa a vteká do poľnohospodárskeho extravilánu, ľavým brehom obteká pole "Kostolné", ľavým brehom obteká osadu "Kostolné", podteká cestu z Orlova do do jeho časti obce "Andrejovka" a v nadmorskej výške ústi do Popradu ako jeho ľavostranný prítok v povodí Dunajca. "Podmagurský potok" má šesť bezmenných prítokov.
"Podmagurský potok" pramení na území lesného extravilánu, preteká extravilánom a ústi na území poľnohospodárskeho extravilánu obce Orlov v okrese Stará Ľubovňa v Prešovskom kraji, preteká na pomedzí geomorfologickej oblasti Východné Beskydy, geomorfologického celku Ľubovnianska vrchovina pramenným úsekom a geomorfologického celku Spišsko-šarišské medzihorie, geomorfologického podcelku Ľubotínska pahorkatina úsekom ústia.
Pôvod názvu.
Názov vodného toku "Podmagurský potok" má pôvod v názve lesa "Kurčínska Magura" v obci Orlov v okrese Stará Ľubovňa, ktorého juhozápadné a južné svahy odvodňuje. Z toponyma "Kurčínska Magura" rozšírením o predponu "pod-" a o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Podmagurský potok" ako súčasť veľmi početnej skupiny názvov v slovenskej toponymii, najmä hydronymii. Názov lesa "Kurčínska Magura" v obci Orlov rozprestierajúci sa aj v susednej obci Legnava má pôvod v charakteristickom výskyte topografického objektu "magura" vo význame "vrch, kopec" v priestore pomenúvaného lesa. Najstarší listinný doklad o výskyte názvu obce v podobe "Orlou" je z roka 1349.
Hydronymum "Podmagurský potok" bolo štandardizované v roku 2007.
Referencie.
 

</doc>
<doc id="674721" url="https://sk.wikipedia.org/wiki?curid=674721" title="Hrádok (vrch v Pohronskom Inovci)">
Hrádok (vrch v Pohronskom Inovci)

Hrádok () je vrch v pohorí Pohronský Inovec. Leží nad obcou Obyce, približne severovýchodne od mesta Zlaté Moravce.
Poloha.
Nachádza sa v západnej polovici pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Obyce. Južne prechádza Rudná magistrála zo Zlatých Moraviec na Veľký Inovec, z ktorej vedú do sedla pod Hrádkom značené chodníky.
Opis.
Hrádok je súčasťou spoločného masívu s blízkou Dúbravou, ktorý je juhovýchodne sedlom prepojený na hrebeň, vedúci západo-východným smerom k Veľkému Inovcu (). Južne susedí Prosný vŕštek () a Krivá (), východne leží Drienka () a Malý Inovec (), severovýchodne Brestovo () a severne Dúbrava (). Vrch leží v povodí Žitavy; južnú časť odvodňuje Machulinský potok, z východných svahov vodu odvádza Sviniarsky potok. Najbližšími sídlami sú na západnom úpätí situované Obyce a Machulince, juhozápadne ležia Žitavany, južne Čaradice a severovýchodne Veľká Lehota. 
Výhľady.
Najvyššia časť Hrádku s porastom zmiešaného lesa neumožňuje rozhľad, no na svahoch je niekoľko horských lúk, z ktorých sú viditeľné tak mnohé vrchy pohoria, ako aj okolité horstvá. Z vhodných miest tak možno pozorovať aj pohorie Vtáčnik, Považský Inovec, Tribeč a časť Podunajskej nížiny.
Prístup.
Na vrchol Hrádku nevedie značený turistický chodník, preto je dostupný neznačenými trasami z okolia a obce Obyce. V sedle "Škripec pod Hrádkom" je križovatka značených trás s napojením na neďalekú Rudnú magistrálu.

</doc>
<doc id="674724" url="https://sk.wikipedia.org/wiki?curid=674724" title="Tigiľ (rieka)">
Tigiľ (rieka)

Tigiľ (; na hornom toku Boľšoj Tigiľ; – "Veľký Tigiľ") je rieka na severozápade polostrova Kamčatka. Preteká územím Bystrinského a Tigiľského rajónu v Kamčatskom kraji v Rusku.
Pokiaľ ide o oblasť povodia, Tigiľ je na 4. mieste medzi riekami na území Kamčatky a na 62. mieste v Rusku.
Rieka Tigiľ je biotopom lososovitých rýb.
Hydrografia.
Dĺžka rieky je 300 km, plocha povodia je 17 800 km². Pramení v pohorí Stredokamčatský chrbát, na hornom toku tečie v hornatej oblasti, na strednom a dolnom toku cez pahorkatinu. Vlieva sa do Šelichovovho zálivu.
V hornom toku je šírka rieky 3050 m, hĺbka je 0,41,5 m, rýchlosť toku je 1,2 m/s. V dolnom toku sa šírka rieky na niektorých miestach pohybuje v rozmedzí 50100 m, hĺbka 0,53 m, rýchlosť toku je 11,5 m/s. V dolnom toku je kanál rozdelený na vetvy, prúd je pokojný, je tu veľa ostrovov a perejí. Pozdĺž pobrežia rastie brezový les, v nivách rastie vŕba a topoľ.
Podnebie.
Podnebie v povodí Tigiľu sa vyznačuje rôznorodým a nestabilným počasím. Na pobreží je morské, v zime s priemernou teplotou -10°C, na hornom toku klesá na -20°C až -30°C. Stabilná snehová pokrývka sa objavuje v druhej polovici októbra, jej hrúbka je 4060 cm, v podhorských oblastiach do 2,5 m. Na začiatku jesene sú možné mrazy, denná teplota vzduchu 8°C až 16°C, noc 5°C až 3°C. Leto je chladné, trvá 24 mesiace, vyznačuje sa zamračeným, daždivým počasím.
Dejiny.
Rieku objavil v roku 1697 Vladimir Vasilievič Atlasov, aj keď existuje možnosť, že ju ruskí prieskumníci navštívili už v 60. rokoch 17. storočia. Čoskoro sa rieka začala využívať ako hlavná trasa spájajúca severozápadnú Kamčatku s centrálnou časťou polostrova a jeho východným pobrežím. V roku 1752 bola na pravom brehu neďaleko ústia založená pevnosť Tigiľ.
V roku 1756, pri ústí rieky Tigiľ, po prvýkrát vstúpilo na prezimovanie námorné plavidlo loď „Sv. Nikolaj“. Jeho posádka postavila maják na pobreží a niekoľko obytných a skladových budov pomenovaných po lodi - Nikolajská pevnosť (neskôr Usť-Tigiľ).
Pôvod mena.
Na prvých ruských mapách sa rieka volala Kygim, Kygil, Kutil (). Pravdepodobne základom týchto názvov je itelmenské slovo "kyg" (кыг) – „rieka“. Nie je však vylúčené, že Tigiľ je vlastné meno, ktoré sa ako také nachádza v ruských dokumentoch z 18. storočia. Moderný názov rieky vznikol v roku 1740.
Koriatské meno rieky je Myrymrat (Мырымрат), preložené ako „miesto morských živočíchov“.

</doc>
<doc id="674725" url="https://sk.wikipedia.org/wiki?curid=674725" title="Dúbrava (vrch v Pohronskom Inovci)">
Dúbrava (vrch v Pohronskom Inovci)

Dúbrava () je vrch v pohorí Pohronský Inovec. Leží nad obcou Obyce, približne severovýchodne od mesta Zlaté Moravce.
Poloha.
Nachádza sa v západnej polovici pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Obyce. Na vrchol nevedie značená trasa, no severným a východným úpätím vedie Záhradskou dolinou chodník z Obýc na rázc. Škripec pod Hrádkom.
Opis.
Dúbrava tvorí severnú časť masívu, ktorý zdieľa s neďalekým Hrádkom. Východné a severné svahy klesajú strmo do Záhradskej doliny, južne vedie hrebeň na Hrádok a západným smerom sa mierne zvažujú k obci Obyce. Severozápadným smerom sa nachádza vrch Včelár (), severne Cerov (), východne susedí Brestovo (), juhovýchodne leží Veľký () a Malý Inovec () a južne Drienka () a Hrádok (). Vrch leží v povodí Žitavy, ktorá odvodňuje západne sa zvažujúce svahy, pokým východnú časť masívu odvodňuje Sviniarsky potok. Najbližšími sídlami sú na západnom úpätí situované Obyce a Machulince, severne ležia Jedľové Kostoľany a severovýchodne Veľká Lehota. 
Výhľady.
Podobne ako susedný Hrádok, aj vrchol Dúbravy pokrýva súvislý zmiešaný les, znemožňujúci rozhľad. Z menších odlesnených častí a horských lúk na svahoch sú však viditeľné viaceré vrchy pohoria, nezriedka aj časť pohoria Vtáčnik, Považský Inovec, Tribeč a časť Podunajskej nížiny.
Prístup.
Na vrchol nevedie značená turistická trasa a je tak dostupný z okolitých sídiel a značených trás. Viaceré sa križujú v sedle "Škripec pod Hrádkom" pod susedným vrchom, cez ktoré sa dá napojiť na Rudnú magistrálu.

</doc>
<doc id="674726" url="https://sk.wikipedia.org/wiki?curid=674726" title="Dôverujte Drakulovi">
Dôverujte Drakulovi

Dôverujte Drakulovi () je kriminálny román poľského spisovateľa Jerzyho Siewierskiho, ktorý je známejší pod svojím pseudonymom "George Quiryn".
Dej.
Do amerického mestečka Holiday Beach prichádza súkromný detektív George Quiryn, aby sa pokúsil očistiť od vážneho podozrenia syna svojho dávneho priateľa a zároveň odhaliť skutočného páchateľa série sexuálne motivovaných vrážd. Hoci sa ho miestna polícia, inšpirovaná všemocným Stanom Oliverom Halifaxom, hneď po príchode pokúsi odradiť, priam zastrašiť, Quiryn neohrozene pokračuje v pátraní, aby napokon v dramatickom finále odhalil ako vraha osobu, o ktorej by to málokto predpokladal...

</doc>
<doc id="674728" url="https://sk.wikipedia.org/wiki?curid=674728" title="Letisko Tigiľ">
Letisko Tigiľ

Letisko Tigiľ () je regionálne letisko nachádzajúce sa 1 km od obce Tigiľ na území Kamčatky. Poskytuje pravidelné lety s mestom Petropavlovsk-Kamčatskij.
Letisko je schopné prijať lietadlá ako An-2, An-24, An-26, An-28, L-410, Jak-40 a vrtuľníky všetkých typov.

</doc>
<doc id="674730" url="https://sk.wikipedia.org/wiki?curid=674730" title="Pub rock">
Pub rock

Pub rock môže byť:

</doc>
<doc id="674731" url="https://sk.wikipedia.org/wiki?curid=674731" title="Kingston-upon-Thames Crown Court">
Kingston-upon-Thames Crown Court

Kingston-upon-Thames Crown Court je korunný súd na adrese 6–8 Penrhyn Road v Kingston upon Thames, ktorý sa zaoberá trestnými prípadmi.

</doc>
<doc id="674737" url="https://sk.wikipedia.org/wiki?curid=674737" title="Majstrovstvá Ázie vo futbale 2019">
Majstrovstvá Ázie vo futbale 2019

Majstrovstvá Ázie vo futbale 2019 bol 17. ročníkom Majstrovstiev Ázie vo futbale pod hlavičkou Ázijskej futbalovej konfederácie. Turnaj sa konal v Spojených arabských emirátoch v období od 5. januára do 1. februára 2019. Turnaj mal prvýkrát 24 účastníkov.
Turnaj vyhral Katar, ktorý vo finále porazil Japonsko 3:1. Pre Katar to bolo prvé víťazstvo na turnaji.
Kvalifikácia.
Turnaj mal prvýkrát 24 účastníkov. Tímy sa na turnaj dostali cez kvalifikáciu na Majstrovstvá Ázie vo futbale a niektoré tímy postúpili aj cez ázijskú kvalifikáciu na Majstrovstvá sveta 2018.
1 ako Južný Vietnam
Štadióny.
Hralo sa na ôsmich štadiónoch v štyroch mestách. Finále sa konalo v Abú Zabí na štadióne Zayed Sports City Stadium.
Skupinová fáza.
24 tímov bolo rozdelených do šiestich skupín. Z každej postúpili prvé dva tímy do osemfinále a k nim sa pripojili ešte štyri najlepšie tímy na treťom mieste.
Play-off.
Finále.
Víťazom Majstrovstiev Ázie vo futbale 2019 sa stal Katar.

</doc>
<doc id="674738" url="https://sk.wikipedia.org/wiki?curid=674738" title="E. O. Wilson">
E. O. Wilson



</doc>
<doc id="674739" url="https://sk.wikipedia.org/wiki?curid=674739" title="Edward O. Wilson">
Edward O. Wilson



</doc>
<doc id="674743" url="https://sk.wikipedia.org/wiki?curid=674743" title="Páternaté zvieratá">
Páternaté zvieratá



</doc>
<doc id="674744" url="https://sk.wikipedia.org/wiki?curid=674744" title="Páternité zvieratá">
Páternité zvieratá



</doc>
<doc id="674745" url="https://sk.wikipedia.org/wiki?curid=674745" title="Kostnaté zvieratá">
Kostnaté zvieratá



</doc>
<doc id="674747" url="https://sk.wikipedia.org/wiki?curid=674747" title="George Hugh Gabb">
George Hugh Gabb

George Hugh Gabb (* 1868† 11. august 1948) bol britský analytický chemik a zberateľ starožitného vedeckého vybavenia.
Vyštudoval Bishops Hatfield School a chémiu na polytechnickej škole. Pracoval v spoločnosti Welford and Son a neskôr ako nezávislý konzultant. Okolo roku 1885 sa uňho prebudil záujem o dejiny vedy. Patril k jedným z vôbec prvých zberateľov vedeckého vybavenia, pôsobivším v dobe, kedy bola táto činnosť na pokraji záujmu, vďaka čomu sa označoval za „otca vedeckých starožitností“. Podarilo sa mu zhromaždiť a zreštaurovať veľké množstvo významných artefaktov ako napr. astroláb približne z roku 1570, najstarší anglický teodolit (1574) či teleskop z roku 1646. Venoval sa tiež zberateľstvu portrétov osobností vedy, fotografovaniu a patril k skupine vedcov, ktorá sa v rokoch 18961897 venovala experimentom s röntgenovým žiarením, vďaka čomu sa do jeho zbierky zaradili aj viaceré röntgenové snímky (napr. snímka vlastnej ruky z februára 1896).
V roku 1937 Gabbovu zbierku odkúpil James Caird za 10 000 libier šterlingov a následne ju venoval novozaloženému Národnému námornému múzeu. Gabb odkázal ďalšie časti svojej zbierky Múzeu vedy v Londýne, Múzeu dejín vedy Oxfordskej univerzity a Kráľovskej inštitúcii.

</doc>
<doc id="674748" url="https://sk.wikipedia.org/wiki?curid=674748" title="Smithwick’s">
Smithwick’s

Smithwick’s je írske červené pivo ale. Je to najkonzumovanejšie pivo v Írsku.
Pivovar Smithwick’s bol založený v roku 1710 v Kilkenny Johnom Smithwickom a vedený rodinou Smithwickovcov z Kilkenny až do roku 1965, keď ho získal Guinness, teraz súčasť Diageo. Pivovar Kilkenny bol zatvorený v roku 2013 a výroba všetkých pív značky Smithwick’s a Kilkenny sa presunula do Dublinu; časti starého pivovaru boli neskôr prerobené na „visitor experience“.

</doc>
<doc id="674749" url="https://sk.wikipedia.org/wiki?curid=674749" title="Smithwick's">
Smithwick's



</doc>
<doc id="674750" url="https://sk.wikipedia.org/wiki?curid=674750" title="Radka Pavlovčinová">
Radka Pavlovčinová

Radka Pavlovčinová (* 1. február 1989, Senica) je slovenská filmová, divadelná a televízna herečka, speváčka, televízna moderátorka a tanečnica pôsobiaca v Česku. Za svoj výkon v muzikáli "Robin Hood" bola nominovaná na Cenu Thálie. V roku 2022 obdržala nomináciu na Cenu Thálie za výkon v úlohe Smrtky v inscenácii "Bratři naděje".
Raný život.
Radka Pavlovčinová sa narodila v Senici. Od troch rokov sa súťažne venovala tancu, neskôr začala navštevovať aj hodiny klavíra a dramatický krúžok. V deviatich rokoch sa stala majsterkou sveta v diskotancoch. V pätnástich rokoch sa presťahovala do Prahy, kde absolvovala Konzervatoř Jaroslava Ježka v odbore muzikál. Na Slovensko sa už nevrátila.
Kariéra.
Pavlovčinová ako herečka na Slovensku nepracuje, pôsobí na českej scéne, hrá výlučne v češtine, nemá slovenský prízvuk.
Na filmovom plátne debutovala ako tínedžerka v roku 2006 v úlohe Karly vo filme "Rafťáci". Nasledovali menšie úlohy v televíznom seriáli "Ulice" a filme "Kto hledá, nájde".
Svoju prvú hlavnú úlohu získala v seriáli "První krok", kde v úlohe baletky zužitkovala svoje tanečné skúsenosti. Účinkovala v televíznych seriáloch ako "Cesty domů", "Lajna", "Hvězdy nad hlavou", ako aj v americkom seriáli "Miracle Workers" (v českom preklade Nebe s. r. o.) v hlavnej úlohe s Danielom Radcliffom a Stevom Buscemim. V roku 2019 hrala v romantickej komédii "Přes prsty".
Dlhodobo pôsobí v divadelnom spolku Háta i v divadlách Kalich a Minor. Za stvárnenie čarodejnice v muzikáli "Robin Hood" si vyslúžila nomináciu na Cenu Thálie. V inscenácii "Quasimodo" stvárnila hlavnú postavu Esmeraldy. V roku 2021 účinkuje v divadle Palace v komediálnych predstaveniach "Svatba bez obřadu" a "Kaktusový květ". Od mája 2022 sa po boku Tomáša Klusa a Martina Dejdara predstaví v úlohe policajtky v "Branickom zázraku" v réžii Jana Svěřáka, na Slovensku mal premiéru v januári 2023 v Divadle Nová Scéna.
Ako speváčka pôsobí vo funkovej skupine Drama Queens s hudobníkom a bývalým frontmanom českej hudobnej skupiny Support Lesbiens, Dušanom Markom. Vystupovala aj s kubánskou salsa kapelou Caribe.
V roku 2010 hrala baletku v 34-minútovom hudobnom filme Kanye Westa s názvom „Runaway“.
Pavlovčinová je spoluzakladateľkou organizácie Kulturní sféra, ktorá má za cieľ pomáhať ľuďom v umelecko-technických profesiách, ktorí sa v dôsledku opatrení zavedených počas pandémie COVID-19 ocitli vo finančnej tiesni. V ich mene úspešne vyjednávala s českým ministerstvom kultúry a ministerstvom financií legislatívne zmeny programov finančnej pomoci, ktoré zaviedla vláda.
V marci 2022 sa s UNICEF angažovala v humanitárnej pomoci pre deti vojnových utečencov z ruskej invázie na Ukrajinu. Od júna 2022 vystupuje s Ewou Farnou na jej koncertnom turné. V septembri 2022 obdržala svoju druhú nomináciu na Cenu Thálie za stvárnenie Smrtky v inscenácii "Bratři naděje".
V roku 2023 ju americká speváčka LP obsadila do svojho videoklipu k skladbe "One Like You".
V roku 2024 ju režisér Jan Svěrák obsadil do sci-fi inscenácie "Dobré ráno s Findou", kde stvárňuje hlavnú postavu, robotku Findu. V máji sa Pavlovčinová stala moderátorkou českej televízie OK TV.
Osobný život.
Pavlovčinová sa venuje joge a meditácii. Má tetovanie na tvári vedľa ľavého oka. Jej o šesť rokov mladším bratom je spevák, tanečník a model Adam Pavlovčin, známy ako ADONXS. Žije v Prahe.
Filmografia.
"Výber z filmografie":

</doc>
<doc id="674751" url="https://sk.wikipedia.org/wiki?curid=674751" title="James Caird">
James Caird

James Caird môže byť:

</doc>
<doc id="674753" url="https://sk.wikipedia.org/wiki?curid=674753" title="Druhá šanca (seriál z roku 2022)">
Druhá šanca (seriál z roku 2022)

Druhá šanca je slovenský rodinný seriál TV Markíza. Ide o adaptáciu talianskeho seriálu "DOC – Nelle tue mani" z roku 2020 vysielanej v televízii Rai 1. Obe série sú inšpirované skutočným príbehom talianskeho medika Pierdanteho Piccioniho, bývalého šéfa pohotovostného oddelenia Lodi a Codogna, ktorý po dopravnej nehode na obchvate Pavia zabudol na posledných 12 rokov svojho života. Seriál mal premiéru 10. januára 2022 Hlavnú postavu stvárňuje Ján Koleník.
V marci 2022 boli oznámené prípravy druhej série, ktorá mala mať opäť 16 častí
3. apríla 2024 sa začala natáčať 3.séria, ktorá by mala mať opäť 16 častí.

</doc>
<doc id="674754" url="https://sk.wikipedia.org/wiki?curid=674754" title="Ibanez">
Ibanez

 je japonská značka gitár, ktorú vlastní spoločnosť Hoshino Gakki. Hoshino Gakki, so sídlom v Nagoji v japonskej prefektúre Aiči, boli jednou z prvých japonských spoločností zaoberajúcich sa hudobnými nástrojmi, ktoré sa významne umiestnili v predaji gitár v Spojených štátoch a Európe. Tiež boli prvou značkou gitár, ktorá sériovo vyrábala sedemstrunové gitary a osemstrunové gitary. Ibanez vyrába efekty, príslušenstvo, zosilňovače a nástroje v Japonsku, Číne, Indonézii a v Spojených štátoch (v zákazkovej predajni v Los Angeles). K roku 2017 predali takmer 165 modelov basgitár, 130 akustických gitár a viac ako 300 elektrických gitár. Po Gibson a Fender je Ibanez považovaná za tretiu najväčšiu značku gitár.

</doc>
<doc id="674755" url="https://sk.wikipedia.org/wiki?curid=674755" title="C-koniec">
C-koniec

C-koniec alebo karboxylový koniec je koniec aminokyselinového reťazca (polypeptidu alebo proteínu), ktorý je ukončený karboxylovou skupinou (-COOH). Keď sú proteíny tvorené podľa mRNA, syntetizujú sa od N-konca po C-koniec (pri translácii sa peptidový reťazec z mRNA tvorí v smere od N-konca ku C-koncu, pretože aminokyseliny sú pridávané na karboxylový koniec). Vzorce peptidov sa zapisujú v smere od N-konca po C-koniec zľava doprava, takže C-koniec polypeptidu je na pravej strane. 
Chemické vlastnosti.
Každá aminokyselina má amino skupinu a karboxylovú skupinu. Aminokyseliny sú spojené peptidovou väzbou, ktorá vzniká dehydratačnou reakciou karboxylovej skupiny jednej aminokyseliny a amino skupiny druhej aminokyseliny. Po vzniku väzby vzniká polypeptid, ktorý má voľný N-koniec (voľnú amino skupinu) a C-koniec (voľnú karboxylovú skupinu). Keď sa bielkovina prekladá z mRNA, vzniká od N-konca po C-koniec.
Funkcia.
C-terminálne retenčné signály.
Zatiaľ čo N-koniec proteínu zvyčajne obsahuje smerovacie signálne sekvencie, C-koniec môže obsahovať retenčné signály pre triedenie proteínov. Bežný ER retenčný signál (signál označujúci proteíny, ktoré ostávajú v endoplazmatickom retikule) je aminokyseliná sekvencia -KDEL (Lys-Asp-Glu-Leu) or -HDEL (His-Asp-Glu-Leu) na C-konci. Vďaka tomu proteíny ostávajú v endoplazmatickom retikule a nevstupujú do sekréčnej dráhy.
C-terminálne modifikácie.
C-koniec proteínov môže byť posttranslačne upravený, typicky prídavkom lipidovej kotvy na C-koniec, ktorý umožňuje uchytiť proteíny do membrány bez toho, aby mali transmembránovú doménu.
Prenylácia.
Jedna z možných úprav C-konca je prenylácia. Pri prenylácii sa na cysteinové reziduum na konci C-koncia naviaže farnezylová alebo geranylgeranylová izoprenoidová membránová kotva. Malé proteíny viazané na membránoy sú takto upravované, napríklad G-proteíny.
GPI kotvy.
Ďalším spôsobom modifikácie C-konca je adícia fosfoglykánu, glykozylfosfatidylinozitolu (GPI), ako membránovej kotvy. GPI kotva sa viaže na C-koniec po proteolytickom štiepení C-koncového propeptidu. Najbežnejším príkladom tejto modifikácie sú prióny.
C-terminálna doména.
C-terminálna doména niektorých proteínov má špecializované funkcie. U ľudí pozostáva C-terminálna doména RNA polymerázy II z až 52 opakovaní sekvencie Tyr-Ser-Pro-Thr-Ser-Pro-Ser. Vďaka tomu sa môžu iné proteíny viazať na túto C-koncovú doménu RNA polymerázy a tým zvýšiť jej polymerázovú aktivitu. Tieto domény sa potom účastnia iniciácie transkripcie DNA, naviazania čiapočky na RNA transkript a naviazanie na spliceozóm na RNA zostrih.

</doc>
<doc id="674756" url="https://sk.wikipedia.org/wiki?curid=674756" title="Prosný vŕštek">
Prosný vŕštek

Prosný vŕštek () je vrch v pohorí Pohronský Inovec. Leží nad obcou Obyce, približne severovýchodne od mesta Zlaté Moravce.
Poloha.
Nachádza sa v strednej časti pohoria, v geomorfologickom podcelku Veľký Inovec. Vrchol leží v Nitrianskom kraji, na území okresu Zlaté Moravce a v katastrálnom území obce Machulince. Južne prechádza Rudná magistrála zo Zlatých Moraviec na Veľký Inovec, z ktorej je možný prístup na vrchol.
Opis.
Prosný vŕštek sa nachádza v západnej časti hrebeňa, ktorý tvorí najvyššiu časť Pohronského Inovca. Sedlo "Machulinský škripec" oddeľuje juhozápadne ležiaci Benát () a južne susediacu Krivú (), juhovýchodne sa nachádza Kapitulská hora (), východne Drienka () a Malý Inovec () a severne je údolím Hlboká oddelený vrch Hrádok (). Vrch patrí do povodia Žitavy, kam ústí Kopanický jarok odvodňujúci západné svahy i Machulinský potok, odvádzajúci vodu z východných i severných svahov. Najbližšími sídlami sú na západe ležiace Obyce, Machulince a Žitavany a južne situované Čaradice. 
Výhľady.
Nevýrazný Prosný vŕštek pokrýva súvislý lesný porast, preto rozhľad je možný len z mála miest s riedkou vegetáciou. Vidieť najmä okolité vrchy pohoria, ktoré zároveň obmedzujú výhľad na vzdialenejšie pohoria. Ojedinele sú viditeľné vrcholy pohoria Vtáčnik, Strážovské vrchy, Považský Inovec a Tribeč.
Prístup.
Na vrchol nevedie značený turistický chodník, prístup je však možný z rázcestí v blízkych sedlách "Machulinský škripec", "Škripec pod Hrádkom" a "Obycké lúky", kde sa križujú viaceré značené trasy:

</doc>
<doc id="674758" url="https://sk.wikipedia.org/wiki?curid=674758" title="Šťuka holarktická">
Šťuka holarktická



</doc>
<doc id="674761" url="https://sk.wikipedia.org/wiki?curid=674761" title="Tele 5 (Nemecko)">
Tele 5 (Nemecko)

Tele 5 (štylizovaná ako TELE 5) je nemecká súkromná free-to-air televízna stanica so sídlom v Grünwalde pri Mníchove a licencovaná "Bayerische Landeszentrale für neue Medien" (BLM). 
Stanica je vlastnená spoločnosťou Discovery Inc. vysiela klasické americké filmy a japonské anime. Príjem je stále možný cez satelit Astra, asi v 90 % všetkých káblových domácností, a cez DVB-T2 vo väčšine oblastí u súkromných vysielateľov. Výsledkom je technický dosah 36,4 milióna domácností (stav k decembru 2010). Vysielateľ ponúka aj službu teletextu.

</doc>
<doc id="674764" url="https://sk.wikipedia.org/wiki?curid=674764" title="Šťastní vs Šťastní">
Šťastní vs Šťastní

Šťastní vs Šťastní je slovenský rodinný seriál TV Markíza. Ide o adaptáciu ruského seriálu "The Ivanovs vs The Ivanovs" z roku 2017 vysielanej v televízii STS. Seriál sa vysielal od 12. januára do 2. marca 2022.

</doc>
<doc id="674765" url="https://sk.wikipedia.org/wiki?curid=674765" title="Let Poland be Poland (televízny program)">
Let Poland be Poland (televízny program)

Let Poland be Poland (Nech je Poľsko Poľskom) – televízny program v réžii Martyho Pasetta, ktorý vykonala United States International Communications Agency v spolupráci s ministerstvom obrany USA. Bol odvysielaný 31. januára 1982.
História.
Program sledovalo 185 miliónov divákov v 50 krajinách sveta. Zvukovú verziu Hlas Ameriky pripravil v 39 jazykových verziách. Program vysielali aj Rádio Slobodná Európa, Rádio Liberty a Radio France Internationale.
Nech je Poľsko Poľskom je relácia o udalostiach z 30. januára 1982. Tento deň bol vyhlásený za Medzinárodný deň solidarity s Poľskom.
Program moderoval Charlton Heston. Programu sa okrem iných zúčastnili: Romuald Spasowski, Zdzisław Rurarz, Adam Makowicz, Czesław Miłosz, Mstisław Rostropowicz, Kirk Douglas, Max von Sydow, James Miechner, Henry Fonda, Glenda Jackson, Benny Andersson, Agnetha Fältskog, Anni-Frid Lyngstad, Paul McCartney, Björn Ulvaeus, Orson Welles, Madeleine Albright. Pieseň „Ever Homeward” (slov. „Voľné srdcia“) zaspieval Frank Sinatra (fragment zaspieval v poľštine).
Počas programu bol naviazaný kontakt s lídrami krajín a politikmi, aby urobili svoje vyhlásenia. Boli to okrem iných: prezident Spojených štátov amerických Ronald Reagan, predsedníčka vlády Spojeného kráľovstva Margaret Thatcherová, predseda portugalskej vlády Francisco Pinto Balsemão, kancelár Nemeckej spolkovej republiky Helmut Schmidt, predseda vlády Islandu Gunnar Thoroddsen, predseda vlády Belgicka Wilfried Martens, predseda vlády Japonska Zenkō Suzuki, predseda vlády Talianska Arnaldo Forlani, predseda vlády Nórska Kåre Willoch, predseda vlády Kanady Pierre Trudeau, predseda vlády Turecka Bülent Ulusu, predseda vlády Luxemburska Pierre Werner, predseda vlády Španielska Adolfo Suárez González, prezident Francúzska François Mitterrand, predseda Snemovne reprezentantov Tip O'Neill, líder senátnej väčšiny Howard Baker, senátor, člen výboru pre zahraničné veci Senátu Clement Zablocki.
Politici sa zamerali na kritiku autoritárskych poľských úradov a úradov Sovietskeho zväzu, prejavy podpory poľskému národu, solidaritu s utláčanými a ubezpečenia o pomoci, vrátane materiálnej pomoci.
Boli tiež zobrazené aj demonštrácie pre podporu Poliakov z rôznych miest sveta: New York, Londýn, Brusel, Tokio, Lisabon, Sydney, Washington, Toronto, Chicago.
Názov programu odkazuje na pieseň Jana Pietrzaka "Żeby Polska była Polską".
V Poľsku tento program prvýkrát odvysielala TVP Historia 13. decembra 2011.

</doc>
<doc id="674768" url="https://sk.wikipedia.org/wiki?curid=674768" title="Chlamys (odev)">
Chlamys (odev)

Chlamys () bol starogrécky krátky plášť.
Chlamys bol grécky vrchný odev (plášť) siahajúci po kolená. Nosili ho najmä muži, ktorí sa venovali namáhavým činnostiam ako vojaci, poľovníci a pastieri, ale nosili ho aj ženy. Latinský výraz pre podobný odev bol paludamentum. Chlamys pozostával z bezšvovej (nešitej) obdĺžnikovej látky (jeho dĺžka bola vo všeobecnosti asi dvojnásobkom jeho šírky) vyrobenej zo silnejšej, hustejšie tkanej vlny (chlamys býval aj mäkší, jemnejší a farebnejší ako i iné vrchné staroveké odevy). Chlamydy antických mužov (napr. vojakov) sa líšili farbou a jemnosťou podľa určenia, veku, hodnosti alebo majetnosti jej nositeľa. "Chlamys efébiké" (χλαμύς ἐφηβικὴ) mal pravdepodobne žltú alebo šafranovú farbu a "chlamys stratiótiké" (χλαμύς στρατιωτικὴ), šarlátovú. Na druhej strane, poľovník určite poľoval v chlamyde matnom, nenápadnej farby, aby unikol pozornosti divej zveri. Ozdobnejšie chlamydy, určené pre ženy, boli zvyčajne vkusne zdobené na leme (ozdobený okraj, limbus, meander) a tie, ktoré nosili bohatí Feničania, Frýgovia a iní Ázijci, boli tiež vyšívané alebo pretkané i zlatom (). Grécki herci mali tiež väčšinou vkusne zdobené chlamydy (zdobené niekedy aj zlatom).
Chlamys sa pri obliekaní položil ľavé rameno, omotal okolo tela a pripevnil na pravom ramene pomocou spony, pričom prebytočná látka zostala visieť. Premiestnením spony do stredu hrude bolo možné uvoľniť paže podľa potreby. Mladí Gréci, vojaci a jazdci nosili pod ním nekedy aj krátky chitón. Vojaci si počas boja mohli chlamys obtočiť okolo ľavej paže a použiť ho ako núdzový štít. V horúcom počasí alebo pri fyzickej aktivite ho mali zvyčajne zrolovaný na ľavom ramene. Chlamydy sú na umeleckých dielach často zobrazené akoby ich ovieval vietor, umelci možno tým chceli naznačiť pohyb ich nositeľov. Antickí autori opisujú chlamys ako typický odev boha Herma.
Aj v byzantskom období boli chlamydy (obľúbené boli najmä od 4. storočia, keď ho nosili aj cisárski úradníci ) najvýraznejším prvkom oficiálneho odevu, hoci strednobyzantský odev bol oveľa ozdobnejší a luxusnejší ako jeho ranobyzantský predchodca. Panovnícky odev kresťanského vladára v byzantskom cisárstve sa ustálil už v ranobyzantskom období, bol ním purpurový chlamys so zlatým tablionom (rozmerným kosodĺžnikom látky lemujúcim vpredu aj vzadu pravý okraj plášťa) a otvorená cisárska koruna s prependúliou (prependoulia - šnúry perál striedajúce sa s drahokamami, končiace sa trojlístkovým ornamentom). Chlamys sa používal aj neskôr, ale už sa skôr zdobil dekoratívnymi ozdobnými bordúrami s kvetinovými alebo geometrickými motívmi. V neskorobyzantskom období sa popri sebe naďalej používali staré a nové štýly. Kresťanskí vládcovia sa v chlamydoch naďalej objavovali a boli v nich zobrazovaní na minciach ešte dlho po tom, čo sa už tento odev stal zastaraným (ešte aj v 12. storočí).
Ženy sú v chlamydoch (na umeleckých dielach) zobrazované menej. Známym je napr. zlatý medailón, na ktorom je zobrazená 
"Galla Placidia, Augusta" zo západorímskej ríše (421 – 450), odetá v chlamyde, purpurovom plášti cisárov, ktorý je pripevnený zlatou brošňou (sponou) na jej pravom ramene.
Tento krátky praktický plášť zostal najobvyklejším plášťom po celý starovek a ovplyvnil aj krátke plášte stredovekých bojovníkov.

</doc>
<doc id="674769" url="https://sk.wikipedia.org/wiki?curid=674769" title="Korónový výboj">
Korónový výboj

Korónový výboj je neúplný, samovoľný tlejivý výboj, vznikajúci na hrotoch a silne zakrivených elektródach (vodičoch) pri prekročení počiatočného napätia, teda v silne nehomogénnom elektrickom poli. Pri prekročení počiatočného napätia výboj začína byť samostatný a novo nabité častice sa tvoria nárazovou ionizáciou. Počiatočné napätie závisí od materiálu elektródy, hladkosti povrchu, polomeru zakrivenia vodiča, od atmosférických podmienok (teplota, tlak, vlhkosť vzduchu a pod.), okolitého žiarenia, znečistenia elektródy a pod.. Prejavuje sa počuteľným praskaním, syčaním, viditeľným výbojom a ultrafialovým žiarením. Výboj sa zväčšuje so zvyšujúcim sa napätím medzi elektródami (elektródou a zemou), až dôjde k preskoku, čím sa zapáli elektrický oblúk.
Ionizácia vzduchu nárazom, v elektrickom poli.
Vo vzduchu sa vždy nachádzajú ióny, napríklad vplyvom kozmického žiarenia. V prípade silného elektrického poľa sú ióny urýchľované a zmenšuje sa možnosť ich rekombinácie. V silnom elektrickom poli, s dostatočnou strednou voľnou dráhou, teda vo vzduchu za normálneho tlaku pri intenzite elektrického poľa asi 30 000 V/cm, sú ióny urýchlené natoľko, že pri zrážke s ďaľšou časticou ju ionizujú, dávajú sa do pohybu, ionizujú ďaľšie častice a vzniká lavínovitá ionizácia. Táto potom spôsobuje samoudržateľný korónový výboj.

</doc>
<doc id="674776" url="https://sk.wikipedia.org/wiki?curid=674776" title="Kamenný vrch (vrch v Pohronskom Inovci)">
Kamenný vrch (vrch v Pohronskom Inovci)

Kamenný vrch () je vrch v pohorí Pohronský Inovec. Leží nad obcou Veľká Lehota, približne severozápadne od mesta Nová Baňa.
Poloha.
Nachádza sa v centrálnej časti pohoria, v geomorfologickom podcelku Lehotská planina. Vrchol leží v Banskobystrickom kraji, na území okresu Žarnovica a v katastrálnom území obce Veľká Lehota.
Opis.
Kamenný vrch leží v nevýraznom hrebeni, vedúcom z Brestova severovýchodným smerom k Veľkej Lehote a na Šibeničný vrch. Niektoré zdroje pod týmto názvom uvádzajú susednú, vysokú kótu na severovýchode. Severne susedí vrch Za zemami (), západne leží Cerov (), juhozápadne Brestovo (), južne Veľký Inovec (), východne Sedlová skala () a severovýchodne Kuchyňa (). Severné a západné svahy odvodňuje Osný potok do Žitavy, z východne sa zvažujúcej časti odvádza vodu Starohutský potok do rieky Hron. Najbližším sídlom je severovýchodne ležiaca Veľká Lehota, ktorej samoty siahajú až na južné svahy vrchu, severozápadne ležia Jedľové Kostoľany a juhovýchodným smerom sú štále (osady) mesta Nová Baňa. 
Výhľady.
Výškovo málo výrazný vrch pokrývajú pasienky, preto umožňuje nerušený kruhový rozhľad. Z lokality je veľmi dobre vidieť najvyššiu časť pohoria s dominantným Veľkým Inovcom, no i viaceré okolité vrchy pohoria. Pri vhodných podmienkach je vidieť aj Vtáčnik, Považský Inovec a Tribeč.
Prístup.
Na vrchol nevedie značený chodník, preto prístup je možný z blízkych osád. Značené turistické chodníky vrch obchádzajú:

</doc>
<doc id="674791" url="https://sk.wikipedia.org/wiki?curid=674791" title="Kuchyňa (vrch v Pohronskom Inovci)">
Kuchyňa (vrch v Pohronskom Inovci)

Kuchyňa () je vrch v pohorí Pohronský Inovec. Leží nad obcou Veľká Lehota, približne severozápadne od mesta Nová Baňa.
Poloha.
Nachádza sa vo východnej časti pohoria, v geomorfologickom podcelku Vojšín. Vrchol leží v Banskobystrickom kraji, na území okresu Žarnovica a zasahuje na katastrálne územie mesta Nová Baňa a obce Veľká Lehota. 
Opis.
Kuchyňa leží na planine v nevýraznom hrebeni, vedúcom severo-južným smerom z Vojšína na Sedlovú skalu. Severne susedí Bujakov vrch () a Vojšín (), západne leží Šibeničný vrch (), juhozápadne Brestovo (), juhovýchodne Sedlová skala () a východne Hrošov vrch (). Západné svahy odvádzajú vodu menšími prítokmi do rieky Žitavy, z východnej časti hrebeňa odvádzajú vodu prítoky Novobanského potoka do rieky Hron. Najbližším sídlom je západne ležiaca Veľká Lehota, ktorej samoty siahajú až na južné úpätie vrchu, východne ležia štále (osady) mesta Nová Baňa. 
Výhľady.
Výškovo málo výrazný vrch pokrýva vo vrcholovej časti riedky les, obmedzujúci rozhľad. Na svahoch už prevládajú pasienky, umožňujúce pozorovať hlavný hrebeň s Veľkým Inovcom, no i viaceré okolité vrchy pohoria. Pri vhodných podmienkach je vidieť aj Štiavnické vrchy, Kremnické vrchy, Vtáčnik, Považský Inovec a Tribeč.
Prístup.
Vrchol Kuchyne traverzuje značený chodník z Veľkej Lehoty na Vojšín, z ktorého je možné odbočiť a vystúpiť na vrchol. Prístup je možný aj z blízkych osád, ktoré sa rozkladajú na južných i východných svahoch.

</doc>
<doc id="674792" url="https://sk.wikipedia.org/wiki?curid=674792" title="Tranzícia (rod)">
Tranzícia (rod)

Tranzícia je „proces vyjadrenia vlastnej rodovej identity.“
Časti.
Môže zahŕňať sociálnu časť (napríklad: coming out, zmena rodu pri oslovovaní seba, zmena obliekania), medicínsku časť (napríklad: užívanie hormónov, operatívne zákroky) a právnu časť (zmena údajov v dokumentoch). Je tiež možné používať neutrálne meno.
Proces tranzície.
Slovensko.
Podľa portálu Slovensko.sk síce proces tranzície nie je právne definovaný, ale portál uvádza niekoľko krokov:
Slovenský právny poriadok neumožňuje manželstvo ani registrované partnerstvo osobám rovnakého pohlavia. Ak je osoba pred tranzíciou v manželskom stave, „poskytovatelia zdravotnej starostlivosti zvyčajne trvajú na tom, aby sa osoba rozviedla“. Po právnom uznaní tranzície však osoba môže uzavrieť manželstvo ženy a muža.
19. októbra 2022 Najvyšší správny súd zrušil rozsudok Krajského súdu v Banskej Bystrici, ktorý rozhodol, že pre úradnú zmenu pohlavia je potrebný lekársky posudok o ukončení zmeny pohlavia „chirurgickým spôsobom”, a potvrdil, že za súčasnej právnej úpravy nie je určené, akými dokladmi a za akých podmienok je možné dosiahnuť zmeny matričného pohlavia.
Ministerské usmernenie.
Minister zdravotníctva Vladimír Lengvarský tesne pred koncom svojho mandátu schválil „Štandardný postup pre diagnostiku a komplexný manažment zdravotnej starostlivosti o dospelú osobu s transsexualizmom“, ktorým vrátil do platnosti odborné usmernenie pre zmenu pohlavia na oficiálnych dokumentoch. Štandard bol pôvodne schválený 20-člennou komisiou už 2. februára 2023, Lengvarský ju ale nepodpísal, „nepozdávalo sa mu, že za bolo 12 členov, sedem sa zdržalo a jeden člen bol proti“. Podľa nového postupu stačí, „aby transrodová osoba najmenej jeden rok užívala hormonálnu liečbu a písomne vyhlásila ošetrujúcemu lekárovi, že za jediné možné riešenie považuje trvalú, celoživotnú a nezvratnú zmenu svojej právnej identity, mena a priezviska“. V prípade lekárskej kontraindikácie osoba nemusí ani podstúpiť hormonálnu liečbu. Odborné usmernenie ministerstva zdravotníctva o transrodových ľuďoch, umožňujúce zmenu dokladov aj bez chirurgických zákrokov, bolo pôvodne zverejnené 6. apríla 2022. Lengvarský však po tlaku konzervatívneho krídla OĽaNO pozastavil jeho platnosť 6 týždňov po zverejnení. Po Lengvarského odchode bol za štátneho tajomníka (ale de facto ministra) vymenovaný Michal Palkovič. Na čele rezortu pôsobil od 14. marca 2023. Palkovič oznámil, že štandardný postup preverujú, lebo sa podľa neho nedá v súčasnosti realizovať: „Momentálne tam robíme analýzu procesov. Je tam problém s realizovateľnosťou. Pán premiér si vyžiadal podklady a bude sa hľadať právny spôsob, ako by mohla byť vyhláška účinná. ... Nemáme právny rámec, na podklade ktorého by bola záväzná. A je problém vo vykonateľnosti medzi inými rezortmi, najmä na ministerstve vnútra. Matriky majú teraz šesť ľudí, ktorí majú zmenené pohlavie a sú v procese tranzície. Ak by došlo k vynechaniu liečby, museli by riešiť, ako to u toho človeka zmeniť naspäť. To je legislatívny problém. Oslovili sme aj iné rezorty, aby sme sa zorientovali. Na základe toho pán premiér zadá úlohy, ktoré máme splniť, aby sme agendu posunuli ďalej.“
Zákon o rodnom čísle.
21. marca 2023 poslanci Národnej rady do druhého čítania posunuli zákon o rodnom čísle. Zákon by de facto znemožnil právnu tranzíciu. V súčasnom stave zákon o rodnom čísle obsahoval formuláciu, že pohlavie je možné zmeniť „na základe lekárskeho posudku o zmene pohlavia osoby“. Po schválení zákona by zmena bola možná len „na základe genetického testu“. Andrejuvová odmietla, že by návrh znemožňoval tranzíciu: „Nie, neznemožní, záujemcovia budú môcť tranzíciu podstupovať, no ich rodné číslo bude naďalej odrážať ich biologické pohlavie.“ Návrh kritizovali mimovládne organizácie Saplinq a Prizma Košice, ktoré sa venujú právam transrodových ľudí: „Transrodovým ľuďom sa na jednej strane schválením štandardov na ministerstve zdravotníctva umožňuje medicínska tranzícia, čím budú spoločnosťou vnímaní tak, ako sa identifikujú, ale znemožní sa im právna tranzícia“. Návrh zákona predložili Anna Záborská (OĽaNO), Anna Andrejuvová (NOVA), Eva Hudecová (Sme rodina) a Jozef Lukáč (Sme rodina) a v parlamente zaň hlasovalo 87 poslancov.
Iné štáty.
Od 1. januára 2022 je možné vo Švajčiarsku zmeniť rod bez hormonálnej terapie, medicínskej diagnózy či hodnotenia alebo iných byrokratických krokov. Írsko, Belgicko, Portugalsko a Nórsko patria medzi Európske štáty s rovnakými podmienkami. Dánsko, Grécko a Francúzsko patria medzi štáty, kde nie sú nutné medicínske precedúry vrátane operácie, sterilizácie a psychiatrického hodnotenia. Majú však ďalšie podmienky.

</doc>
<doc id="674793" url="https://sk.wikipedia.org/wiki?curid=674793" title="Termoemisia">
Termoemisia

 
Termoemisia alebo tepelná emisia je fyzikálny jav, pri ktorom je emitovaný tok nosičov náboja z povrchu materiálu pri zahriatí. K javu dôjde, ak nosiču náboja je odovzdaná tepelná energia, ktorá je nutná na prekonanie energetickej bariéry držiacej nosič náboja v pôvodnom materiáli. Dodaná energia nezvýši energiu nosiča náboja, ale je zanechaná v mieste emisie. Ak dôjde k emisii na elektróde zapojenej do elektrického obvodu, je emitovaný náboj nahradený nábojom dodaným zo zdroja elektrickej energie. Emisie náboja sa s rastúcou teplotou výrazne zvyšujú.
Klasickým príkladom je termoemisia elektrónov z povrchu rozžeravenej katódy do okolitého vákua (nazývaná aj Edisonov jav), ktorý sa využíva v žiarivkách a elektrónkach. Technicky významná emisia elektrónov z kovu do vákua nastáva pri teplote nad 1000 K, t.j. nad 730°C.
Richardsonovo pravidlo.
"Viac v hlavnom článku: Richardsonov vzťah"
Rôzne materiály majú rôznu emisnú konštantu, ktorá opisuje veľkosť energetickej bariéry držiacej nosič náboja v pôvodnom materiáli. Preto sa elektródy pokovujú, alebo sa na ne nanášajú vrstvy oxidov kovov, pri ktorých je menšia výstupná práca, napr. oxidy bária, stroncia a vápnika. Emisia je tiež závislá od stavu povrchu elektródy a jej čistoty. Richardson zistil, že intenzita emisie je závislá od druhej mocniny teploty elektródy.
Schottkyho emisia.
V zariadeniach na vyžarovanie elektrónov, najmä elektrónových delách, sa používa termoemisný elektrónový žiarič vychýlený vzhľadom na svoje okolie tak, aby vytváral nehomogénne elektrické pole veľkosti F na povrchu žiariča. Bez poľa má povrchová bariéra, ktorú musí prekonať unikajúci elektrón na Fermiho úrovni, veľkosť práce W rovnú lokálnej povrchovej bariére. Elektrické pole znižuje povrchovú bariéru o sumu Δ W , a zvyšuje emisný prúd. Tento jav je známy ako Schottkyho jav (pomenovaný podľa Waltera H. Schottkyho ) alebo termoemisia zosilnená poľom.
Termoemisia v pevnom materiáli.
Pojem termoemisia sa v súčasnosti používa aj na uvoľnenie nosiča náboja z jedného pevného materiálu do druhého pevného materiálu, čo sa využíva v termočlánku na výrobu elektrického prúdu z tepla, alebo ako Peltierov článok na chladenie (oba články majú vždy teplú a studenú stranu).

</doc>
<doc id="674794" url="https://sk.wikipedia.org/wiki?curid=674794" title="Tele 5">
Tele 5

Tele 5 môže byť:

</doc>
<doc id="674795" url="https://sk.wikipedia.org/wiki?curid=674795" title="Peterborough (Ontário)">
Peterborough (Ontário)

Peterborough je mesto v kanadskej provincii Ontário. Je sídlom okresu Peterborough County.
Poloha.
Mesto sa nachádza na Otonabee River, okolo 40 kilometrov na sever od Ontárijského jazera a okolo 110 kilometrov na severovýchod od Toronta. V meste sa nachádza 362 hektárov parkových plôch v 100 parkoch.
Názov.
Názov mesto dostalo v roku 1826 po Peterborough v americkom štáte New Hampshire a pre Petra Robinsona, ktorý viedol írskych usadlíkov v oblasti.
Dejiny.
Miesto sa nachádza v lokalite pôvodných obyvateľov zvanej Nogojiwanong, prechádzali tadiaľto kmene Mississauga a ich predkovia. V roku 1615 oblasť navštívil Samuel de Champlain. Mesto sa po európskom osídlení stalo administratívnym centrom. Mestský status získalo v roku 1850. V 70. rokoch 19. storočia sa stalo hlavným strediskom drevárskeho priemyslu Ontária. Americkým veľkopredajcom dodávalo viac než 236 000 m3 dreva ročne. Neskôr rozvoj vodnej elektriny a podpora od mesta prilákali priemysel. Ten je od 60. rokoch 20. storočia menej prominentným.
Demografia.
V sčítaní obyvateľstva v roku 2016 z 72 700 ľudí uvádza ako rodný jazyk angličtinu, 895 francúzštinu a 4 995 neoficiálne jazyky, z toho 40 jazyky pôvodných obyvateľov. 240 ľudí udalo ako etnický pôvod český a 85 slovenský.
Vzdelávanie.
V meste sa nachádzajú vysoké školy Trent University a Sir Sandford Fleming College.
Kultúra.
V meste funguje aj symfonický orchester, divadelná spoločnosť a niekoľko verejných a súkromných múzeí a galérií. V Peterborough sa nachádza mestské Peterborough Museum &amp; Archives. Sídli tu aj The Canaoe Museum of Canada/Le Musée Canadien du Canot so zbierkou viac než 600 kusov kanoe.
Ekonomika.
V meste okrem výrobného priemyslu je vzdelávanie, poisťovne, nákupné centrá a turistické atrakcie. V oblasti je tiež zmiešané poľnohospodárstvo.
Doprava.
Mesto leží na kanáli Trent-Severn Waterway, nachádza sa tu najvyššia zdvíhacia plavebná komora na svete. Železničné spojenie mesto malo od roku 1854, od 70. rokov 19. storočia po 20. roky 20. storočia bolo významnou železničnou križovatkou. Od 50. rokov klesal počet tratí a mesto už nemá fungujúcu železničnú stanicu. Prepojené je tiež na Trans-Canada Highway. Mestom prechádza provinčná cesta 7 a 115.
V meste premáva Peterborough Transit. 
Niekoľko kilomtrov juhozápadne od mesta sa nachádza Letisko Peterborough (IATA: YPQ, ICAO: CYPQ).
Šport.
Amatérske tímy z mesta získali národné prvenstvá v juniorskom hokeji, lakrose a synchronizovanom plávaní. Hostilo tiež letné Ontárijské hry v roku 1980 a 1986 a zimné Ontárijské hry v roku 1998.

</doc>
<doc id="674797" url="https://sk.wikipedia.org/wiki?curid=674797" title="Greft">
Greft

Greft (; v množnom čísle grefty, nárečovo aj "grecht", "krecht", "grefti", "grechty") je apelatívum a toponymum z vinohradníckej terminológie, ktoré označuje (pars pro toto najmä pomnožnomými tvarmi) vinicu starého typu s technológiou jarčenia pôdy, vysádzania a udržiavania viniča v radoch azda na rozdiel od pôvodnejšieho či súbežného typu „siatej vinice“ bez riadkovej úpravy, praktizovanej najmä nesymetrickým dolovaním. Slovo „greft“ údajne pochádza z chorvátčiny.
Anton Bernolák vo svojom "Slowári Slowenskom Češko-Laťinsko-Ňemecko-Uherskom" (1825) slovo „greft“ označuje ako ľudový výraz. "Slovník slovenského jazyka I" (1959) slovo „krecht“ vysvetľuje ako „jamu, do ktorej sa na zimu uskladňujú zemiaky alebo zelenina“. Václav Machek vo svojom "Etymologickom slovníku jazyka českého" (1968) v hesle „krecht“ ("krechtovat" — repu, brambory) vysvetľuje juhomoravské ľudové slovo "greft" ako „dolík“ na zasadenie viniča a predpokladá, že toto slovo bolo prevzaté z dolnej nemčiny, pričom uvádza aj variant z holandčiny — slovo "grecht" vo význame priekopa.
Mikrotoponymum na Slovensku označuje buď funkčné alebo zaniknuté vinice, ovocné sady, alebo polia, prípadne les.

</doc>
<doc id="674798" url="https://sk.wikipedia.org/wiki?curid=674798" title="Priznanie">
Priznanie

Priznanie je slovenský rodinný seriál RTVS. Seriál mal premiéru 9. januára 2022. Hlavnú postavu stvárňuje Angelika Sbouli.
Kritika.
Po odvysielaní prvej epizódy seriálu, pomocný biskup Bratislavskej arcidiecézy Jozef Haľko 13. januára 2022 na Facebooku zverejnil video, v ktorom skritizoval RTVS z manipulácie diváka a z toho, že „explicitné lesbické správanie“ (bozkávanie dvoch žien) zobrazené v seriáli mohlo byť „veľmi, veľmi škodlivé až devastačné“ pre neplnoletých divákov. Biskup Haľko neskôr svoje video stiahol. RTVS odmietla obvinenia z manipulácie. Časť verejnosti odsúdila Haľkovu reakciu ako netolerantnú alebo nenávistnú voči homosexuálom.

</doc>
<doc id="674800" url="https://sk.wikipedia.org/wiki?curid=674800" title="Gene Vincent">
Gene Vincent

Vincent Eugene Craddock (* 11. február 1935, Norfolk, Virgínia, USA† 12. október 1971, Newhall, Kalifornia, USA), známy ako Gene Vincent, bol americký hudobník, ktorý bol priekopníkom štýlov rock and roll a rockabilly. Jeho Top-10 hit z roku 1956, „Be-Bop-a-Lula“, je považovaný za jeden z prvých vzorov žánru rockabilly. Gene Vincent bol uvedený do Rokenrolovej sieni slávy ako aj do Sieni slávy hudobníkov Rockabilly. Niekedy býva tento spevák označovaný prezývkou "The Screaming End".
Životopis.
Začiatky.
Gene Vincent sa narodil 11. februára 1935 v Norfolku vo Virgínii. Jeho rodičmi boli Mary Louise a Ezekiah Jackson Craddockovci. Jeho hudobné vplyvy zahŕňali country, rhythm and blues a gospel. Jeho obľúbenou skladbou bola Beethovenova Egmontova predohra. Svoj prvý skutočný záujem o hudbu prejavil, keď jeho rodina žila v Munden Point (teraz Virginia Beach), neďaleko hranice so Severnou Karolínou, kde mala jeho rodina vidiecky obchod. Prvú gitaru dostal ako darček od kamaráta v dvanástich rokoch.
Vincentov otec sa dobrovoľníkom v americkej pobrežnej stráži a hliadkoval v amerických pobrežných vodách, aby počas druhej svetovej vojny dokázali chrániť spojeneckú lodnú dopravu pred nemeckými ponorkami. Vincentova matka pracovala v Munden Pointe v obchode so zmiešaným tovarom. Jeho rodičia presťahovali rodinu do Norfolku, kde bola veľká námorná základňa. Tam si otvorili obchod so zmiešaným tovarom a prevádzkovali krajčírstvo pre námorníkov.
Vincent zo školy odišiel v roku 1952, keď mal sedemnásť rokov a narukoval do námorníctva Spojených štátov amerických. Keďže bol na vstup do služby primladý, museli jeho rodičia podpísať súhlas s jeho nástupom. Absolvoval výcvikový tábor a ako člen posádky sa pripojil k flotile. Ďalej sa zúčastnil dvojtýždňového výcviku na opravárenskej lodi USS "Amphion". Aj keď sa priamo bojov nezúčastnil patril k jednotke, ktorá bola nasadená do kórejskej vojny. Z kórejských vôd sa vrátil na palube bojovej lode USS "Wisconsin".
Vincent pôvodne svoju kariéru plánoval ako vojak u námorných síl. V roku 1955 si kúpil motorku Triumph. V júli 1955 počas pobytu v Norfolku utrpel pri autonehode komplikovanú zlomeninu nohy. Hrozila mu amputácia, ktorú odmietol. Nohu sa mu podarilo zachrániť, no po zvyšok života mával bolesti, kríval a mal na nohe oceľové puzdro. Podľa väčšiny správ, bola nehoda spôsobená opitým vodičom, no sú verzia podľa ktorých Vincent tiež často jazdil pod vplyvom alkoholu.po rokoch v niektorých jeho hudobných biografiách nie je žiadna zmienka o autonehode, ale tvrdí sa, že jeho zranenie bolo spôsobené ranou spôsobenou v boji v Kórei.. Po nehode strávil čas v námornej nemocnici v Portsmouthe a krátko nato bol z námorníctva prepustený.
Začiatok hudobnej kariéry.
Craddock sa zapojil do miestnej hudobnej scény v Norfolku. Zmenil si meno na „Gene Vincent“ a založil rockabillyovú skupinu Gene Vincent and His Blue Caps (termín Modré baretky termín používal v súvislosti s americkým námorníctvom). V skupine s ním hral na rytmickú gitaru Willie Williams (koncom roka 1956 ho nahradil Paul Peek), na basu hral Jack Neal, Dickie Harrell hral na bicie a Cliff Gallup na sólovú gitaru. Spolupracoval aj s ďalším začínajúcim hudobníkom Jayom Chevalierom z Rapides Parish v Louisiane. Vincent and His Blue Caps si čoskoro získali reputáciu hraním v rôznych country baroch v Norfolku. Vyhrali talentovú súťaž, ktorú organizoval miestny rádiový DJ, „Sheriff Tex“ Davis, ktorý sa neskôr stal Vincentovým manažérom.
Najväčšie hity.
V roku 1956 Gene Vincent napísal skladbu „Be-Bop-a-Lula“, s ktorou ho prirovnávali k Elvisovi Presleyovi a ktorú časopis "Rolling Stone" neskôr zaradil na 103. miesto v svojho zoznamu „500 najlepších piesní všetkých čias“. DJ z miestneho rádia, „Sheriff Tex“ Davis, zariadil výrobu demonahrávok, čím Vincentovi pomohol zabezpečiť zmluvu s vydavateľstvom Capitol Records. Podpísal vydavateľskú zmluvu s Billom Lowerym z Lowery Group, ktorým patrili hudobné vydavateľstvá v Atlante v štáte Georgia. Nahrávka „Be-Bop-a-Lula“ na Vincentovom prvom albume pôvodne nebola. Vybral ju producent Capitol Ken Nelson ako B-stranu jeho prvého singla „Woman Love“. Pred vydaním singlu Lowery vytlačil propagačné kópie „Be-Bop-a-Lula“ a poslal ich do rádií po celej krajine. V čase, keď Capitol vydal singel, „Be-Bop-a-Lula“ si už získal pozornosť rádiových DJov a verejnosti. Pieseň prevzali a hrali ďalšie americké rádiá (popularitou prekonala pôvodnú singlovú A skladbu) a stala sa hitom. Dostala sa až na 7. miesto a strávila 20 týždňov v rebríčku "Billboardu". V "Cash Box" chart sa dostala na 5. miesto a celkovo bola v tomto rebríčku 17 týždňov. Táto nahrávka zbezpečila Vincentovi kariéru rock-and-rollovej hviezdy.
Potom, čo sa „Be-Bop-a-Lula“ stala hitom, kapela Vincent and His Blue Caps na ňu s rovnakou mierou komerčného úspechu nedokázala nadviazať. Vyšli im kritikou uznávané piesne ako „Race with the Devil“ (číslo 96 na Billboard chart a číslo 50 v rebríčku Cash Box) a „Bluejean Bop“ (číslo 49 v rebríčku Billboard a ďalší disk s predajov milión nosičov). Cliff Gallup opustil skupinu v roku 1956. Na miesto gitaristu sa ku kapele pridal Russell Williford. Williford koncom raoka 1956 so skupinou hral a cestoval po Kanade, no začiatkom roku 1957 od nich odišiel. Gallup sa vrátil, aby s nimi nahral ďalší album a potom od skupiny opäť odišiel. Williford sa vrátil a opäť odišiel predtým, ako sa ku kapele pripojil Johnny Meeks. Skupina mala ďalší hit v roku 1957, „Lotta Lovin'“ (vrchol na 13-tej opriečke a 19 týždňov v rebríčku Billboard a číslo 17 a 17 týždňov v rebríčku Cashbox). Vincent bol ocenený zlatými platňami za dva milióny predajov „Be-Bop-a-Lula“ a 1,5 miliónového predaja „Lotta Lovin'“. V tom istom roku s Little Richardom a Eddiem Cochranom cestoval po východnom pobreží Austrálie. Na koncertoch na štadióne v Sydney mali 72 000 divákov. Vincent bol s Jayne Mansfieldovou vo filme "The Girl Can't Help It", v ktorom spolu s Blue Caps v skúšobni predvádzali „Be-Bop-a-Lula“. Skladbu „Dance to the Bop“ vydalo vydavateľstvo Capitol Records 28. októbra 1957. Dňa 17. novembra 1957 Vincent and His Blue Caps zahrali pieseň v celoštátnom televíznom programe "The Ed Sullivan Show". Pieseň strávila deväť týždňov v rebríčku Billboardu a je vrchol bol 23. januára 1958 na 23. mieste a dostala sa aj na 36. miesto "Cashbox" chart a v tomto rebríčku strávila osem týždňov. Bol to Vincentov posledný americký hitový singel. Pieseň bola použitá vo filme "Hot Rod Gang" v scéne so skúškou s tanečníkmi, ktorí predvádzali West Coast Swing. Vincent and His Blue Caps sa tiež niekoľkokrát objavil v americkom country programe "Town Hall Party", najväčšom kalifornskom country barn dance, ktorý sa konal v radnici v Comptone v Kalifornii. Boli tam 25. októbra 1958 a 25. júla a 7. novembra 1959.
Smrť.
Vincent zomrel vo veku 36 rokov 12. októbra 1971 pri návšteve svojho otca v meste Saugus v Kalifornii na kombináciu prasknutého vredu, vnútorného krvácania a na zlyhanie srdca. Je pochovaný v Eternal Valley Memorial Park v Newhall v Kalifornii. 
Odkaz.
Britský spevák, skladateľ a herec Ian Dury vzdal Genemu Vincentovi hold piesňou z roku 1976 „Sweet Gene Vincent“. Americký hudobník, neo-rockabilly spevák Robert Gordon vzdal Vincentovi hold piesňou „The Catman“ na svojom LP „Rock Billy Boogie“. Francúzsky rokenrolový hudobník Eddy Mitchell mu vzdal hold piesňou z roku 1979 „Good Bye Gene Vincent“. Rockabilly kapela Stray Cats tiež vzdala hold Vincentovi spolu s Eddie Cochranom vo svojom singli „Gene and Eddie“.
Diskografia.
Zoznam bez reedícií albumov.

</doc>
<doc id="674801" url="https://sk.wikipedia.org/wiki?curid=674801" title="Tepelná emisia">
Tepelná emisia



</doc>
<doc id="674803" url="https://sk.wikipedia.org/wiki?curid=674803" title="Tranzícia">
Tranzícia

Tranzícia môže byť:

</doc>
<doc id="674804" url="https://sk.wikipedia.org/wiki?curid=674804" title="Bez servítky (relácia z roku 2021)">
Bez servítky (relácia z roku 2021)

Bez servítky je slovenská reality šou, ktorú vysiela TV JOJ. Seriál sa vysiela od 4. januára 2021 v podvečernom slote o cca 17:50 od pondelka do piatka.

</doc>
<doc id="674805" url="https://sk.wikipedia.org/wiki?curid=674805" title="Dom snov">
Dom snov

Dom Snov je relácia súkromnej televíznej stanice TV JOJ. Premiéru mala v septembri 2021. TV JOJ potvrdila druhú sériu, ktorá bude mať premiéru v roku 2022. Reláciu moderuje Vilo Rozboril.

</doc>
<doc id="674807" url="https://sk.wikipedia.org/wiki?curid=674807" title="Príbeľská vzbura">
Príbeľská vzbura

Príbeľská vzbura bola vzbura sedliakov, viedol ju Janko Kráľ a Ján Rotarides v Hontianskej župe (v dedinách Horné Príbelce, Dolné Príbelce, Horné Plachtince, Stredné Plachtince a Dolné Plachtince). Trvala od 26. marca do 30. marca roku 1848.
Udalosti pred vzburou.
Problém poddanstva v Uhorsku.
19. storočie sa nieslo v znamení zmien a modernizácie. Európa sa mení. Technické, stavebné, názorové a iné výdobytky stredoveku boli postupom času zavrhnuté, nahradené či vylepšené. Ale jeden výdobytok naďalej pretrvával (nie v celej Európe) a spomaľoval spoločnosť. Išlo o poddanstvo, bolo jednou z hlavných príčin vypuknutia revolučnej vlny, ktorá sa prehnala Európou.
Poddanstvo tvorilo v Uhorsku veľký problém. V predrevolučných rokoch hlasy na zmenu tohto zastaraného systému silnejú. Od začiatku roku 1847 sa na uhorskom sneme prejedávala problematika reformného riešenia poddanskej otázky a uvoľnenie feudálnych vzťahov. Na jar roku 1848 na uhorskom sneme vystúpil Ľudovít Košut stúpenec európskeho liberalizmu s kritikou habsburského absolutizmu. Hlavná žiadosť s ktorou sa obracal na panovníka bola požiadavka zrušenia poddanstva a zrovnoprávnenie občanov.
Takéto žiadosti sa objavujú aj v radoch slovenských dejateľov. Ľudovít Štúr snemový zástupca slobodného kráľovského mesta Zvolen 21. decembra 1847 na uhorskom sneme v Bratislave prezentoval svoj návrh na zrušenie poddanstva ako hlavný cieľ krajinskej politiky. V krajine panovala zlá hospodárska situácia, ktorú podľa Štúra spôsobovala nevôľa poddaného lepšie obrábať pôdu, pretože mu nepatrila. Štúr vystupoval veľmi umiernene a toto jeho umiernené vystúpenie kritizovali radikálnejšie orientované osobnosti ako Janko Francisci, Janko Kráľ a Š.M. Daxner. Zrušenie poddanstva teda bolo významnou požiadavkou v období tesne pred revolúciou.
Začiatok revolučnej vlny.
Revolučné roky 18481849 sa niesli v duchu Veľkej francúzskej revolúcie. Boli to zväčša buržoázne revolúcie, ktoré boli v znamení boja proti starému režimu, ale išlo aj o národnú emancipáciu a sociálnu rovnosť občanov. "„Rok revolúcií 1848 sa začal už v januári na Sicílii, vo februári zachvátila revolúcia Francúzsko a odtiaľ sa nepokoje šírili do strednej Európy.“"
Revolučná vlna sa rýchlo šírila Európou. Pod vplyvom postupujúcej revolúcie sa spoločnosť radikalizuje. Revolučná reťazová reakcia sa v marci dostáva aj do Viedne. 13. marca tu vypuká povstanie. Cisársky dvor bol zaskočený takýmto vývojom udalostí. Panovník odvolal kancelára Metternicha. Bol tak zvrhnutý nenávidený Metternichov policajný režim. O takýto vývoj sa v značnej miere zaslúžili maďarský radikáli ako Košut, Petőfi a Vasvári. Formulujú požiadavky uhorského národa tzv. "Peštianskych 12 bodov". Z Viedne sa následne revolúcia 15. marca dostáva aj do Pešti. Tieto udalosti zapôsobili na uhorský snem, ktorý zo strachu prijal marcové zákony. Tie však problém riešili len polovičato.
Správa o revolúcii v Pešti a zrušení poddanstva sa rýchlo šírila po monarchii. Gróf Ľudovít Baťán 23. marca rozposlal obežník úradom v celom Uhorsku. V tomto obežníku im nariaďoval aby informovali dedinský ľud ale aj zemepánov o zmenách, ktoré nastali. Úrady mali zvoliť deputácie z ľudí, ktorí boli medzi obyvateľmi obľúbení a tieto zákony im mali vysvetliť a nabádať k ich dodržiavaniu, do času kým budú panovníkom schválené. Mali aj utišovať prípadné buričské nálady, ale vyhýbať sa násiliu. V monarchii ľud nové správy spočiatku uvítal s radosťou, inak tomu nebolo ani v Hontianskej župe. Koncom marca však predstavitelia tejto župy zaprotokolovali, že spokojnosť so zmenami nie je všeobecná, najmä na východe župy v piatich dedinách neboli obyvatelia spokojní. Nad novinkami neprejavili vďaku, ba dokonca požadovali ďalšie zmeny.
Priebeh vzbury.
25. marca sa Janko Kráľ stretol v Príbelciach so svojím priateľom Jánom Rotaridesom. Oboznámil ho s udalosťami, ktorých bol svedkom v Pešti. S novými správami následne oboznámil obyvateľov dediny. Rozprával o úspešnej revolúcii vo Viedni a Pešti, ako sa ľudom podarilo vydobyť si lepšie postavenie. Zdôrazňoval, že šľachta nie z dobrej vôle ľudu urobila tieto ústupky ale zo strachu. U dedinčanov vyvolala veľkú radosť najmä informácia o rušení poddanských povinností.
S oboznamovaní ľudu sa ponáhľali a chceli všetkých oboznámiť skôr ako dorazia panské deputácie. Pánom nedôverovali a predpokladali, že deputácie ľud oklamú, zastrašia a mnoho informácií im zataja. V noci z 25. na 26. marca odišiel Janko Kráľ a Ján Rotarides z Dolných Príbeliec. O tom podal správu kňaz Karol Dobrík, ktorý zaznamenal, že sa Ján Rotarides nezúčastnil na bohoslužbe. Odišli zrejme preto lebo sa dozvedeli, že deputácia je už na ceste. Pravdepodobne chceli prebrať plán ďalšieho postupu a pripraviť sa na nasledujúce dni.
27. marca prichádza do dediny deputácia - Miklos Laszkary, Lajos Luka a Kálman Horváth, (neboli medzi obyvateľmi veľmi obľúbení) prišli oboznámiť ľud o oslobodení poddaných. Informovali o zákonoch a obyvatelia si uvedomovali, že zákony vôbec nie sú až také prevratné ako im ich opisoval Janko Kráľ a Ján Rotarides. Zmeny rozhodne neznamenali koniec všetkých feudálnych povinností, dotýkali sa výlučne urbárskej služby, nedotýkali sa iných povinností roľníkov voči zemepánovi, zmeny sa netýkali želiarov, vinohradníkov a nemenila sa možnosť využívať lesy. Neobľúbení vyslanci navyše vyžadovali, aby boli obyvatelia vďační pánom za ich dobrú vôľu. To bolo na zúčastneného Janka Kráľa a Jána Rotaridesa príliš. Predstavovali si, že vypukne živelná revolúcia, ktorá radikálne odstráni moc šľachty. Verili, že šľachta má strach a vzbúrený ľud si teraz dokáže vydobyť čokoľvek a preto tvrdenia, že majú byť za ústupky vďačný ich pobúrili. V tejto napätej situácii vystúpil z radov sedliakov pred deputáciu Ján Rotarides. O ďalších udalostiach informuje miestny podžupan László Majthényi.
„"Ján Rotarides, notár obce Príbelce v tunajšej stolici, bol taký bezočivý, že pred tunajšou komisiou popularizujúcou najnovšie zákony, vyhlásil ľudu, že zemepáni ponúknutí strachom nie z čistého úmyslu, ale z donútenia poskytli ústupky, ktoré mali poskytnúť už pred stáročiami. Vyhlasoval ďalej v mene ľudu pobúreného predchádzajúcimi podobnými štvaniami, že s týmito ústupkami ani zďaleka nie súc spokojný, žiada vydeliť na každý dom príslušný les, oslobodiť sa od viničného desiatku. V mene želiarov osadených na majerských pozemkoch vyhlásil, že ak sa im tieto bez najmenšej ťarchy neponechajú, neuspokoja sa, načo spomedzi znepokojeného ľudu viacerí poznamenali, že bez krvipreliatia sa táto vec nemôže skončiť. Napokon ešte s nadšeným rečnením vyhlásil, že ani to nestačí ešte, ale nech sa zemepáni zaviažu, že budú používať svoju národnú slovenskú reč a nebudú sa pričiňovať o vyučovanie detí v maďarskom jazyku."“
Vyslanci sa ostro postavili proti takýmto požiadavkám. V dave dedinčanov sa napätie vystupňovalo, ozývali sa hlasy, že ak páni neustúpia záležitosti sa nezaobídu bez preliatej krvi.
„"Po odchode vyslancov, obyvatelia na čele s Rotaridesom zaútočili na dom richtára, zmocnili sa urbárskych spisov a v strede dediny ich symbolicky a slávnostne spálil. Potom kdesi vyhrabali jednu pušku a začali strieľať na miestne panské obydlia."“ Podľa niektorých správ obsadili aj panskú krčmu. Sedliaci šli do lesa a zrušili medzu medzi ich a panskými pastvinami. Zatiaľ Kráľ a Rotarides spolu s niekoľkými sedliakmi sa na koňoch ponáhľali do blízkych dedín. Tam rozprávali obyvateľom o udalostiach v Pešti, čítali peštianskych 12 bodov, Janko Kráľ čítal svoje revolučné básne, rečnili o krivdách páchaných zemanmi, pálili urbárske knihy. Chodili po dedinách na koňoch, so zbraňou v rukách a umrlčou zástavou, strieľali do panských dvorov a vraj hrozili šibenicou a vypálením panských zámkov. Župný predstavitelia a miestna šľachta sa s veľkým nepokojom dívali na prebiehajúce udalosti. Bolo nutné aby rázne zakročili.
Koniec vzbury.
Podžupan Majthényi sa obrátil na Františka Jozefa veliteľa stotiny 3. dragúnskeho pluku, ktorý sa nachádzal v Hontianskej župe. Vydal rozkaz aj podslúžnemu Sándorovi Majzikovi, aby sa pridal k pacifikácii vzbúrených dedín. Tak sa k cisárskym dragúnom pridal aj župný žandár Janos Hidasy so štyrmi pandúrmi a niekoľkými hajdúchmi. Takáto odstrašujúca sila bola použitá proti piatim neozbrojeným dedinám, s počtom obyvateľov dokopy zhruba 2500. 30. marca jednotky dorazili do Dolných Príbeliec, kde chytili dvoch vodcov vzbury. Aby vyvolali strach medzi obyvateľmi, chytili aj troch vážených dedinčanov a obchádzali s nimi vzbúrené dediny. Tu zadržali štyroch ďalších dedinčanov.
Po vzbure.
Podžupan dosiahol potlačenie vzbury ale zároveň vyvolal v krajine nesúhlas svojím konaním. Nastal však problém s odsúdením povstalcov. Nebolo ich v podstate z čoho obviniť. Mohli byť napríklad obžalovaný s pálenia urbárskych kníh, tie však novými zákonmi stratili svoje opodstatnenie. Ďalej ich mohli obviniť zo streľby do panských sídel, ale keďže nedošlo k žiadnej ujme a navyše sa nedalo dokázať kto vlastne strieľal aj to by bolo zbytočné. Nakoniec ich mohli obžalovať s poburovania, čo by ale bola provokácia keďže sa priznávala sloboda slova každému občanovi. Napriek tomu boli Janko Kráľ a Ján Rotarides uväznení.
Správa o vzbure sa ale za pár týždňov rozšírila po celej krajine. Udalosti v Honte vyvolali protesty proti postupu župy a uväzneniu aktérov. Protestovali mnohý nemaďarský politici. Objavovalo sa mnoho požiadaviek o oslobodenie vzbúrencov. Najznámejšie žiadosti na oslobodenie Kráľa a Rotaridesa pochádzali z pera Jozefa Miloslava Hurbana. Požiadavku uverejnil ako bod Žiadostí slovenského národa. Aj chorvátske národné hnutie požadovalo oslobodenie väzňov. Ján Rotarides bol prepustený po dvadsiatich mesiacoch v októbri 1849. Vezenie na ňom zanechalo trvalé následky. Janko Kráľ bol prepustený po desiatich mesiacoch v januári 1849.
Na filmovom plátne.
"Príbeľská vzbura Janka Kráľa" (1978 - Československo, réžia Eduard Grečner) - v hlavých úlohách Juraj Kukura ako Janko Kráľ a Ivan Romančík ako Ján Rotarides.

</doc>
<doc id="674809" url="https://sk.wikipedia.org/wiki?curid=674809" title="Hranica (slovenský seriál)">
Hranica (slovenský seriál)

Hranica je slovenský komediálny seriál TV JOJ, ktorý bol vysielaný v rokoch 2022 – 2023. Ide o adaptáciu chorvátskeho seriálu "Na granici" vysielaného v rokoch 2018 – 2019. Prvé dve série vychádzali z pôvodného seriálu, tretiu sériu vytvorili slovenskí scenáristi. 
Premiéra seriálu bola 10. januára 2022. Druhá séria bola oznámená 7. júna 2022 a premiéru uzrela 29. augusta 2022. Dňa 6. januára 2023 bola oznámená príprava tretej série, ktorá mala premiéru 4. septembra 2023. Finále série bolo rozdelené na dve časti, ktoré boli odvysielané 18. decembra 2023.
Synopsa.
Seriál sa odohráva na slovensko-ukrajinskej hranici v obci Krivé, kde žije niekoľko rodín pašujúcich všetko okrem zbraní, drog a ľudí. Medzi pašerákmi je aj ukrajinská rodina, ktorá vlastní obchod s potravinami v neďalekej ukrajinskej dedine. Na druhej strane stoja colníci a príslušníci hraničnej polície, ktorí sa snažia pašerákov odhaliť a prichytiť pri čine.

</doc>
<doc id="674811" url="https://sk.wikipedia.org/wiki?curid=674811" title="Podaniptér">
Podaniptér

Podaniptér (, doslova „"umývadlo na nohy"“) je typ starogréckej nádoby.
Podaniptér, nízke, trojnohé umývadlo na umývanie nôh, bola plytká okrúhla nádoba s rúčkami (v Aténach často zdobená zoomorfnými prvkami, napr. levmi), ktorá stála na nižších (často krásne prepracovaných) nôžkach. Väčšinou boli kovové (vyrobené hlavne z bronzu), ale vyrábali sa zriedkavo aj mramorové alebo keramické. 

</doc>
<doc id="674825" url="https://sk.wikipedia.org/wiki?curid=674825" title="Xenoturbella">
Xenoturbella



</doc>
<doc id="674826" url="https://sk.wikipedia.org/wiki?curid=674826" title="Pseudocoelomata">
Pseudocoelomata



</doc>
<doc id="674829" url="https://sk.wikipedia.org/wiki?curid=674829" title="Mŕtvy bod">
Mŕtvy bod

Mŕtvy bod alebo mŕtva poloha môže byť v technike:
Mŕtvy bod môže byť aj:

</doc>
<doc id="674830" url="https://sk.wikipedia.org/wiki?curid=674830" title="Mŕtva poloha">
Mŕtva poloha



</doc>
<doc id="674831" url="https://sk.wikipedia.org/wiki?curid=674831" title="Šťastní vs. Šťastní">
Šťastní vs. Šťastní



</doc>
<doc id="674833" url="https://sk.wikipedia.org/wiki?curid=674833" title="Xenoturbela">
Xenoturbela



</doc>
<doc id="674834" url="https://sk.wikipedia.org/wiki?curid=674834" title="Vakočrevovky">
Vakočrevovky



</doc>
<doc id="674835" url="https://sk.wikipedia.org/wiki?curid=674835" title="Seriátky">
Seriátky



</doc>
<doc id="674836" url="https://sk.wikipedia.org/wiki?curid=674836" title="Seriátkotvaré">
Seriátkotvaré



</doc>
<doc id="674837" url="https://sk.wikipedia.org/wiki?curid=674837" title="Veľkoústkotvaré">
Veľkoústkotvaré



</doc>
<doc id="674838" url="https://sk.wikipedia.org/wiki?curid=674838" title="Opisthandropora">
Opisthandropora



</doc>
<doc id="674839" url="https://sk.wikipedia.org/wiki?curid=674839" title="Ploštenky">
Ploštenky



</doc>
<doc id="674840" url="https://sk.wikipedia.org/wiki?curid=674840" title="Lecithopora">
Lecithopora



</doc>
<doc id="674841" url="https://sk.wikipedia.org/wiki?curid=674841" title="Rovnočrevné">
Rovnočrevné



</doc>
<doc id="674842" url="https://sk.wikipedia.org/wiki?curid=674842" title="Rhabdocoela">
Rhabdocoela



</doc>
<doc id="674843" url="https://sk.wikipedia.org/wiki?curid=674843" title="Neorabdocélovkotvaré">
Neorabdocélovkotvaré



</doc>
<doc id="674845" url="https://sk.wikipedia.org/wiki?curid=674845" title="Závozy (vrch v Žiari)">
Závozy (vrch v Žiari)

 
Závozy () je vrch v pohorí Žiar. Leží nad obcou Brieštie, približne severozápadne od mesta Turčianske Teplice.
Poloha.
Nachádza sa v severnej časti pohoria, v geomorfologickom podcelku Sokol. Vrchol leží na pomedzí Žilinského a Trenčianskeho kraja a hranici okresov Prievidza, Martin a Turčianske Teplice. Vrch zasahuje na katastrálne územia obcí Kľačno, Vrícko a Brieštie. Nachádza sa v hlavnom hrebeni a prechádza ním Cesta hrdinov SNP. 
Opis.
Vrch je súčasťou hlavného hrebeňa, ktorý vedie zo severnej, najvyššej časti pohoria do Vyšehradského sedla. Bočným hrebeňom zo západne ležiaceho Vríckeho sedla vedie na Závozy a hlavný hrebeň turistická magistrála. Južne susedí vrch Gaštan (), východne Čierny diel (), severovýchodne Sokol (), severozápadne Baran () a západným smerom Havraní vrch (). Západnú časť masívu odvodňujú prítoky Tmavej do rieky Nitra. Južné svahy odvodňuje Briešťanka a východné potok Sokol do rieky Turiec. Severné svahy odvodňuje Studenec do rieky Vríca. Najbližšími sídlami sú na južnom úpätí ležiace Brieštie a Hadviga, západne situované Kľačno, severným smerom obec Vrícko a na východe ležiaca Abramová. 
Výhľady.
Vrcholová časť je pokrytá lesným porastom, ktorý umožňuje len veľmi obmedzený výhľad. Na svahoch je vegetácia redšia, preto poskytuje výhľad na okolité vrchy pohoria a blízky hrebeň Malej Fatry. Z vhodných miest sú pozorovateľné aj Strážovské vrchy, Tribeč, Vtáčnik, Kremnické vrchy a Veľká Fatra.

</doc>
<doc id="674846" url="https://sk.wikipedia.org/wiki?curid=674846" title="Záchranári (seriál)">
Záchranári (seriál)

Záchranári je slovenský dramatický komediálny seriál, ktorý vysielala TV JOJ od 6. januára 2019 do 30. augusta 2021.

</doc>
<doc id="674847" url="https://sk.wikipedia.org/wiki?curid=674847" title="Bola raz jedna škola">
Bola raz jedna škola

Bola raz jedna škola je slovenský televízny komédiálny rodinný seriál, ktorý vysielala TV JOJ Plus od 14. februára 2020 do 15. marca 2020. Seriál sa vysielal v piatok a nedeľu v poobednom slote o cca 13:00. Detská Stanica Jojko vysiela od 21. januára 2026.

</doc>
<doc id="674848" url="https://sk.wikipedia.org/wiki?curid=674848" title="Gaštan (vrch v Žiari)">
Gaštan (vrch v Žiari)

 
Gaštan () je vrch v pohorí Žiar. Leží nad obcou Brieštie, približne severozápadne od mesta Turčianske Teplice.
Poloha.
Nachádza sa v severnej časti pohoria, v geomorfologickom podcelku Vyšehrad. Vrchol leží v Žilinskom kraji, na území okresu Turčianske Teplice a v katastrálnom území obce Brieštie. Nachádza sa v hlavnom hrebeni a prechádza ním Cesta hrdinov SNP. 
Opis.
Gaštan je súčasťou hlavného hrebeňa, vedúceho od Vyšehradského sedla k najvyššiemu vrchu Chlieviská (). Severozápadným smerom vedie po bočnom hrebeni turistická magistrála do Vríckeho sedla, kde začína Malá Fatra. Severne je sedlom oddelený vrch Závozy (), východne sa nachádza Čierny diel () a Tlstý vrch () a južne Vlčia. Juhozápadne susedí podobne vysoký, bezmenný vrch () a západným smerom leží vrch Vysoká (). Hrebeňom prechádza rozvodie riek Nitra a Turiec. Severozápadné svahy odvodňujú prítoky Tmavej do rieky Nitry, východné sú pramennou oblasťou potoka Briešťanka a z južných voda prúdi do potoka Lúčky. Na južnom úpätí sa nachádza osada Hadviga, z ktorej je cez rázcestie nad obcou najkratší výstup na vrchol a východným smerom leží Brieštie. 
Výhľady.
Pomerne plochá vrcholová časť je pokrytá nesúvislým lesným porastom, ktorý umožňuje dobrý výhľad. Z horských lúk je vidieť mnohé vrchy pohoria Žiar a blízky hrebeň Malej Fatry. Z vhodných miest sú pozorovateľné aj Strážovské vrchy, Tribeč, Vtáčnik, Kremnické vrchy a Veľká Fatra.

</doc>
<doc id="674849" url="https://sk.wikipedia.org/wiki?curid=674849" title="Turčianska knižnica v Martine">
Turčianska knižnica v Martine

Turčianska knižnica v Martine je regionálna knižnica so sídlom v Martine.
História.
Turčianska knižnica bola založená v Martine, k 1. januáru 1952 ako "Mestská knižnica", neskôr bola premenovaná na "Okresnú knižnicu v Martine". Ako okresná knižnica fungovala dlhé desaťročia, než sa v apríli 2002 stal zriaďovateľom Žilinský samosprávny kraj a knižnica sa premenovala, z Okresnej knižnice v Martine na súčasný názov.
Služby.
Turčianska knižnica v Martine poskytuje bežné knižnično-informačné služby, vypracovanie rešerší a umožňuje aj rezervácie knižničných dokumentov.
Ako pracovisko regionálnej bibliografie Turčianska knižnica v Martine dokumentuje okresy Martin a Turčianske Teplice.

</doc>
<doc id="674851" url="https://sk.wikipedia.org/wiki?curid=674851" title="Nemcovo">
Nemcovo

 
Nemcovo () je vrch v pohorí Žiar. Leží nad obcou Malá Čausa, približne severovýchodne od mesta Prievidza.
Poloha.
Nachádza sa v strednej časti pohoria, v geomorfologickom podcelku Horeňovo. Vrch leží na pomedzí Žilinského a Trenčianskeho kraja a hranici okresov Prievidza a Turčianske Teplice. Vrchol sa nachádza v katastrálnom území Dubového, no na južné úpätie zasahujú katastre obcí Malá Čausa, Lipník a Chrenovec-Brusno. Nachádza sa v hlavnom hrebeni a prechádza ním Cesta hrdinov SNP. 
Opis.
Výškovo nevýrazný vrch sa nachádza v južnej časti pohoria a je súčasťou hlavného hrebeňa, vedúceho z Vyšehradského sedla na Bralovú skalu. Vrcholová časť je plochá a pokrytá vegetáciou. Severným susedom je vrch Podhoreň (), severozápadne leží Mačací zámok (), východne Vysoký vrch () a juhovýchodne vrch Horeňovo (). Severné a východné svahy odvodňuje potok Lúčna do rieky Turiec, zo západných svahov vodu odvádza Čausiansky potok do Handlovky v povodí Nitry. Najbližšími sídlami sú na juhozápade ležiace obce Malá Čausa, Lipník a Chrenovec-Brusno, severovýchodne sa nachádza Dubové a východne Sklené. 
Výhľady.
Plochý vrchol s lesným porastom neumožňuje súvislejší rozhľad, preto na pozorovanie sú vhodné menšie lúky a čistiny. Z nich je možné vidieť okolité vrchy pohoria Žiar, no pri vhodných podmienkach aj Malú a Veľkú Fatru, Kremnické vrchy, Vtáčnik a Strážovské vrchy.
Prístup.
Neďaleko vrcholu prechádza turistická magistrála, no prístup na vrchol je možný aj z okolitých obcí.

</doc>
<doc id="674855" url="https://sk.wikipedia.org/wiki?curid=674855" title="Róbert Martinko">
Róbert Martinko

Ing. Róbert Martinko (* 2. apríl 1936, Spišský Štiavnik† 28. december 2021, Bratislava) bol slovenský a česko-slovenský politik, po nežnej revolúcii česko-slovenský minister bez kresla a minister spojov.
Biografia.
Vyštudoval jedenásťročnú strednú školu v Spišskej Novej Vsi a potom roku 1960 absolvoval elektrotechnickú fakultu Slovenskej vysokej školy technickej v Bratislave (obor oznamovacia technika). Pracoval potom v Montážnom podniku spojov v Bratislave, najprv ako majster, neskôr na poste stavbyvedúceho a vedúceho projekčného oddelenia. Od roku 1971 bol zamestnancom Ústredného riaditeľstva spojov v Bratislave. Tu zotrval až do roku 1989, ku koncu ako vedúci oddelenia rozvoja jednotnej telekomunikačnej siete. Pred rokom 1989 nebol členom žiadnej politickej strany.
Po nežnej revolúcii sa zapojil do politiky. 10. decembra 1989 bol menovaný ministrom bez kresla vo vláde Mariána Čalfu a 13. februára 1990 bol v tejto vláde povereným ministrom spojov. Portfólio si udržal do konca existencie vlády, teda do 27. júna 1990. Do roku 1992 potom pôsobil na poste riaditeľa Správy pôšt a telekomunikácií, s.p. Bratislava.

</doc>
<doc id="674856" url="https://sk.wikipedia.org/wiki?curid=674856" title="Bez servítky">
Bez servítky

Bez servítky môže byť:

</doc>
<doc id="674857" url="https://sk.wikipedia.org/wiki?curid=674857" title="Šalát siaty">
Šalát siaty

Šalát siaty (iné názvy: šalát, staršie: šalát záhradný; lat. "Lactuca sativa") je druh rastliny z rodu šalát z čeľade astrovité ("Asteraceae"). 
Synonymá.
Historické synonymá sú: "Lactuca scariola hortensis", "Lactuca scariola (subsp.) sativa", "Lactuca serriola" var. "sativa", "Lactuca scariola" var. "sativa". 
Charakteristika.
Je to jednoročná až dvojročná rastlina. Významná kultúrna plodina, pestovaná ako listová zelenina pre svoje jedlé listy, stonky alebo semená. Jej hlavné využitie je v surovom stave ako súčasť šalátov.
Byľ má pevnú, listy vajcovité, Kvety sú bledožlté. Je samoopelivý. Má vyšší obsah železa, vápnika, draslíka a horčíka.
Pôvodný areál rozšírenia je od Stredozemia smerom na Sibír. Jeho najbližším divokým druhom je šalát kompasový ("Lactuca serriola"). Bol domestikovaný pravdepodobne v starovekom Egypte.
Nie je náročný na pestovanie. V roku 2020 sa vyprodukovalo 27 miliónov ton šalátu a čakanky, z toho najviac v Číne (14,3 mil. t) a v USA (4,4 mil. ton). 
Systematika.
šalát siaty/ šalát záhradný/ šalát ("Lactuca sativa"):
"Vysvetlivka: A, B...tu pomocne označujú rôzne významy toho istého názvu"
Uvedené taxóny (t.j. Skupiny, variety, provariety, poddruhy či nidusy) sa ďalej delia na rôzne kultivary.

</doc>
<doc id="674858" url="https://sk.wikipedia.org/wiki?curid=674858" title="Lactuca sativa">
Lactuca sativa



</doc>
<doc id="674860" url="https://sk.wikipedia.org/wiki?curid=674860" title="Raz nestačí">
Raz nestačí

Raz nestačí () je román pre ženy od americkej spisovateľky Jacqueline Susann.
Dej.
Príbeh mladého dievčaťa January Waynovej, ktorá je dcérou úspešného filmového producenta. Napriek jej bohatstvu a kráse je jej život poznačený nešťastnými udalosťami a sklamaním v láske, ktoré ju postupne privedie až k narkotikám.

</doc>
<doc id="674862" url="https://sk.wikipedia.org/wiki?curid=674862" title="Voš detská">
Voš detská

Voš detská alebo voš hlavová ("Pediculus humanus capitis") je ľudský ektoparazit. Parazituje výhradne na ľuďoch, vo vlasoch, kde saje krv. Zdržuje sa výhradne na hlave, zatiaľ čo príbuzné druhy ako je voš lonová (filcka), cudzopasí na iných častiach tela.
Morfológia.
Má podobný vzhľad ako voš šatová ("Pediculus humanus humanus"), ale je o 20 – 25% menšia, s dĺžkou 2,5 mm (samec) a 3,3 mm (samica). Hlava a krk je krátky, sfarbenie je sivé až priesvitné. Na hlave má dve päťčlánkové tykadlá. Oči sú značne redukované. Tri páry nôh má pod telom a sú ukončené klepetami, oproti ktorým vyrastá palcovitý výrastok. Týmto spôsobom vytvárajú „kliešte“, ktorými sa voš pevne drží vlasu pri jeho koreni. Nymfy sú podobné ako dospelé jedince ale veľké asi 1 mm.
Životný cyklus.
Dospelá voš detská saje krv 4 až 5-krát denne. Samice žijú maximálne mesiac, počas ktorého nakladú až 50 vajíčok (hníd). Samci žijú o niečo kratšiu dobu. Hnidy, ktoré voš prilepí na vlasy, sú na hornej časti opatrené vajíčkom. Za 7-11 dní praskne horný koniec vajíčka s vyliahne sa larva, ktorá sa celkom 3x vyzlieka. Pred každým vyzliekaním saje krv, približne do týždňa sa z vajíčok liahnu larvy a tie do 12 dní dospievajú. Pokiaľ voš nenájde svojho hostiteľa, zhruba po 18 hodinách stráca schopnosť satia krvi a v dôsledku dehydratácie zomrie.
Rozšírenie.
Vyskytuje sa na celom svete, a to aj vo vyspelých krajinách, nie je súvislosť so zlou hygienou. Ide o bežného parazita objavujúceho sa hlavne v detských kolektívoch, ale nie je výnimkou, pokiaľ sa nakazia aj dospelí. Vši sa prenášajú dotykom, alebo používaním spoločných hlavových doplnkov a pokrývok. Ľahko sa deteguje v spánkovej oblasti. Prvým príznakom je pruritus (nepríjemné svrbenie) nútiace k neustálemu škrabaniu.
Ochorenie.
Napadnutie všou detskou je ochorenie, ktoré sa označuje ako pedikulóza. Tento ektoparazit nie je prenášačom závažných chorôb. Jeho výskyt je však nepríjemnou záležitosťou. Miesta napadnuté všou detskou (oblasť hlavy) nepríjemne svrbia a často dochádza k dermatititíde, výnimočne možno tiež pozorovať ľahké zvýšenie teploty alebo zväčšenie lymfatických uzlín. V extrémnych prípadoch dochádza k vypadaniu vlasov, poprípade k alergickým reakciám na vší trus, ktorý je votrený do drobných poranení.
Terapia.
Liečba pedikulózy je pomerne náročná. Aktuálne nie je na Slovensku registrovaný žiadny liečivý prípravok určený na ničenie vší a hníd. V minulosti sa používali liečivá obsahujúce ako účinnú zložku insekticídy, ktoré sú však už v dnešnej dobe zakázané, pretože patria medzi potencionálne karcinogénne látky. Ich účinnosť bola vysoká, avšak vši a hnidy si na ňu dokázali vytvoriť rezistenciu, čím sa postupne ich účinnosť znižovala. Predtým sa na odstránenie používali napr. petrolej, ktorý však môže spôsobiť lokálne dermatitídy až popáleniny. Mechanické a pravidelné vyčesávanie patrí k účinným metódam.

</doc>
<doc id="674863" url="https://sk.wikipedia.org/wiki?curid=674863" title="Pediculus capitis">
Pediculus capitis



</doc>
<doc id="674864" url="https://sk.wikipedia.org/wiki?curid=674864" title="Pediculus humanus capitis">
Pediculus humanus capitis



</doc>
<doc id="674869" url="https://sk.wikipedia.org/wiki?curid=674869" title="Lalokočrevky">
Lalokočrevky



</doc>
<doc id="674870" url="https://sk.wikipedia.org/wiki?curid=674870" title="Rovnočrevky">
Rovnočrevky



</doc>
<doc id="674872" url="https://sk.wikipedia.org/wiki?curid=674872" title="Mačací zámok (vrch v Žiari)">
Mačací zámok (vrch v Žiari)

 
Mačací zámok, alebo staršie Misárske, () je vrch v pohorí Žiar. Leží nad obcou Malá Čausa, približne severovýchodne od mesta Prievidza.
Poloha.
Nachádza sa v strednej časti pohoria, v geomorfologickom podcelku Horeňovo. Vrch leží na pomedzí Žilinského a Trenčianskeho kraja a hranici okresov Prievidza a Turčianske Teplice. Vrchol sa nachádza v katastrálnom území obce Malá Čausa, no masív zasahuje aj na katastrálne územie obcí Dubové, Budiš a Nedožery-Brezany. Nachádza sa v hlavnom hrebeni a severne od vrcholu prechádza Cesta hrdinov SNP. 
Opis.
Mačací zámok leží vo výškovo nevýraznej oblasti v južnej časti pohoria. Hrebeň vedie podobne vysokými vrchmi so zarovnanými vrcholmi, oddelenými len plytkými sedlami. Aj Mačací zámok, na niektorých mapách a staršie označovaný ako Misárske, vystupuje nad okolie len málo výrazným vrcholom. Severne leží vrch Košarisko (), severozápadne Opálený vrch () a Rovné lazy (), juhozápadne Čausianske lazy (), juhovýchodne Nemcovo () a východne susedí Podhoreň () a Širiakovo (). Severovýchodné svahy odvodňuje potok Piešť do rieky Turiec, západné svahy sú pramennou oblasťou Brezianskeho potoka v povodí Nitry a južné svahy napájajú Čausiansky potok, smerujúci do Handlovky. Najbližšími sídlami sú na juhu ležiaca Malá Čausa a severovýchodne situované Dubové a Budiš. 
Výhľady.
Pomerne plochý vrchol s nesúvislým porastom umožňuje obmedzený rozhľad na okolie. Pozorovať možno mnohé vrchy pohoria Žiar i Turčiansku a Hornonitriansku kotlinu. Pri vhodných podmienkach aj Malú a Veľkú Fatru, Kremnické vrchy, Vtáčnik, Tribeč a Strážovské vrchy.
Prístup.
Severne od vrcholu prechádza turistická magistrála, no prístup na vrchol je možný aj z okolitých obcí.

</doc>
<doc id="674873" url="https://sk.wikipedia.org/wiki?curid=674873" title="Mačací zámok">
Mačací zámok

Mačací zámok môže byť:

</doc>
<doc id="674874" url="https://sk.wikipedia.org/wiki?curid=674874" title="Misárske">
Misárske



</doc>
<doc id="674875" url="https://sk.wikipedia.org/wiki?curid=674875" title="Mrož ľadový">
Mrož ľadový

Mrož ľadový ("Odobenus rosmarus") je veľký morský cicavec a jediný žijúci člen rodu Odobenus a čeľade Odobenidae.
Je rozšírený cirkumpolárne na pobrežiach Kanady, Grónska, Ruska a Aljašky. 
Systematika.
Pravdepodobne (podobne ako ostatné plutvonožce) sa vyvinul zo spoločného predka s modernými medveďmi.
Opis.
Samce sú ťažšie a dlhšie ako samice. Samce majú 3,6 m a váhu 0,9 až 1,6 tony. Samice majú 3 m a 0,6 až 1 tony. Dožívajú sa 40 rokov.
Najvýraznejší znak sú veľké vyčnievajúce horné očné zuby (kly), ktoré majú samce aj samice. Rypák je tupý a široký. Je pokrytý krátkymi vibrismi, ktorými deteguje korisť. Nemá ušnice. Telo je pokryté kožušinou, okrem krku a plutiev. Pod hrubou kožou je hrubá vrstva tuku.
Medzi cicavcami má najväčšiu kosť v penise (bakulum). Tá môže merať až 54 cm.
Spôsob života.
Živí sa hlavne mäkkýšmi (lastúrniky) ale žerú aj iné morské organizmy, ktoré nájdu na dne. Samice rodia hlavne na ľadovcových kryhách ale pri tenkom ľade sa s mláďatami zdržujú aj na pobreží. Samica kŕmi mliekom svoje mláďa rok až rok a pol. Mimo obdobia párenia sa samce zhromažďujú na kamenistých plážach. Sú spoločenskí. 

</doc>
<doc id="674876" url="https://sk.wikipedia.org/wiki?curid=674876" title="Odobenus rosmarus">
Odobenus rosmarus



</doc>
<doc id="674877" url="https://sk.wikipedia.org/wiki?curid=674877" title="The Dandy">
The Dandy

The Dandy bol britský detský komiksový časopis vydávaný vydavateľstvom DC Thomson so sídlom v Dundee. Prvé vydanie bolo vytlačené v decembri 1937, čo z neho robí tretí najdlhšie vychádzajúci komiks na svete, po "Il Giornalino" (1924) a "Detective Comics" (1937). Od augusta 2007 do októbra 2010 bol premenovaný na "Dandy Xtreme".
"The Dandy" ako jeden z najpredávanejších komiksov v Spojenom kráľovstve, spolu s "The Beano", dosiahol v 50. rokoch 20. storočia predaj dvoch miliónov výtlačkov týždenne. Konečné tlačené vydanie vyšlo 4. decembra 2012, pri príležitosti 75. výročia komiksu, po tom, čo predaj klesol na 8 000 za týždeň. V ten istý deň bol "The Dandy" znovu uvedený na trh ako online komiks "The Digital Dandy", ktorý sa objavil na webových stránkach a v aplikácii Dandy. Opätovné spustenie v digitálnom prostredí nemalo úspech a komiks skončil len o šesť mesiacov neskôr.

</doc>
<doc id="674879" url="https://sk.wikipedia.org/wiki?curid=674879" title="Predpolomský potok">
Predpolomský potok

Predpolomský potok je potok krátkym pramenným úsekom na území obce Vyškovec v okrese Uherské Hradiště v Zlínskom kraji na území Česka a väčšinovým úsekom v regióne Stredné Považie v obci Nová Bošáca v okrese Nové Mesto nad Váhom v Trenčianskom kraji na území Slovenska. Je ľavostranným prítokom Bošáčky, ktorá je ďalej prítokom Váhu; na území Česka má dĺžku , na území Slovenska má dĺžku , dovedna má dĺžku . Je vodným tokom IV. rádu. Hydrologické poradie (číslo povodia): 4-21-09-1944. Geomorfologická kategorizácia: geomorfologický celok Biele Karpaty, v hornej časti toku geomorfologický podcelok Lopenícka hornatina a v dolnej časti toku geomorfologický podcelok Beštiny.
Prameň.
Pramení v nadmorskej výške na území obce Vyškovec na východ od Lopeníckeho sedla v okrese Uherské Hradiště v Zlínskom kraji v Česku v geomorfologickom podcelku Lopenícka hornatina.
Opis toku.
Tečie južným až juhovýchodným smerom poľnohospodárskym extravilánom s roztrúsenou kopaničiarskou zástavbou územím obce Vyškovec v okrese Uherské Hradiště Zlínský kraj Česko a priberá dva ľavostranné prítoky, na slovensko-českú štátnu hranicu vteká v nadmorskej výške v priestore obce Nová Bošáca v okrese Nové Mesto nad Váhom v Trenčianskom kraji, tečie južným smerom lesným extravilánom po slovensko-českej štátnej hranici po nadmorskú výšku , opúšťa štátnu hranicu a vteká do územia obce Nová Bošáca, postupne sa les mieša s trvalým trávnym porastom, v nadmorskej výške vteká do intravilánu kopanice "Predpoloma", v nadmorskej výške priberá ľavostranný prítok Chmeľová, v nadmorskej výške priberá pravostranný prítok Lopenícky potok, v nadmorskej výške priberá ľavostranný prítok Poloma, v nadmorskej výške vyteká z intravilánu kopanice "Predpoloma" a zároveň priberá bezmenný pravostranný prítok z pasienka "Kopecká", ľavým brehom obmýva pasienok "Vrábľovec", v nadmorskej výške pri samote "Janegov mlyn" priberá z kopanice "Valová" bezmenný pravostranný prítok v suchom období bez vody, preteká roztrúsenou kopaničiarskou zástavbou, v nadmorskej výške priberá bezmenný ľavostranný prítok v suchom období bez vody, v nadmorskej výške opúšťa extravilán a vteká do intravilánu centra obce Nová Bošáca v samote "Ochodnickovci", ľavým brehom obteká cintorín a v nadmorskej výške na úrovni hospodárskeho strediska – kravína ústi do Bošáčky ako jej ľavostranný prítok v povodí Váhu. 
"Predpolomský potok" má osem prítokov z toho šesť na území Slovenska.
"Predpolomský potok" pramení a preteká kratším úsekom na území poľnohospodárskeho extravilánu obce Vyškovec, Česko, dlhším úsekom preteká na Slovensku lesným aj poľnohospodárskym extravilánom a intravilánom obce Nová Bošáca v okrese Nové Mesto nad Váhom v Trenčianskom kraji a tu aj ústi; preteká geomorfologickým celkom Biele Karpaty pramenným úsekom v geomorfologickom podcelku Lopenícka hornatina a zvyšným úsekom vrátane ústia v geomorfologickom podcelku Beštiny.
Pôvod názvu.
Názov vodného toku "Predpolomský potok" má pôvod v názve kopanice "Predpoloma" v obci Nová Bošáca v okrese Nové Mesto nad Váhom, cez ktorú preteká. Z toponyma "Predpoloma" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Predpolomský potok" ako súčasť veľmi početnej skupiny názvov v slovenskej toponymii, najmä hydronymii. Názov kopanice "Predpoloma" v obci Nová Bošáca má pôvod v charakteristickej polohe kopanice vo vzťahu k potoku "Poloma", ktorý ústi do "Predpolomského potoka" v tejto kopanici, čiže "osada ležiaca pred dolným okrajom, pred vstupom do doliny, ktorou tečie potok Poloma". Obec Nová Bošáca vznikla odčlenením od obce Bošáca v roku 1950 ako výsledok postupného zahusťovania priestoru obce Bošáca kopaničiarskym osídlením. Najstarší listinný doklad o výskyte názvu obce Bošáca v podobe "Bosach" je z roka 1380.
Hydronymum "Predpolomský potok" bolo štandardizované v roku 1978.
Referencie.
 

</doc>
<doc id="674882" url="https://sk.wikipedia.org/wiki?curid=674882" title="Vysoký vrch (vrch v Žiari)">
Vysoký vrch (vrch v Žiari)

 
Vysoký vrch () je vrch v pohorí Žiar. Leží nad obcou Sklené, približne juhozápadne od mesta Turčianske Teplice.
Poloha.
Nachádza sa v strednej časti pohoria, v geomorfologickom podcelku Horeňovo. Vrch leží na území Žilinského kraja, v okrese Turčianske Teplice a zasahuje na katastrálne územie obcí Dubové a Sklené. Nachádza sa mimo hlavného hrebeňa a nevedie naň značená trasa. 
Opis.
Vysoký vrch je súčasťou rázsochy, ktorá vybieha z hlavného hrebeňa z masívu Nemcova. Nakoľko je v susedstve podobne vysokého a homogénneho hrebeňa, pôsobí pomerne nevýrazne. Severozápadne susedí Požežská hlava (), severne Širiakovo () a Podhoreň (), západne Nemcovo () a južne Horeňovo (). Vysoký vrch patrí do povodia rieky Turiec; západné, južné a východné svahy odvodňuje Hájsky potok, severnú časť masívu odvodňuje potok Lúčna. Najbližšími sídlami sú na juhu ležiace Sklené, severne situované Dubové a juhozápadným smerom ležiace Ráztočno, Jalovec a Chrenovec-Brusno. 
Výhľady.
Nesúvislý porast Vysokého vrchu umožňuje obmedzený výhľad na okolie. Z vhodných miest je vidieť okolité vrchy pohoria Žiar, no tiež Turčiansku kotlinu, Malú a Veľkú Fatru, Kremnické vrchy, Vtáčnik a Strážovské vrchy.
Prístup.
Na vrchol nevedie značený chodník, preto prístup vedie hrebeňom z turistickej magistrály alebo z okolitých obcí.

</doc>
<doc id="674884" url="https://sk.wikipedia.org/wiki?curid=674884" title="Vlčia (vrch v Žiari)">
Vlčia (vrch v Žiari)

 
Vlčia () je vrch v pohorí Žiar. Leží nad obcou Slovenské Pravno, približne severozápadne od mesta Turčianske Teplice.
Poloha.
Nachádza sa v strednej časti pohoria, v geomorfologickom podcelku Vyšehrad. Vrch leží v Žilinskom kraji, na území okresu Turčianske Teplice a zasahuje na katastrálne územie obce Brieštie, Rudno a Slovenské Pravno. Nachádza sa mimo hlavného hrebeňa a nevedie naň značený chodník. 
Opis.
Vlčia je súčasťou rázsochy, ktorá vybieha východným smerom z hlavného hrebeňa v lokalite Uhliarske, severne od Vyšehradského sedla. Južne sa nachádza vrch Šiarec () a Pálený vrch (), západne Rozložná (), severne susedí Gaštan () a severovýchodne Tlstý vrch (). Bočný hrebeň patrí do povodia rieky Turiec; voda zo severných svahov odteká do potoka Lúčky, južné svahy sú pramennou oblasťou Rudnianskeho potoka. Najbližším sídlom je na severnom úpätí ležiaca osada Hadviga, východne leží Slovenské Pravno, južným smerom Rudno a Jasenovo a juhozápadným smerom Vyšehradné. 
Výhľady.
Vrcholová časť Vlčej je pokrytá lesným porastom, ktorý znemožňuje rozhľad. Svahy však pokrýva nesúvislá vegetácia a tak obmedzený výhľad je možný z viacerých lokalít. Viditeľné sú mnohé okolité vrchy pohoria Žiar, Turčianska kotlina, Strážovské vrchy, Vtáčnik, Kremnické vrchy a Veľká Fatra.
Prístup.
Na Vlčiu nevedie značená turistická trasa a prístup je možný sedlom z hrebeňom vedúcej magistrály, prípadne lesnými chodníkmi z okolia.

</doc>
<doc id="674885" url="https://sk.wikipedia.org/wiki?curid=674885" title="Vysoká (vrch v Žiari)">
Vysoká (vrch v Žiari)

 
Vysoká () je vrch v pohorí Žiar. Leží nad obcou Kľačno, približne severozápadne od mesta Turčianske Teplice.
Poloha.
Nachádza sa v strednej časti pohoria Žiar, v geomorfologickom podcelku Vyšehrad. Vrchol leží v Žilinskom kraji, na území okresu Turčianske Teplice a v katastrálnom území obce Brieštie. Nachádza sa v hlavnom hrebeni a blízkym sedlom prechádza Cesta hrdinov SNP. 
Opis.
Vysoká je súčasťou hlavného hrebeňa, vedúceho od Vyšehradského sedla k najvyššiemu vrchu Chlieviská (). Turistická magistrála z Vríckeho sedla vrchol Vysokej obchádza. Východným susedom je sedlom oddelený masív Gaštana (), juhovýchodne leží Vlčia (), južne Rozložná (), západne Vápenec () a severovýchodne vrch Závozy (). Vrch odvodňujú prítoky potoka Tmavá do rieky Nitra, malá južná časť je odvodňovaná potokom Lúčky do rieky Turiec. Najbližším sídlom je na južnom úpätí situovaná osada Hadviga, západným smerom sa nachádza Kľačno a na východe Brieštie. 
Výhľady.
Pomerne plochá vrcholová časť je pokrytá nesúvislým lesným porastom, ktorý umožňuje najmä východným smerom veľmi zaujímavý výhľad. Viditeľné sú okolité vrchy pohoria Žiar, časť Turčianskej kotliny, Veľká Fatra, Kremnické vrchy, Vtáčnik, Strážovské vrchy a časť Malej Fatry.
Prístup.
Na vrchol nevedie značená trasa a dostupný je z blízkeho sedla, odbočením z turistickej magistrály:

</doc>
<doc id="674891" url="https://sk.wikipedia.org/wiki?curid=674891" title="Kalvária (pútnické miesto)">
Kalvária (pútnické miesto)

Kalvária (hebr. "Golgota", lat. "Calvaria" z "Calvariae locus" t.j. miesto lebiek) v pravom význame predstavuje podľa svedectiev evanjelií miesto ukrižovania Ježiša Krista v Jeruzaleme. V prenesenom význame kalvária je typom kresťanského posvätného miesta, postaveného väčšinou na svahoch kopca, zloženého zo súboru tzv. zastavení (rôzne prevedených), zvyčajne usporiadaných do podoby pútnickej cesty, a ústredného bodu, ktorým je skupina s ukrižovaným Ježišom Kristom . Má pripomínať Ježišovo umučenie i zmŕtvychvstanie.
História vzniku kalvárií.
Zvesť o Ježišovom ukrižovaní, ako aj samotnom mieste tejto udalosti, sa šírila s novým náboženstvom - kresťanstvom. V priebehu vekov zasiahla do historických tradícií takmer celého sveta. Jeruzalem ale i ostatné miesta tradične spájané s Ježišovým účinkovaním sa stali miestami osobitnej úcty a posvätnosti. Ich význam v kultúrnom svete ovplyvnenom kresťanstvom vzrástol najmä od začiatku 4. storočia po Kr. po tom, ako bolo kresťanstvo v Rímskej ríši v roku 313 Milánskym ediktom cisára Konštantína Veľkého zrovnoprávnené s pôvodným pohanským kultom. Toto prelomové obdobie dodnes v Jeruzaleme pripomína niekoľko stavieb, dobou svojho vzniku siahajúcou do čias prvého kresťanského cisára. Z nich jedna z najvýznamnejších, Bazilika Svätého hrobu, postavená na mieste, ktoré sa spája s evanjeliovou Kalváriou, je dôležitým pútnickým miestom. Najväčší záujem pútnikov tradične prichádza počas veľkonočného obdobia. 
Už od prapočiatkov nového náboženstva sa kult slávenia Ježišovho zmŕtvychvstania začal šíriť do celého kresťanského sveta. Ako pripomienka tohto kultu vo svete začali vznikať napodobeniny Božieho hrobu, z ktorých najstaršie sa objavili v 9. storočí. Súčasne nastal veľký rozmach výtvarného stvárňovania Ježišovho umučenia a smrti. Pašiové udalosti sa časom premietli do živého predvádzania, ktorého dej sa odohrával na pozadí kulís navodzujúcich dojem historickej izraelskej krajiny. 
Časom prichádzalo k snahám o napodobenie celej historickej "Via Dolorosa" ("Bolestnej cesty"). V domácich podmienkach sa začali vytvárať exteriérové zastavenia čím veriaci získavali možnosť nasledovať Krista na jeho ceste utrpenia a rozjímať nad zmyslom jeho nesmiernej obety na kríži. To bola pôvodná myšlienka, ktorá viedla k zrodu kalvárií a krížových ciest a ktorá mala korene v duchovnej literatúre a zvestiach pútnikov zo Svätej zeme, prinášajúcich do našich končín očité svedectvá.
Do Svätej zeme prúdili zástupy státisícov veriacich, ktorí netúžili po inom ako osobne prejsť cestou, ktorou podľa tradície kráčal i sám Ježiš Kristus. Po ovládnutí Svätej zeme moslimami boli tieto aktivity utlmené a pokračovali až s príchodom františkánov do Jeruzalema v roku 1342. 
O počiatkoch výstavby kalvárií na Slovensku možno hovoriť od druhej polovice 17. a prvej polovice 18. storočia . Na ich rozširovaní malo významný podiel pôsobenie kresťanských rádov (najmä františkánov a jezuitov) či proces rekatolizácie. Okrem duchovného hľadiska sa stali dôležitými i z architektonicko-umeleckého aspektu - významne obohatili zastúpenie drobných religióznych architektonických prvkov v krajine - kaplniek, Božích múk, prícestných krížov, skulptúr svätých či morových stĺpov.
Predpokladá sa, že prvá a jedna z najvýznamnejších kalvárií na Slovensku vznikla v roku 1694 v niekdajšom Prešporku,
Zo slohového hľadiska najpočetnejšie zastúpenie majú kalvárie barokové a klasicistické. Sú charakteristické svojím poňatím ako veľkoryso koncipovaného rozsiahleho architektonicko-krajinárskeho komplexu. V ich stvárnení nachádzame spojenie viacerých umeleckých a remeselných odvetví (staviteľstva, sochárstva, maliarstva, umeleckého kováčstva a pod.). Výsledkom je reprezentatívne umelecké dielo, v ktorom sa odráža vnímanie krajiny ako otvoreného sakrálneho priestoru. Najčastejšie ich nachádzame na prirodzenej prírodnej vyvýšenine (kalvársky vrch). Na vrchol so súsoším Ukrižovania vedie cesta s jednotlivými zastaveniami. Návštevník tak v presne určenom slede (v dejovej a časovej kontinuite) prechádza okolo každého zastavenia, ktoré ho znázorneným výjavom naratívne a plynulou dejovosťou vtiahne do udalostí spred dvetisíc rokov. Zastavenia kalvárskej cesty môžu mať rôzne prevedenie - od sôch a krížov cez umelé jaskyne (grotty) či jednoduché murované alebo drevené pilieriky až po zastavenia v tvare kaplniek obsahujúcich sochárske alebo maliarske stvárnenie výjavu. Súčasťou kalvárií sú neraz aj ďalšie architektonické prvky, napr. niekoľko kostolov (najčastejšie tzv. Dolný a Horný), kaplnky Svätých schodov (kalvárie v Banskej Štiavnici, Prešove a Košiciach), Boží hrob (kalvária v Komjaticiach, v Banskej Bystrici) či kaplnky s hrobkami významných mecénov alebo rodov (kalvária v Hlohovci).
Tvorcovia kalvárií.
Z hľadiska autorstva kalvárií sme nútení sa uspokojiť s faktom, že kalvárie sú dielami anonymných tvorcov. V dostupných dobových dokumentoch týkajúcich sa vzniku tej-ktorej kalvárie takmer výlučne sa objavujú iba mená donátorov a fundátorov, ktorí ich dali postaviť; mená samotných autorov (umelcov) tieto dokumentu neudávajú. To platí pri kalváriách rôzneho druhu, významu či kvality prevedenia. Dôležitý je objednávateľ, ktorý je v tomto prípade považovaný za tvorcu; dokladajú to aj votívne nápisy na stĺpoch, kaplnkách či sochách vyjadrené slovami „"dal postaviť"“, „"venoval"“, „"vztýčil"“ a pod. Dôležitý je, pokiaľ je uvedený, rok vzniku, čo nám lepšie umožňuje dané dielo aspoň rámcovo zaradiť do slohového či historického obdobia, v ktorom vzniklo. 
Pri skúmaní kvality umeleckého prevedenia diela väčšinou prichádzame k záveru, že autori neprekročili priemernú remeselnú úroveň. O vyššej forme umeleckého stvárnenia môžeme hovoriť v prípade výpravnejších kalvárskych súborov. Úplne výnimočný je z pohľadu autorstva súbor kalvárie v Banskej Štiavnici, kde sa skúmaním archívnych dokumentov podarilo potvrdiť účasť dvoch významných umelcov svojej doby - maliara Antona Schmidta (1713 - 1773) a sochára Dionýza Stanetiho (1710 - 1767) na realizácii jej výzdoby. 
Iným autorom, známym podľa mena, podieľajúcim sa na realizácii dnes už zaniknutej kalvárie v Bratislave (staršej z oboch tunajších kalvárií), bol architekt a staviteľ Ignác Feigler st. (1791 - 1847), ktorý v roku 1824 projektoval a postavil Kaplnku Panny Márie Snežnej, ako vrcholový sakrálny objekt kalvárie (v r. 1943 - 1948 ju nahradil dnešný kostol rovnakého zasvätenia).
S otázkou vzniku kalvárií súvisí aj spôsob financovania a realizácie výstavby. Než kalvária vznikla bolo potrebné dosiahnuť povolenie zo strany cirkevnej vrchnosti a mesta alebo obce. Tento krok bol väčšinou iba formalitou, pretože ako cirkev (zastúpená biskupom) tak aj samospráva obce (richtár, príp. starosta) sa k výstavbe kalvárií stavali kladne (v mnohých prípadoch sa podieľali na jej financovaní). 
Vo všeobecnosti základnými zdrojmi financovania boli zbierky. Išlo predovšetkým o verejné zbierky medzi veriacimi. Takmer všetky kalvárie, ktoré vznikli v 18. storočí, boli postavené z milodarov veľkého množstva ľudí, čo ich vlastne robí kolektívnym dielom. Darcami boli ľudia bez ohľadu na spoločenské postavenie či majetkové pomery. Prispievali jednoduchí vidiečania, mešťania, príslušníci aristokracie ba v nejednom prípade prispel i panovník. Zvláštnym prípadom je vznik kalvárie (súsošia) Ukrižovania v Modre (pri cintoríne), ktoré bolo financované z pokút udelených nekatolíkom.
Stavebné a umelecko-remeselné realizácie kalvárií.
Pre stavbu kalvárie bol dôležitý výber miesta, na ktorom mali vzniknúť. V drvivej väčšine išlo o miesta na doďaleka viditeľnom kopci. Vďaka tomu prvé kalvárie predstavované súborom jednoduchých zastavení vo forme krížov a stavbou vrcholového kostola (veľkosťou však skôr pripomínajúceho kaplnku) dominovali širokému okoliu, pretože pôvodne boli tieto vrchy väčšinou nezalesnené. Zámerom ich tvorcov bolo v čo najväčšej miere napodobniť sväté miesta v Jeruzaleme aj s jeho krajinnou topografiou. Nezanedbateľným faktorom bola tiež členitosť terénu. Pri prudšom sklone boli zastavenia umiestňované popri kľukato sa vinúcom chodníku, pri miernejšom stúpaní chodník smeroval priamo na vrchol ku krížu s Ukrižovaným.
Na zdôraznenie duchovného prežitku a vyvolania patričnej citovej odozvy boli skupiny vrcholových krížov častokrát vztyčované na stavebne upravené miesto vo forme vyvýšeniny, príp. pódia (kalvárie v Modre, Komjaticiach). Pódiovo riešené kalvárie boli vo väčšej miere vytvárané na nížinatých územiach.
Zastavenia.
Zastavenia na kalvárii (krížovej ceste) sú jej základným ideovým prvkom. Každé zo zastavení tvorí v správnom poradí jednu z epizód pašiového príbehu a návštevník prechádzaním okolo každého z nich spontánne spoluvytvára dejovú a časovú kontinuitu tohto príbehu. Na citový účinok pútnika malo okrem scén z hľadiska tematického a chronologického nezanedbateľný vplyv aj umelecké prevedenie kalvárskych zastavení. Prvé zastavenia vo forme jednoduchých stél niesli na plechu maľované výjavy. Z pôvodných vyhotovení sa však nezachovali takmer žiadne. V súvislosti s vývojom umeleckého slohu a snahou vytvárať výpravnejšie súbory sa neskôr uplatňovali sochársky a reliéfne stvárnené scény, ktoré svojou priestorovou dispozíciou lepšie spĺňali požiadavku realistického, živého pôsobenia na diváka. Na kalváriách tak najmä v priebehu 19. storočia vznikali zastavenia v podobe malých štíhlych kaplniek neoslohového prevedenia s výklenkami a nikami, do ktorých boli umiestňované maľované alebo reliéfne stvárnené výjavy. Kvôli ich ochrane pred poškodením či odcudzením boli často chránené umelecky kovanými mrežami či drevenými okenicami. 
Umelecky a sakrálne najhodnotnejšie sú zastavenia vo forme malých umelých jaskýň (grott) alebo väčších kaplniek, ktoré, vďaka svojím rozmerom, dovoľovali v nich tvorcom umiestňovať i väčšie skulptúry alebo skupiny sôch. Tak vznikali pozoruhodné kalvárske zastavenia kde sú sochy v mierne podživotnej veľkosti zakomponované do kulisovito riešených priestorov (často s iluzívnou výmaľbou) a naaranžované do efektných javiskových výjavov. Divák má tak dojem, že sa pred jeho zrakom odohráva podmaňujúca divadelná scéna. Príkladom takto poňatých zastavení je známa kalvária v Marianke pri Bratislave. 
Špecifickým druhom sú kalvárie so scénami zastavení voľne situovanými v krajine (Červený Kameň). V prípade voľných figurálnych skupín ide o priamejšie dosiahnutie ilúzie predstavovaného deja.
Niektoré kalvárie na Slovensku sú okrem tradičných kaplniek či pilierov zastavení a vrcholovej skupiny "Ukrižovania" doplnené ďalšími stavebnými súčasťami. Ich funkciou je doplniť dej o celý priebeh udalostí súvisiacich s Ježišovým ukrižovaním. Tak na kalváriách nachádzame kaplnky Božieho hrobu, Ježišovho väzenia v Pilátovej vládnej budove, kaplnky Svätých schodov a i.
Výjavy zastavení.
V súčasnosti je ustálený počet zastavení - štrnásť. Podľa tradície tento počet má symbolizovať, že Kristus sa na svojej ceste na Golgotu štrnásťkrát zastavil . Z tohto počtu deväť má biblické doloženie a päť sa opiera o cirkevnú tradíciu. V období vrcholného stredoveku sa pritom pašiový dej rozrastal a obohacoval o viaceré epizodické scény, ktoré sú však v súčasnosti považované za vedľajšiu dejovú líniu. Dnešný sled zastavení krížovej cesty už nekladie dôraz na celok pašií, začínajúcich príbehom v Getsemanskej záhrade, ale na udalosti, ktoré nasledovali po vyrieknutí trestu, teda nesenie kríža z Pilátovho domu na Golgotu až po vyvrcholenie deja samotným ukrižovaním.
Stabilizovaný program štrnástich zastavení mal za následok uniformitu výjavov čím sa jednotlivé kalvárie a krížové cesty líšia len stvárnením a umeleckým prevedením. Na Slovensku však existujú i kalvárie s iným počtom zastavení (menším i väčším). Častejšie sa však stretávame s rozsiahlejším programom s väčším počtom zastavení. Napr. naša najznámejšia kalvária v Banskej Štiavnici obsahuje okrem dvoch kostolov, budovy Svätých schodov, Svätého hrobu a budovy Ecce homo až sedemnásť kaplniek so zastaveniami krížovej cesty. Pozoruhodná je aj kalvária Solka v Nitrianskom Pravne kde sa v trojradovom usporiadaní okrem štrnástich zastavení objavujú ešte dva kostoly a osem ďalších zastavení s pašiovými výjavmi staršej tradície.
Skupiny Ukrižovania.
Z ideového hľadiska ústredným prvkom ako aj obsahovým vyvrcholením každej kalvárie je skupina Ukrižovania (vrcholových krížov). Jej umiestnenie býva rôzne - v interiéri záverovej kaplnky, v jej blízkosti alebo, a to najčastejšie, na voľnom priestranstve.
Má zaužívané a presne určené ikonografické stvárnenie. Najjednoduchší typ má podobu kríža iba s ukrižovaným Ježišom Kristom (prevedeným plasticky alebo v podobe maľby na plechu) alebo troch krížov často vztýčených na malej umelej vyvýšenine. Pod krížom je často umiestnená socha Panny Márie.
Častejšie sa však vyskytuje viacfigurálne prevedenie. K ukrižovanému Kristovi doplnenému krížmi s popravenými lotrami (po Kristovej pravici socha „dobrého“ lotra Dismasa a po ľavici „zlého“ lotra Gesmasa) sa pridávajú ďalšie sprievodné postavy. Vždy ide o postavy Panny Márie (po pravej ruke Ježiša), svätého Jána apoštola (po ľavej ruke) a svätej Márie Magdalény (pri päte Kristovho kríža). Na niektorých kalváriách nachádzame iba Máriu a Jána alebo samotnú Pannu Máriu (Špačince, Kátlovce), samotnú Máriu Magdalénu (Šaštín), ale väčšinou všetky tri postavy. Sprievodné postavy sú stvárnené takmer vždy ako sochy a to aj v prípade, keď sú ukrižovaní namaľovaní na plechu. Pri sochárskom vyhotovení skupiny Ukrižovaných ide o zaužívaný typ osovej kompozície, pričom kým kríž Ježiša Krista je z hranolových brvien, kríže lotrov bývajú väčšinou guľatinové. Presne dané je aj fyziognomické stvárnenie jednotlivých postáv - hlava Ježiža sa nakláňa doprava dolu, hlava Dismasa je otočená smerom k Ježišovi, Gesmas odvracia tvár od Krista. Pohľady Panny Márie a Jána v adorujúcom postoji väčšinou smerujú k Ježišovi; Mária Magdaléna objíma kríž s Ukrižovaným alebo pred ním kľačí.
Príklady výtvarných kompozícií skupín s Ukrižovaným
Nezriedka nachádzame skupinu Ukrižovania okrem spomenutých postáv doplnenú o sochy ďalších svätých - napr. svätého Petra (Jablonica), svätej Veroniky (Nový Život - Eliášovce).
Stavebná rôznorodosť kalvárií na Slovensku.
Najtradičnejším a najviac rozšíreným typom kalvárie je realizácia s vzostupne rozmiestnenými zastaveniami a vrcholovou skupinou Ukrižovania. Na Slovensku nachádzame dva spôsoby usporiadania zastavení. Vzhľadom na vyšší a párny počet zastavení sa okrem jednoradového usporiadania s terénu sa prispôsobujúcim sledom zastavení vyskytujú i usporiadania s dvoma radmi po sedem zastavení. Toto rozmiestnenie sa veľmi často vyskytuje na rovinách príp. na miernych kopcoch.
Pomerne často sa vyskytuje typ, kde sú zastavenia rozostavené okolo kostola, príp. po obvode jeho areálu vymedzeného ohradným múrom (kalvárie v Báči, Dolných Orešanoch, Kútoch, Pružine či vo Veľkých Úľanoch).
Samostatnú skupinu tvoria kalvárie situované na umelo navýšených pahorkoch, napr. (Diakovce, Skalica, Špačince). Do tejto skupiny môžeme zaradiť aj atypické i stavebne náročnejšie riešenie, kde k vrcholovej skupine "Ukrižovania" na vrchole umelého kopca vedie špirálovito stúpajúci chodník so zastaveniami (kalvária v Dvoroch nad Žitavou. V Topoľčanoch zastavenia umiestnili na stavebne upravenej rampe. 
Inou skupinou sú kalvárie tvoriace súčasti cintorínov (Hlohovec, Trstín, Jablonica).
Zaujímavými a v našich končinách nezvyčajne architektonicky riešenými kalváriami sú kalvárie v Nových Zámkoch, kde jej stavitelia využili bastión zaniknutého mestského opevnenia a v Bíni kde ju umiestnili do priestoru priekopy niekdajšieho zemného valu. 
Medzi kalvárie zaraďujeme aj samostatné súsošia so skupinou "Ukrižovania" v intravilánoch obcí, predovšetkým pri kostoloch. Často sú sochy umiestňované na spoločné podstavce, najčastejšie trojité (Dechtice, Dolné Dubové, Chtelnica, Čachtice). 
Význam kalvárií.
Kalvárie majú predovšetkým duchovný význam. Sú sakrálnym priestorom obohacujúcim spirituálny prežitok návštevníka. Ten je ešte umocnený symbiózou architektúry kalvárií s okolitou prírodnou krajinou. Tým utvárajú dokonalú harmóniu spojenia ducha človeka a hmoty prírody. Vzhľadom k svojmu umiestneniu v nejednom prípade sú ideálnym miestom na panoramatické výhľady do okolia. 
Viaceré z kalvárií sú významnými pútnickými miestami, na ktorých sa konajú pravidelné alebo príležitostné púte.
Kalvárie tvoria neoddeliteľnú súčasť obrazu kultúrnej krajiny a historických krajinných štruktúr. Z toho vyplýva, že nezastupiteľné miesto kalvárií je v ich vnímaní ako historických pamiatok reprezentujúcich kultúrny vývin národa. Sú dokumentom a svedectvom duchovného a umelecko-historického odkazu našich predkov. Zo stavebno-historického hľadiska boli najvýznamnejšie z nich vyhlásené za kultúrne pamiatky. Na Slovensku je podľa Ústredného zoznamu pamiatkovéo fondu registrovaných dvadsaťšesť kalvárií označených ako národná kultúrna pamiatka - (Banská Bystrica, Banská Štiavnica, Bardejov, Báč, Bobrov, Dvory nad Žitavou, Humenné, Kláštor pod Znievom, Komjatice, Košice, Močenok, Modrý Kameň, Nitra, Nitrianske Pravno, Nové Zámky, Považská Bystrica, Prešov, Pružina, Rožňava, Senec, Stará Turá, Topoľčany, Trnava, Veľké Úľany, Zákamenné, Zlaté Moravce).

</doc>
<doc id="674893" url="https://sk.wikipedia.org/wiki?curid=674893" title="Andrea Bučko">
Andrea Bučko

Andrea Bučková (* 1. máj 1989, Bratislava) je slovenská herečka, speváčka a hudobníčka.
V roku 2013 absolvovala štúdium divadelnej réžie a dramaturgie na VŠMU v Bratislave, do širšieho povedomia sa však dostala predovšetkým ako talentovaná hudobníčka, skladateľka pre divadlo a speváčka.
Hudobne spolupracuje napr. s violončelistom Romanom Harvanom, huslistom Jánom Kružliakom, harfistkou Máriou Kmeťkovou, spevákom Marošom Hečkom alebo herečkou Dominikou Kavaschovou.
Žánrovo svoju tvorbu charakterizuje ako „alternatívny pop s vplyvom džezu, vážnej hudby, rocku a folklóru“. Podľa hudobného publicistu Olivera Reháka vo svojej tvorbe kombinuje viaceré žánre – šansón, džez, soul, slovenský folklór a world music. Okrem slovenčiny spieva aj po anglicky a po francúzsky a hrá na klavír.
Je dcérou herca a moderátora Štefana Bučka a džezovej speváčky Adrieny Bartošovej. Nie až tak dávno začala v divadle Nová scéna - réžiu a dramaturgiu. V novom štúdiu Olympa vytvorila toho veľa ale najmä hudobno- poetický večer Nepovinne po víne kde hrá s Monikou Drgáňovou, Dáriusom Kočim a ďalšími.
Diskografia.
Albumy.
Bejby Bible Band - spolupráca 
Divadlo zábavka ( viac edícii CD) - spolupráca 
Piesne OJV- Ciga, Vezmi si ma( spolupráce )

</doc>
<doc id="674904" url="https://sk.wikipedia.org/wiki?curid=674904" title="Red Deer">
Red Deer

Red Deer je kanadské mesto v provincii Alberta.
Poloha.
Mesto sa nachádza v strednej Alberte, približne na polceste medzi mestami Edmonton a Calgary. Leží na tradičných teritóriách Siksikaitsitapi (Blackfoot Confederacy), Tsuut’ina, Stoney Nakoda, Cree, Saulteaux a Métis ľudí.
Dejiny.
Európske osídlenie začalo v roku 1882. V roku 1885 kanadská milícia postavila v lokalite pevnosť Fort Normandeau. V roku 1891 sa usadlosť posunula o 7 kilometrov na dolu prúdom, k železničnej trati. V roku 1923 bola otvorená provinčná škola Provincial Training School for Mental Defectives. Bola určená deťom s problémami vývinu, ale boli v nej aj deti bez týchto problémom. Vznikol v nej eugenický program a viac než 2800 osôb bolo násilne sterilizovaných. Po druhej svetovej vojne boli v oblasti nájdené ložiská ropy a zemného plynu. V 50. rokoch bolo mesto jedným z najrýchlejšie rastúcich v provincii.
Red Deer bolo založené ako „town“ v júni 1901 a status „city“ získalo 25. marca 1913.
Demografia.
Podľa mestského sčítania obyvateľstva v roku 2019 malo mesto 101 002 obyvateľov, v roku 2016 ich bolo 99 832. Vo federálnom sčítaní obyvateľstva v roku 2016 malo 100 418 obyvateľov. Podľa tohto sčítania bolo tretie najväčšie mesto provincie Alberta. Podľa údajov tohto sčítania 82 645 obyvateľov uvádza ako rodný jazyk angličtinu, 1 315 francúzštinu a 13 335 neoficiálne jazyky, z toho 90 jazyky pôvodných obyvateľov. 25 ľudí udalo slovenčinu ako rodný jazyk a 45 češtinu.
Kultúra.
V meste sa nachádza múzeum a galéria Red Deer Museum and Art Gallery, Kerry Wood Nature Centre, pevnosť Fort Normandeau, Sunnybrook Farm Museum, Alberta Sports Hall of Fame and Museum a Norwegian Laft Hus. Divadelné a koncertné priestory sa nachádzajú v Memorial Centre, The Scott Block, Red Deer College Arts Centre a Welikoklad Event Centre. V meste sídli aj Red Deer Symphony Orchestra.
Ekonomika.
Petrochemický priemysel má dôležité zastúpenie v ekonomike mesta. Podľa mesta sú hlavnými odvetviami: zdravotníctvo a sociálne služby, maloobchod, stavebníctvo, baníctvo, ťažiarstvo, ubytovanie, gastronómia, výroba a vzdelávanie.
Doprava.
V meste dopravu zabezpečuje mestský Red Deer Transit. The Queen Elizabeth II Highway je cesta prepájajúca mestá Edmonton a Calgary cez Red Deer. Mesto obsluhuje Red Deer Regional Airport.

</doc>
<doc id="674905" url="https://sk.wikipedia.org/wiki?curid=674905" title="Úrokový swap">
Úrokový swap

Úrokový swap (, skrátene "IRS") je derivátový finančný nástroj vo forme zmluvy medzi dvoma stranami, že k určitému dátumu jedna strana zaplatí druhej strane pevný úrok za stanovenú sumu a dostane platbu vo výške úroky za pohyblivú sadzbu od druhej strany.
Zmluva o budúcej úrokovej sadzbe () je štandardizovaný úrokový swap.
Úrokové swapy sa obvykle používajú pri poistení transakcií s aktívami a pasívami pre vzájomný prevod pevných sadzieb na pohyblivé a naopak. Pozícia na úrokovom swape obsahuje úrokové a kreditné riziká pre zmluvné strany.
Použitie.
Úrokové swapy sa používajú v širokej škále investičných stratégií. Sú obľúbeným nástrojom zaistenia a finančných špekulácií.
Zaistenie.
Uzamknutie úrokovej sadzby podľa swapovej zmluvy vám umožňuje zaistiť sa proti klesajúcim úrokovým sadzbám. Na druhej strane bude mať protistrana prospech z nižších úrokových sadzieb.
Špekulácie.
Vzhľadom na nízky prah pre zadávanie odkladacej úrokovej pozície, ktoré sú obľúbené u obchodníkov, ktorí špekulujú na pohyb úrokových sadzieb. Namiesto otvorenia plnohodnotnej krátkej pozície na podkladovom aktíve, u ktorého sa očakáva pokles ceny, teda obchodníkovi stačí uzavrieť swapovú zmluvu fixujúcu úrokovú sadzbu na rovnaké obdobie. 

</doc>
<doc id="674906" url="https://sk.wikipedia.org/wiki?curid=674906" title="Vlci (seriál)">
Vlci (seriál)



</doc>
<doc id="674907" url="https://sk.wikipedia.org/wiki?curid=674907" title="Dvere (rozlišovacia stránka)">
Dvere (rozlišovacia stránka)

Dvere môžu byť:

</doc>
<doc id="674908" url="https://sk.wikipedia.org/wiki?curid=674908" title="Horženovo">
Horženovo



</doc>
<doc id="674909" url="https://sk.wikipedia.org/wiki?curid=674909" title="Daniel Žulčák">
Daniel Žulčák

Daniel Žulčák (* 31. júl 1988, Hudcovce) je slovenský televízny, dabingový a divadelný herec.
Absolvoval štúdium herectva na Konzarvatóriu v Košiciach a VŠMU v Bratislave. Od roku 2013 bol členom umeleckého súboru Slovenského komorného divadla v Martine. Hosťoval aj v SND, DPOH, na Novej scéne a v divadle Aréna v Bratislave. Hral vo viacerých slovenských filmoch a televíznych seriáloch. Členom Činohry Slovenského národného divadla bol v rokoch 2024 až 2025, pričom v roku 2025 bol spolu s ďalšími kolegami v rámci konsolidačných opatrení prepustený. Venuje sa aj hudbe, je členom OJV – Orchester Jeana Valjeana.

</doc>
<doc id="674912" url="https://sk.wikipedia.org/wiki?curid=674912" title="Nádcha">
Nádcha

Nádcha alebo rinitída je vírusové infekčné ochorenie horných dýchacích ciest, ktoré primárne postihuje respiračný epitel, nosa, hrdla, prínosových dutín a hrtana. Príznaky a symptómy sa môžu objaviť do dvoch dní po vystavení vírusu. Môže ísť o kašeľ, bolesť hrdla, výtok z nosa, kýchanie, bolesť hlavy a horúčku. Ľudia sa zvyčajne zotavia do siedmich až desiatich dní,ale niektoré príznaky môžu trvať až tri týždne. Príležitostne sa u ľudí s inými zdravotnými problémami môže vyvinúť pneumónia.
Nádchu spôsobuje viac ako 200 vírusových kmeňov, pričom najbežnejšie sú rinovírusy, koronavírusy, adenovírusy a enterovírusy. Šíria sa vzduchom pri tesnom kontakte s infikovanými ľuďmi alebo nepriamo kontaktom s predmetmi v prostredí s následným prenosom do úst alebo nosa. Medzi rizikové faktory patrí chodenie do zariadení starostlivosti o deti, zlý spánok a psychický stres. Príznaky sú väčšinou spôsobené imunitnou odpoveďou tela na infekciu a nie deštrukciou tkaniva samotnými vírusmi. Príznaky chrípky sú podobné ako pri nádche, hoci zvyčajne sú závažnejšie a menej pravdepodobné, že zahŕňajú výtok hlienov z nosa.
Proti nádche neexistuje žiadna vakcína. Primárne metódy prevencie sú umývanie rúk; nedotýkať sa očí, nosa alebo úst neumytými rukami; a vyhýbať sa chorým ľuďom. Niektoré dôkazy podporujú používanie chirurgických masiek. Tiež neexistuje žiadny liek, ale symptómy sa dajú liečiť. Zinok môže znížiť trvanie a závažnosť symptómov, ak sa začne užívať krátko po nástupe symptómov. Nesteroidné antiflogistiká (NSAID), ako je ibuprofén, môžu pomôcť pri bolestiach. Antibiotiká by sa však nemali používať, pretože nádchu spôsobujú vírusy a neexistuje žiadny dobrý dôkaz o účinnosti liekov proti kašľu.
Nádcha je najčastejším infekčným ochorením u ľudí. Za normálnych okolností priemerný dospelý dostane dve až tri nádchy ročne, zatiaľ čo priemerné dieťa môže dostať šesť až osem. Infekcie sa vyskytujú častejšie počas zimy. Tieto infekcie existovali počas celej ľudskej histórie.

</doc>
<doc id="674914" url="https://sk.wikipedia.org/wiki?curid=674914" title="Pašiové nástroje">
Pašiové nástroje



</doc>
<doc id="674915" url="https://sk.wikipedia.org/wiki?curid=674915" title="Holčík">
Holčík

Holčík je české a slovenské priezvisko.

</doc>
<doc id="674918" url="https://sk.wikipedia.org/wiki?curid=674918" title="Čertova stěna-Luč">
Čertova stěna-Luč

Čertova stěna-Luč je národná prírodná rezervácia o rozlohe nachádzajúca sa pozdĺž úseku rieky Vltavy medzi Loučovicami a Vyšším Brodom. Vznikla v roku 1992 zlúčením štátnych prírodných rezervácií Čertova stěna (založená 1956 na pravom brehu rieky, rozloha ) a Luč (založená 1934 na ľavom brehu rieky, rozloha ). Rezervácia bola v roku 2005 rozšírená v oblasti pravého brehu a bol do nej tiež zaradený tok Vltavy medzi vlastným kamenným morom a Loučovicami.
Geológia a geomorfológia.
Chránené územie zaberá kaňonovité údolie Vltavy vrátane nespevnených suťovitých stien periglaciálneho pôvodu a riečneho koryta nazývaného v tomto úseku „Čertovy proudy“. Riečisko je charakteristické nakopením obrovského množstva balvanov. Väčšinu skalného podkladu tvorí žula, konkrétne dvojsľudový granit eisgarnského typu až kremenný monzonit.
Vo vrcholových partiách Luče a Čertovej steny sa nachádzajú mohutné skalné útvary (mrazové zruby, skalné hradby a izolované skaly – tory). Nejznámejšia je vrcholová skalná hradba Čertovej steny s mohutným balvanom zvaným „Ďáblova kazatelna“, o kus ďalej sa nachádza vrch Strašidelník pokrytý dosiaľ stojacimi mŕtvymi kmeňmi stromov, ktoré padli za obeť požiaru v roku 1988. Oba tieto impozantné útvary sa týčia nad riekou a poskytujú turistom neuveriteľne pôsobivý pohľad dolu i na skalné útvary Luče na proťajšej stene údolia. Veľká časť oboch svahov je tvorená kamenným morom.
Vegetácia a fauna.
V kamennom mori sú balvany nepokryté zeminou a obrastené iba reliktnými machmi a lišajníkmi. V okrajových častiach rastie reliktný suťový bôr tvorený borovicou lesnou a brezou bradavičnatou, ktorého bylinné poschodie obsadzujú hlavne nenáročné acidofilné druhy ako vres, brusnica čučoriedková a obyčajná s výraznou spoluúčasťou machového poschodia.
Neďaleko rieky sa nachádza stanovište s výskytom kriticky ohrozených rastlín – prasličky zimnej "(Equisetum hyemale)" a ruže ovisnutej "(Rosa pendulina)". Ďalej sa tu vyskytujú ohrozené druhy vresovec mäsový "(Erica carnea)", brusnica barinná "(Vaccinium uliginosum)", dub zimný (jeden z najvyššie položených prirodzených výskytov v Česku), terčovka prstencová (vzácný lišajník, ktorý bol v Česku nájdený iba tu), užovka hladká, jašterica živorodá a ďalšie.
Prístup.
Vrchol Čertovej steny je prístupný od parkoviska pri ceste spájujúcej Vyšší Brod a Loučovice (vstup ďalej do kamenného mora je zakázaný), rezerváciou ďalej prechádzajú dve turistické značky, cyklistický chodník a železničná trať Rybník – Lipno nad Vltavou (neďaleko rezervácie je zastávka Čertova stěna). Pri vybudovaní cyklistického chodníka v roku 1999 sa riešil spor, ako zabrániť vjazdu cyklistov do vnútorných, cennejších častí rezervácie, pričom nakoniec bolo rozhodnuté vystavať v mieste odbočenia cyklistického chodníka masívny drevený plot zapustený do zeme betónovými stĺpikmi, čo vyvoláva v návštevníkoch i miestnych obyvateľoch zmiešané reakcie (plot bol vystavaný naprieč pralesovitou časťou rezervácie, kde sú vylúčené zásahy človeka).
Zo skalky neďaleko vrcholu Luče (, prístupný po modrej značke z Loučovíc) je nádherný výhľad na celé priľahlé vltavské údolie, Čertovu stenu a tiež na časť Lipna.
Miestne legendy.
Podľa legiend bol vrch Strašidelník pohanským posvätným miestoem, kde Slovania uctievali Svatoroha.
Ďalšia legenda sa viaže ku vzniku tzv. Čertových proudů, ktoré údajne vznikli tak, že čert chcel zničiť novo zbudovaný Vyšebrodský kláštor: hodlal na mieste zhotoviť hrádzu a potom kláštor spláchnuť. Nestihol to však urobiť počas jednej noci a so svitaním jeho čas vypršal, zostalo po ňom však jeho nedokončené dielo. V koryte rieky sa potom nachádza jeden obzvlášť veľký balvan s priehlbinou, ktorá má byť otlačkom diablovho palca.
Tato povesť inšpirovala v roku 1882 Bedřicha Smetanu ku zloženiu opery "Čertova stěna".
Čertovy proudy.
Ako "Čertovy proudy" (tiež "Čertovy schody" či "Čertovy kameny") bolo pôvodne nazývané riečisko Vltavy od Lipna až po Vyšší Brod. Úsek zahrnutý do rezervácie (asi 800 metrov) predstavuje nejnebezpečnejšiu časť Čertových prúdov plný obrovského množstva až niekoľkotonových balvanov, v ktorých voda za stáročia svojho pôsobenia vymlela spústu čudesných tvarov, okrem iného napríklad i tzv. hrnce o priemere väčšom než meter.
Schwarzenbergovci (najmä knieža Jozef Adam Schwarzenberg) vynaložili v 18. storočí obrovské úsilie a na vtedajšiu dobu neobyčajne vysoké finančné prostriedky na splavnenie Čertových prúdov pre plavbu pltí, ale nakoniec boli nútení sa projektu vzdať.
Čertove prúdy sú brané za normálnych okolností ako úplne nezjazdné, ale od doby postavenia Lipenskej piehrady sa tu jazdia rôzne preteky vo vodnom slalome alebo len splavovanie rieky, vyžaduje to pravdaže zvýšený prietok zariadený Lipenskou priehradou (väčšinou 20 – /s, obvyklý prietok sú pritom /s). Využívaná je celá trasa Vltavy od lipenskej hrádze až po Vyšší Brod (a prípadne i ďalej po Vltave). Úsek Čertových prúdov v oblasti Čertova Stěna-Luč je považovaný za jednu z najťažších prirodzených slalomárskych či vodáckych tratí na svete. Uskutočnili sa tu aj majstrovstvá sveta v raftingu v roku 2004, ktoré sa stali predmetom sváru medzi ochranármi a priaznivcami vodných športov.
Pri rieke je možné nájsť pomníček venovaný vodákovi, ktorý tu v roku 1984 zahynul.

</doc>
<doc id="674919" url="https://sk.wikipedia.org/wiki?curid=674919" title="Joseph Fiennes">
Joseph Fiennes

Joseph Fiennes (rod. "Joseph Alberic Twisleton-Wykeham-Fiennes"; * 27. máj 1970, Salisbury, Wiltshire, Spojené kráľovstvo) je anglický herec. V roku 1999 bol nominovaný za svoj herecký výkon vo filme "Zamilovaný Shakespeare" na filmové ocenenie BAFTA.
Detstvo a mladosť.
Fiennes sa narodil v roku 1970 v Salisbury, Wiltshire, v Anglicku, ako syn Marka Fiennesa (1933 – 2004), farmára a fotografa, a spisovateľky Jennifer Lash (1938 – 1993). Má pan-britských predkov. Jeho starí otcovia boli priemyselník Sir Maurice Fiennes (1907 – 1994) a brigádny generál Henry Alleyne Lash.
Jeho súrodenci sú herec Ralph Fiennes; režisérky Martha Fiennes a Sophie Fiennes; skladateľ Magnus Fiennes; a ochranca prírody Jacob Fiennes (dvojča Fiennesa).
Kariéra.
Fiennes bol členom Royal Shakespeare Company. V roku 1998 sa objavil vo filme "Zamilovaný Shakespeare", po boku herečky Gwyneth Paltrow. Jeho herecký výkon bol pozitívne ohodnotený filmovými kritikmi a v rovnakom roku si zahral aj v historickom filme "Kráľovná Alžbeta". Oba filmy boli nominované na Academy Awards. Pripojil sa tiež k hereckému obsadeniu ako Jude Law, Rachel Weisz, Ed Harris a Ron Perlman, vo filme "Nepriateľ pred bránami" z roku 2001.
V roku 2002 si zahral po boku Heather Graham a Natashy McElhone v dráme "Zabi ma nežne". O rok neskôr sa objavil vo filme "Luther", kde stvárnil hlavnú postavu, Martina Luthera. V roku 2007 stvárnil hlavnú úlohu vo filme "Zbohom, Bafana".
V rokoch 2009 až 2010 sa objavil v televíznom seriály "FlashForward". O dva roky neskôr stvárnil vedľajšiu rolu Monsignora Timothyho Howarda v televíznom seriály "American Horror Story". Objavil sa tiež vo filme "V meste Krista" z roku 2016. Od roku 2017 do roku 2021 stvárnil Commandera a manžela Yvonne Strahovski, v televíznom seriály "Príbeh služobníčky".
Súkromný život.
V roku 2009 sa oženil so švajčiarskou modelkou Maríou Dolores Diéguez. Majú spolu dve dcéry. Spoločne s hercami ako Rachel Weisz, Jo Brand, Tom Hiddleston a Rachel Riley podpísal kartu, ktorá bola vydražená na eBay v roku 2014 v prospech charitatívnej organizácie "Thomas Coram Foundation for Children".

</doc>
<doc id="674923" url="https://sk.wikipedia.org/wiki?curid=674923" title="Majstrovstvá sveta vo futbale žien 2019">
Majstrovstvá sveta vo futbale žien 2019

Majstrovstvá sveta vo futbale žien 2019 boli ôsme Majstrovstvá sveta vo futbale žien, ktoré sa uskutočnili v dňoch 7. júna až 7. júla 2019 vo Francúzsku. Turnaj prebiehal v mestách Lyon, Paríž, Nice, Montpellier, Rennes, Le Havre, Valenciennes, Reims a Grenoble. Titul z MS 2015 obhájili futbalistky .
Základné skupiny.
"Všetky časy zápasov sú uvedené v SELČ (UTC+2)."

</doc>
<doc id="674931" url="https://sk.wikipedia.org/wiki?curid=674931" title="Trióza">
Trióza

Trióza je monosacharid, ktorý má tri uhlíkové atómy. Sú to najmenšie sacharidy. Podobne ako u ostatných sacharidov majú aj triózy lineárny uhlíkový reťazec, pričom na každom atóme uhlíka je viazaný kyslíkový atóm. Jeden z týchto kyslíkových atómov je viazaný dvojitou väzbou, čím vzniká karbonylová funkčná skupina. Existujú len tri možné triózy: dva enantioméry glyceraldehydu (-glyceraldehyd a -glyceraldehyd) a dihydroxyacetón. Glyceraldehyd je aldotrióza, pretože obsahuje aldehydovú skupinu a dihydroxyacetón je ketotrióza, pretože má ketónovú skupinu. Glyceraldehyd má jeden chirálny uhlík, takže sa vyskytuje v dvoch enantioméroch. Keďže dihydroxyacetón je symetrický, nemá enantioméry.
Triózy sú dôležité v bunkovom dýchaní. Počas glykolýzy sa fruktóza-1,6-bisfosfát pôsobením enzýmu aldolázy rozkladá na glyceraldehyd-3-fosfát a dihydroxyacetónfosfát. Z týchto molekúl potom vzniká laktát a pyruvát. Enzým triózafosfátizomeráza je schopná premeniť dihydroxyacetónfosfát na glyceraldehyd-3-fosfát a naopak. 

</doc>
<doc id="674945" url="https://sk.wikipedia.org/wiki?curid=674945" title="Tetróza">
Tetróza

Tetróza je monosacharid, ktorý má štyri uhlíkové atómy. Podľa polohy karbonylovej skupiny (aldehydovej alebo ketónovej skupiny) sa rozlišujú aldotetrózy (majú aldehydovú skupinu na uhlíku 1) alebo ketotetrózy (majú ketónovú skupinu na uhlíku 2).
Aldotetrózy majú dve chirálne centrá (asymetrické uhlíkové atómy), takže existujú 4 rôzne stereoizoméry. Dva z nich sa bežne vyskytujú v prírode, a to sú - enantioméry erytrózy a treózy. - enantioméry sa v prírode nenachádzajú. Ketotetrózy majú jedno chirálne centrum a teda existujú dva stereoizoméry: - a -erytrulóza. I v tomto prípade sa v prírode nachádza len - enantiomér.
Biologický význam.
Tetrózy majú niekoľko úloh v živých organizmoch. Niektoré vystupujú v metabolických dráhach a niektoré ovplyvňujú pôsobenie niektorých enzýmov.
Intermediáty v pentózafosfátovej dráhe.
Jednou z metabolických dráh, ktorých sa tetrózy účastnia, je pentózafosfátová dráha. V tejto dráhe existuje oxidačná a neoxidačná časť. -Erytróza sa vyskytuje v neoxidačnej časti, kde sa -ribulóza-5-fosfát mení na hexózu (fruktóza-6-fosfát) a triózu (glyceraldehyd-3-fosfát). Obe tieto molekuly sa potom dajú využiť v rôznych iných procesoch. -Erytróza-4-fosfát sa tvorí v reakcii zvanej transaldolácia. Enzým transaldoláza prenesie tri uhlíkové atómy sedoheptulóza-7-fosfátu (S7P) na glyceraldehyd-3-fosfát (G3P). Transaldoláza využíva tvorbu Schiffovej bázz, čo umožňuje priebeh aldolovej reakcie (v oboch smeroch). Zo S7P a G3P tak vzniká erytróza-4-fosfát a fruktóza-6-fosfát. Erytróza-4-fosfát je dôležitým intermediátom, pretože sa následne účastí posledného kroku neoxidačnej časti pentózafosfátovej dráhy. Tým je transketolázová reakcia, kde enzým transketoláza rozbije nevýhodnú väzbu medzi karbonylovým uhlíkom a alfa uhlíkom. Ako kofaktor sa účastní tiamínpyrofosfát (TPP), ktorý atakuje xylulóza-5-fosfát a umožňuje štiepenie väzby medzi C2 (karbonylovým uhlíkom) a C3 (alfa uhlíkom). V procese odstupuje G3P. C2 uhlík následne atakuje erytróza-4-fosfát, vďaka čomu vzniká fruktóza-6-fosfát. Oba produkty tejto reakcie, G3P i fruktóza-6-fosfát, potom môžu vstúpiť do glukoneogenézy na regeneráciu glukózy.
Inhibícia enzýmov.
Difosfát tetrózy, konkrétne -treóza-2,4-difosfát, pôsobí ako inhibítor glyceraldehyd-3-fosfátdehydrogenázy. Glyceraldehyd-3-fosfátdehydrogenáza je šiesty enzým glykolýzy a jej úlohou je konverzia glyceraldehyd-3-fosfátu (G3P) na 1,3-bisfosfoglycerát (1,3BPG). -Treóza-2,4-difosfát oxiduje tento enzým viazaním na jeho aktívne miesto. Po jeho naviazaní sa aktívne miesto zablokuje, takže nemôže prebehnúť fosforolýza G3P. Na zablokovanie funkcie glyceraldehyd-3-fosfátdehydrogenázy je nutná vysoká koncentrácia tetrózadifosfátu. Bez funkcie tohto enzýmu nemôže prebiehať glykolýza. -Treóza-2,4-fosfát je nekompetitívny inhibítor glyceraldehyd-3-fosfátdehydrogenázy.
-Erytróza-4-fosfát je i inhibítor fosfoglukózaizomerázy. Fosfoglukózaizomeráza je druhý enzým v glykolýze a jej úlohou je premena glukóza-6-fosfátu na fruktóza-6-fosfát.
V oboch prípadoch je tetróza inhibítorom enzýmuz glykolýzy, čím sa zabraňuje rozkladu glukózy. 
Názvoslovie diastereomérov.
V názvosloví organickej chémie sa na rozlišovanie niektorých párov diastereomérov kedysi používali predpony, ktorých pôvod je práve v tetrózach. Tieto stereoizoméry boli pomenované "erytro" (podľa erytrózy) a "treo" (podľa tetrózy). Eytro izomér má dva substituenty na tej istej strane, zatiaľ čo treo izomér má substituenty na rôznych stranách.
Jednou zo zlúčenín, ktorých názov pochádza práve z tohto názvoslovia, je aminokyselina treonín.

</doc>
<doc id="674956" url="https://sk.wikipedia.org/wiki?curid=674956" title="Alfa a beta uhlík">
Alfa a beta uhlík

Alfa uhlík (Cα, α-uhlík) označuje u organických molekúl uhlík, ktorý je naviazaný priamo na funkčnú skupinu, napríklad karbonyl. Druhý uhlík sa nazýva beta uhlík (Cβ, β-uhlík). Podobným spôsobom sú pomenované ďalšie uhlíky s použitím gréckych písmen. Týmto názvoslovím je možné pomenovať i vodíkové atómy, ktoré sú naviazané na uhlíkové atómy. Vodíkový atóm naviazaný na alfa uhlík je alfa vodík, vodíkový atóm naviazaný na beta uhlík je beta vodík a tak ďalej.
Toto názvoslovie neodpovedá štandardnému názvosloviu IUPAC, ktoré namiesto toho odporúča číselné označenie namiesto gréckych písmen, ale i napriek tomu je stále veľmi populárne, pretože ho možno použiť na určenie relatívnej pozície atómov uhlíka/vodíka voči ostatným funkčným skupinám.
Pri organických molekulách s viacerými funkčnými skupinami však vznikajú komplikácie. Všeobecne sa za referenčnú funkčnú skupinu považuje tá skupina, podľa ktorej je molekula (alebo druh molekúl) pomenovaná. Príkladom môžu byť nitrostyrén a fenetylamín, ktoré sú si štruktúrne veľmi podobné - nitrostyrén sa dokonca dá zredukovať priamo na fenetylamín. Alfa uhlík nitrostyrénu je však vedľa fenylovej skupiny, zatiaľ čo u fenetylamínu sa ten istý uhlík označuje ako beta uhlík, pretože u fenetylamínu (ako amínu a nie ako styrénu) sú atómy označené z opačného konca molekuly.
Príklady.
Aminokyseliny a proteíny.
Označenie alfa uhlík alebo α-uhlík sa bežne využíva u proteínogénnych aminokyselín a proteínov. α-Uhlík je kostrový uhlík medzi karbonylovou skupinou a amino skupinou. Nasledovaním kostry peptidu či proteínu vzniká sekvencia –[N—Cα—C(O)]n– (od N-konca po C-koniec). Na α-uhlík sú u rôznych aminokyselín naviazané rôzne substituenty. Tieto skupiny, ktoré smerujú od kostry na každom α-uhlíku, sú zodpovedné za rôznorodosť aminokyselín a za stereogénne vlastnosti všetkých aminokyselín (okrem glycínu). Na základe toho je α-uhlík stereocentrom pre každú aminokyselinu (opäť okrem glycínu). Glycín takisto nemá β-uhlík, na rozdiel od všetkých ostatných aminokyselín.
α-Uhlík je veľmi dôležitý pri skladaní proteínov. Pri popise proteínov, ktoré vznikajú ako reťazec aminokyselín, sa poloha každej aminokyseliny aproximuje ako poloha jej α-uhlíka. Všeobecne sú α-uhlíky dvoch po sebe nasledujúcich aminokyselín v proteíne vzdialené asi 3,8 angströmov (380 pikometrov).
Eliminácia.
Prítomnosť β-vodíka je nutná na to, aby mohla prebehnúť väčšina eliminačných reakcií. Počas eliminácie sa odštiepi βvodík a odstupujúca skupina z α-uhlíka, vďaka čomu medzi α- a β-uhlíkmi vzniká dvojitá väzba. Namiesto vodíka môže byť na β-uhlíku i iná odstupujúca skupina. V tomto prípade je však označenie α a β relatívne voči odstupujúcej skupine, ktorá nemusí byť nutne hlavnou funkčnou skupinou. Podľa toho, kde sú naviazané jednotlivé skupiny (zvyčajne vodík a odstupujúca skupina) a relatívnej vzdialenosti uhlíkov, na ktoré sú skupiny naviazané, sú možné i iné eliminácie, než len β-eliminácia, napríklad γ-eliminácia.
Enoly a enoláty.
α-Uhlík je dôležitý pre chémiu enolov a enolátov. Enoly a enoláty majú nukleofilný α-uhlík a môže sa alkylovať, napríklad v prítomnosti primárnych haloalkánov. Výnimkou sú v týchto reakciách silylhalogenidy (chloridy, bromidy a jodidy), kde je namiesto toho nukleofilom kyslík a vznikajú silylenolétery.

</doc>
<doc id="674957" url="https://sk.wikipedia.org/wiki?curid=674957" title="Alfa uhlík">
Alfa uhlík



</doc>
<doc id="674958" url="https://sk.wikipedia.org/wiki?curid=674958" title="Beta uhlík">
Beta uhlík



</doc>
<doc id="674959" url="https://sk.wikipedia.org/wiki?curid=674959" title="Alfa vodík">
Alfa vodík



</doc>
<doc id="674960" url="https://sk.wikipedia.org/wiki?curid=674960" title="Beta vodík">
Beta vodík



</doc>
<doc id="674961" url="https://sk.wikipedia.org/wiki?curid=674961" title="Glukarát">
Glukarát



</doc>
<doc id="674962" url="https://sk.wikipedia.org/wiki?curid=674962" title="Sacharát">
Sacharát



</doc>
<doc id="674963" url="https://sk.wikipedia.org/wiki?curid=674963" title="Treóza">
Treóza

Treóza je štvoruhlíkatý monosacharid. Má aldehydovú skupinu, takže je to aldóza. Treóza existuje v podobe dvoch enantiomérov, a to -treóza and -treóza. Názov treóza teda môže označovať jeden z týchto stereoizomérov, ich racemát či jej všeobecnú štruktúru (bez špecifikácie stereochémie).
Názvoslovie diastereomérov.
Predpona „treo“, ktoré sa používa pre diastereoméry, pochádza z mena treózy (obdobne pochádza predpona „erytro“ z jej diastereoméru, erytrózy). Táto predpona sa používala na popis organickej štruktúry s dvoma susednými chirálnymi centrami, kde vo Fischerovej projekcii sú substituenty na rôznych stranách (treo izomér má teda substituenty v pozícii syn a erytro izomér má substituenty v pozícii anti). Toto názvoslovie sa však už neodporúča používať. 

</doc>
<doc id="674965" url="https://sk.wikipedia.org/wiki?curid=674965" title="Erytróza">
Erytróza

Erytróza je štvoruhlíkatý monosacharid. Má aldehydovú skupinu, takže je to aldóza. Existuje v podobe dvoch enantiomérov, a to -erytróza and -erytróza. V prírode sa bežne vyskytuje ako -erytróza, čo je diastereomér -treózy.
Erytrózu prvýkrát izoloval francúzsky farmaceut Louis-Félix-Joseph Garot (1798-1869) v roku 1849 z rebarbory. Jej názov pochádza z jej červenej farby v prítomnosti alkalických kovov (ἐρυθρός, "red").
Erytróza-4-fosfát, ktorá vzniká fosforyláciou erytrózy, je dôležitý intermediát pentózafosfátovej dráhy a Calvinovho cyklu.
Je možné docieliť to, aby oxidačné baktérie využívali erytrózu ako ich jediný zdroj energie.

</doc>
<doc id="674967" url="https://sk.wikipedia.org/wiki?curid=674967" title="Štefan Hunčaga">
Štefan Hunčaga

MUDr. Štefan Hunčaga (* 28. máj 1931, Medzibrodie nad Oravou† 9. júl 1994, Dolný Kubín) bol slovenský lekár.
Vyštudoval gymnáziu v Dolnom Kubíne a následne absolvoval štúdium všeobecného lekárstva na Lekárskej fakulte Univerzity Komenského v Bratislave, kde spromoval v roku 1957. Od roku 1959 pôsobil na pol úväzku a od roku 1960 už na plný úväzok na pracovisku hygienickej služby v Trstenej spadajúcom pod Okresnú hygienicko-epidemiologickú stanicu v Dolnom Kubíne.
Spolupracoval s laureátom Nobelovej ceny za fyziológiu alebo medicínu, americkým virológom slovensko-maďarského pôvodu Danielom Carletonom Gajdusekom na výskume transmisívnych spongioformných encefalopatií (medzi ktoré patrí bovinná spongiformná encefalopatia, ľudovo známa ako „choroba šialených kráv“) a podieľal sa na verifikovaní ohniska výskytu Creutzfeldtovej-Jakobovej choroby na severnom Slovensku, pričom zároveň mal zásluhy na dokázaní výskytu scrapie (klusavky) oviec už v roku 1991.
V rokoch 19851993 bol tiež predsedom poľovníckeho združenia v obci Trstená.

</doc>
<doc id="674968" url="https://sk.wikipedia.org/wiki?curid=674968" title="Jana Juráňová">
Jana Juráňová

Jana Juráňová (* 19. február 1957, Senica) je slovenská prozaička, dramatička, prekladateľka a publicistka.
Vydala desať prozaických kníh pre dospelých, štyri pre deti. Je autorkou asi desiatky divadelných hier, z nich niektoré boli uvedené na slovenských profesionálnych scénach. Píše aj pre rozhlas – pásma a rozhlasové hry. Prekladá najmä z angličtiny beletriu i odborné publikácie. Editorsky a redakčne sa podieľala na mnohých publikáciách.
Životopis.
Jana Juráňová sa narodila v Senici, prvé mesiace života strávila v obci Cerová, odkiaľ pochádzajú jej rodičia. Neskôr sa s rodičmi presťahovala do Piešťan, kde vyrastala spolu s bratom Pavlom Juráňom (1960 – 1989) do svojich sedemnástich rokov. Začiatkom 70. rokov sa rodina presťahovala do Bratislavy kvôli zmene otcovho zamestnania, a tak po skončení základnej školy nastúpila na gymnázium na Vazovovej 6 (dnes Gymnázium Jána Papánka) v Bratislave. Po maturite študovala na Filozofickej fakulte Univerzity Komenského ruštinu a angličtinu odbor tlmočníctvo a prekladateľstvo. Po skončení štúdia získala aj titul PhDr.
Po skončení vysokoškolského štúdia absolvovala dvojročný študijný pobyt na Literárnovednom ústave SAV (dnes Ústav svetovej literatúry SAV), neskôr pracovala ako dramaturgička v Divadle pre deti a mládež v Trnave (dnes Divadlo Jána Palárika), pôsobila aj ako redaktorka a zástupkyňa šéfredaktora v časopise Slovenské pohľady (do zániku periodika vo vtedajšej podobe roku 1993). Paralelne pracovala ako komentátorka Rádia Slobodná Európa (do roku 1994), podieľala sa na založení Nadácie Milana Šimečku a začiatkom 90. rokoch spoluzakladala SC PEN.
V roku 1993 spolu s Janou Cvikovou, Annou Daučíkovou a ď. založila feministický projekt ASPEKT. V období niekoľkých desaťročí sa tu podieľala na edičnej, redakčnej a organizátorskej práci i ako prekladateľka a autorka.
V rokoch 2010 – 2018 pôsobila aj na edičnom oddelení Divadelného ústavu ako odborná a jazyková redaktorka. Žije v Bratislave, venuje sa písaniu a prekladateľskej činnosti.
Tvorba.
Jej prvotinou bola zbierka poviedok "Zverinec", ktorá vyšla vo vydavateľstve Archa v roku 1993. Ďalšie knihy jej vyšli v ASPEKTE. Dvojnovela "Siete" obsahuje prózy "Do Siete odetá" a "Až za hrob". Okrem zbierky poviedok "Lásky nebeské" sú to ucelené prózy, za viaceré z nich bola nominovaná na prestížnu Cenu Anasoft litera. Spolu vydala desať prozaických kníh pre dospelých a štyri pre deti. Je autorkou asi desiatky divadelných hier, z nich niektoré boli uvedené na slovenských profesionálnych scénach. Píše aj pre rozhlas – pásma a rozhlasové hry. Viaceré jej tituly boli preložené do nemčiny, maďarčiny, češtiny, angličtiny, macedónčiny. Jej poviedky vyšli v desiatke antológií v Nemecku, Kanade, Rakúsku, Rusku, Holandsku, Srbsku. Prekladá najmä z angličtiny beletriu i odborné publikácie. Editorsky a redakčne sa podieľala na mnohých publikáciách. Od 90. rokov až do konca 10. rokov nového tisícročia sa intenzívnejšie venovala aj publicistike.
Pre rozhlas.
Rozhlasové pásma:
Dramatizácie:
Krátke rozhlasové hry:
Rozhlasová hra:
Preklady do cudzích jazykov.
angličtina:
nemčina:
francúzština:
čeština:
maďarčina:
macedónčina:
Preklady z cudzích jazykov.
odborné publikácie:
divadelné hry:
Prózy:
Divadelné hry:
Odborné publikácie:
Editorská a zostavovateľská práca.
Časopisy a zborníky

</doc>
<doc id="674970" url="https://sk.wikipedia.org/wiki?curid=674970" title="Veľký vrch (vrch v Žiari)">
Veľký vrch (vrch v Žiari)

Veľký vrch () je vrch v pohorí Žiar. Leží približne severovýchodne od Handlovej.
Poloha.
Nachádza sa na juhovýchodnom okraji pohoria, v geomorfologickom podcelku Rovne. Leží v Trenčianskom kraji, na území okresu Prievidza a v katastrálnom území obce Ráztočno. Veľký vrch sa vypína nad rekreačným strediskom Remata.
Opis.
Najjužnejší vrch pohoria je najvyšším vrchom podcelku Rovne. Jeho južným úpätím vedie hranica s Handlovskou kotlinou, východne začínajú Kremnické vrchy. Východným susedom je Bralová skala (), severne leží Horeňovo (), západne Bôrová () a južným smerom Vysoká (). Veľký vrch odvodňujú prítoky Hraničného potoka do Handlovky v povodí Nitry. Najbližšími sídlami sú južne situovaná osada Remata, patriaca k západne ležiacej obci Ráztočno, severne sa nachádza obec Sklené, juhozápadne je situované mesto Handlová a juhovýchodne obec Kunešov.
Výhľady.
Husto zalesnený vrchol Veľkého vrchu neumožňuje rozhľad, no najmä severozápadné svahy pokrývajú horské pasienky. Z odlesnených častí je možné pozorovať okolité vrchy pohoria Žiar, Kremnických vrchov a časť Turčianskej kotliny. Pri vhodných podmienkach je vidieť aj Vtáčnik, Strážovské vrchy, Malú i Veľkú Fatru. 
Prístup.
Na vrchol nevedie značený chodník, no prístup je možný z hrebeňom vedúcej magistrály alebo lesom z okolia.

</doc>
<doc id="674971" url="https://sk.wikipedia.org/wiki?curid=674971" title="Rozložná (vrch v Žiari)">
Rozložná (vrch v Žiari)

 
Rozložná () je vrch v pohorí Žiar. Leží nad obcou Kľačno, približne severne od Prievidze.
Poloha.
Nachádza sa v strednej časti pohoria Žiar, v geomorfologickom podcelku Vyšehrad. Vrch leží na hranici Trenčianskeho a Žilinského kraja a pomedzí okresov Prievidza a Turčianske Teplice. Vrchol leží v katastrálnom území obce Kľačno, no značná časť vrchu zasahuje na územie obce Nitrianske Pravno a Brieštie. Nachádza sa v hlavnom hrebeni a blízkym sedlom prechádza Cesta hrdinov SNP. 
Opis.
Rozložná je súčasťou hlavného hrebeňa medzi najvyššou časťou pohoria a Vyšehradským sedlom. Turistická magistrála z Vríckeho sedla vrchol Rozložnej obchádza východnými svahmi ponad osadu Hadviga. Severovýchodným susedom je sedlom oddelený masív Vysokej () a Gaštana (), juhovýchodne leží Vlčia (), južne Vyšehrad (), juhozápadne Čierny les () a severne vrch Vápenec (). Severnú a západnú časť masívu odvodňujú do rieky Nitra prítoky potoka Tmavá, z južnej odteká voda rovnakým smerom Vyšehradným potokom. Z východným smerom sa zvažujúcich svahov vodu odvádza potok Lúčky do rieky Turiec. Najbližším sídlom je na východnom úpätí situovaná osada Hadviga, západným smerom sa nachádza Kľačno a juhozápadne leží Vyšehradné. 
Výhľady.
Vrcholová časť Rozložnej pokrýva nesúvislý lesný porast, preto výhľad je možný z menších lokalít s nižšou vegetáciou. Pozorovateľné sú okolité vrchy pohoria Žiar, z vhodných miest aj Veľká Fatra, Kremnické vrchy, Vtáčnik, Strážovské vrchy a časť Malej Fatry.
Prístup.
Na vrchol nevedie značená trasa a dostupný je z blízkeho sedla, odbočením z turistickej magistrály alebo z okolia:

</doc>
<doc id="674977" url="https://sk.wikipedia.org/wiki?curid=674977" title="Arabinóza">
Arabinóza

Arabinóza je aldopentóza, teda monosacharid s piatimi uhlíkovými atómami a aldehydovou funkčnou skupinou.
Väčšina sacharidov sa v prírode nachádza takmer výhradne v podobe - enantioméru, ktorý je štruktúrne analogický -glyceraldehydu. Arabinóza je však v prírode bežnejšia v podobe -arabinózy oproti -arabinóze a vystupuje ako súčasť biopolymérov ako sú hemicelulóza a pektín.
-Arabinózový operón, známy ako araBAD operón, riadi katabolizmus arabinózy u "E. coli" a je dynamicky aktivovaný arabinózou a neprítomnosťou glukózy.
Klasickou metódou organickej syntézy arabinózy z glukózy je Wohlova degradácia.
-Arabinóza môže v cyklickej forme existovať v jednej zo štyroch foriem:
Etymológia.
Arabinóza je pomenovaná podľa arabskej gumy, z ktorej bola prvýkrát izolovaná.
Použitie v biológii.
V syntetickej biológii je arabinóza často používaná ako jednosmerný alebo reverzibilný switch na expresiu proteínov, ktoré sú riadené promótorom Pbad u "E. coli". Tento switch môže byť negovaný prítomnosťou glukózy alebo vypnutý pridaním glukózy do média, čo je forma katabolitovej represie.
Niektoré organické skúšky overujú prítomnosť arabinózy, čo môže naznačiť premnoženie črevných kvasiniek, napr. "Candida albicans" alebo iných druhov kvasiniek či húb.
Použitie v potravinárstve.
Pôvodne bola arabinóza používaná ako sladidlo, avšak je to i inhibítor sacharázy, enzýmu, ktorý v tenkom čreve rozkladá sacharózu na glukózu a fruktózu.

</doc>
<doc id="674978" url="https://sk.wikipedia.org/wiki?curid=674978" title="Lyxóza">
Lyxóza

Lyxóza je aldopentóza, teda monosacharid s piatimi uhlíkovými atómami a aldehydovou funkčnou skupinou. Je to C2 epimér xylózy. Ako ostatné sacharidy, aj lyxóza existuje v podobe - a - enantiomérov.
Lyxóza sa v prírode vyskytuje len výnimočne, napríklad ako zložka bakteriálnych glykolipidov.

</doc>
<doc id="674979" url="https://sk.wikipedia.org/wiki?curid=674979" title="Xylulóza">
Xylulóza

Xylulóza je ketopentóza, teda monosacharid s piatimi uhlíkovými atómami a ketónovou funkčnou skupinou. V prírode sa nachádza v podobe oboch enantiomérov, - i -. 1-deoxy-D-xylulóza-5-fosfát je prekurzor terpénov, ktorý vzniká v nemevalonátovej dráhe.
Xylulóza-5-fosfát, fosforylovaná xylulóza, vystupuje v pentózafosfátovej dráhe.
Patológia.
-Xylulóza sa hromadí v moči pacientov s pentózúriou kvôli nedostatočnej aktivite -xylulózareduktázy. Keďže -xylulóza je redukujúci cukor, podobne ako -glukóza, pentózúria sa kedysi chybne diagnostikovala ako diabetes.

</doc>
<doc id="674981" url="https://sk.wikipedia.org/wiki?curid=674981" title="Šalát záhradný">
Šalát záhradný



</doc>
<doc id="674985" url="https://sk.wikipedia.org/wiki?curid=674985" title="Der Ring des Nibelungen">
Der Ring des Nibelungen



</doc>
<doc id="674986" url="https://sk.wikipedia.org/wiki?curid=674986" title="Ivan Greguš">
Ivan Greguš

MUDr. Ivan Greguš (do roku 1945: Arpád Grünwald; * 21. jún 1896, Tesárske Mlyňany† 10. december 1963, Praha) bol slovenský lekár židovského pôvodu, ktorý sa zapojil do Slovenského národného povstania (SNP).
Absolvoval štúdium všeobecného lekárstva na Lekárskej fakulte Karlovej univerzity, kde spromoval v roku 1923. V rokoch 19241940 pôsobil ako praktický lekár v Zlatých Moravciach až kým mu štátna moc Slovenskej republiky v rámci realizácie protižidovských opatrení nezakázala lekársku prax. V marci 1942 bol eskortovaný v sústreďovacom tábore v Seredi. Od júla 1942 pôsobil ako praktický lekár v Pustom Poli, neskôr v Nitrianskej Blatnici a od novembra 1942 v Polomke. Počas SNP slúžil ako lekár 4. taktickej skupiny 1. československej armády na Slovensku, ktorá vznikla po 10. septembri 1944 pod velením pplk. Malára
bola známa pod krycím názvom „Muráň“. Po vojne lekársky pôsobil v Bratislave.

</doc>
<doc id="674987" url="https://sk.wikipedia.org/wiki?curid=674987" title="Arpád Grünwald">
Arpád Grünwald



</doc>
<doc id="674988" url="https://sk.wikipedia.org/wiki?curid=674988" title="Rallye Dakar 2022">
Rallye Dakar 2022

Rallye Dakar 2022 bol 44. ročník prestížneho podujatia, ktoré sa konalo v Saudskej Arábii.
Vytrvalostné preteky začali prológom 1. januára z mesta Džidda do Hail a po 12. etapách sa 14. januára skončili opäť v Džidde. Trať viedla len územím Saudskej Arábie, pričom zastúpené boli etapy s rôznym povrchom. Na štart sa postavili jazdci motocyklov, štvorkoliek, automobilov, špeciálov, prototypov a kamiónov. Slovensko zastupovalo 5 pretekárov, z ktorých si najlepšie počínal motocyklista Štefan Svitko, ktorý dokončil na konečnom 12. mieste.
Dĺžka trate.
Pre účastníkov bol pripravený prológ a dvanásť etáp s celkovou dĺžkou .
Slovenskí účastníci.
Slovensko v tomto ročníku reprezentoval motocyklista Štefan Svitko ml. na stroji KTM 450 Rally Factory (Slovnaft Rally Team), Marek Sýkora v kategórii automobilov bol navigátorom posádky Fordu F150 EVO (OffroadSport Team) Miroslava Zapletala z Česka. Ľubomír Palčo bol mechanikom v posádke kamiónu MAN maďarského vodiča Zsolta Darazsia (Team SSP) a v kategórii Dakar Classic tvorili posádku Mitsubishi Pajero 3000 L141G Juraj Ulrich a Ľuboš Schwartzbacher (Jantar Team s.r.o.).

</doc>
<doc id="674990" url="https://sk.wikipedia.org/wiki?curid=674990" title="Majstrovstvá Európy vo futbale žien do 17 rokov">
Majstrovstvá Európy vo futbale žien do 17 rokov

Majstrovstvá Európy vo futbale žien do 17 rokov je každoročným turnajom ženských národných tímov do 17 rokov, ktoré organizuje UEFA. Prvým ročníkom bol 2008. Turnaj, ktorá sa koná v párny rok je tiež kvalifikáciou na Majstrovstvá sveta žien do 17 rokov. Najúspešnejším tímom je Nemecko, ktoré vyhralo 8 titulov.
Formát.
Turnaj má 3 fázy: 2 kvalifikačné kolá a finálový turnaj (8 tímov).
V rokoch 2008 až 2013 sa finálový turnaj kvalifikovali 4 tímy, od ročníka 2014 sa tento počet zvýšil na 8.

</doc>
<doc id="674991" url="https://sk.wikipedia.org/wiki?curid=674991" title="Jozef Gottdiener">
Jozef Gottdiener

MUDr. Jozef Gottdiener (* 26. marec 1897, Prešov† 1944) bol slovenský zubný lekár židovského pôvodu.
Absolvoval štúdium lekárstva na Lekárskej fakulte Karlovej univerzity, kde spromoval v roku 1922. V rokoch 19241940 pôsobil ako zubný lekár v Prešove. Popri lekárskej činnosti sa angažoval v spolkovom živote ako funkcionár lekárskych spolkov, židovskej náboženskej obce a športového klubu Snaha v Prešove (pozri pod HC Prešov Penguins).
V septembri 1940 mu štátna moc Slovenskej republiky v rámci realizácie protižidovských opatrení zakázala lekársku prax. Od mája 1942 bol pridelený do ordinácie okresného lekára Vladimíra Manicu v Humennom, no v jeseni 1944 ho zavraždili nemecké bezpečnostné orgány.

</doc>
<doc id="674992" url="https://sk.wikipedia.org/wiki?curid=674992" title="Fara v meste">
Fara v meste

Fara v meste je slovenský rodinný komediálny seriál, ktorého prvú sériu vysielala TV LUX od 1. apríla 2018 do 27. apríla 2019. Od 1. januára 2022 vysiela druhú sériu. Hlavnú postavu stvárňuje Roman Poláčik.

</doc>
<doc id="674993" url="https://sk.wikipedia.org/wiki?curid=674993" title="Štefan Matuch">
Štefan Matuch

MUDr. Štefan Matuch (* 3. november 1935, Markovce† 6. október 1997, Vranov nad Topľou) bol slovenský lekár chirurg.
Absolvoval štúdium všeobecného lekárstva na Lekárskej fakulte Univerzity Pavla Jozefa Šafárika v Košiciach, kde spromoval v roku 1960. V rokoch 19601973 pôsobil na chirurgickom oddelení nemocnice v Bardejove. Následne pracoval v nemocnici vo Vranove nad Topľou, kde sa v roku 1974 ujal primariátu novozaloženého chirurgického oddelenia, ktoré viedol až do roku 1997. Venoval sa najmä abdominálnej chirurgii a prispel k rozvoju chirurgie vo vtedajšom Východoslovenskom kraji.
V roku 2007 mu bola in memoriam udelená Cena mesta Vranov nad Topľou.

</doc>
<doc id="674994" url="https://sk.wikipedia.org/wiki?curid=674994" title="Morena (rozlišovacia stránka)">
Morena (rozlišovacia stránka)

Morena môže byť:

</doc>
<doc id="674996" url="https://sk.wikipedia.org/wiki?curid=674996" title="Cybill Shepherdová">
Cybill Shepherdová

Cybill Shepherdová (; * 18. február 1950, Memphis, Tennessee, USA) je americká herečka, známa z filmoch ako "Posledné filmové predstavenie" (1971), "Taxikár" (1976), "Alice" (1990), "Múza" (1999), "Open Window" (2006) a televíznych seriálov ako "Mesačný svit" (19851989), "Cybill" (19951998), "Čarodejnice z Eastwicku" (20092010) a "Hriešny zoznam" (20122013).
Detstvo a mladosť.
Shepherdová sa narodila v meste Memphis, v štáte Tennessee. Jej meno vzniklo kombináciou dvoj mien, jej starého otca (Cy) a otca (Billa). Počas jej štúdia na East High School, získala titul „Miss Teenage Memphis“ a v roku 1966 reprezentovala mesto na Miss Teenage America. V roku 1968 sa zúčastnila súťaže „Model of the Year“, vďaka čomu sa stala módnou hviezdou 60. rokov a vydala sa na dráhu modelky. Tiež sa objavila na prednej stránke časopisu Glamour, kde ju uvidela manželka Petera Bogdanovicha, Polly Pratt. Tá neskôr o tom Petrovi povedala, že by sa hodila do role Jacy, v jeho pripravovanom filme "Posledné filmové predstavenie".
Kariéra.
Shepherdová nakoniec bola aj obsadená do role Jacy, film "Posledné filmové predstavenie", sa stal komerčným úspechom, získal dve ocenenia z ôsmych nominácii na Academy Awards a Shepherdová, si tiež vyslúžila nomináciu, na Zlatý glóbus, v kategórii Nová hviezda roku. V roku 1972 sa objavila v romantickej komédii "Dobyvateľ srdcí".
V roku 1974 znovu spolupracovala s Petrom Bogdanovichom a aj herečkou Cloris Leachman, vo filme "Daisy Miller". V roku 1976 sa objavila v ďalšom Oscarovom filme, "Taxikár". O rok neskôr, jej bola ponúknutá rola Linnett Doyle, vo filme "Smrť na Níle", ktorú odmietla. Po roku 1979, účinkovala príležitostne v divadlách, aby nabrala herecké skúsenosti (nakoľko nikdy nenavštevovala hereckú školu) a do Hollywoodu sa vrátila v roku 1982.
Po boku Brucea Willisa, sa objavila v televíznom seriály "Mesačný svit", v ktorom účinkovala v rokoch 1985 až 1988. Za svoj herecký výkon v televíznom seriály, získala dve ocenenia Zlatý glóbus. V roku 1990, si zopakovala rolu Jacy, z filmu "Posledné filmové predstavenie", tento krát v inom filme, s názvom "Texasville". V rovnakom roku spolupracovala s režisérom Woody Allenom a jeho manželkou Miou Farrow, vo filme "Alice". Bola tiež zvažovaná do roly Thelmy, z filmu "Thelma a Louise".
V roku 1995 získala hlavnú úlohu v televíznom seriály "Cybill", ktorý režíroval Chuck Lorre. V televíznom seriály sa objavila po boku Christine Baranski či Alicie Witt. Za svoj herecký výkon získala dve nominácie na Zlatý glóbus, z ktorých jednu vyhrala.
V roku 2000 vyšla jej autobiografia, s názvom "Cybill Disobedience : How I Survived Beauty Pageants, Elvis, Sex, Bruce Willis, Lies, Marriage, Motherhood, Hollywood, and the Irrepressible Urge to Say What I Think". Objavila sa tiež vo filme "Múza", z roku 1999. Neskôr začala hosťovať v televíznych seriáloch alebo vo vedľajších úlohách. Napríklad vo televíznom seriály "The L Word" (20042009), "Čarodejnice z Eastwicku" (20092010) či "Hriešny zoznam" (20122013).
Súkromný život.
Bola dva krát vydatá. Jej prvé manželstvo bolo s Davidom H. Fordom, s ktorým má dcéru Clementine Ford. Ich manželstvo skončilo rozvodom, v roku 1982. Druhý krát sa vydala v roku 1987, za chiropraktika Brucea Oppenheima, s ktorým má dve deti. Manželstvo tiež skončilo rozvodom v roku 1990. V roku 2012 sa zasnúbila za Andreja Nikolajeviča, no v roku 2015 bolo ich zasnúbenie zrušené. Vo svojej biografii, publikovanej v roku 2000, priznala, že mala krátku aféru s Elvisom Presleyim, počas natáčania filmu "Dlhé horké leto" (1985) mala sexuálnu aféru s Donom Johsonom a že odmietla Jacka Nicholsona, kvôli Petrovi Bogdanovichovi.
Jej najstaršia dcéra Clementine, sa otvorene hlási k homosexuálnej orientácii. Shepherdová bola tiež aktivistkou za práva homosexuálov, rovnako ako aj za manželstvo oboch pohlaví a aj za právo potratu. V roku 2009 bola ocenená kampaňou za ľudské práva v Atlante, jednou z dvoch cien National Ally for Equallity. Istý čas praktizovala budhizmus, no v roku 2014 sa vrátila ku katolíckej viere.

</doc>
<doc id="674997" url="https://sk.wikipedia.org/wiki?curid=674997" title="Azyl (rozlišovacia stránka)">
Azyl (rozlišovacia stránka)

Azyl môže byť:

</doc>
<doc id="675003" url="https://sk.wikipedia.org/wiki?curid=675003" title="In The Middle Of...">
In The Middle Of...

In The Middle Of... je štúdiový album Andrei Bučko. V roku 2012 ho vydalo hudobné vydavateľstvo Azyl.

</doc>
<doc id="675006" url="https://sk.wikipedia.org/wiki?curid=675006" title="Morena (album)">
Morena (album)

Morena je štúdiový album Andrei Bučko. V roku 2020 ho vydalo hudobné vydavateľstvo.

</doc>
<doc id="675007" url="https://sk.wikipedia.org/wiki?curid=675007" title="Júlia Medvecká">
Júlia Medvecká

MUDr. Júlia Medvecká, rod. Jančová (* 2. január 1903, Liptovský Hrádok† 4. február 1993, Trenčín) bola slovenská lekárka oftalmologička.
Gymnaziálne štúdium absolvovala v Košiciach a všeobecné lekárstvo vyštudovala na Lekárskej fakulte Univerzity Komenského v Bratislave. Následne pôsobila v nemocnici v Košiciach, spočiatku na chirurgickom a potom na očnom oddelení, pričom bola jednou z prvých žien oftalmologičiek na Slovensku. V rokoch 19361938 pracovala v ambulancii očných chorôb v Československých štátnych dráhach a v rokoch 19391963 pôsobila ako vedúca lekárka očnej ambulancie okresného ústavu národného zdravia, pričom zároveň po dobu 20 rokov viedla trachómovú ambulanciu. Zaslúžila sa o likvidáciu trachómu, nebezpečnej infekčnej očnej choroby, ktorá bola v minulosti na Slovensku veľmi rozšírená.

</doc>
<doc id="675008" url="https://sk.wikipedia.org/wiki?curid=675008" title="Júlia Jančová">
Júlia Jančová



</doc>
<doc id="675009" url="https://sk.wikipedia.org/wiki?curid=675009" title="Polarity">
Polarity

Polarity je štúdiový album Andrei Bučko. V roku 2015 ho vydalo hudobné vydavateľstvo.

</doc>
<doc id="675010" url="https://sk.wikipedia.org/wiki?curid=675010" title="Escape">
Escape

Escape je štúdiový album Andrei Bučko. V roku 2018 ho vydalo hudobné vydavateľstvo blankTON recordings.

</doc>
<doc id="675013" url="https://sk.wikipedia.org/wiki?curid=675013" title="Ružena Neumanová">
Ružena Neumanová

MUDr. Ružena Neumanová (iný zápis: Neumannová), rod. Kurzmannová (iný zápis: Kurcmannová; 14. jún 1909, Važec† ?) bola slovenská zubná lekárka a účastníčka druhého československého odboja.
Život.
Narodila sa v rodine úradníka Ilju a jeho manželky, poštovej zamestnankyne Izabely. Základnú školu vychodila v rodnom Važci, stredoškolské štúdium absolvovala v Bratislave (1927) a všeobecné lekárstvo vyštudovala na Lekárskej fakulte Univerzity Komenského v Bratislave, kde spromovala v roku 1934. Následne absolvovala ročnú prax v sanatóriu pre pľúcnu tuberkulózu a polročnú prax ako anesteziologička. Od roku 1935 sa venovala stomatologickej profesii, pričom v roku 1937 je zaznamenaný začiatok jej pôsobenie v Rači. V rokoch 19391945 žila v emigrácii v Anglicku, kde sa zapojila do zahraničného československého odboja. Po návrate do vlasti lekársky pôsobila v Dolnom Smokovci (19451946), v štátnom zdravotnom ústave (19461947), v Sanatóriu Prosečnice v obci Krhanice v dnešnom Stredočeskom kraji (19471951) a v Štátnej nemocnici pre liečenie pľúcnych chorôb v Kvetnici (od 7. februára 1953). Podieľala sa na rozvíjaní zdravotnoosvetovej práce vo sfére starostlivosti o ústnu dutinu a chrup.
Osobný život.
Zosobášil sa s lekárom Jozefom Neumanom, s ktorým mal syna Tomáša (* 1948) a dcéru Helenu (* 1951). V roku 1968 Neuman emigroval do Západného Nemecka, kde v roku 1987 zomrel vo Frankfurte nad Mohanom.

</doc>
<doc id="675014" url="https://sk.wikipedia.org/wiki?curid=675014" title="Ružena Kurzmannová">
Ružena Kurzmannová



</doc>
<doc id="675015" url="https://sk.wikipedia.org/wiki?curid=675015" title="Ružena Kurcmannová">
Ružena Kurcmannová



</doc>
<doc id="675018" url="https://sk.wikipedia.org/wiki?curid=675018" title="Cybill Shepherd">
Cybill Shepherd



</doc>
<doc id="675019" url="https://sk.wikipedia.org/wiki?curid=675019" title="Jozef Neuman">
Jozef Neuman

MUDr. Jozef Neuman (iný zápis priezviska: Neumann; * 19. marec 1908, Trnava† 1987, Frankfurt nad Mohanom) bol slovenský lekár a účastník druhého československého odboja, pôsobivší ako riaditeľ liečebne v Kvetnici (19521968).
Život.
Po zavŕšení štúdia všeobecného lekárstva na Lekárskej fakulte Univerzity Komenského v Bratislave v roku 1933 nastúpil na lekársku prax v Piešťanoch, pričom v roku 1937 je zaznamenaný začiatok jeho pôsobenia v Rači. Počas druhej svetovej vojny žil v emigrácii v Anglicku, kde sa zapojil do zahraničného československého odboja.
Po návrate do vlasti v roku 1945 nastúpil na miesto lekára v sanatóriu na liečbu tuberkulózy a pľúcnych chorôb (dnes Nemocnice Na Pleši) v obci Nová Ves pod Pleší v dnešnom Stredočeskom kraji a neskôr pôsobil v obdobne zameranom liečebnom ústave (dnes Národný ústav tuberkulózy, pľúcnych chorôb a hrudníkovej chirurgie) vo Vyšných Hágoch. V roku 1952 nastúpil do funkcie riaditeľa Štátna nemocnica pre liečenie pľúcnych chorôb v Kvetnici (od roku 1960 fungujúcej pod názvom Liečebňa pľúcnej tuberkulózy, spadajúc pod Ústredné riaditeľstvo liečebných ústavov tuberkulózy a respiračných chorôb vo Vyšných Hágoch). Zaslúžil sa „o vybudovanie funkčnej jednotky liečebne s terénom, rehabilitácie a rekvalifikácie osôb so zmenenou pracovnou schopnosťou, najmä na zdravotnícke profesie.“ Už v roku 1952 zaviedol bronchologickú diagnostiku, potom presadil aj bezvýmerový systém prijímania pacientov a pod jeho vedením sa v rokoch 19531963 uskutočnilo šesť kurzov, na ktorých bolo rekvalifikovaných 152 osôb. Získal ocenenie Zaslúžilý lekár, no keď v roku 1968 emigroval do Západného Nemecka (čím prirodzene zároveň zanechal svoju funkciu riaditeľa liečebne), tento titul mu bol odobratý.
Osobný život.
Zosobášil sa so zubnou lekárkou Ruženou rod. Kurzmannovou, s ktorou mal syna Tomáša (* 1948) a dcéru Helenu (* 1951).

</doc>
<doc id="675020" url="https://sk.wikipedia.org/wiki?curid=675020" title="Ružena Neumannová">
Ružena Neumannová



</doc>
<doc id="675021" url="https://sk.wikipedia.org/wiki?curid=675021" title="Jozef Neumann">
Jozef Neumann



</doc>
<doc id="675022" url="https://sk.wikipedia.org/wiki?curid=675022" title="Magda Nová">
Magda Nová

MUDr. Magda Nová, CSc. (do roku 1945: Neumannová; * 20. marec 1914, Trenčianska Teplá† ?) bola slovenská lekárka zrejme židovského pôvodu a partizánka, účastníčka Slovenského národného povstania (SNP).
Lekársky pôsobila v Bratislave až kým jej v roku 1940 štátna moc Slovenskej republiky nezakázala lekársku prax. V roku 1942 pracovala v laboratóriu Nemocnice sv. Alžbety a neskôr pôsobila ako röntgenologička Nemocnice Robotníckej sociálnej poisťovne v Handlovej. Do SNP sa zapojila ako lekárka a členka partizánskeho oddielu Dolina. Zriadila ošetrovňu v Španej Doline, odkiaľ neskôr s pacientmi ustúpila do hôr, kde viedla poľnú ošetrovňu pre partizánsky oddiel Pomstiteľ a ďalšie skupiny. Po vojne pracovala na Ústave hygieny práce a chorôb z povolania v Bratislave.

</doc>
<doc id="675023" url="https://sk.wikipedia.org/wiki?curid=675023" title="Magda Neumannová">
Magda Neumannová



</doc>
<doc id="675024" url="https://sk.wikipedia.org/wiki?curid=675024" title="Gustáv Novomeský">
Gustáv Novomeský

MUDr. Gustáv Novomeský (* 9. október 1868, Čáčov† 1959, Šaštín, dnes Šaštín-Stráže) bol slovenský lekár a komunálny politik.
Po absolvovaní štúdia na Evanjelickom lýceu v Bratislave a na gymnáziu v Rimavskej Sobote študoval všeobecné lekárstvo na Lekárskej fakulte Karlovej univerzity. Ako medik sa aktívne zapájal do národnostného spolkového života, istý čas predsedajúc slovenskému študentskému spolku Detvan a aktívne sa podieľajúc na činnosti Českoslovanskej jednoty. Už ako študent začal publikovať zdravotnícko-náučne články, zamieravajúc sa na otázky hygieny (napr. v roku 1892 v almanachu "Detvan" vydal štúdiu „Opatrovanie zdravia“). Spolu s ďalšími medikmi Vavrom Šrobárom a Jozefom Minárikom pôsobil v prípravnom výbore Prvého slovenského večera v Prahe, ktorý sa konal 24. novembra 1896 na Žofíne.
Po spromovaní a absolvovaní klinickej praxe pôsobil najskôr ako praktický lekár (18991918) a následne ako obvodný lekár (1919?) v Šaštíne, kde sa zaslúžil o rozvoj zdravotníctva, intenzívne vyvíjal zdravotnoosvetovú činnosť a pôsobil aj ako člen obecného zastupiteľstva.

</doc>
<doc id="675025" url="https://sk.wikipedia.org/wiki?curid=675025" title="Handliarka">
Handliarka

 
Handliarka () je vrch v Starohorských vrchoch. Leží nad obcou Donovaly, približne severovýchodne od Banskej Bystrice.
Poloha.
Nachádza sa v hlavnom hrebeni, vo východnej časti pohoria. Vrch leží na hranici Žilinského a Banskobystrického kraja, na pomedzí okresov Ružomberok a Banská Bystrica. Zasahuje na katastrálne územie obce Liptovská Osada a Podkonice. Popod vrchol vedie Cesta hrdinov SNP a vrch leží na území Národného parku Nízke Tatry.
Opis.
Handliarka je súčasťou najvyššej časti Starohorských vrchov a hrebeň pokrýva horská lúka bez lesného porastu. Východným smerom susedí sedlom Hadlanka oddelený Kozí chrbát (), južne leží Vlačuhovo (), juhozápadne susedí Kečka (), západne Barania hlava (), severozápadne Kochuľa () a severovýchodne Baba (). Hrebeňom vedie rozvodnica povodia Váhu a Hrona; severné svahy odvodňujú prítoky Korytnice do Revúcej a Váhu, voda z južných častí smeruje Uhliarskym a Moštenickým potokom do Hrona. Najbližším sídlom sú severozápadne ležiace Donovaly, južne ležia obce Hiadeľ, Moštenica a Podkonice a severným smerom Liptovská Osada. 
Výhľady.
Hôľnatá vrcholová časť poskytuje kruhový výhľad na široké okolie. Viditeľné sú okolité vrchy pohoria, susedný masív Prašivej, či hrebeň Veľkej Fatry. Pri vhodných podmienkach možno pozorovať Štiavnické vrchy, Javorie, Poľanu, Veporské vrchy a Veľký Choč.
Prístup.
Hrebeňom prechádza turistická magistrála, ktorá však vrchol obchádza.

</doc>
<doc id="675026" url="https://sk.wikipedia.org/wiki?curid=675026" title="Hrobári (seriál)">
Hrobári (seriál)



</doc>
<doc id="675030" url="https://sk.wikipedia.org/wiki?curid=675030" title="Kečka (vrch v Starohorských vrchoch)">
Kečka (vrch v Starohorských vrchoch)

 
Kečka () je vrch v Starohorských vrchoch. Leží nad obcou Donovaly, približne severovýchodne od Banskej Bystrice.
Poloha.
Nachádza sa v hlavnom hrebeni, vo východnej časti pohoria. Vrch leží na hranici Žilinského a Banskobystrického kraja, na pomedzí okresov Ružomberok a Banská Bystrica. Zasahuje na katastrálne územie obce Liptovská Osada, Podkonice a Donovaly. Vrcholom vedie Cesta hrdinov SNP a vrch leží na území Národného parku Nízke Tatry.
Opis.
Kečka je súčasťou hlavného hrebeňa Starohorských vrchov a je druhým najvyšším vrchom pohoria. Vrchol vyčnieva nad hornú hranicu lesa a je pokrytý horskou lúkou. Tá pokračuje severovýchodným smerom, kde je sedlom oddelená Handliarka (), severne leží Kochuľa () a Baba (), západne Barania hlava () a južným smerom Vlačuhovo (). Hrebeňom vedie rozvodnica, preto voda zo severných svahov odteká prítokmi Korytnice do Revúcej a Váhu, pokým južné svahy sú pramennou oblasťou Uhliarskeho potoka v povodí Hrona. Najbližším sídlom sú severozápadne ležiace Donovaly, južne ležia Podkonice a Moštenica a severným smerom Liptovská Osada. 
Výhľady.
Vrchol Kečky bez vyššej vegetácie poskytuje zaujímavý kruhový výhľad na okolie. Pri vhodných podmienkach možno pozorovať okolité vrchy pohoria, no tiež masív Prašivej, Veporské vrchy, Poľanu, Javorie, Štiavnické a Kremnické vrchy, Veľkú Fatru či Veľký Choč.

</doc>
<doc id="675036" url="https://sk.wikipedia.org/wiki?curid=675036" title="Pomstiteľ">
Pomstiteľ

Pomstiteľ môže byť:

</doc>
<doc id="675037" url="https://sk.wikipedia.org/wiki?curid=675037" title="Ibištek jedlý">
Ibištek jedlý

Ibištek jedlý (iné názvy: okra, bamia, bamja, gombo, gumbo, zriedkavo: "ibišek jedlý", "ibiškovec jedlý"; lat. "Abelmoschus eculentus", staršie: "Hibiscus esculentus") je tropická rastlina z rodu "Abelmoschus" (po slovensky okra, ibištek alebo zriedkavo ibiškovec), resp. staršie z rodu "Hibiscus" v širšom zmysle (po slovensky ibištek), ktorý patrí do čeľade slezovité ("Malvaceae"). Jej plody sú struky, ktoré sú jedlé a nazývajú sa okra, bamia, bamja, gombo či gumbо.
Je to jednoročná rastlina. Stonka je dutá, miestami drevnatá, vysoká 1,5 až 2 m. Listy sú striedavé, laločnaté (5 až 7 lalokov), na konci stopky špirálovito usporiadané, dlhé 50 cm na dlhých stopkách (15 až 50 cm). Kvety sú bledožlté s hnedočerveným stredom. Plody sú dlhé 15 až 40 cm. Zelené a nezrelé struky obsahujú sliz. Zrelé plody sú svetlohnedé a suché.
Pôvod nie je jasný ale pravdepodobne pochádza zo západnej časti tropickej Afriky a dnes sa pestuje v tropických a subtropických častiach v Afrike, Ázii, USA a Európe. Nie je náročná na pestovanie, potrebuje teplo, znáša sucho, choroby aj škodcov.
Plody sa používajú do polievok (po anglicky sa volajú gumbo alebo gombo), ako dusená alebo varená príloha, menej často v surovom stave. Má málo kalórií ale vysoký obsah vlákniny. Obsahuje aj vitamín C, provitamín A, vápnik, horčík a draslík. Semená majú vysoký obsah olejov (17 – 26 %) a bielkovín (18 – 25 %). Vyrába sa z nich olej do voňaviek. Semená sa môžu použiť ako korenie (India) alebo opražené ako náhrada kávy. 

</doc>
<doc id="675038" url="https://sk.wikipedia.org/wiki?curid=675038" title="Abelmoschus esculentus">
Abelmoschus esculentus



</doc>
<doc id="675039" url="https://sk.wikipedia.org/wiki?curid=675039" title="Okra">
Okra

Okra môže byť:

</doc>
<doc id="675040" url="https://sk.wikipedia.org/wiki?curid=675040" title="Hibiscus esculentus">
Hibiscus esculentus



</doc>
<doc id="675041" url="https://sk.wikipedia.org/wiki?curid=675041" title="Pomstiteľ (partizánsky oddiel)">
Pomstiteľ (partizánsky oddiel)

Pomstiteľ alebo Mstiteľ bol partizánsky oddiel, ktorý pôsobil na Slovensku od septembra 1944 do marca 1945, teda počas Slovenského národného povstania (SNP) a následných protifašistických partizánskych bojov po potlačení povstania.
Základ oddielu tvorila 22-členná sovietsko-československá partizánska organizátorská skupina Vernyje pod velením mjr. Semiona Georgieviča Morozova, vyslaná Ukrajinským štábom partizánskeho hnutia a vysadená 12.14. septembra 1944 na základni partizánskej brigády Sergej v priestore Nižnej alebo Vyšnej Jablonky. 16. septembra 1944 sa oddiel Pomstiteľ spolu s partizánskou brigádou Smrť fašizmu a oddielom Belov-Kovalenko brigády Sergej začal presúvať na západ. Na Spiši sa zapojil do ťažkých bojov o. i. pri Lendaku, kde padlo až 13 partizánov. Koncom októbra 1944 spolu s brigádou Smrť fašizmu zo severu, cez územie Poľska obišiel Tatry a cez Oravu prešiel do Nízkych Tatier, kde sa usídlil v priestore Balážov v tzv. "partizánskej republike".
Tu sa k oddielu pridali vojaci 1. československej armády na Slovensku, ktorí po potlačení SNP prešli na partizánsky spôsob boja, ako aj príslušníci iných partizánskych oddielov a miestnych partizánskych skupín. Začiatkom decembra 1944 sa tak sformovali nové skupiny oddielu. Vo výsledku mal Pomstiteľ šesť skupín, ktoré tvorilo (spolu s vojakmi Červenej armády) 443 príslušníkov, pričom:
V decembri 1944 a januári 1945 sa brigáda zamerala najmä na diverzné akcie na komunikáciách a vojenských objektoch v údolí Hrona. Od začiatku februára v jej činnosti prevládali bojové strety nepriateľskými jednotkami presúvajúcimi sa z Banskej Bystrice do Ružomberka a s protipartizánskymi aj frontovými jednotkami. 18. marca začali nemecké frontové a protipartizánske jednotky generálny útok na Kalište, Španiu Dolinu, Baláže a Staré Hory, podporovanými tankami. Pomstiteľ bol pre nedostatok munície nútený z tohto priestoru ustúpiť a okrem šiestej skupiny sa jeho jednotky vydali na prechod frontu na oslobodené územie, ktorý úspešne uskutočnili 22.23. marca v priestore Mýta pod Ďumbierom.

</doc>
<doc id="675048" url="https://sk.wikipedia.org/wiki?curid=675048" title="Gymnázium, Ľ. Štúra 26, Michalovce">
Gymnázium, Ľ. Štúra 26, Michalovce

Gymnázium, Ľ. Štúra 26, Michalovce ponúka žiakom vzdelávanie v štvorročnom vzdelávacom programe so všeobecným zameraním, v ktorom je posilnená dotácia v cudzích jazykoch, informatike a prírodovedných predmetoch. V osemročnom vzdelávacom programe s vnútorným zameraním na cudzie jazyky a informatiku.
A v päťročnom bilingválnom programe.
História.
Vznik školy sa viaže k 1. 9. 1992. Jej počiatky sú spojené s SOU strojárskym na Močarianskej ulici č.1 v Michalovciach, na pôde ktorého bolo jej prvé sídlo. Vznik nového gymnázia odobrilo ministerstvo školstva, podporili ho aj orgány mesta a rodičovská verejnosť, takže nič nebránilo tomu, aby v našom meste uzrelo svetlo sveta ďalšie gymnázium.
Dôležitým medzníkom bol rok 1994, kedy bolo gymnázium z SOU strojárskeho v počte 3 tried, z toho 2 triedy 2. ročníka a 1 trieda 1. ročníka štvorročného štúdia delimitované do priestorov SPŠ na Ulici Ľ. Štúra 26 v Michalovciach, od čoho je odvodený aj jeho súčasný oficiálny názov školy – Gymnázium, Ľ. Štúra 26, Michalovce.
Záujem verejnosti, rodičov i žiakov po osemročnom gymnaziálnom štúdiu viedol vedenie školy k aktivite týmto smerom. Od 1. 9. 1999 boli do siete škôl zaradené študijné odbory osemročného gymnázia, jedna trieda so zameraním na matematiku a fyziku a jedna trieda so zameraním na cudzie jazyky, od 1. 9. 2004 bolo toto zameranie na matematiku a fyziku nahradené zameraním na informatiku. Nové legislatívne úpravy zrušili tieto zamerania, vo vnútornej profilácii v podobe modulov však pokračujú ďalej v osvedčenej podobe.
V roku 2020 sa riaditeľkou školy stala Adriana Petrová, čo odštartovalo novú éru školy. Od školského roku 2022/2023 sa otvára trieda s päťročným vzdelávacím programom. Škola sa v súčasnosti postupne rekonštruuje. Škola má moderne vybavené učebne a bufet. Pôsobí tu školská redakcia, školská kapela aj školský parlament. V súčasnosti sa škola zapája do projektov, ako sú napríklad Dofe, EPAS, E twinning

</doc>
<doc id="675049" url="https://sk.wikipedia.org/wiki?curid=675049" title="Ibiškovec jedlý">
Ibiškovec jedlý



</doc>
<doc id="675050" url="https://sk.wikipedia.org/wiki?curid=675050" title="Bamja">
Bamja



</doc>
<doc id="675051" url="https://sk.wikipedia.org/wiki?curid=675051" title="Bamia">
Bamia



</doc>
<doc id="675052" url="https://sk.wikipedia.org/wiki?curid=675052" title="Gombo">
Gombo



</doc>
<doc id="675053" url="https://sk.wikipedia.org/wiki?curid=675053" title="Ibišek jedlý">
Ibišek jedlý



</doc>
<doc id="675056" url="https://sk.wikipedia.org/wiki?curid=675056" title="Gumbo">
Gumbo

Gumbo môže byť:

</doc>
<doc id="675058" url="https://sk.wikipedia.org/wiki?curid=675058" title="Quality Street Gang">
Quality Street Gang

Quality Street Gang bol gang pôsobiaci v Manchesteri v 60., 70. a 80. rokoch 20. storočia. Hoci niektorí vyšší dôstojníci polície Veľkého Manchesteru ich považovali za podnecovateľov väčšiny hlavných zločinov v Manchestri, mnohí iní verili, že gang nebol ničím iným ako spoločenským priateľstvom medzi skupinou mužov, z ktorých väčšina pochádzala z Ancoats.
The Quality Street Gang bol údajne pomenovaný podľa reklamy na cukrovinky Quality Street, na ktorej sa objavila skupina módne oblečených ľudí: keď „gang“ vošiel do krčmy, nejaký chlapík údajne kričal "„It's the Quality Street Gang“" („Je to Quality Street Gang“) a názov sa ustálil. Ďalší príbeh hovorí, že názov vznikol preto, že väčšina členov gangu mala nadváhu.
Futbalový chuligán klubu Manchester United Colin Blaney tvrdí, že členovia Quality Street Gangu mali prepojenia na kriminálny živel v rámci gangu spojeného s klubom známym ako Inter City Jibbers a spoločne vykonávali ozbrojené lúpeže v Holandsku. Jeho kniha obsahuje fotografiu, ktorá údajne zobrazuje člena Quality Street Gang na svadbe člena Inter City Jibbers Johna „The Grid“ McKeeho, o ktorom Blaney tvrdí, že bol tiež silne zapletený do holandského podsvetia.
V roku 1986 bol John Stalker, zástupca veliteľa polície Veľkého Manchesteru suspendovaný pre obvinenia, že sa zúčastňoval spoločenských podujatí, na ktorých boli prítomní členovia gangu. Stalker bol neskôr očistený.
Odkazy v populárnej kultúre.
Alex Murphy označoval salfordský úspešný tím rugby league zo 60. a 70. rokov 20. storočia ako Quality Street Gang.
Skladba „The Boys Are Back in Town“ od írskej hudobnej skupiny Thin Lizzy je považovaná za odkaz na Quality Street Gang, rovnako ako ich pieseň „Johnny the Fox Meets Jimmy the Weed“. Jimmy the Weed bola prezývka pre Jimmyho Donnellyho, ktorého dlhé roky spájali s gangom. Philomena Lynottová, matka speváka a skladateľa Thin Lizzy Phila Lynotta, prevádzkovala v tom čase hotel Clifton Grange v oblasti Whalley Range a práve tam sa stretli niektorí z údajných členov gangu spolu s ľuďmi zo šoubiznisu a športovými hviezdami ako George Best. Skupina sa s týmito ľuďmi spriatelila.

</doc>
<doc id="675060" url="https://sk.wikipedia.org/wiki?curid=675060" title="The Boys Are Back in Town">
The Boys Are Back in Town

„The Boys Are Back in Town“ je skladba írskej hard rockovej skupiny Thin Lizzy z ich albumu "Jailbreak" z roku 1976. Skladba tiež vyšla ako singel s „Jailbreak“ na strane B. V britskom rebríčku sa singel umiestnil na ôsmom mieste. Singel opäť vyšiel v roku 1991 a umiestnil sa na 63. mieste. V roku 2012 vydala americká skupina Molly Hatchet cover verziu tejto skladby na svojom albume "Regrinding the Axes".
Existuje mnoho teórií týkajúcich sa inšpirácie k piesni „The Boys Are Back in Town“, hoci žiadna nebola potvrdená. Jednou z teórií je, že je o Quality Street Gangu.

</doc>
<doc id="675063" url="https://sk.wikipedia.org/wiki?curid=675063" title="Jozef Mak (film)">
Jozef Mak (film)

Jozef Mak je slovenská dráma od režiséra Petra Bebjaka. Príbeh vychádza z rovnomenného románu Jozefa Cígera-Hronského. Film bol nakrúcaný v roku 2021, premiéru mal v Slovenskej televízii 1. januára 2022.
Obsah.
Film je adaptáciou románu "Jozef Mak" od popredného predstaviteľa slovenskej medzivojnovej prózy Jozefa Cígera-Hronského. Dej sa odohráva prevažne v predvojnovom a vojnovom období Rakúsko-Uhorska a následne Československa v jednoduchej stredoslovenskej dedine konca 19. a začiatku 20. storočia. Jozef Mak, "človek milión", sa narodil ako nemanželské dieťa chudobnej vdovy a od detstva bol nenávidený a utláčaný starším bratom Janom. Jano ho neskôr obral o snúbenicu Marušu aj o novú chalupu. Makovi postupne umiera otec, matka aj láska z mladosti Maruša... Mak tak postupne stráca nádej a nie je schopný po svadbe prejaviť lásku mrzáčke Jule. Až po smrti svojej ženy si uvedomí, že práve v nej stratil lásku, ktorú celý život hľadal. Mak sa nedá zlomiť, keďže vie, že nemôže zúfať, lebo sa musí postarať o deti, ktoré sú stelesnením tejto lásky.
Produkcia.
Film sa začal natáčať 8. februára 2021 v Múzeu oravskej dediny v Zuberci. Ďalšími filmovými lokalitami boli Trnava, Banská Štiavnica či Komárno. Nakrúcanie v komárňanskej pevnosti začalo 26. marca 2021.

</doc>
<doc id="675064" url="https://sk.wikipedia.org/wiki?curid=675064" title="Mstiteľ">
Mstiteľ

Mstiteľ môže byť:

</doc>
<doc id="675065" url="https://sk.wikipedia.org/wiki?curid=675065" title="Jozef Minárik (lekár)">
Jozef Minárik (lekár)

MUDr. Jozef Minárik (* 2. november 1868, Bánovce nad Bebravou† 16. november 1923, Bratislava) bol slovenský lekár, publicista a regionálny politik, predstaviteľ hnutia hlasistov a na krátky čas po vzniku Československa župan Trenčianskej župy (19181920).
Život.
Narodil sa v rodine Jána Minárika a jeho manželky Terézie, rod. Polakovičovej. Počas štúdia medicíny na Lekárskej fakulte Českej univerzity Karlo-Ferdinandova v Prahe sa aktívne zapájal do spolkového života ako člen slovenského študentského spolku Detvan a spolku Sokol (neskôr Československá obec sokolská). Spolu s ďalšími medikmi Vavrom Šrobárom a Gustávom Novomeským pôsobil v prípravnom výbore Prvého slovenského večera v Prahe, ktorý sa konal 24. novembra 1896 na Žofíne.
V tomto prostredí sa tak prirodzene začal angažovať aj politicky, ovplyvnený najmä myšlienkami Tomáša Garrigua Masaryka. Zapojil sa do prípravy časopisu "Hlas", vypracoval jeho programovú náplň a na schôdzi v Turčianskom Svätom Martine 30. augusta 1897 bol zvolený za dočasného redaktora. V súlade s hlasistickými zásadami vyvíjal aj organizačnú a osvetovú činnosť medzi slovenským ľudom. V roku 1906 neúspešne v Bánovciach nad Bebravou kandidoval vo voľbách do Uhorského snemu, spolupracujúc s ostatnými hlasistami (Pavlom Blahom, V. Šrobárom), ale aj s klerikálne orientovaným bytčianskym advokátom Martinom Mičurom a i. O situácii na Slovensku informoval nórskeho spisovateľa Bjørnstjerna Bjørnsona, známeho kritika národnostných pomerov v Uhorsku počas vrcholiacej maďarizácie. Vo svojej publicistickej činnosti sa venoval hospodárskym a demografickým problémom a otázkami slovenského osídlenia Uhorska, najmä osídľovaním Dolnej zeme (pozri dolnozemskí Slováci).
Po zavŕšení štúdia začal pôsobiť ako praktický lekár vo Veľkej Bytči (dnes časť Bytče) a lekársky pôsobil aj v rodných Bánovciach nad Bebravou. Po vzniku Československa sa podieľal na budovaní nového štátneho aparátu a zdravotníctva. Na Vianoce 1918 bol ministrom s plnou mocou pre správu Slovenska V. Šrobárom vymenovaný za župana Trenčianskej župy. Túto funkciu vykonával do roku 1920, kedy odišiel do Bratislavy za vedúceho poradcu pre organizáciu zdravotnej služby v expozitúre ministerstva zdravotníctva. V rokoch 19201923 bol hlavným župným a mestským lekárom v Bratislave.
16. novembra 1923 zomrel v Bratislave na následky mŕtvice.

</doc>
<doc id="675066" url="https://sk.wikipedia.org/wiki?curid=675066" title="Pentózafosfátová dráha">
Pentózafosfátová dráha

Pentózafosfátová dráha, známa i ako pentózafosfátová cesta, fosfoglukonátová cesta, pentózafosfátový skrat, priama oxidácia glukózy či hexózamonofosfátový skrat, je metabolická dráha paralelná ku glykolýze. Niekedy sa označuje i ako pentózový cyklus, avšak nejde o uzavretý sled reakcií, kde v poslednej reakcii vzniká prekurzor prvej reakcie. V pentózafosfátovej dráhe sa tvorí NADPH, pentózy (päťuhlíkové cukry) a ribóza-5-fosfát, ktorá je prekurzorom pre syntézu nukleotidov. Táto dráha síce začína oxidáciou glukózy, ale je to skôr anabolická dráha než katabolická. Táto dráha je obzvlášť dôležitá u červených krviniek. 
Pentózafosfátová dráha sa skladá z dvoch rozdielnych fáz, resp. častí. Prvou je oxidačná fáza (nevratná časť), v ktorej sa tvorí NADPH, a druhou je neoxidačná (vratná časť), kde dochádza k syntéze pentóz. U väčšiny organizmov prebieha pentózafosfátová dráha v cytozole, u rastlín prebieha väčšina reakcií v plastidoch. 
Podobne ako glykolýza, i pentózafosfátová dráha vyzerá byť evolučne veľmi stará. Reakcie tejto dráhy sú v moderných bunkách prevažne katalyzované enzýmami, ale takisto prebiehajú neenzymaticky v podmienkach, ktoré napodobňujú praveký oceán a sú katalyzované iónmi kovov, predovšetkým železnatými iónmi, Fe2+. Na základe toho sa predpokladá, že táto dráha mohla vzniknúť už v prebiotickom svete. 
Produkty dráhy.
Hlavnou úlohou dráhy je:
Pentózy prijaté v potrave z nukleových kyselín môžu byť metabolizované pentózafosfátovou dráhou. Uhlíkové kostry sacharidov sa môžu premeniť na glykolytické/glukoneogenické intermediáty (intermediáty vystupujúce v glykolýze a glukoneogenéze).
Aromatické aminokyseliny sú zase prekurzormi v mnohých biosyntetických dráhach, napríklad syntézy lignínu a dreva.
U cicavcov prebieha pentózafosfátová dráha výhradne v cytoplazme. U ľudí prebieha hlavne v pečeni, mliečnych žľazách a kôre nadobličiek. Táto dráha je jedným z troch hlavných spôsobov tvorby redukčných ekvivalentov a u ľudí sa ňou tvorí asi 60 % celkového NADPH.
Jedno z použití NADPH je zabránenie oxidačnému stresu buniek. NADPH redukuje glutatión pomocou glutatiónreduktázy, ktorá premieňa reaktívny peroxid vodíka, H2O2, na vodu pomocou glutatiónperoxidázy. Ak by glutatiónperoxidáza nebola prítomná, peroxid vodíka by sa zmenil na voľný hydroxylový radikál, ktorý môže poškodiť bunku. Erytrocyty tvoria veľké množstvo NADPH pomocou pentózafosfátovej dráhy na použitie v redukcii glutatiónu.
Peroxid vodíka sa takisto tvorí fagocytmi v procese zvanom respiračné vzplanutie.
Fázy dráhy.
Oxidačná fáza.
V oxidačnej fáze (nevratná časť) sa redukujú dve molekuly NADP+ na NADPH, na čo sa využíva energia z konverzie glukóza-6-fosfátu na ribulóza-5-fosfát. Pentózafosfátová dráha sa takisto nazýva priama oxidácia glukózy práve kvôli týmto reakciám, pretože na rozdiel od glykolýzy dochádza ihneď k oxidácii glukózy, zatiaľ čo v glykolýze dochádza k oxidácii až v druhej časti dráhy a oxidujú sa trojuhlíkové medziprodukty.
Tento sled reakcií sa dá sumarizovať nasledovne:
Celková reakcie je teda:
 glukóza-6-fosfát + 2 NADP+ + H2O → ribulóza-5-fosfát + 2 NADPH + 2 H+ + CO2
Neoxidačná fáza.
V druhej fáze dochádza k premene troch molekúl pentózy na dve molekuly hexózy a jednu molekulu triózy, ktoré ďalej vstupujú do glykolýzy či iných dráh.
Tento sled reakcií sa dá sumarizovať nasledovne:
Celková reakcie je teda:
 3 ribulóza-5-fosfát → ribóza-5-fosfát + 2 xylulóza-5-fosfát → 2 fruktóza-6-fosfát + glyceraldehyd-3-fosfát
Regulácia.
Glukóza-6-fosfátdehydrogenáza (G6PD) je enzým, ktorý určuje rýchlosť tejto reakcie. Je alostericky stimulovaná NADP+ a silne inhibovaná NADPH. Pomer NADPH/NADP+ je bežne v cytozole v pečeni okolo 100. Cytozol je teda silne redukčné prostredie. Dráhy, v ktorých z NADPH vzniká NADP+, stimulujú G6PD, ktorá následne tvorí NADPH. Tento krok je takisto inhibovaný acetyl-CoA.
Aktivita G6PD je takisto posttranslačne regulovaná cytoplazmatickou deacetylázou SIRT2. Deacetylácia sprostredkovaná SIRT2 a aktivácia G6PD stimuluje oxidačnú fázu pentózafosfátovej dráhy, čím vzniká cytozolový NADPH, ktorý pôsobí proti oxidačnému poškodeniu alebo podporuje "de novo" lipogenézu.
Červené krvinky.
U ľudí stredomorského a afrického pôvodu bolo pozorované spojenie niekoľkých porúch aktivity glukóza-6-fosfátdehydrogenázy a odolnosti proti parazitovi "Plasmodium falciparum", ktorý spôsobuje maláriu. Základ tejto odolnosti pravdepodobne spočíva v oslabení membrány červených krviniek (parazit prežíva v červených krvinkách), ktoré kvôli tomu nie sú schopné udržať parazita pri živote dostatočne dlho na to, aby sa rozmnožil.

</doc>
<doc id="675067" url="https://sk.wikipedia.org/wiki?curid=675067" title="Pentózový cyklus">
Pentózový cyklus



</doc>
<doc id="675068" url="https://sk.wikipedia.org/wiki?curid=675068" title="Pentózafosfátová cesta">
Pentózafosfátová cesta



</doc>
<doc id="675069" url="https://sk.wikipedia.org/wiki?curid=675069" title="Kakizome">
Kakizome

Kakizome () je japonská novoročná tradícia, ktorá spočíva v písaní prvého písma v novom roku, a to 2. januára. Ide skôr o písanie povzbudivých fráz v kandži, tradične štetcom, pričom túto tradíciu v súčasnosti udržiavajú najmä žiaci, ktorí následne svoje rukopisy vystavujú v priestoroch školy.

</doc>
<doc id="675070" url="https://sk.wikipedia.org/wiki?curid=675070" title="Silvester">
Silvester

Silvester môže byť:

</doc>
<doc id="675071" url="https://sk.wikipedia.org/wiki?curid=675071" title="Jozef Mak">
Jozef Mak

Jozef Mak môže byť:

</doc>
<doc id="675073" url="https://sk.wikipedia.org/wiki?curid=675073" title="Barania hlava (vrch v Starohorských vrchoch)">
Barania hlava (vrch v Starohorských vrchoch)

 
Barania hlava () je vrch v Starohorských vrchoch. Leží nad obcou Donovaly, približne severovýchodne od Banskej Bystrice.
Poloha.
Nachádza sa v hlavnom hrebeni, vo východnej časti pohoria. Vrch leží v Banskobystrickom kraji, na území okresu Banská Bystrica a zasahuje na katastrálne územie obcí Donovaly a Podkonice. Vrchol traverzuje Cesta hrdinov SNP, na ktorej je vybudovaná útulňa. Veľkú časť vrchu pokrýva prírodná rezervácia Barania hlava a Štrosy, ležiace v ochrannom pásme Národného parku Nízke Tatry.
Opis.
Barania hlava je súčasťou hlavného hrebeňa, pričom jej masív naň vytvára kolmý hrebeň, orientovaný severo-južným smerom. Vrcholovú časť pokrýva riedky les. Východne susedí sedlom oddelená Kečka (), severovýchodne leží Kochuľa (), severozápadne Baník (), juhozápadne Hrubý vrch () a južným smerom Vysoká (). Severne sa zvažujúce svahy patria do povodia Váhu, kde odvádzajú vodu prítoky Korytnice, ústiace do rieky Revúca. Juhovýchodné svahy sú pramennou oblasťou Uhliarskeho potoka, na juhozápadných pramení Moštenický potok v povodí Hrona. Najbližším sídlom sú na severozápadnom úpätí ležiace Donovaly, južným smerom sa nachádzajú Podkonice a Moštenica, juhozápadne sú Baláže a severným smerom leží Liptovská Osada. 
Výhľady.
Vrchol Baranej hlavy pokrýva riedky les, umožňujúci obmedzené výhľady. Pri vhodných podmienkach sú viditeľné okolité vrchy pohoria, no tiež masív Prašivej, Poľana, Javorie, Štiavnické a Kremnické vrchy, Veľká Fatra či Veľký Choč.
Prístup.
Na vrchol nevedie značená trasa, turistická magistrála ho traverzuje južnými svahmi.

</doc>
<doc id="675075" url="https://sk.wikipedia.org/wiki?curid=675075" title="Hrubý vrch (vrch v Starohorských vrchoch)">
Hrubý vrch (vrch v Starohorských vrchoch)

 
Hrubý vrch () je vrch v Starohorských vrchoch. Leží nad obcou Donovaly, približne severovýchodne od Banskej Bystrice.
Poloha.
Nachádza sa v bočnom hrebeni, vo východnej časti pohoria. Vrch leží v Banskobystrickom kraji, na území okresu Banská Bystrica a zasahuje na katastrálne územie obcí Donovaly, Baláže a Podkonice. Vrch leží nad osadou Bully, v ochrannom pásme Národného parku Nízke Tatry.
Opis.
Hrubý vrch sa nachádza v hrebeni, ktorý vybieha juhozápadným smerom z Baranej hlavy. V masíve vrchu sa vetví na západne smerujúcu rázsochu Bukovca a južne vedúcu na vrch Vysoká. Severným susedom je vrch Baník (), východným Barania hlava () a Kečka (), južne Vysoká (), juhozápadne je situovaný vrch Krčahy () a západne Bukovec (). Masív sa nachádza v povodí rieky Hron; juhovýchodné svahy odvodňuje Moštenický potok, južné potok Marková, západné a severné prítoky Starohorského potoka. Najbližším sídlom sú severne ležiace Donovaly, na západe obec Motyčky, južným smerom sa nachádzajú Baláže a Podkonice a severným smerom Liptovská Osada. 
Výhľady.
Vrchol Hrubého vrchu pokrýva v severnej časti hustý les, v južnej je pokrytá horskou lúkou, poskytujúcou zaujímavý výhľad. Na svahoch je niekoľko ďalších lúk, z ktorých je rozhľad na okolie. Z vhodných lokalít sú viditeľné okolité vrchy pohoria, no tiež blízky masív Prašivej a Zvolena. Pri priaznivých podmienkach možno pozorovať aj Veporské vrchy, Poľanu, Javorie, Štiavnické a Kremnické vrchy, Veľkú Fatru a nezriedka i Baranec v Západných Tatrách.
Prístup.
Na vrchol nevedie značená trasa, no na severnom úpätí je rázcestie Pri javore, ktorým vedú chodníky, smerujúce svahmi Hrubého vrchu.

</doc>
<doc id="675078" url="https://sk.wikipedia.org/wiki?curid=675078" title="Mätúca premenná">
Mätúca premenná

Mätúca premenná (iné názvy pozri nižšie) je v štatistike premenná "z(t)", ktorá ovplyvňuje nezávislú premennú x(t) aj závislú premennú y(t), čím vytvára koreláciu medzi premennými x(t) a y(t), ktorú naivná analýza môže označiť za dôkaz kauzálneho vzťahu medzi "x(t)" a "y(t)" (t.j. vedie k chybnému záveru, že "x(t)" ovplyvňuje "y(t)" alebo naopak). Tento hypotetický kauzálny vzťah je však nepravdivý a skutočné vysvetlenie korelácie spočíva v existencii mätúcej premennej "z(t)", ktorej zmena spôsobuje zmeny v "x(t)" aj "y(t)". Inými slovami, existencia mätúcich premenných je matematickým vyjadrením skutočnosti, že korelácia nemusí znamenať kauzalitu. 
Názvy.
Slovenské názvy sú: mätúca premenná, mätúci faktor, mätovič, zavádzajúca premenná, zahmlievajúca premenná, deformujúca premenná, rušivá premenná, rušivý faktor, tretí faktor, zavádzajúci faktor, faktor konfúzie, skresľujúci faktor, confounder.
Anglické názvy sú: "confounder", "confounding factor", "confounding variable".
Širšia definícia.
Trochu podobný, ale odlišný, je pojem intervenujúca premenná [v užšom zmysle] (synonymum: mediátor), ktorým sa označuje premenná, ktorá je ovplyvňovaná nezávislou premennou a ktorá zároveň ovplyvňuje závislú premennú.
Niektorí autori používajú označenie intervenujúca premenná či mätúca premenná či rušivá premenná v širšom zmysle, a to ako súhrnné označenie pre všetky premenné, ktoré by mohli alternatívne vysvetliť objavený vzťah medzi nezávislou a závislou premennou, čiže ako súhrnné označenie pre (okrem iného) mätúcu premennú v užšom zmysle (t.j. mätúcu premennú podľa definície v úvode tohto článku) a intervenujúcu premennú v užšom zmysle.
Príklad.
Nejaké zisťovanie zistilo (údajnú) asociáciu (závislosť) medzi pitím kávy a koronárnou srdcovou chorobou. Skutočnosť je ale taká, že ľudia, ktorí pijú kávu, fajčia častejšie ako tí, čo ju nepijú (asociácia fajčenia a pitia kávy). Fajčenie cigariet je okrem toho asociované aj s koronárnou srdcovou chorobou. Domnelá asociácia medzi pitím kávy a koronárnou srdcovou chorobou v skutočnosti odzrkadľuje iba kauzálnu asociáciu medzi fajčením a koronárnou srdcovou chorobou. Fajčenie tu teda je mätúcou premennou (v užšom zmysle).

</doc>
<doc id="675081" url="https://sk.wikipedia.org/wiki?curid=675081" title="Zavádzajúci faktor">
Zavádzajúci faktor



</doc>
<doc id="675082" url="https://sk.wikipedia.org/wiki?curid=675082" title="Zavádzajúca premenná">
Zavádzajúca premenná



</doc>
<doc id="675083" url="https://sk.wikipedia.org/wiki?curid=675083" title="Mätúci faktor">
Mätúci faktor



</doc>
<doc id="675085" url="https://sk.wikipedia.org/wiki?curid=675085" title="Proérosia">
Proérosia

Proérosia () bola starogrécka poľnohospodárska slávnosť na počesť bohyne Demeter a jej dcéry Koré, oslavovaná pred orbou a sejbou, pri ktorej sa modlilo za bohatú úrodu. Tento sviatok sa nazýval sa aj "Proarktouria", čo naznačuje, že sa konal pred heliakálnym vzostupom hviezdy Arktúr.
Starogrécka slávnosť Proérosia, doslova „"príprava na orbu"“, bola oslavovaná zrejme 6. pyanepsióna (podľa atického kalendára). Jej súčasťou bola obeť prvých plodov z vďačnosti za oslobodenie sa od legendárneho moru. Tento sviatok sa oslavoval v piatich démoch Atiky pod rôznymi názvami, dátumami a doloženými obradmi. Tie najprestížnejšie sa konali v Eleuzíne, ktoré sa pravdepodobne v poslednej štvrtine 5. stor. pred Kr. stali v Atike celospoločenským festivalom. Archeologička "Efrosyni Boutsikas" (venuje sa archeoastronómii) uvádza, že Proérosia alebo Proarktouria, bola oslavovaná v čase heliakálneho vzostupu Arktúra, najjasnejšej hviezdy v súhvezdí Pastier. "Kalendár z Thorikosu" zaraďuje túto slávnosť do atického mesiaca boédromión, teda niekedy približne v čase od polovice septembra do polovice októbra, čo sa zhoduje s heliakálnym vzostupom hviezdy Arktúr, teda okolo 21. septembra. 
"Obetný kalendár z Eleuzíny" uvádza, že sa tento sviatok konal 5. pyanepsióna, t. j. približne na konci októbra. Keďže atický kalendár bol lunárny, rozdiel medzi lunárnym a slnečným rokom na krátky čas spôsoboval presun jednotlivých mesiacov, ale dátum osláv Proérosie určený pozorovaním hviezdy Arktúr, musel byť presný.
Podľa niektorých odborníkov rôzne datovanie osláv Proérosie mohlo byť spôsobené aj časovými odchýlkami poľnohospodárskych prác v jednotlivých rokoch (napr. podľa miestneho počasia). Xenofón uvádza (v dialógu Sokrata s Ischomachom), že bohovia neregulujú rok podľa pevného vzoru, ale v jednom roku je najlepšie siať skoro, v inom v strede sezóny, v inom zase veľmi neskoro. Ciele a zámery obradov pred orbou možno vyčítať z citácie zo Sudy: „"Obete, ktoré sa konajú pred orbou, sa vykonávajú za cieľom dobrej úrody"“. Proérosia nebola jediným sviatkom (obradom) vykonávaným na uspokojenie bohov za cieľom dobrej úrody, po nej nasledovali aj ďalšie sviatky oslavované v rôznych fázach poľnohospodárskeho cyklu.
Jedna z legiend hovorí, že Proérosia sa po prvýkrát konala po more (alebo hlade), ktorý postihol všetkých Grékov (alebo celé ľudstvo), keď Aténčania v súlade s vešteckými radami (podľa rady z delfskej veštiarne mali každoročne pred orbou obetovať Demetre prvotiny z úrody v mene všetkých Helénov) v mene Grékov obetovali bohom obete pred orbou. Z toho dôvodu potom Gréci prinášali do Atén "aparchai" „prvotiny z úrody“ (celogrécka náboženská prax od archaického do konca helenistického obdobia ) z obilia, ktoré mali poslúžiť ako ďakovné obete (χαριστήρια - charistéria) Podľa inej legendy sa Triptolemos od bohyne Demeter naučil základom pestovania obilia (bohyňa sa mu tak odvďačila za to, že ju vľúdne prijal v paláci jeho rodičov, keď hľadala svoju dcéru Persefonu) a potom na lietajúcom voze precestoval celý grécky svet a na miestach, kde sa zastavil, učil ľudí ako orať a siať (v atickom umení je od polovice 6. stor. pred Kr. často zobrazovaný v okrídlenom voze). Keď sa vrátil, stal sa kráľom a vo svätyni, ktorú tam postavil jeho otec Keleos, zaviedol Demetrin a Persefonin kult.
Vedúcu úlohu pri obradoch na oslavách Proérosie zohral hierofantés (ἱεροφάντης) „odhaliteľ posvätných tajomstiev“, veľkňaz v chráme bohyne Demetry v Eleuzíne. Jeho funkcia sa dedila v rodine Eumolpa, legendárneho zakladateľa Eleusínskych mystérií. Podľa starovekých „svedectiev“ sa na týchto oslavách udiali aj zázraky uzdravenia, napr. od narodenia slepý začal vidieť.
V Eleuzíne sa okrem Proérosie konali aj ďalšie slávnosti spojené s bohyňou Demeter (s poľnohospodárstvom). Bola to "Thesmoforia", oslavovaná s cieľom zvýšenia plodnosti zeme, "Chloia", ktorá sa oslavovala, keď už polia zazeleneli, "Kalamaia", keď obilie vyrástlo a "Halóa", kedy sa obilie mlátilo.

</doc>
<doc id="675087" url="https://sk.wikipedia.org/wiki?curid=675087" title="Mevalonátová dráha">
Mevalonátová dráha

Mevalonátová dráha, takisto známa ako mevalonátová cesta, je esenciálna metabolická dráha prítomná v eukaryotoch, archeónoch a niektorých baktériách. Touto dráhou sa tvoria dva päťuhlíkaté stavebné kamene, konkrétne izopentenylpyrofosfát (IPP alebo IPDP) a dimetylalylpyrofosfát (DMAPP alebo DMADP), z ktorých sa tvoria izoprenoidy, skupina viac ako 30 000 biomolekúl, ktorá zahŕňa cholesterol, vitamín K, koenzým Q10 a všetky steroidné hormóny.
Mevalonátová dráha začína acetylkoenzýmom A a končí tvorbou IPP a DMAPP. Táto dráha je cieľom statínov, čo sú lieky na zníženie hladiny cholesterolu. Statíny inhibujú HMG-CoA reduktázu, ktorá sa účastní mevalonátovej dráhy.
Vznik kyseliny mevalónovej.
Prvá časť mevalonátovej dráhy je zhodná pre eukaryoty, archeóny i eubaktérie. Acetyl-CoA je jediným prekurzorom tejto dráhy. V prvom kroku kondenzujú dve molekuly acetyl-CoA za vzniku acetoacetyl-CoA, ktorý následne kondenzuje s treťou molekulou acetyl-CoA za vzniku HMG-CoA (3-hydroxy-3-metylglutaryl-CoA). Redukciou HMG-CoA vzniká ("R")-mevalonát, podľa ktorého je táto dráha pomenovaná. Tieto tri kroky sa označujú ako vznik kyseliny mevalónovej.
Premena mevalonátu na izopentenylpyrofosfát.
Druhá časť dráhy sa nazýva premena mevalonátu na izopentenylpyrofosfát. ("R")-Mevalonát sa v nej premieňa na IPP a DMAPP táto časť má má tri varianty. U eukaryotov sa mevalonát fosforyluje dvakrát na 5-OH pozícii a potom sa dekarboxyluje za vzniku IPP. U niektorých archeónov, napr. "Haloferax volcanii", sa mevalonát fosforyluje v 5-OH pozícii a potom dekarboxyluje za vzniku izopentenylfosfátu (IP), ktorý sa potom znovu fosforyluje za vzniku IPP. U tretieho variantu dráhy, ktorý bol objavený u "Thermoplasma acidophilum", dochádza k fosforylácii mevalonátu na 3-OH pozícii a potom na 5-OH pozícii. Tým vzniká mevalonát-3,5-bisfosfát, ktorý sa dekarboxyluje na IP a následne fosforyluje na IPP.
Regulácia a spätná väzba.
Niektoré enzýmy sú aktivované pomocou transkripčnej regulácie aktiváciou SREBP. Tento vnútrobunkový senzor detekuje nízku hladinu chloresterolu a stimuluje jeho endogénnu produkciu mevalonátovou dráhou. Takisto podporuje príjem lipoproteínov. Reguláciu tejto dráhy je možné dosiahnuť i riadením translácie mRNA, degradáciou reduktázy a fosforyláciou.
Farmakológia.
Niektoré lieky sú cielené na mevalonátovú dráhu:
Ochorenia.
Niektoré ochorenia postihujú mevalonátovú dráhu:
Alternatívne dráhy.
Rastliny, väčšina baktérií a niektoré prvoky (napr. parazit malárie) sú schopné produkovať izoprenoidy alternatívnou dráhou, ktorá sa nazýva metylerytritolfosfátová (MEP) alebo nemevalonátová dráha (pretože neobsahuje mevalonát ako intermediát). Produkty tejto dráhy sú zhodné s mevalonátovou dráhou, teda IPP a DMAPP, ale enzýmové reakcie, ktoré premieňajú acetyl-CoA na IPP, sú úplne odlišné. Interakcie medzi týmito dráhami sa dajú študovať pomocou 13C-glukóza izotopomérov. U vyšších rastlín prebieha MEP dráha v plastidoch a mevalonátová dráha v cytozole. Príkladom baktérií, ktoré majú MEP dráhu, je "Escherichia coli" alebo patogén "Mycobacterium tuberculosis".

</doc>
<doc id="675089" url="https://sk.wikipedia.org/wiki?curid=675089" title="Rytierský rád Svätého Božieho hrobu v Jeruzaleme">
Rytierský rád Svätého Božieho hrobu v Jeruzaleme



</doc>
<doc id="675091" url="https://sk.wikipedia.org/wiki?curid=675091" title="Natália Germániová">
Natália Germániová



</doc>
<doc id="675098" url="https://sk.wikipedia.org/wiki?curid=675098" title="Rozpoznávač reči">
Rozpoznávač reči



</doc>
<doc id="675099" url="https://sk.wikipedia.org/wiki?curid=675099" title="Bene merenti">
Bene merenti

Bene merenti alebo aj Benemerenti (lat. "Za zásluhy" alebo "záslužilí") je záslužné pápežské vyznamenanie. Dnešná medaila za zásluhy má pôvod v rôznych tradíciách pápežských ocenení nazývaných Benemerenti alebo Bene Merenti, ktorými sa oceňovali civilné aj vojenské úspechy za dlhoročnú službu v prospech cirkvi, komunity alebo rodiny. Medaila Benemerenti je medaila, ktorú udeľuje pápež duchovným a laikom. Pôvodne bola zriadená ako vyznamenanie pre vojakov pápežskej armády za statočnosť. V súčasnosti je civilným vyznamenaním, ale stále sa môže udeľovať členom Pápežskej švajčiarskej gardy. Medaila je udeľovaná pápežom na návrh diecézneho biskupa. K medaile je priložený aj certifikát napísaný v latinčine .
História.
Medailu neformálne založil pápež Pius VII. v roku 1818 po obnovení moci a skončení napoleonskej vlády v Ríme, aby odmenil vernosť tých, ktorí sa vyznamenali voči pápežovi. Od roku 1925 môžu toto vyznamenanie získať aj laici a vojaci, a to ako prejav veľkého vyznamenania za zásluhy o cirkev a pápeža. 
V roku 1831 za pápeža Gregora XVI. bola vyrazená špeciálna medaila Benemerenti na ocenenie tých, ktorí odvážne bojovali v pápežskej armáde pri Ferrare, Bologni a Viedni 
V roku 1832 medailu pápež Gregor XVI. ustanovil oficiálnym vyznamenaním a dodnes sa udeľuje tým, ktorí sa dlhodobo a vynikajúco zaslúžili o Katolícku cirkev alebo pápeža vo svojich diecézach, občianskych alebo rehoľných spoločenstvách alebo Apoštolskom stolci.
Stupne vyznamenania.
Od svojho založenia má vyznamenanie tri stupne podľa zásluh:
Toto rozdelenie zostalo v platnosti až do čias Pavla VI., ktorý zrušil všetky triedy okrem zlatej, ktorá sa zachovala dodnes.
Držitelia na Slovensku.
Na Slovensku túto medailu okrem iných obdržali:

</doc>
<doc id="675100" url="https://sk.wikipedia.org/wiki?curid=675100" title="Holčíková">
Holčíková



</doc>
<doc id="675102" url="https://sk.wikipedia.org/wiki?curid=675102" title="DNA Production">
DNA Production

DNA Production je slovenské filmové štúdio (oficiálne registrované ako spoločnosť D.N.A., s.r.o.), ktoré vlastnia a prevádzkujú producenti Peter Bebjak a Rasťo Šesták. Ako výkonná producentka v ňom pôsobí Natália Rau Guzikiewiczová. Spoločnosť bola založená 23. mája 2001 a do obchodného registra ju Okresný súd Bratislava I zapísal 14. júna 2001.
Štúdio vyrobilo celovečerné hrané filmy "Démoni" (2007), "Marhuľový ostrov" (2011), "Čistič" (2015), "Správa" (2021), televízne filmy pre Rozhlas a televíziu Slovenska (RTVS) "Vianočné želanie" (2018) a "Jozef Mak" (2022), dokumentárne filmy "Najväčšie kriminálne prípady Slovenska" (RTVS, 2006), "Najväčšie tragédie Slovenska" (TV Markíza, 2007) a "Najväčšie prianie" (2012), ako aj viacero televíznych seriálov.

</doc>
<doc id="675103" url="https://sk.wikipedia.org/wiki?curid=675103" title="Zoznam železničných liniek v Bratislave">
Zoznam železničných liniek v Bratislave



</doc>
<doc id="675104" url="https://sk.wikipedia.org/wiki?curid=675104" title="Nový život">
Nový život

Nový život môže byť:

</doc>
<doc id="675105" url="https://sk.wikipedia.org/wiki?curid=675105" title="Šampanské víno">
Šampanské víno



</doc>
<doc id="675106" url="https://sk.wikipedia.org/wiki?curid=675106" title="Šampus">
Šampus



</doc>
<doc id="675107" url="https://sk.wikipedia.org/wiki?curid=675107" title="Šampáňo">
Šampáňo



</doc>
<doc id="675108" url="https://sk.wikipedia.org/wiki?curid=675108" title="Šampíčko">
Šampíčko



</doc>
<doc id="675109" url="https://sk.wikipedia.org/wiki?curid=675109" title="D.N.A.">
D.N.A.



</doc>
<doc id="675110" url="https://sk.wikipedia.org/wiki?curid=675110" title="Pravé šampanské">
Pravé šampanské



</doc>
<doc id="675111" url="https://sk.wikipedia.org/wiki?curid=675111" title="Šampánia">
Šampánia



</doc>
<doc id="675112" url="https://sk.wikipedia.org/wiki?curid=675112" title="Peňavé víno">
Peňavé víno



</doc>
<doc id="675113" url="https://sk.wikipedia.org/wiki?curid=675113" title="Kyselina mevalónová">
Kyselina mevalónová

Kyselina mevalónová je organická zlúčenina. Jej názov je skrátenou verziou mena dihydroxymetylvalerolaktón. V biologických systémoch je zastúpená hlavne jej konjugovanou bázou, ktorá sa nazýva mevalonát. Mevalonát je dôležitou zlúčeninou v biochémii a farmácií. Niektoré lieky, napr. statíny (ktoré znižujú hladinu cholesterolu), zastavujú tvorbu mevalonátu vďaka inhibícii HMG-CoA reduktázy. Mevalonát je chirálny a iba (3"R")-enantiomér je biologicky aktívny.
Chemické vlastnosti.
Kyselina mevalónová je dobre rozpustná vo vode a polárnych organických rozpúšťadlách. V roztoku je prítomná v rovnováhe s jej laktónom, ktorý sa nazýva mevalonolaktón. Mevalonolaktón vzniká kondenzáciou koncovej alkoholovej skupiny s karboxylovou funkčnou skupinou.
Význam v biológii.
Mevalonát je prekurzor v biosyntetickej dráhe známej ako mevalonátová dráha, ktorou vznikajú terpény a steroidy. Mevalonát je hlavný prekurzor izopentenylpyrofosfátu (IPP), ktorý je základom všetkých terpenoidov. V tejto dráhe vzniká ("R")-enantiomér.

</doc>
<doc id="675114" url="https://sk.wikipedia.org/wiki?curid=675114" title="Mevalonát">
Mevalonát



</doc>
<doc id="675115" url="https://sk.wikipedia.org/wiki?curid=675115" title="Čiastočne prekvasený hroznový mušt">
Čiastočne prekvasený hroznový mušt



</doc>
<doc id="675116" url="https://sk.wikipedia.org/wiki?curid=675116" title="Šumovina">
Šumovina

Šumovina môže byť:

</doc>
<doc id="675117" url="https://sk.wikipedia.org/wiki?curid=675117" title="Šampanier">
Šampanier



</doc>
<doc id="675118" url="https://sk.wikipedia.org/wiki?curid=675118" title="Mätovič">
Mätovič



</doc>
<doc id="675119" url="https://sk.wikipedia.org/wiki?curid=675119" title="Zahmlievajúca premenná">
Zahmlievajúca premenná



</doc>
<doc id="675120" url="https://sk.wikipedia.org/wiki?curid=675120" title="Deformujúca premenná">
Deformujúca premenná



</doc>
<doc id="675121" url="https://sk.wikipedia.org/wiki?curid=675121" title="Rušivá premenná">
Rušivá premenná



</doc>
<doc id="675122" url="https://sk.wikipedia.org/wiki?curid=675122" title="Rušivý faktor">
Rušivý faktor



</doc>
<doc id="675123" url="https://sk.wikipedia.org/wiki?curid=675123" title="Tretí faktor">
Tretí faktor



</doc>
<doc id="675124" url="https://sk.wikipedia.org/wiki?curid=675124" title="Faktor konfúzie">
Faktor konfúzie



</doc>
<doc id="675125" url="https://sk.wikipedia.org/wiki?curid=675125" title="Skresľujúci faktor">
Skresľujúci faktor



</doc>
<doc id="675126" url="https://sk.wikipedia.org/wiki?curid=675126" title="Confounder">
Confounder



</doc>
<doc id="675127" url="https://sk.wikipedia.org/wiki?curid=675127" title="Baba (vrch v Starohorských vrchoch)">
Baba (vrch v Starohorských vrchoch)

 
Baba () je vrch v Starohorských vrchoch. Leží nad osadou Korytnica-kúpele, približne severovýchodne od Banskej Bystrice.
Poloha.
Nachádza sa na severovýchodnom okraji pohoria. Vrch leží na území Žilinského kraja, v okrese Ružomberok a v katastrálnom území obce Liptovská Osada. Západným úpätím vedie v trase cesty I/59 medzinárodná magistrála E 77. Vrch leží na území Národného parku Nízke Tatry.
Opis.
Vrch Baba leží na severnom okraji Starohorských vrchov, od najvyššej časti a hlavného hrebeňa oddelený dolinou Barboriná. Horská lúka, pokrývajúca vrcholovú časť pokračuje východným smerom, na o niečo nižší, bezmenný vrch. Východným smerom je sedlom prepojený s masívom Prašivej (), južne susedí Kozí chrbát (), juhozápadne Handliarka (), západne Kochuľa () a Magura () a severným smerom Magurka (). Masív patrí do povodia Váhu, respektíve čiastkového povodia Revúcej; južné svahy odvodňuje Barborinský potok, západné a severné menšie prítoky Korytnice. Najbližším sídlom je severne situovaná osada Korytnica-kúpele a západným smerom ležiace Donovaly. 
Výhľady.
Hôľnatá vrcholová časť poskytuje kruhový výhľad, ktorý však obmedzujú okolité vysoké hrebene. Viditeľný je hlavný hrebeň Starohorských vrchov, susedný masív Prašivej, blízka Veľká Fatra a pri vhodných podmienkach aj časť Kubínskej hole.
Prístup.
Na vrchol nevedie značená trasa a najbližší, modro značený chodník, vedie východne ležiacim sedlom. 

</doc>
<doc id="675128" url="https://sk.wikipedia.org/wiki?curid=675128" title="NativeScript">
NativeScript

NativeScript je open source framework na vývoj mobilných aplikácií pre platformy Apple iOS a Android. Pôvodne bol framework navrhnutý a vyvinutý spoločnosťou Progress. Koncom roka 2019 zodpovednosť za vývoj projektu NativeScript prevzal dlhoročný partner spoločnosti Progress, nStudio. V decembri 2020 spoločnosť nStudio tiež dohliadala na zavedenie projektu NativeScript do OpenJS Foundation ako inkubačného projektu. Aplikácie vytvárané pomocou frameworku NativeScript sú zapísané v programovacom jazyku JavaScript. Aplikácie je možné vyvíjať pomocou akéhokoľvek iného programovacieho jazyka, ktorý sa za pomoci transpileru preloží do programovacieho jazyka JavaScript, napríklad pomocou programovacieho jazyka TypeScript. NativeScript podporuje ďalšie frameworky programovacieho jazyka JavaScript Angular a Vue. Mobilné aplikácie vytvorené pomocou frameworku NativeScript sú plne natívne aplikácie, ktoré používajú rovnaké rozhrania API, ako keby boli vyvinuté vo vývojových prostrediach Xcode alebo Android Studio. Navyše môžu vývojári softvéru opätovne použiť knižnice tretích strán z package manager nástrojov CocoaPods, Maven a npm vo svojich mobilných aplikáciách bez potreby špecifických úprav.
Vývoj.
NativeScript bol prvýkrát verejne vydaný v marci 2015. Verzia 1.0.0 nasledovala o dva mesiace neskôr. Framework rýchlo získal popularitu a krátko po verejnom vydaní dosiahol hodnotenie 3 000 hviezd na webovom portáli GitHub a viac ako 1 500 sledovateľov na sociálnej sieti Twitter. Pre framework NativeScript je k dispozícii viac ako 700 pluginov - doplnkov, ktoré sú buď oficiálne podporované spoločnosťou Progress, alebo pochádzajú z komunity open source programátorov. Použitie webového frameworku Angular je voliteľný vývojový postup, ktorý umožňuje zdieľanie zdrojového kódu aplikácie medzi webovou platformou a mobilnou platformou.
Štruktúra.
NativeScript a všetky požadované pluginy - doplnky sa inštalujú pomocou nástroja na správu balíkov npm. Projekty sa vytvárajú, konfigurujú a kompilujú pomocou príkazového riadka alebo nástroja s grafickým používateľským rozhraním s názvom NativeScript Sidekick. Používateľské rozhrania nezávislé od platformy sú definované pomocou súborov XML. NativeScript potom používa komponenty opísané v súboroch XML na volanie natívnych prvkov používateľského rozhrania pre každú platformu, na ktorej aplikácia funguje. Aplikačnú logiku vyvinutú vo frameworku Angular a programovacom jazyku TypeScript je možné vyvinúť nezávisle od cieľovej platformy. Mobilná aplikácia NativeScript je vytvorená pomocou Node.js runtime a ďalších vývojárskych nástrojov. Spoločnosť Progress sa pri vývoji frameworku NativeScript snaží dosiahnuť pomer 90 % spoločného kódu medzi platformami iOS a Android.
Priamy prístup k natívnym API nástrojom a ovládacím prvkom.
Používateľské rozhrania nezávislé od platformy sú definované pomocou súborov XML. NativeScript používa dátové štruktúry XML predstavujúce inštrukcie platné medzi platformami na spustenie kódu špecifického pre jednotlivú platformu, ktorý priamo interaguje s natívnymi prvkami cieľového operačného systému. To znamená, že volanie rozhrania NativeScript Button API poskytuje inštrukcie platné medzi platformami na vykreslenie komponentu používateľského rozhrania Button - Tlačidlo, ktoré priamo volá komponent UIButton v operačnom systéme iOS alebo komponent com.android.widget.Button v operačnom systéme Android.
Zdrojový kód NativeScript aplikácií je napísaný v programovacom jazyku JavaScript, TypeScript, prípadne pomocou frameworkou Angular alebo Vue.js. Zdrojový kód nie je kompilovaný ani inak zmenený. Zdrojový kód beží priamo na zariadení. Táto technická architektúra eliminuje potrebu cross-kompilácie alebo transpilácie. Zatiaľ čo zdrojový kód aplikácie je napísaný v jazykoch alebo pomocou nástrojov bežne používaných vo webových prehliadačoch (alebo v mobilnej aplikácii s WebView), aplikácie NativeScript bežia priamo natívne na zariadení. Nie je potrebná žiadna manipulácia s DOM ani žiadna interakcia s webovým prehliadačom.
Pozoruhodné vlastnosti.
Reflexia natívneho rozhrania API.
Vlastnosťou frameworku NativeScript je použitie reflexie na spracovanie natívnych koncových bodov API. Namiesto nutnosti samostatných väzobných vrstiev medzi frameworkom NativeScript a samotným API mobilnej platformy používa framework NativeScript reflexiu na získanie informácií a metadát o API natívnej platformy. Nové funkcie pridané do API natívnej platformy sú dostupné okamžite.
Ďalším spôsobom využitia funkcie reflexie je práca s knižnicami tretích strán. Keďže programovací jazyk JavaScript (alebo TypeScript/Angular) môže komunikovať priamo s natívnym kódom na zariadení, nie je potrebné písať väzbové vrstvy v natívnych jazykoch platforiem Objective-C, Swift, Java alebo Kotlin.
Intergrácia frameworku Angular.
Od verzie frameworku NativeScript 2.0 je možné použiť webový framework Angular na vytváranie multiplatformových mobilných aplikácií. Použitie frameworku Angular v kombinácii s frameworkom NativeScript umožňuje zdieľať časti kódu medzi webovými a mobilnými aplikáciami.
Integrácia frameworku Vue.js.
Framework Vue.js je podporovaný vo frameworku NativeScript prostredníctvom doplnku nativescript-vue.

</doc>
<doc id="675129" url="https://sk.wikipedia.org/wiki?curid=675129" title="Cao Kun">
Cao Kun



</doc>
<doc id="675130" url="https://sk.wikipedia.org/wiki?curid=675130" title="Magura (vrch v Starohorských vrchoch)">
Magura (vrch v Starohorských vrchoch)

 
Magura () je vrch v Starohorských vrchoch. Leží nad obcou Donovaly, približne severovýchodne od Banskej Bystrice.
Poloha.
Nachádza sa na severnom okraji pohoria, v samostatnom masíve nad Korytnickou dolinou. Vrch leží v Banskobystrickom kraji, na území okresu Banská Bystrica a v katastrálnom území obce Donovaly. Na vrchol nevedie značená trasa a jeho východným a južným úpätím vedie v trase cesty I/59 medzinárodná magistrála E 77. Vrch leží v ochrannom pásme Národného parku Nízke Tatry. 
Opis.
Magura leží na severnom okraji Starohorských vrchov, v samostatnom masíve, neraz mylne prisudzovanom k Veľkej Fatre. Od susednej, najvyššej časti a hlavného hrebeňa, je vrch oddelený vetvou Korytnickej doliny. Tá oddeľuje východne susediaci vrch Baba () i južne situovanú Kochuľu (), Kečku () a Hadiarku (). Severozápadným smerom susedí Nová hoľa (), severne vrch Žarnovka () a severovýchodne Magurka (). Masív sa nachádza v povodí Revúcej, ktoré je čiastkovým povodím Váhu. Prebytočnú vodu odvádzajú prítoky potoka Korytnica. Priamo na západnom úbočí sa rozkladá osada Mišúty, patriaca k obci Donovaly, východným smerom leží osada Korytnica-kúpele a severne Liptovská Osada.
Výhľady.
Vrchol pokrýva lesný porast, ktorý na východných svahoch značne redne a umožňuje zaujímavý výhľad na okolie. Z vhodných lokalít je vidieť susedné vrchy pohoria, masív Prašivej a priľahlú Veľkú Fatru. Nezriedka vidieť hrebeň Kremnických vrchov aj Veľký Choč.
Prístup.
Na vrchol nevedie značená trasa, žltý turistický chodník vedie z rázc. Korytnica severným úpätím na Donovaly, kde sa pripája na magistrálu Cesta hrdinov SNP.

</doc>
<doc id="675133" url="https://sk.wikipedia.org/wiki?curid=675133" title="Kochuľa">
Kochuľa

Kochuľa môže byť:

</doc>
<doc id="675134" url="https://sk.wikipedia.org/wiki?curid=675134" title="Hroznové víno">
Hroznové víno



</doc>
<doc id="675137" url="https://sk.wikipedia.org/wiki?curid=675137" title="Dávid Hancko">
Dávid Hancko

Dávid Hancko je profesionálny slovenský futbalista hrajúci za španielsky klub Atlético Madrid. Hráva na pozícii stredného a ľavého obrancu.
Klubová kariéra.
Dávid Hancko debutoval v prvej futbalovej lige v drese klubu MŠK Žilina 12. marca 2016. Za krátky čas sa presadil do základnej zostavy a prestúpil do klubu talianskej Serie A Fiorentina. V roku 2018 sa dostal do zoznamu 50 mladých hráčov, ktorých sa podľa UEFA oplatí sledovať. Taktiež získal Cenu Petra Dubovského za najlepšieho hráča Slovenska do 21 rokov. V drese Fiorentiny sa však výraznejšie nepresadil a po piatich zápasoch klub hráča poskytol na hosťovanie do mužstva AC Sparta Praha. Hanckova hra klub zaujala, po roku došlo k predĺženiu hosťovania a následne k trvalému prestupu. V drese Sparty Praha vyhral v sezóne 2019/20 český MOL Cup, v sezóne 2020/21 sa pričinil kľúčovým gólom o postup do vyraďovacej časti Konferenčnej ligy UEFA a v sezóne 2021/22 vyhral aj najvyššiu českú ligu.
Feyenoord Rotterdam.
22. augusta 2022 sa Hancko dohodol s holandským klubom Feyenoord Rotterdam na štvorročnom kontrakte. O päť dní na to debutoval v Eredivisii proti FC Emmen, v zápase si pripísal hneď jednu asistenciu. O dva týžďne neskôr strelil svoj prvý gól za Feyenoord v Európskej lige UEFA do siete Sturmu Graz. Počas sezóny 2022/23 Hancko odohral za Feyenoord všetky zápasy. Výrazne tak pomohol tímu vyhrať holandskú ligu, čo znamenalo aj priamy postup do Ligy Majstrov.
19. septembra 2023 Hancko debutoval v Lige Majstrov. 4. októbra si v nej pripísal aj prvý gól, ktorý namieril do siete Atlética Madrid. V sezóne 2023/24 Hancko takisto odohral každý zápas za Feyenoord. Tentoraz sa mu s tímom podarilo vyhrať holandský KNVB Cup.
V lete 2024 bol Hancko uvedený v zozname Top 100 najväčších prestupových hviezd. 4. augusta vyhral s tímom Johan Cruyff Shield po penaltovom rozstrele proti PSV Eindhoven. V Lige Majstrov 2024/25 dostal Hancko úlohu kapitána. Feyenoord postúpil do vyraďovacej fázy, kde porazili AC Miláno a dostali sa do osemfinále, v ktorom ich vyradilo Inter Miláno. V druhom zápase proti AC bol slovenský kapitán Feyenoordu menovaný za najlepšieho hráča zápasu.
Atlético Madrid.
23. júla 2025 klub La Ligy Atlético Madrid oznámil dohodu s Feyenoordom o prestupe Hancka. Deň pred oznámením bola jeho dohoda so saudskoarabským klubom Al-Nassr oneskorene zrušená po tom, čo sa pridal na tréningové sústredenie s tímom. Správanie saudskoarabského klubu k Hanckovi bolo jeho doterajším klubom Feyenoordom označené za škandalózne. So španielskym klubom podpísal päťročnú zmluvu a stal sa tak prvým Slovákom v histórii hrajúci za Atlético.
Hancko debutoval za Atlético 3. augusta 2025 v prípravnom zápase proti portugalskému FC Porto, keď nastúpil ako náhradník v 45. minúte. V La Lige debutoval 17. augusta proti Espanyolu. V tejto súťaži pravidelne nastupoval v základnej zostave. Svoj prvý gól za klub strelil 9. decembra 2025 do siete jemu známemu PSV Eindhoven v Lige Majstrov.
Reprezentačná kariéra.
Dávid Hancko bol pravidelne nominovaný do juniorských medzinárodných súťaží. V seniorskej reprezentácii debutoval 13. októbra 2018 proti Česku. 11. júna 2019 strelil svoj prvý gól za seniorov do siete Azerbajdžanu. S národným tímom postúpil na Majstrovstvá Európy v rokoch 2020 a 2024. V druhom prípade, vďaka výhre nad Belgickom a remíze s Rumunskom sa s mužstvom prebojoval do vyraďovacej časti, kde boli v prvom kole po predĺžení vyradení Anglickom.
Štatistiky.
"Aktuálne k 28.10.2025."

</doc>
<doc id="675138" url="https://sk.wikipedia.org/wiki?curid=675138" title="Som mama">
Som mama

Som mama môže byť:

</doc>
<doc id="675140" url="https://sk.wikipedia.org/wiki?curid=675140" title="Víno (rozlišovacia stránka)">
Víno (rozlišovacia stránka)

Víno môže byť:

</doc>
<doc id="675141" url="https://sk.wikipedia.org/wiki?curid=675141" title="Kathryn Hahnová">
Kathryn Hahnová

Kathryn Hahnová (; * 23. júl 1973, Westchester, Illinois, USA) je americká herečka a komička. Je známa rolou Lily Lebowski z kriminálneho televízneho seriálu "Drzá Jordan" (20012007).
Detstvo a mladosť.
Hahnová sa narodila ako dcéra Karena a Billa Hahnových. Má írsky, nemecký a anglický pôvod. Pochádza z kresťanskej rodiny a vyrastala v Cleveland Heights v Ohiu. Navštevovala Northwestern University, kde študovala herectvo a tiež získala bakalársky titul. Neskôr šla študovať drámu na Yale University, kde skončila s magisterským titulom.
Kariéra.
Účinkovala vo viacerých divadlách a tiež si vyskúšala aj bábkoherectvo. V roku 2001 bola obsadená do role Lily Lebowski, ktorú špeciálne pre ňu napísal Tim Kring, v televíznom seriály "Drzá Jordan". V roku 2003 si zahrala menšiu úlohu v romantickej komédii "Ako stratiť muža za desať dní".
Po boku Cameron Diaz sa objavila vo filme "Prázdniny", z roku 2006 a v roku 2008 si zahrala po boku Kate Winslet a Leonarda DiCapria vo filme "Núdzový východ". Film získal tri nominácie na Academy Awards.
V roku 2012 získala nomináciu na televízne ocenenie "Critics' Choice Television Awards" v kategórii najlepšia hosťujúca herečka (komédia) za jej herecký výkon z televíznom seriály "Parks and Recreation". O rok neskôr, sa objavila v komédii "My sme Millerovci", kde stvárnila postavu Eddie Fitzerald.
V roku 2016 sa objavila v komédii "Matky rebelky" a objavila sa aj v pokračovaní z roku 2017. V roku 2019 získala hlavnú úlohu v televíznom seriály "Pani Fletcherová". Seriál mal sedem epizód a herecký výkon Hahnovej bol pozitívne prijatý filmovými kritikmi. O rok neskôr, sa pripojila k hereckému obsadeniu ako Mark Ruffalo, Juliette Lewis, Melissa Leo, Imogen Poots a Archie Panjabi v televíznom seriáli "Bludné kruhy".
Od roku 2021 stvárnila postavu Agnes, neskôr odhalenú čarodejnicu Agathu Harkness, v televíznom seriáli "WandaVision." Tiež je v príprave aj spin-off seriál s názvom "Agatha: House of Harkness", kde Hahnová stvárni rovnakú rolu a v hlavnej úlohe.
Súkromný život.
Od roku 2002 je vydatá za Ethana Sandlera, s ktorým má dve deti. Pár žije v Los Angeles. Vo voľnom čase Hahnová rada maľuje a praktizuje jogu.

</doc>
<doc id="675142" url="https://sk.wikipedia.org/wiki?curid=675142" title="Kathryn Hahn">
Kathryn Hahn



</doc>
<doc id="675143" url="https://sk.wikipedia.org/wiki?curid=675143" title="Kathryn Marie Hahnová">
Kathryn Marie Hahnová



</doc>
<doc id="675144" url="https://sk.wikipedia.org/wiki?curid=675144" title="Kathryn Marie Hahn">
Kathryn Marie Hahn



</doc>
<doc id="675145" url="https://sk.wikipedia.org/wiki?curid=675145" title="Obilnina">
Obilnina



</doc>
<doc id="675146" url="https://sk.wikipedia.org/wiki?curid=675146" title="Kukurica (rozlišovacia stránka)">
Kukurica (rozlišovacia stránka)

Kukurica môže byť:

</doc>
<doc id="675148" url="https://sk.wikipedia.org/wiki?curid=675148" title="Jozef Čierny">
Jozef Čierny

Jozef Čierny môže byť:

</doc>
<doc id="675149" url="https://sk.wikipedia.org/wiki?curid=675149" title="Obiloviny">
Obiloviny



</doc>
<doc id="675150" url="https://sk.wikipedia.org/wiki?curid=675150" title="Zbožie">
Zbožie

Zbožie môže byť:

</doc>
<doc id="675151" url="https://sk.wikipedia.org/wiki?curid=675151" title="Zbožiny">
Zbožiny



</doc>
<doc id="675152" url="https://sk.wikipedia.org/wiki?curid=675152" title="Jedlé obilie">
Jedlé obilie



</doc>
<doc id="675153" url="https://sk.wikipedia.org/wiki?curid=675153" title="Triticale">
Triticale



</doc>
<doc id="675154" url="https://sk.wikipedia.org/wiki?curid=675154" title="Obiliny">
Obiliny



</doc>
<doc id="675155" url="https://sk.wikipedia.org/wiki?curid=675155" title="Pohánka obyčajná">
Pohánka obyčajná



</doc>
<doc id="675156" url="https://sk.wikipedia.org/wiki?curid=675156" title="Kochuľa (Donovaly)">
Kochuľa (Donovaly)

 
Kochuľa () je vrch v Starohorských vrchoch. Leží nad obcou Donovaly, približne severovýchodne od Banskej Bystrice.
Poloha.
Nachádza sa nad Korytnickou dolinou, na severnom okraji pohoria. Vrch leží v Banskobystrickom kraji, na území okresu Banská Bystrica a v katastrálnom území obce Donovaly. Na vrchol nevedie značená trasa a jeho severným úpätím vedie v trase cesty I/59 medzinárodná cesta E 77. Vrch leží na území Národného parku Nízke Tatry. 
Opis.
Kochuľa je výškovo nevýrazný vrch na severnom okraji Starohorských vrchov. Niektoré zdroje uvádzajú jeho výšku s hodnotou , iné Južne ležiaci hlavný hrebeň s vrcholom Kečka () oddeľuje sedlo, východne susedí Baba (), severne Magura (), západným smerom vrch Baník () a juhozápadne Barania hlava (). Vrch odvodňujú prítoky Korytnice, ústiacej do rieky Revúca v povodí Váhu. Najbližším sídlom sú západne ležiace Donovaly, severovýchodným smerom leží osada Korytnica-kúpele a severne obec Liptovská Osada.
Výhľady.
Vrchol je pokrytý súvislým hustým lesom, ktorý znemožňuje rozhľad. Relatívne nízku Kochuľu obkolesujú omnoho vyššie masívy, preto z miest s redšou vegetáciou je vidieť najmä susedný hrebeň Starohorských vrchov, masív Prašivej a priľahlú Veľkú Fatru.
Prístup.
Na vrchol nevedie značená trasa a najbližšou je červeno značená magistrála Cesta hrdinov SNP, vedúca z Donovál južne ležiacim hrebeňom a vrcholom Kečky.

</doc>
<doc id="675157" url="https://sk.wikipedia.org/wiki?curid=675157" title="Pohánka strelovitá">
Pohánka strelovitá



</doc>
<doc id="675159" url="https://sk.wikipedia.org/wiki?curid=675159" title="Fischerova projekcia">
Fischerova projekcia

Fischerova projekcia je dvojdimenzionálna reprezentácia trojdimenzionálnych organických molekúl pomocou projekcie. Vymyslel ju Emil Fischer v roku 1891. Fischerova projekcia bola pôvodne navrhnutá pre zobrazovanie sacharidov v organickej chémii a biochémii. Jej využitie mimo sacharidov sa neodporúča, keďže toto zobrazenie môže byť nejasné a občas mätúce.
Dohody.
Všetky väzby v reťazci, okrem koncových, sú zobrazené ako zvislé alebo vodorovné čiary. Uhlíková kostra sa zobrazuje zvislo. Uhlíkové atómy sa niekedy nezakresľujú a sú reprezentované stredom krížiacich sa čiar. Uhlík označený číslom 1 (C1) sa zakresľuje navrchu. U aldóz je C1 aldehydový uhlík, u ketóz je C1 najbližší ku ketónovemu uhlíku, ktorý je typicky na C2 pozícii.
Všetky vodorovné väzby by mali byť vo Fischerovej projekcii naklonené smerom k pozorovateľovi. Molekuly s jednoduchou tetraédrickou geometriou sa dajú ľahko otáčať v priestore, aby platila táto podmienka. Monosacharidy s tromi uhlíkovými atómami (triózy), napríklad -glyceraldehyd vyobrazený vyššie, majú tetraédrickú geometriu, v strede ktorej je C2, a môžu byť otočené v priestore tak, aby uhlíková kostra bola zvislo, C1 bol navrchu a vodorovné väzby spájajúce C2 s -H a -OH boli naklonené smerom k pozorovateľovi. U koncových uhlíkových atómov (CHO a CH2OH) sa vodorovné väzby nezakresľujú.
Pri vytváraní Fischerovej projekcie monosacharidov s vyšším počtom uhlíkov než tri však nie je možné molekuly otočiť tak, aby boli všetky vodorovné väzby naklonené smerom k pozorovateľovi. Po otočení molekuly tak, aby obe vodorovné väzby na C2 boli naklonené k pozorovateľovi, budú vodorovné väzby C3 zvyčajne otočené opačným smerom (od pozorovateľa). Po zakreslení väzieb C2 je potom nutné otočiť molekulu o 180° okolo zvislej osi pred tým, než sa zakreslia väzby C3. Pri prípadných ďalších uhlíkoch je nutné tento proces zopakovať.
Toto naznačuje, že vo väčšine prípadov nie je Fischerova projekcia presnou reprezentáciou skutočnej 3D konfigurácie molekuly. Dá sa nad ňou uvažovať ako nad projekciou modifikovanej verzie molekuly, ideálne otočenou na niektorých miestach na jej uhlíkovej kostre. Lineárna forma molekuly -glukózy, ktorej vodorovné väzby C2 sú otočené voči pozorovateľovi, by mala väzby na C3 a C5 otočené od pozorovateľa, takže jej presný zápis by neodpovedal Fischerovej projekcii. Pre presnejší zápis lineárnych molekúl je možné použiť Nattovu projekciu.
Podľa pravidiel IUPAC by mali byť všetky vodíkové atómy explicitne zakreslené, obzvlášť atómy vodíka na koncových skupinách sacharidov. V tomto je Fischerova projekcia odlišná od štruktúrnych vzorcov.
Príklad.
Nižšie sú zobrazené tri spôsoby reprezentácie -glukózy. Prvým z nich je Fischerova projekcia, kde sú zapísané i všetky uhlíkové atómy. Druhým z nich je takisto Fischerova projekcia, ale atómy uhlíka nie sú zobrazené explicitne. Namiesto toho sú reprezentované miestom, kde sa krížia zvislé a vodorovné väzby. Posledným je Nattova projekcia, pri ktorej je uhlíková kostra reprezentovaná lomenou čiarou a pomocou klinov je naznačené priestorové usporiadanie vodíkových atómov a hydroxylových skupín.
Proces tvorby Fischerovej projekcie je možné vizualizovať i nasledovne: 
Pri zakreslení -glukózy musí byť C1 (aldehydový) úplne navrchu a vodorovné väzby C2 musia byť naklonené k pozorovateľovi. Pozorovateľ sa teda musí pozerať na molekulu sprava. V tom prípade sú však vodorovné väzby na C3 otočené od pozorovateľa, takže buď je nutné sa na molekulu pozrieť zľava, alebo túto skupinu otočiť o 180° podľa zvislej osi. Uhlík C4 pri pohľade sprava takisto smeruje k pozorovateľovi a uhlík C5 je nutné znovu otočiť (alebo sa znova pozrieť zľava). Molekula na druhom obrázku má uhlíky C3 a C5 otočené okolo zvislej osi tak, aby smerovali doprava (smerom k pozorovateľovi). Tretia molekula potom reprezentuje to, čo vidí pozorovateľ a posledná je odpovedajúca Fischerova projekcia.
Použitie.
Fischerova projekcia sa v biochémii a organickej chémii najčastejšie používa na reprezentáciu monosacharidov. Takisto je možné ju použiť na zápis aminokyselín a iných molekúl, ale to sa neodporúča podľa odporúčení IUPAC z roku 2006.
Fischerova projekcia sa dá použiť na rozlíšenie medzi - a - molekulami. Podľa definície má Fischerova projekcia na predposlednom uhlíkovom atóme -cukrov vodíkový atóm vľavo a hydroxylovú skupinu vpravo. -Cukry majú vodíkový atóm vpravo a hydroxylovú skupinu vľavo.
Iné zápisy.
Haworthova projekcia je podobný chemický zápis, ktorý sa používa na reprezentáciu cukrov v kruhovej podobe. Skupiny na pravej strane Fischerovej projekcie odpovedajú skupinám pod rovinou kruhu v Haworthovej projekcii. Fischerova projekcia by sa nemala zamieňať s Lewisovými štruktúrami, ktoré neobsahujú informácie ohľadne trojdimenionálnej geometrie. Klinové vzorce sa používajú u väčšiny oranických zlúčenín na zdôraznenie stereochémie a na zápis konkrétnych konformácii otočiteľných väzieb sa používa Newmanova projekcia.

</doc>
<doc id="675160" url="https://sk.wikipedia.org/wiki?curid=675160" title="Pohánka siata">
Pohánka siata



</doc>
<doc id="675161" url="https://sk.wikipedia.org/wiki?curid=675161" title="Jozef Čierny (herec)">
Jozef Čierny (herec)

Jozef Čierny (* 21. marec 1911, Bodorová – † 26. apríl 1979, Bratislava) bol slovenský herec.
Pochádzal z maloroľníckej rodiny a pracoval vo viacerých zamestnaniach, popri ktorých sa venoval ochotníckemu divadlu. Príležitostne pracoval ako osvetľovač, neskôr tiež ako asistent réžie v Československom štátnom filme. Postupne sa stal divadelným hercom na plný úväzok v divadlách v Martine Prešove, Nitre a Bratislave. Jeho výzor ho predurčoval na divadelné a filmové úlohy prísnych, autoritatívnych postáv.

</doc>
<doc id="675164" url="https://sk.wikipedia.org/wiki?curid=675164" title="Tritikále">
Tritikále



</doc>
<doc id="675165" url="https://sk.wikipedia.org/wiki?curid=675165" title="Žitovec">
Žitovec



</doc>
<doc id="675169" url="https://sk.wikipedia.org/wiki?curid=675169" title="155mm 52kal. ShKH ZUZANA 2">
155mm 52kal. ShKH ZUZANA 2



</doc>
<doc id="675170" url="https://sk.wikipedia.org/wiki?curid=675170" title="D.N.A. Production">
D.N.A. Production



</doc>
<doc id="675174" url="https://sk.wikipedia.org/wiki?curid=675174" title="Baník (vrch v Starohorských vrchoch)">
Baník (vrch v Starohorských vrchoch)

 
Baník () je vrch v Starohorských vrchoch. Leží nad obcou Donovaly, približne severovýchodne od Banskej Bystrice. Na jeho severných svahoch sa nachádza lyžiarske stredisko "Záhradište".
Poloha.
Nachádza sa nad centrom Donovál, v hlavnom hrebeni, na severnom okraji pohoria. Vrch leží v Banskobystrickom kraji, na území okresu Banská Bystrica a v katastrálnom území obce Donovaly. Poblíž vrcholu vedie Cesta hrdinov SNP, no tiež prístupová cesta do osady Bully. Nachádza sa v ochrannom pásme Národného parku Nízke Tatry. 
Opis.
Baník je výrazne poznačený ľudskou prítomnosťou. Severnými svahmi vedú lyžiarske vleky a lanovky až k samotnému vrcholu, kde je len malý pozostatok porastu. Hrebeňom navyše vedie cesta do osady Bully, popri ktorej prechádzajú turistické trasy a stojí tu tiež telekomunikačný stožiar. Severným smerom leží vrch Zvolen () a Nová hoľa (), východne susedí Magura (), Kochuľa () a Barania hlava (), južne Hrubý vrch (), juhozápadne Bukovec () a severozápadne Motyčianska hoľa (). Južná a západná časť hrebeňa patrí do povodia Hrona, kam smeruje Starohorský potok, odvodňujúci celú oblasť. Severovýchodné svahy odvodňujú prítoky Korytnice, ústiacej do rieky Revúca v povodí Váhu. Priamo na svahoch sa rozprestiera osídlenie obce Donovaly.
Výhľady.
Odlesnený vrchol ponúka kruhový rozhľad na okolité končiare. Dobre viditeľné sú okolité Starohorské vrchy, no tiež masív Prašivej, priľahlá Veľká Fatra a časť Kremnických vrchov.
Prístup.
V blízkosti vrcholu vedie cesta i červeno značená magistrála Cesta hrdinov SNP, vedúca z blízkeho sedla Donovaly na Kečku. V blízkom rázcestí sa pripájajú značené trasy zo strediska Šachtičky a obce Baláže.

</doc>
<doc id="675177" url="https://sk.wikipedia.org/wiki?curid=675177" title="Bukovec (vrch v Starohorských vrchoch)">
Bukovec (vrch v Starohorských vrchoch)

 
Bukovec () je vrch v Starohorských vrchoch. Leží nad obcou Motyčky, približne severne od Banskej Bystrice. 
Poloha.
Nachádza sa na severnom okraji centrálnej časti pohoria. Vrch leží v Banskobystrickom kraji, na území okresu Banská Bystrica a v katastrálnom území obce Motyčky. Na vrchol nevedie značená trasa a jeho severozápadným úpätím vedie v trase cesty I/59 medzinárodná cesta E 77. Vrch leží v ochrannom pásme Národného parku Nízke Tatry.
Opis.
Bukovec leží mimo hlavného hrebeňa, zo severu ohraničený Môcovskou, zo západu Starohorskou a z juhu Bukovskou dolinou. Východným smerom je sedlom prepojený s masívom Hrubého vrchu (), južne susedí vrch Krčahy (), západným smerom vrch Šturec () a severným Motyčianska hoľa () a Baník (). Vrch leží v povodí Hrona, kam smeruje Starohorský potok a jeho prítoky, odvodňujúce celý masív. Na severnom úpätí leží osada Jergaly, na západnom Motyčky, juhovýchodne sa nachádza osada Kalište a severovýchodne obec Donovaly.
Výhľady.
Bukovec je pokrytý nesúvislým porastom, vo vrcholovej časti horskou lúkou. Z nej sú výhľady na okolité vrchy pohoria, no tiež hlavný hrebeň Veľkej Fatry, časť Kremnických vrchov a masív Prašivej. Pri vhodných podmienkach sú viditeľné aj Veporské vrchy, Poľana a Javorie.
Prístup.
Na vrchol nevedie značená trasa a preto je prístupný lesnými chodníkmi z okolitých sídiel.

</doc>
<doc id="675178" url="https://sk.wikipedia.org/wiki?curid=675178" title="Zoznam zvolených senátorov za Slovensko v parlamentných voľbách v roku 1935">
Zoznam zvolených senátorov za Slovensko v parlamentných voľbách v roku 1935

Vo voľbách do Národného zhromaždenia Republiky československej v roku 1935, ktoré sa konali 19. mája 1935, bolo za územie Slovenskej krajiny zvolených 30 senátorov v štyroch volebných obvodoch (VIII. volebný kraj so sídlom v Turčianskom Svätom Martine, IX. volebný kraj so sídlom v Liptovskom Svätom Mikuláši, X. volebný kraj so sídlom v Prešove a XI. volebný kraj so sídlom v Nových Zámkoch). Napriek tomu, že volebný zákon slovenským volebným krajom pripisoval 31 kresiel v 300-člennom senáte, v dôsledku komplikovaného voleného systému a presúvania "zvyškových" hlasov medzi volebnými krajmi (aj medzi českými a slovenskými) bolo za Slovensko zvolených len 30.

</doc>
<doc id="675184" url="https://sk.wikipedia.org/wiki?curid=675184" title="Al Niyat">
Al Niyat



</doc>
<doc id="675185" url="https://sk.wikipedia.org/wiki?curid=675185" title="Alniyat">
Alniyat



</doc>
<doc id="675189" url="https://sk.wikipedia.org/wiki?curid=675189" title="Harpokratión">
Harpokratión

Harpokratión () môže byť:

</doc>
<doc id="675195" url="https://sk.wikipedia.org/wiki?curid=675195" title="Veľká hviezdokopa v Herkulovi">
Veľká hviezdokopa v Herkulovi



</doc>
<doc id="675199" url="https://sk.wikipedia.org/wiki?curid=675199" title="Podobnosť (geometria)">
Podobnosť (geometria)

Podobnosť je geometrické zobrazenie jedného geometrického útvaru na iný útvar rovnakého tvaru. Dva geometrické útvary v euklidovskom priestore sú podobné, ak majú obidva rovnaký tvar. Presnejšie povedané, jeden je totožný s tvarom získaným ako výsledok rovnomerného zmenšenia alebo zväčšenia druhého a jeho prípadného otočenia, posunutia, či zrkadlenia (osovej súmernosti). Príkladom možnej podobnosti je aj rovnoľahlosť.
Koeficient podobnosti.
Pomer vzdialenosti medzi dvoma bodmi daného geometrického útvaru a vzdialenosti medzi dvoma zodpovedajúcimi bodmi iného geometrického útvaru (referenčného) je pre každú takúto dvojicu bodov rovnaký a nazýva sa koeficient podobnosti. Podobnosť zachováva veľkosť uhlov a pomer dĺžok úsečiek geometrického útvaru.
Podobnosť je špeciálnym prípadom afinného zobrazenia. Špeciálnym prípadom podobnosti, keď je koeficient podobnosti rovný 1, je zhodnosť.

</doc>
<doc id="675202" url="https://sk.wikipedia.org/wiki?curid=675202" title="Svetový pohár v alpskom lyžovaní 2021/2022">
Svetový pohár v alpskom lyžovaní 2021/2022

Svetový pohár v alpskom lyžovaní 2021/2022 bol 56. ročník Svetového pohára v alpskom lyžovaní usporiadaný Medzinárodnou lyžiarskou federáciou. Sezóna svetového pohára sa začala 23. októbra 2021 v Söldene, Rakúsku a skončila sa 20. marca 2022 v Courchevel a Méribel, Francúzsku. Počas februára 2022 sezónu prerušili Zimné olympijské hry v Pekingu.
Alexis Pinturault a Petra Vlhová boli obhajcami celkového prvenstva, ale víťaz celkovej klasifikácie mužov bol Marco Odermatt a Mikaela Shiffrinová získala veľký glóbus už po štvrtýkrát.
1. marca 2022 rozhodla Medzinárodná lyžiarska federácia po diskusii s Medzinárodný olympijským výborom s okamžitou platnosťou zakázať lyžiarom z Ruska a Bieloruska štartovať na medzinárodných lyžiarskych súťažiach kvôli Ruskej invázii na Ukrajinu.

</doc>
<doc id="675203" url="https://sk.wikipedia.org/wiki?curid=675203" title="Svetový pohár v alpskom lyžovaní 2022">
Svetový pohár v alpskom lyžovaní 2022



</doc>
<doc id="675214" url="https://sk.wikipedia.org/wiki?curid=675214" title="Pekinský národný štadión">
Pekinský národný štadión



</doc>
<doc id="675216" url="https://sk.wikipedia.org/wiki?curid=675216" title="Národný štadión">
Národný štadión

Národný štadión môže byť:

</doc>
<doc id="675218" url="https://sk.wikipedia.org/wiki?curid=675218" title="Karosa LC 957">
Karosa LC 957

Karosa LC 957 (známejší pod označením Karosa HD 12) je model diaľkového a zájazdového autobusu, ktorý vyrábala Karosa Vysoké Mýto v rokoch 1997 až 1999. Je pokračovateľom typu LC 757.
Konštrukcia.
Autobus LC 957 je konštrukčne takmer zhodný s typom LC 757, pričom oba modely sú dokopy označované ako HD 12. LC 957 je dvojnápravový luxusný autokar so zvýšenou podlahou určený predovšetkým pre diaľkové linky alebo zájazdy. Výroba tohto vozidla prebiehala skeletovo, rovnako boli pre niektoré prvky použité lamináty. Okna, rovnako ako podlaha, strecha a oplechovanie vozidla, sú na skelet pripevnené lepením. Pod podlahou medzi nápravami sa nachádza veľký batožinový priestor s objemom 9 m³. Sedačky pre cestujúcich sú rozmiestnené 2+2, pre vstup a výstup slúžia dvoje jednokrídle výklopné dvere (prvé sú pred prednou nápravou, druhé pred zadnou nápravou). Pri druhých dverách sa nachádza spálňa vodiča.
Už základná výbava vozidla LC 957 bola bohatá. Do autobusu sú namontované systémy ABS a ASR, cestujúci môžu využívať chemický záchod, klimatizáciu, videosystém, kuchyňu, chladničku alebo kávovar.
Od vozidiel LC 757 sa typ LC 957 na prvý pohľad líši novými spätnými zrkadlami a odlišným predným čelom, ktoré sa prispôsobilo novo vyrábanej rade 900. Okrem toho má LC 957 vylepšenú konštrukciu, ktorá je odolnejšia voči korózii, ale hlavne musela byť prispôsobená prísnejším bezpečnostným normám.
Výroba a prevádzka.
Autobusy LC 957 začali byť vyrábané v roku 1997, produkcia bola ukončená v apríli 1999. Za túto dobu bolo vyrobených 19 kusov, ktoré spoločne so 76 vozidlami LC 757 dosiahli počet 95 autobusov HD 12.
Vozidlá LC 957 boli prevádzkované niekoľkými dopravcami v Česku aj na Slovensku ako zájazdové a diaľkové autobusy. Značka Karosa zanikla a v súčasnosti sa už tieto autobusy na slovenských cestách nevyskytujú.

</doc>
<doc id="675219" url="https://sk.wikipedia.org/wiki?curid=675219" title="Oligomér">
Oligomér

Oligomér je molekula zložená z niekoľkých podobných alebo identických opakujúcich sa jednotiek, ktorá sa dá teoreticky alebo skutočne odvodiť z jednotlivých kópií menšej molekuly, jej monoméru alebo monomérov. Tento názov pochádza z gréckych slov "oligo-", „niekoľko“ a "-mer", „časti“. Takéto molekuly sa takisto nazývajú oligomérne.
Chemický proces premeny monomérov na makromolekulárne komplexy s konečným stupňom polymerizácie sa nazýva oligomerizácia. Telomerizácia je oligomerizácia, ktorá prebieha za podmienok pri ktorých nastáva prenosu reťazca, čím sa obmedzuje veľkosť oligomérov. Tento koncept je však odlišný od a nemal by byť zamieňaný s tvorbou teloméry, regiónu DNA na konci chromozómu s veľkým množstvom opakovaní.
Klasifikácia.
Koncept oligoméru existuje v kontraste s konceptom polyméru, ktorý má zvyčajne veľké množstvo jednotiek, niekedy až tisíce alebo milióny. Medzi oligomérom a polymérom však neexistuje konkrétna hranica. Jedno z navrhnutých kritérií tohto rozdelenia je, či sa radikálne zmenia vlastnosti molekuly po odobraní jednej či viacerých jednotiek. V biochémii sa typicky oligomérom rozumie molekula s 2-10 jednotkami.
Oligoméry s konkrétnym počtom jednotiek sa označujú gréckou predponou odpovedajúcou danému číslo a koncovke -mér: dimér, trimér, tetramér, pentamér a hexamér teda odpovedajú molekulám s dvoma, troma, štyrmi, piatimi alebo šiestimi podjednotkami. Jednotlivé podjednotky môžu byť usporiadané ako lineárny reťazec (ako v melame, diméri melamínu), uzavretom kruhu (ako v trioxáne, cyklickom triméri formaldehydu) alebo komplexnejšej štruktúre (ako v tetrabromide telúričitom, , so stredom podobným kocke). Ak sú jednotky identické, molekula je homooligomér, inak je to heterooligomér. Príkladom homooligomérneho proteínu je kolagén, ktorý sa skladá z troch identických bielkovinových reťazcov.
Oligoméry v chémii a biochémii.
Medzi biologicky významné oligoméry patria makromolekuly ako proteíny alebo nukleové kyseliny. Napríklad hemoglobín sa vyskytuje ako tetramér (má štyri podjednotky). Oligomér tvorený aminokyselinami sa nazýva oligopeptid alebo zvyčajne len peptid. Oligosacharid je oligomér tvorený monosacharidovými jednotkami. Oligonukleotid je krátky reťazec nukleovej kyseliny, DNA alebo RNA, alebo podobné fragmenty analógov nukleových kyselín, ako je peptidová nukleová myselina či morfolín.
Jednotky oligomérov môžu byť spojené kovalentnými väzbami, čo občas vedie k presunu väzieb alebo kondenzačným reakciám, alebo slabšími väzbami, napríklad vodíkovými väzbami. V biochémii sa používa pojem multimér, ktorý označuje oligoméry proteínov, ktoré nie sú kovalentne viazané. Majoritný kapsidový proteín VP1, ktorý tvorí obal poliovírusov, je samoskladací multimér tvorený 72 pentamérmi, ktoré držia pokope pomocou lokálnych elektrických nábojov.
Mnoho olejov je takisto oligomérnych, napríklad kvapalný parafín. Zmäkčovadlá sú oligomérne estery, ktoré sa bežne používajú na zmäkčenie termoplastov ako je PVC. Dajú sa vytvoriť spojením monomérov alebo oddelením vyšších frakcií ropy. Polybutén je oligomérny olej, z ktorého sa vyrába tmel.
Zelený olej.
Ako zelený olej sa v ropnom a plynárenskom priemysle označujú oligoméry vytvorené vo všetkých C2, C3 a C4 hydrogenačných reaktoroch etylénových závodov a iných petrochemických výrobných zariadeniach. Je to zmes C4 až C20 nenasýtených a reaktívnych zložiek, ktorá je tvorená z asi 90 % alifatickými diénmi a 10 % alkánmi a alkénmi. Pri výrobe zeleného oleja je možné použiť rôzne heterogénne a homogénne katalyzátory na oligomerizáciu alkénov.

</doc>
<doc id="675220" url="https://sk.wikipedia.org/wiki?curid=675220" title="Oligomerizácia">
Oligomerizácia



</doc>
<doc id="675221" url="https://sk.wikipedia.org/wiki?curid=675221" title="Multimér">
Multimér



</doc>
<doc id="675222" url="https://sk.wikipedia.org/wiki?curid=675222" title="Karosa C 934">
Karosa C 934

Karosa C 934 je model linkového medzimestského autobusu, ktorý vyrábala Karosa Vysoké Mýto v rokoch 1996 až 2003 (od roku 1999 v modifikovanej verzii C 934E). Jedná sa o nástupcu typu C 734.
Konštrukcia.
Vozidlo C 934 je základným a tiež najrozšírenejším modelom typovej rady 900. Je to dvojnápravový autobus s polosamonosnou karosériou panelovej konštrukcie. Motor s mechanickou prevodovkou sú umiestnené za zadnou nápravou v priestore zadného panelu. C 934 konštrukčne vychádza z typu C 734, od neho sa na prvý pohlaď odlišuje zaobleným predným čelom a pomerne mohutným čelom zadným. Sedačky pre cestujúcich sú rozmiestnené 2+2 so strednou uličkou, v zadnej časti autobusu (od druhých dverí) sú umiestnené na vyvýšenej podeste. Batožinový priestor, ktorý sa nachádza pod podlahou medzi nápravami, má objem 3,5 m³. Vstup do vozidla zaisťujú dvoje dvojkrídle výklopné dvere približne rovnakej šírky. Prvé sú umiestnené pred prednou nápravou, druhé pred nápravou zadnou.
Od roku 1999 boli tieto vozidlá vyrábané v inovovanej verzii označenej ako C 934E. Najväčšou zmenou oproti klasickým autobusom C 934 je odlišné zamykanie dverí vozidla a usporiadanie strešných vetracích poklopov.
Výroba a prevádzka.
Prototyp vozu C 934 bol vyrobený už v roku 1995, sériová výroba bola zahájená o rok neskôr. V roku 1999 bol voz mierne modifikovaný a pod označením C 934E bol oficiálne vyrábaný do roku 2001. Na zvláštnu objednávku sa však vyrábal až do roku 2003. Najmä v rokoch 20022003 boli tieto autobusy vyrábané v takzvanej „severnej“ verzii pre ruské ropné a plynárenské spoločnosti. Tieto vozidlá sa vyznačovali absenciou vetracích otvorov a vylepšeným topným systémom. Celkom bolo vyrobených 1396 kusov.
Vozidlá C 934 sú určené predovšetkým pre kratšie medzimestské a regionálne linky. Dopravné podniky tieto autobusy vo veľkom počte nenakupovali. V Česku zostáva v súčasnej dobe v linkovej doprave v prevádzke 7 autobusov.

</doc>
<doc id="675224" url="https://sk.wikipedia.org/wiki?curid=675224" title="František Košarišťan">
František Košarišťan



</doc>
<doc id="675228" url="https://sk.wikipedia.org/wiki?curid=675228" title="Krčahy">
Krčahy

 
Krčahy () je vrch v Starohorských vrchoch. Leží nad obcou Motyčky, približne severne od Banskej Bystrice. 
Poloha.
Nachádza sa v centrálnej časti pohoria. Vrch leží v Banskobystrickom kraji, na území okresu Banská Bystrica a v katastrálnom území obcí Motyčky a Baláže. Na vrchol nevedie značená trasa a leží v ochrannom pásme Národného parku Nízke Tatry.
Opis.
Vrch Krčahy leží v hlavnom hrebeni, ktorý vedie z Kečky () cez Hrubý vrch na Panský diel. V tesnom susedstve je západným smerom plytkým sedlom oddelený Koškov vrch (), severne leží Bukovec (), východne Hrubý vrch (), južne Šutková a juhozápadne Jelenská skala (). Vrch leží v povodí Hrona; severné a západné svahy odvodňujú prítoky Starohorského potoka, južné a východné odvádzajú vodu potokom Ľupčica. Najbližšími sídlami sú severne ležiace Motyčky, severovýchodne sa nachádzajú Donovaly, západne Staré Hory, východne osada Kalište a južne obec Baláže.
Výhľady.
Nesúvislý porast pokrýva vrcholovú časť Krčahov, vďaka čomu je z vhodných miest možný obmedzený výhľad na okolité vrchy, no tiež Veľkú Fatru, Kremnické a Štiavnické vrchy, Javorie, Poľanu, Veporské vrchy a Nízke Tatry.
Prístup.
Na vrchol nevedie značená trasa, no južným svahom prechádza zeleno značený chodník z Donovál na Šachtičky.

</doc>
<doc id="675229" url="https://sk.wikipedia.org/wiki?curid=675229" title="Wolffov-Parkinsonov-Whiteov syndróm">
Wolffov-Parkinsonov-Whiteov syndróm

Wolffov-Parkinsonov-Whiteov syndróm (skr. WPW syndróm) je najčastejší syndróm preexcitácie komôr srdca. Jedná sa o vrodenú poruchu prevodového systému srdca, pri ktorej sa abnormálne šíri vzruch depolarizácie z predsiene srdca na komory mimo AV uzol cez tzv. prídavný Kentov zväzok. V srdci zdravého jedinca sú komory aktivované predsieňami cez tzv. Hisov zväzok v prípade aktivácie cez prídavnú dráhu, teda spomínaný Kentov zväzok vzniká na elektrokardiograme charakteristický obraz preexcitácie komôr a vzniká predispozícia na vznik vážnych aj menej vážnych porúch rytmu, synkopy a pod.
Diagnóza.
Pri WPW nevzniká viditeľné štrukturálne poškodenie srdca, preto sa diagnostika opiera o charakteristický EKG obraz s patológiami spolu s príznakmi pacienta. Na EKG potom vidíme nasledovné zmeny:

</doc>
<doc id="675230" url="https://sk.wikipedia.org/wiki?curid=675230" title="Kamenná (vrch v Bachurni)">
Kamenná (vrch v Bachurni)

Kamenná () je vrch v pohorí Bachureň, krajinnom celku Podhôľno-magurskej oblasti. Leží nad obcou Uzovské Pekľany, približne južne od Lipian. 
Poloha.
Nachádza sa v strednej časti pohoria Bachureň. Leží v Prešovskom kraji, v okrese Sabinov a zasahuje na katastrálne územie obce Rožkovany a Uzovské Pekľany. Najbližšími sídlami sú na južnom úpätí situované Uzovské Pekľany a západne ležiaci Renčišov, severne sa nachádza Dubovica, Rožkovany a Jakubova Voľa a východne Pečovská Nová Ves.
Opis.
Kamenná leží v hrebeni, ktorý vedie od vrchu Žliabky () východným smerom na Kanaše (). Severným smerom dominuje Čergovský Minčol () a vrchy Čergova, západne leží Marduňa (), Stavenec (), Žliabky () a Bachureň (), južne Skalky (), Mindžová (), Brezina () a Končistá hora () a východne Kanaše () a Kohút (). Severné svahy hrebeňa odvodňuje Voliansky potok do rieky Torysa, voda z južných odteká riečkou Malá Svinka do Hornádu. Vrcholovou časťou vedie značený turistický chodník zo Sedla pod Marduňou na rázc. Močiare. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je výnimočne možné pozorovať okolité vrcholy Bachurne, Levočské vrchy, Ľubovniansku vrchovinu, Čergov a Slanské vrchy.

</doc>
<doc id="675231" url="https://sk.wikipedia.org/wiki?curid=675231" title="Program MOL">
Program MOL



</doc>
<doc id="675234" url="https://sk.wikipedia.org/wiki?curid=675234" title="Jelenská skala">
Jelenská skala

 
Jelenská skala () je vrch v Starohorských vrchoch. Leží nad obcou Baláže, približne severne od Banskej Bystrice. 
Poloha.
Nachádza sa v centrálnej časti pohoria. Vrch leží v Banskobystrickom kraji, na území okresu Banská Bystrica a v katastrálnom území obcí Staré Hory a Baláže. Vrcholom nevedie značená trasa a leží v ochrannom pásme Národného parku Nízke Tatry.
Opis.
Jelenská skala leží v hlavnom hrebeni, ktorý vedie z Kečky () cez Hrubý vrch na Panský diel. Je najvyšším vrchom v oblasti a západne leží zachovaný bunker Mor ho z obdobia SNP. Severovýchodným susedom je v hrebeni ležiaci vrch Krčahy (), východne sa nachádza Šutková (), južne Panský diel () a Žiare () a severozápadne Stará hora (). Vrch leží v povodí Hrona; severné a západné svahy odvodňujú prítoky Starohorského potoka, z juhovýchodných odvádza vodu Banský a Selčiansky potok. Najbližšími sídlami sú severne ležiace Motyčky, západne Staré Hory, juhozápadne sa nachádza Špania Dolina a juhovýchodne obec Baláže.
Výhľady.
Vrcholovú časť pokrýva zmiešaný les, no oblasti s redšou vegetáciou umožňujú obmedzený, no ďaleký výhľad. Viditeľné sú susedné Starohorské vrchy, no tiež blízka Veľká Fatra, Kremnické a Štiavnické vrchy, Javorie, Poľana, Veporské vrchy a Nízke Tatry.
Prístup.
Na vrchol nevedie značená trasa, no východným a západným úpätím prechádzajú chodníky, z ktorých sa dá odbočiť.

</doc>
<doc id="675235" url="https://sk.wikipedia.org/wiki?curid=675235" title="Jamajské národné futbalové mužstvo">
Jamajské národné futbalové mužstvo

Jamajské národné futbalové mužstvo reprezentuje Jamajku na medzinárodných futbalových akciách ako sú Majstrovstvá sveta alebo Zlatý pohár CONCACAF.
História.
Futbalový zväz na Jamajke bol založený v roku 1910. Futbal sa začal rozvíjať v krajine ešte skôr na konci 19. storočia. Medzi najväčšie úspechy sú dve finálové účasti na Zlatom pohári CONCACAF v roku 2015 a 2017. Jamajka sa iba raz predstavila na Majstrovstvách sveta a to na MS 1998. V skupine v konkurencii Argentíny, Chorvátska a Japonska skončili na treťom mieste. Pripísali si aj jedno víťazstvo proti Japonsku keď vyhrali 2:1 no na postup to nestačilo.

</doc>
<doc id="675236" url="https://sk.wikipedia.org/wiki?curid=675236" title="Žiare">
Žiare

 
Žiare () je vrch v Starohorských vrchoch. Leží nad obcou Špania Dolina, približne severne od Banskej Bystrice. 
Poloha.
Nachádza sa v centrálnej časti pohoria. Vrch leží v Banskobystrickom kraji, na území okresu Banská Bystrica a zasahuje na katastrálne územia obcí Staré Hory, Selce a Špania Dolina. Vrcholom nevedie značená trasa, no niekoľko ich vedie v jeho blízkosti. Nachádza sa v ochrannom pásme Národného parku Nízke Tatry.
Opis.
Vrch Žiare leží v hrebeni, ktorý vedie z Kečky () cez Hrubý vrch na Panský diel. Juhozápadne sa nachádzajú sedlá Dolný a Horný Šturec, ktorými vedú rázsochy. Cez Horný Šturec pokračuje hrebeň južným smerom na Panský diel (), Dolným Šturcom pokračuje bočný hrebeň na Suchý vrch (), severozápadne leží Klopačka (), severne Jelenská skala () a východne Šutková (). Vrch patrí do povodia Hrona, kde zo severozápadných svahov odvádzajú vodu prítoky Starohorského potoka, z juhovýchodných odvádza vodu Selčiansky potok. Najbližším sídlom je juhozápadne situovaná Špania Dolina, severozápadne ležia Staré Hory a východne obec Baláže.
Výhľady.
Vrcholovú časť pokrýva riedky lesný porast, umožňujúci obmedzený rozhľad. Pozorovateľné sú okolité Starohorské vrchy, Veľká Fatra, Kremnické a Štiavnické vrchy, Javorie, Poľana, Veporské vrchy a Nízke Tatry.
Prístup.
Svahmi vrchu vedú chodníky zo všetkých strán, no tie vrchol obchádzajú. Významné križovatky Dolný a Horný Šturec ležia juhozápadne pod vrcholom. 

</doc>
<doc id="675240" url="https://sk.wikipedia.org/wiki?curid=675240" title="Jozef Barinka">
Jozef Barinka

Jozef Barinka (* 5. september 1860, Valašské Klobouky† 1940, Slovany) bol slovenský pedagóg, osvetový pracovník a politik Slovenskej ľudovej strany v dvadsiatych rokoch 20. storočia v medzivojnovom Česko-Slovensku.
Životopis.
Jozef Barinka sa narodil do učiteľskej rodiny v obci Valašské Klobouky, v blízkosti dnešnej slovensko-českej hranice. Do školy chodil v rodnej obci a vo Valašskom Meziříčí. V Kláštore pod Znievom absolvoval učiteľský ústav. Svoju pedagogickú dráhu začal v obci Lednica. Následne pôsobil v obci Červený Kameň, odkiaľ sa presunul do obce Zubák. Ešte v období Rakúsko-Uhorskej monarchie vyvíjal aktivity proti snahám o zavedenie civilného sobášu do zákona. Zúčastňoval sa na česko-poľských poradách v Luhačoviciach. Za svoje panslavistické názory a národné presvedčenie bol niekoľkokrát vyšetrovaný.
Na začiatku 20. storočia sa spoznal s Andrejom Hlinkom a podieľal sa na zakladaní Slovenskej ľudovej strany na Strednom a Hornom Považí. Po vzniku Česko-Slovenska sa aktívne zapojil do politického boja. V prvých parlamentných voľbách v roku 1920 kandidoval za Slovenskú ľudovú stranu (ktorá išla do volieb spoločne s Českou stranou lidovou) do hornej komory parlamentu v VIII. volebnom kraji (Turčiansky Svätý Martin). Mandát senátora však nadobudol až dodatočne 11. mája 1921, keď sa mandátu vzdal František Richard Osvald. V senáte zasadal v kultúrnom a zdravotníckom výbore. V pléne najčastejšie vystupoval k školským záležitostiam.
V roku 1925 sa mal dostať do sporu s Andrejom Hlinkom. V nasledujúcich voľbách už nekandidoval a dožil v obci Slovany.

</doc>
<doc id="675243" url="https://sk.wikipedia.org/wiki?curid=675243" title="Negativity bias">
Negativity bias

Negativity bias je psychologický jav, kedy zážitky negatívnejšej povahy (napr. nepríjemné myšlienky, emócie alebo sociálne interakcie; škodlivé/traumatické udalosti) majú väčší vplyv na psychický a emocionálny stav človeka ako pozitívne alebo neutrálne zážitky. Inými slovami, niečo pozitívne bude mať vo všeobecnosti menší vplyv na správanie a vnímanie človeka ako niečo rovnako emocionálne intenzívne, no negatívne.
Ľudia majú tendenciu (1) venovať väčšiu pozornosť negatívnym zážitkom, (2) učiť sa viac z negatívnych skúseností a (3) pri rozhodovaní prikladať väčšiu váhu negatívnym ako pozitívnym informáciám. Skreslenie negativity je jedným z mnohých kognitívnych skreslení - opakovaných chýb v ľudskom myslení a rozhodovaní.
Vysvetlenie a štruktúra.
Podľa psychológov Paula Rozina a Edwarda Royzmana, ktorí sa vo svojom výskume snažili objasniť prejavy skreslenia negativity, pozostáva toto kognitívne skreslenie zo štyroch prvkov: potencie negativity, silnejúceho sklonu k negativite, dominancie negativity a negatívnej diferenciácie.
Potencia negativity znamená, že aj keď majú zážitky/udalosti rovnakú emocionálnu intenzitu, tie negatívne vnímame výraznejšie ako pozitívne. Rozin a Royzman poznamenávajú, že túto charakteristiku skreslenia negativity je možné empiricky preukázať len v situáciách s inherentnou merateľnosťou - napríklad porovnanie toho, ako pozitívne alebo negatívne interpretujeme zmenu teploty.
Zároveň sa pri negatívnych udalostiach ich vnímanie zintenzívňuje viac, čím bližšie k nim sme (v čase alebo priestore), ako je tomu v prípade pozitívnych udalostí. Sklon k negativite teda silnie viac ako sklon k pozitivite. Napríklad nadchádzajúca návšteva zubára (príklad negatívnej skúsenosti) je vnímaná viac negatívnejšie, čím bližšie je daný dátumu, než je blížiaca sa párty vnímaná pozitívnejšie s blížiacim sa dňom oslavy. Rozin a Royzman tvrdia, že táto charakteristika je odlišná od potencie negativity, pretože existujú dôkazy o silnejšom sklone k negativite v porovnaní so sklonom k pozitivite aj v prípadoch, keď je samotná potencia negativity nízka.
Dominancia negativity zasa popisuje tendenciu vnímať kombináciu pozitívnych a negatívnych zážitkov/udalostí negatívnejšie, než by naznačoval súčet jednotlivých pozitívnych a negatívnych komponentov. V jazyku Gestalt - celok je negatívnejší ako súčet jeho častí.
Negatívna diferenciácia je v súlade s dôkazmi, ktoré naznačujú, že konceptualizácia negativity je prepracovanejšia a komplexnejšia ako koncepcia pozitivity. Výskum napríklad ukazuje, že pri opise afektívnych zážitkov je negatívna slovná zásoba bohatšia ako pozitívna slovná zásoba. Okrem toho sa zdá, že na označenie negatívnych emócií sa používa viac výrazov ako pri pozitívnych emóciách. Pojem negatívnej diferenciácie je v súlade s hypotézou mobilizácie a minimalizácie ktorá predpokladá, že negatívne udalosti vyžadujú väčšiu mobilizáciu kognitívnych zdrojov na zvládnutie afektívnej skúsenosti a väčšie úsilie minimalizovať dôsledky.
Dôkazy.
Sociálne úsudky a vytváranie dojmov.
Väčšina existujúcich dôkazov skreslenia negativity pochádza z výskumu sociálnych úsudkov a vytvárania dojmov, v ktorom sa ukázalo, že negatívne informácie mali zvyčajne pri hodnoteniach osôb účastníkmi výskumu väčšiu váhu ako tie pozitívne. Vo všeobecnosti, keď je ľuďom prezentovaný celý rad informácií o vlastnostiach určitého jednotlivca, tieto vlastnosti nie sú pri vytváraní konečného dojmu „spriemerované“ ani „sčítané“. Keď sa tieto črty líšia z hľadiska ich pozitivity a negativity, negatívne črty neúmerne ovplyvňujú výsledný dojem - v súlade s dominanciou negativity (pozri „Vysvetlenia“ vyššie).
Príkladom je známa štúdia Leona Festingera a jeho kolegov, ktorá skúmala kritické faktory pri predpovedaní vytvárania priateľstva; výskumníci dospeli k záveru, že to, či sa ľudia stali priateľmi alebo nie, predpovedala najlepšie ich vzájomná blízkosť. Ebbesen, Kjos a Konecni však ukázali, že samotná blízkosť nepredpovedá vytváranie priateľstva; blízkosť slúži skôr na umocnenie informácií, ktoré sú relevantné pre rozhodnutie, či nadviazať alebo nenadviazať priateľstvo. Negatívne informácie sú rovnako zosilnené blízkosťou ako pozitívne informácie. Keďže negatívne informácie majú v našom vnímaní tendenciu prevažovať nad pozitívnymi informáciami, blízkosť môže predpovedať neúspech pri vytváraní priateľstva.
Jedným z vysvetlení, prečo sa skreslenie negativity prejavuje v sociálnych úsudkoch je, že ľudia obvykle považujú negatívne informácie za viac výpovedné o charaktere danej osoby a užitočnejšie pri vytváraní celkového dojmu, ako pozitívne informácie. Toto vysvetlenie podporujú aj náznaky vyššej dôvery v presnosť dojmu, keď bol vytvorený viac na základe negatívnych vlastností ako pozitívnych vlastností. Vyššia citlivosť voči negatívnym vlastnostiam môže byť vnímaná aj ako obranný mechanizmus - podcenenie prípadného ohrozenia je pre nás rizikovejšie ako prílišná opatrnosť.
Často uvádzaný paradox - nečestný človek môže niekedy konať čestne, pričom je ale stále považovaný za prevažne nečestného; na druhej strane čestný človek, ktorý niekedy koná nečestne, bude pravdepodobne preklasifikovaný na nečestného človeka. Očakáva sa totiž, že nečestný človek bude občas čestný, no táto čestnosť nevykompenzuje predchádzajúce prejavy nečestnosti - čestnosť v tomto prípade teda nie je dôkazom čestnej povahy, ale iba absenciou nečestnosti. Čestnosť sa považuje za ľahšie poškvrneniteľnú nečestnými činmi.
Predpoklad, že negatívne informácie majú väčšiu diagnostickú presnosť, je zrejmý aj vo vzorcoch hlasovania vo voľbách. Ukázalo sa, že "volebné správanie" je vo väčšej miere ovplyvnené negatívnymi informáciami ako pozitívnymi: ľudia majú tendenciu byť viac motivovaní voliť proti kandidátovi kvôli negatívnym informáciám, ako by mali voliť kandidáta na základe pozitívnych informácií. Ako poznamenala výskumníčka Jill Kleinová, „slabé stránky charakteru boli dôležitejšie ako silné stránky pri určovaní... konečného hlasu“.
Táto diagnostická preferencia negatívnych čŕt pred pozitívnymi črtami sa považuje za dôsledok behaviorálnych očakávaní: existuje všeobecné očakávanie, že vzhľadom na sociálne požiadavky a predpisy sa ľudia budú správať pozitívne a prejavovať pozitívne črty. Naopak, negatívne správanie je odchýlkou od normy a tým pádom neočakávanejšie a výraznejšie. Relatívne väčší význam negatívnych udalostí alebo informácií znamená, že v konečnom dôsledku zohrávajú väčšiu úlohu v procese posudzovania.
Pripisovanie úmyslov.
Vo svojej štúdii psychológ Carey Morewedge zistil, že ľudia prejavujú "skreslenie negativity pri pripisovaní zámerov iných osôb". Je teda pravdepodobnejšie, že negatívne dôsledky pripisujú zámerom inej osoby viac ako v prípade pozitívnych či neutrálnych dôsledkov (pozri tiež základná atribučná chyba). V laboratórnych experimentoch Morewedge zistil, že v prípade prehry v hazardnej hre veria účastníci viac v úmyselné ovplyvnenie výsledku inou osobou, ako je tomu pri výhre, ktorá je pripisovaná skôr náhode alebo schopnostiam hráča - to aj vtedy, keď je pravdepodobnosť výhry a prehry rovnaká. Táto zaujatosť sa netýka iba dospelých. Zdá sa tiež, že deti častejšie pripisujú negatívne udalosti úmyselným príčinám.
Poznanie (cognition).
Podľa negatívnej diferenciácie sa zdá, že negatívne informácie vyžadujú väčšie kognitívne zdroje a aktivitu na spracovanie informácií ako pozitívne informácie; ľudia majú tendenciu myslieť a uvažovať viac o negatívnych udalostiach ako o pozitívnych udalostiach. Neurologické rozdiely tiež poukazujú na intenzívnejšie spracovanie negatívnych informácií: účastníci prejavujú väčšie napätie, keď čítajú o ľuďoch alebo si prezerajú fotografie ľudí, ktorí vykonávajú negatívne činy, ktoré nie sú v súlade s povahovými črtami účastníkov, než keď čítajú o pozitívnych skutkoch. Tieto výsledky zároveň poukazujú na rozdiely v spracovaní pozitívnych a negatívnych informácií v oblastiach ako je pozornosť, učenie a pamäť.
Pozornosť.
Množstvo štúdií naznačilo, že negativita je v podstate magnetom na pozornosť. Napríklad, keď dostali za úlohu vytvoriť si dojem o prezentovaných jedincoch, účastníci strávili viac času pozeraním negatívnych fotografií ako prezeraním pozitívnych fotografií. Takisto bol zaznamenaný väčší počet žmurknutí očami pri prezeraní negatívnych slov ako pozitívnych (miera žmurkania bola spojená s vyššou kognitívnou aktivitou). Zistilo sa tiež, že ľudia vykazujú intenzívnejšie reakcie po negatívnych ako pozitívnych stimuloch, vrátane rozšírenejších zreníc, väčšej tepovej frekvencie a periférneho arteriálneho tonusu.
Táto inklinácia k negatívnym informáciám je evidentná aj vtedy, keď afektívna povaha podnetov nie je relevantná pre samotnú úlohu. Hypotéza automatickej bdelosti bola skúmaná pomocou modifikovanej Stroopovej úlohy. Účastníkom bola prezentovaná séria pozitívnych a negatívnych osobnostných čŕt v niekoľkých rôznych farbách; keď sa každá vlastnosť objavila na obrazovke, účastníci mali čo najrýchlejšie pomenovať farbu. Aj keď pozitívne a negatívne prvky slov boli pre úlohu pomenovávania farieb nepodstatné, účastníci boli pomalší pri pomenúvaní farby negatívnych čŕt ako pozitívnych čŕt. Tento rozdiel v dĺžke odozvy naznačuje, že väčšia pozornosť bola venovaná spracovaniu samotnej vlastnosti, a to najmä keď bola negatívna.
Okrem štúdií žmurkania očí a pomenovania farieb Baumeister a kol. vo svojom prehľade zlých udalostí verzus dobrých udalostí poznamenali, že existujú aj ľahko dostupné dôkazy o skreslení negativity: zlé správy predávajú viac výtlačkov a veľké množstvo z úspešných románov sú plné negatívnych udalostí a zmätku. V spojení s laboratórnymi experimentmi existuje silná podpora pre názor, že negatívne informácie vo všeobecnosti priťahujú pozornosť viac ako pozitívne informácie.
Učenie a pamäť.
Učenie a pamäť sú priamymi dôsledkami spracovania vnemov: čím viac pozornosti je venovaných určitej informácii, tým je pravdepodobnejšie, že bude následne naučená a zapamätaná. Výskum týkajúci sa účinkov trestu a odmeny na učenie naznačuje, že tresty za nesprávne reakcie sú pri zlepšovaní učenia účinnejšie ako odmeny za správne reakcie – k učeniu dochádza rýchlejšie po zlých udalostiach ako po dobrých.
Dr. Pratto a John sa zaoberali účinkami afektívnych informácií na náhodnú pamäť, ako aj pozornosť pomocou svojej modifikovanej Stroopovej paradigmy (pozri časť týkajúcu sa „pozornosti“). Účastníci nielenže pomalšie pomenovávali farby negatívnych vlastností, ale tiež vykazovali lepšiu náhodnú pamäť pre prezentované negatívne vlastnosti ako pre pozitívne vlastnosti, bez ohľadu na pomer negatívnych k pozitívnym vlastnostiam v súbore.
Zámerná pamäť je tiež ovplyvnená negatívnou alebo pozitívnou kvalitou stimulov. Pri štúdiu pozitívneho aj negatívneho správania majú účastníci tendenciu si počas následného pamäťového testu spomenúť lepšie na negatívne ako pozitívne správanie Existujú tiež dôkazy, že ľudia vykazujú lepšiu pamäť na rozpoznávanie a pamäť zdroja negatívnych informácií.
Keď sú ľudia požiadaní, aby si spomenuli na nedávnu emocionálnu udalosť, ľudia majú tendenciu hlásiť negatívne udalosti častejšie ako pozitívne udalosti a predpokladá sa, že je to preto, že tieto negatívne spomienky sú výraznejšie ako tie pozitívne. Ľudia majú tiež tendenciu podceňovať, ako často zažívajú pozitívne situácie, pretože častejšie zabúdajú na pozitívne ako na negatívne emocionálne zážitky.
Rozhodovanie.
Štúdie skreslenia negativity tiež súvisia s výskumom v oblasti rozhodovania, najmä pokiaľ ide o averziu k riziku alebo averziu k strate. Pri prezentovaní situácie, v ktorej osoba buď niečo získa, alebo niečo stratí v závislosti od výsledku, je potenciálnym nákladom pripísaná väčšia váha ako potenciálnym ziskom. Väčšie zohľadnenie strát (tj. negatívnych výsledkov) je v súlade s princípom potencie negativity, ako ho opísali Rozin a Royzman. Problematike averzie voči stratám v súvislosti s rozhodovaním sa najvýraznejšie venuje Prospektová teória Daniela Kahnemana a Amosa Tverského.
Stojí však za zmienku, že vo svojom výskume nedokázali Rozin a Royzman nájsť averziu voči strate pri rozhodovaní. To je v súlade so zisteniami metanalýzy viac ako 40 štúdií o averzii voči strate, ktoré sa zameriavajú na rozhodovacie problémy s rovnako veľkými ziskami a stratami. Yechiam a Hochman (2013) vo svojom prehľade našli pozitívny vplyv strát na výkon, autonómne vzrušenie a čas odozvy v rozhodovacích úlohách, čo je podľa nich spôsobené vplyvom strát na pozornosť.
Politika.
Výskum poukazuje na koreláciu medzi politickou príslušnosťou a skreslením negativity, kedy sú konzervatívci citlivejší na negatívne podnety, a preto majú tendenciu prikláňať sa k pravicovo orientovanej ideológii, ktorá za svoje hlavné ciele považuje znižovanie hrozieb a sociálny poriadok. Jednotlivci s menším skreslením negativity majú tendenciu prikláňať sa k liberálnej politike, ako je pluralizmus, a akceptujú rôzne sociálne skupiny, ktoré by mohli chcieť zmeniť existujúcu sociálnu štruktúru a narušiť tak hodnotové status-quo.
Skreslenie negativity a fázy osobnostného vývoja.
Detstvo.
Hoci účastníci väčšiny doterajších výskumov týkajúcich sa negatívnej zaujatosti boli dospelí (najmä vysokoškolskí študenti), existuje malý počet štúdií, ktorých účasníkmi boli malé deti. Ich výsledky naznačujú, že skreslenie negativity je prítomné už od raného detstva.
Predpokladá sa, že dojčatá interpretujú nejednoznačné situácie na základe toho, ako reagujú ostatní okolo nich. Keď dospelý (napr. experimentátor alebo matka) prejavuje reakcie šťastia, strachu alebo neutrality voči cieľovým hračkám, dojčatá majú tendenciu pristupovať k hračke spojenej s negatívnou reakciou podstatne menej ako k neutrálnym a pozitívnym hračkám. Okrem toho existujú dôkazy o väčšej nervovej aktivite, keď sa dojčatám ukazovali obrázky „negatívnej“ hračky, než keď sa ukazovali „pozitívne“ a „neutrálne“ hračky. Hoci nedávna práca s 3-mesačnými deťmi naznačuje skreslenie negativity v sociálnom hodnotení, existujú aj práce naznačujúce potenciálne skreslenie pozitivity ("positivity bias") v pozornosti voči emocionálnym prejavom u dojčiat mladších ako 7 mesiacov. Prehľad literatúry vykonaný Dr. Amrisha Vaish, Tobias Grossman a Amanda Woodward naznačujú, že skreslenie negativity sa môže objaviť počas druhej polovice prvého roku dieťaťa, hoci autori tiež poznamenávajú, že výskum skreslenia negativity bol v literatúre o vývoji žalostne zanedbaný.
Starnutie a starší dospelí.
Niektoré výskumy naznačujú, že starší dospelí môžu vykazovať, aspoň v určitých situáciách, skreslenie pozitivity alebo pozitívny efekt. Teória socioemocionálnej selektivity, ktorú navrhla Laura Carstensen a kol., načrtáva posun v regulácii emócií s postupujúcim vekom, čo vedie k uprednostňovaniu pozitívnych informácií pred negatívnymi. Okrem dôkazov v prospech skreslenia pozitivity však stále existujú zdokumentované prípady starších dospelých, ktorí prejavovali skôr skreslenie negativity.

</doc>
<doc id="675248" url="https://sk.wikipedia.org/wiki?curid=675248" title="Zadný Choč">
Zadný Choč

Zadný Choč () je vrch v Chočských vrchoch. Nachádza sa východne od Valaskej Dubovej, približne severne od Ružomberka.
Poloha.
Nachádza sa v juhozápadnej časti Chočských vrchov, v geomorfologickom podcelku Choč. Leží v Žilinskom kraji, okrese Ružomberok a zasahuje na katastrálne územie obcí Valaská Dubová a Likavka. Zadný Choč je súčasťou národnej prírodnej rezervácie Choč.
Popis.
Zadný Choč leží v hrebeni, ktorý vybieha z Veľkého Choča juhozápadným smerom a v sedle Stredná Poľana sa stáčajúceho na juh cez Kýčeru (). Nevýrazný pahorok od severne ležiacej Kýčery oddeľuje plytké sedlo, severovýchodne leží Malý () a Veľký Choč (), juhovýchodne susedí Kopa (), južne Predný Choč () a západným smerom Sokol (). Severozápadné časti odvodňuje potok Choča, juhozápadné potok Biely breh, oba smerujúce do Likavky a východné svahy riečka Turík v povodí Váhu. Najbližším sídlom je západne ležiaca Valaská Dubová, severne sa nachádza Jasenová a Vyšný Kubín a juhovýchodne obec Turík.
Výhľady.
Lesný porast vrcholovej časti Zadného Choča neumožňuje rozhľad. Z menších lokalít s redšou vegetáciou na svahoch možno vidieť časť Chočských vrchov a Liptovskej kotliny, pri vhodných podmienkach aj Malú a Veľkú Fatru, Nízke i Západné Tatry.
Prístup.
Na vrchol nevedie značkovaná trasa, no do blízkeho sedla vedie prístup:

</doc>
<doc id="675249" url="https://sk.wikipedia.org/wiki?curid=675249" title="Julianne Nicholsonová">
Julianne Nicholsonová

Julianne Nicholsonová (neprechýlene Julianne Nicholson; * 1. júl 1971, Medford, Massachusetts, USA) je americká herečka.
Detstvo a mladosť.
Nicholsonová sa narodila ako najstaršia zo štyroch detí do rodiny Kate a Jamesa Nicholsonových. Navštevovala Katolícku strednú školu v meste Arlington v Massachusetts. Venovala sa modelingu, šesť mesiacov v New Yorku a neskôr aj v Paríži. Počas štúdia herectva si privyrábala ako čašníčka.
Kariéra.
Nicholsonová sa zo začiatku objavila v niekoľkých hosťujúcich úlohách televíznych seriálov. V roku 1999 stvárnila tvrdohlavú mladú feministku vo filme "Milostný list". V roku 2000 získala hlavnú úlohu vo filme "Miluj ma", kde za svoj herecký výkon získala nomináciu na ocenenie Independent Spirit Awards. O rok neskôr, ju presvedčil Steven Spielberg prijať hlavnú úlohu v mysterióznom televíznom seriály "Tí druhí". V rovnakom roku sa stala tiež súčasťou hereckého obsadenia televízneho seriálu Ally McBeal, po boku Calisty Flockhart.
Po boku Brittany Murphy sa objavila v romantickej komédii "Tajomstvo diára" z roku 2004. V rokoch 2006 až 2009 stvárnila Megan Wheeler v dvadsiatich šiestich epizódach kriminálneho seriálu "Zákon a poriadok; zločinné úmysly". Stvárnila vedľajšie úlohy v televíznych seriáloch "Impérium - Mafie v Atlantic City" a "Mystérium sexu" a hosťovala v televíznom seriály "Dobrá manželka".
V roku 2013 si zahrala menšiu úlohu vo filme "Blízko od seba", ktorý bol nominovaný na Academy Awards. Stvárnila jednu z hlavných úloh v televíznom seriály "Očitý svedok", z roku 2016. O rok neskôr, po boku Allison Janney sa objavila vo filme "Ja, Tonya".
V roku 2020 stvárnila jednu z vedľajších úloh v televíznom seriály "Outsider", ktorý bol natočený na motív knižnej predlohy od Stephena Kinga. O rok neskôr, ju odporučila Kate Winslet do úlohy Lori, v televíznom seriály "Mare z Easttownu". V seriály si zahrala po boku Winsletovej a obe herečky za svoj herecký výkon získali ocenenie Emmy. V rovnakom roku si zahrala aj vo filme "With/In: Volume 2", po boku Carly Gugino, Giny Gershon, Adrianne Palicki či Emily Mortimer.
Súkromný život.
Od roku 2004 je manželkou herca Jonathana Cakea, s ktorým má dve deti.

</doc>
<doc id="675250" url="https://sk.wikipedia.org/wiki?curid=675250" title="Šarišská galéria">
Šarišská galéria



</doc>
<doc id="675251" url="https://sk.wikipedia.org/wiki?curid=675251" title="Julianne Nicholson">
Julianne Nicholson



</doc>
<doc id="675255" url="https://sk.wikipedia.org/wiki?curid=675255" title="Paolo Villaggio">
Paolo Villaggio

Paolo Villaggio (* 30. december 1932, Janov, Taliansko† 3. júl 2017, Rím, Taliansko) bol taliansky herec, spisovateľ, režisér a komik, známy predovšetkým z komédií "Non toccare la donna bianca" a "Maléry pána účtovníka".
Životopis.
Narodil sa v Janove, detstvo prežil v chudobe počas 2. svetovej vojny.
Neskôr prešiel mnohými povolaniami, medzi nimi bol aj úradníkom v spoločnosti Italsider. Paolo Villaggio vytvoril svoju najvýraznejšiu postavu, ktorou sa stal účtovník Ugo Fantozzi.
Maurizio Costanzo v ňom objavil umelecký potenciál a v roku 1967 pozval Villaggia, aby účinkoval v kabarete v Ríme. Odtiaľ prešiel do TV relácie "Bontà loro", v ktorom jeho agresívna, zlá alebo poslušná postava dostala príležitosť.

</doc>
<doc id="675257" url="https://sk.wikipedia.org/wiki?curid=675257" title="Ugo Fantozzi">
Ugo Fantozzi

Ugo Fantozzi (* 17. júl 1934) je talianska fiktívna literárna a kinematografická postava, ktorú vymyslel a interpretoval Paolo Villaggio. Život postavy je vyrozprávaný v úspešnej sérii príbehov a filmov, ktoré napísal a interpretoval samotný herec.
Prvej knihy, kde sa objavil Ugo Fantozzi ako hlavný hrdina, z roku 1971 sa predalo viac ako milión kópií, zatiaľ čo prvý film filmovej série (1975) bol trhákom v období rokov 1974 až 1976 a bol zaradený do zoznamu 100 film italiani da salvare. Úspech sa zopakoval nasledujúci rok pri druhom filme (1976); štyridsať rokov od debutu postavy v kinematografii, v roku 2015, boli prvé dva filmy zreštaurované a opätovne uvedené do kín.

</doc>
<doc id="675258" url="https://sk.wikipedia.org/wiki?curid=675258" title="Bukov (vrch v Chočských vrchoch)">
Bukov (vrch v Chočských vrchoch)

Bukov () je vrch v Chočských vrchoch. Nachádza sa severozápadne od Lúčok, približne severovýchodne od Ružomberka.
Poloha.
Nachádza sa v západnej časti Chočských vrchov, v geomorfologickom podcelku Choč. Leží v Žilinskom kraji, na území okresu Ružomberok a na katastrálnom území obce Lúčky. Na vrchol nevedie turistická trasa a leží už mimo chráneného územia.
Popis.
Bukov leží v rázsoche, ktorá vybieha z Veľkého Choča juhovýchodným smerom. Západne susedí okrem dominanty aj Malý Choč (), juhozápadne Kopa () a Predný Choč (), južne leží Turícka Magura (), východne Magura () a severne Holica (). Bukov patrí do povodia Váhu, kam smeruje potok Teplianka, ktorej prítoky odvodňujú celý masív. Najbližšími sídlami sú juhovýchodne ležiace obce Turík a Lúčky, na severe situované Leštiny a Osádka.
Výhľady.
Vrcholový hrebeň pokrýva lesný porast, ktorý poskytuje veľmi obmedzený rozhľad. Z menších lokalít s redšou vegetáciou sú viditeľné mnohé vrchy Chočských vrchov a blízka Liptovská kotlina. Pri vhodných podmienkach vidieť Veľkú Fatru, Nízke i Západné Tatry, Skorušinské vrchy, Oravskú vrchovinu, Oravskú Maguru i Oravské Beskydy.
Prístup.
Na vrchol nevedie značkovaná trasa, červená značka z Lúčok na Veľký Choč vedie južným úpätím do sedla.

</doc>
<doc id="675260" url="https://sk.wikipedia.org/wiki?curid=675260" title="Panamské národné futbalové mužstvo">
Panamské národné futbalové mužstvo

Panamské národné futbalové mužstvo reprezentuje Panamu na medzinárodných futbalových akciách, ako sú Majstrovstvá sveta alebo Zlatý pohár CONCACAF.
História.
Futbalový zväz bol založený v roku 1937. Najväčšie úspechy Panamy sú dve druhé miesta na Zlatom pohári CONCACAF v roku 2005 a 2013. Panama sa iba raz predstavila na Majstrovstvách sveta a to na MS 2018. V konkurencii Belgicka (0:3), Anglicka (1:6) a Tuniska (1:2) skončili na poslednom mieste v skupine zo skóre 2:11.

</doc>
<doc id="675263" url="https://sk.wikipedia.org/wiki?curid=675263" title="Kopa (vrch v Chočských vrchoch)">
Kopa (vrch v Chočských vrchoch)

Kopa () je vrch v Chočských vrchoch. Nachádza sa severozápadne od Liskovej, približne severovýchodne od Ružomberka.
Poloha.
Nachádza sa v západnej časti Chočských vrchov, v geomorfologickom podcelku Choč. Leží v Žilinskom kraji, na území okresu Ružomberok a zasahuje na katastrálne územie obcí Lisková a Likavka. Na vrchol nevedie turistická trasa a masív je súčasťou NPR Choč.
Popis.
Kopa leží v rázsoche, ktorá vybieha z Veľkého Choča juhovýchodným smerom a v sedle Stredná Poľana sa stáča na juh. Severne susedí Veľký () a Malý Choč (), severozápadne Kýčera () a Zadný Choč (), južne sedlom Spuštiak oddelený Predný Choč () a východne Turícka Magura (). Kopa patrí do povodia Váhu; západné svahy odvodňuje potok Biely breh, smerujúci do Likavky, východne sa zvažujúce napájajú potok Turík. Najbližšími sídlami sú západne ležiaca Valaská Dubová, južne situované obce Likavka, Martinček a Lisková, juhovýchodne obec Turík a východne ležiace Lúčky.
Výhľady.
Vrchol Kopy i okolitý hrebeň pokrýva lesný porast, preto veľmi obmedzený výhľad umožňujú len malé lokality s nižšou vegetáciou. Z nich sú viditeľné okolité vrchy Chočských vrchov a blízka Liptovská kotlina, ojedinele tiež Malá a Veľká Fatra, Nízke a Západné Tatry a Skorušinské vrchy.
Prístup.
Na vrchol nevedie značkovaná trasa, no z rázcestia v sedle Spuštiak vedie západným úbočím modrá značka z Likavky na Strednú Poľanu.

</doc>
<doc id="675268" url="https://sk.wikipedia.org/wiki?curid=675268" title="Jakub Švec">
Jakub Švec

Jakub Švec môže byť:

</doc>
<doc id="675270" url="https://sk.wikipedia.org/wiki?curid=675270" title="Turdidae">
Turdidae



</doc>
<doc id="675271" url="https://sk.wikipedia.org/wiki?curid=675271" title="Časárovo povstanie">
Časárovo povstanie

Časárovo povstanie alebo (staršie) Császárovo povstanie bolo roľnícke povstanie v Uhorsku, ktoré sa odohrávalo na východnom Slovensku a severnom Maďarsku (vtedajšia Abovská, Boršodská, Turnianska, Zemplínska, Šarišská, Gemerská a Spišská stolica) v rokoch 16311632.
Povstanie vypuklo v polovici augusta 1631 v Abovskej stolici a možno ho rozdeliť do dvoch fáz. V prvej bezprostrednou príčinou bola nespokojnosť s rabovaním cisárskych vojsk po porážke Betlenovho povstania, obyvateľstvo „ich muselo zásobovať potravinami a krmivom, vykonávať pre nich rôzne služby a znášať násilnosti.“ O zlej situácii obyvateľstva svedčí list budínskeho pašu uhorskému palatínovi Mikulášovi Esterházihu z roku 1631: „Táto úbohá rája musí vydržiavať dve armády [turecká a uhorská] ako stádo oviec, ktoré dáva na dve strany mlieko. Vy ju tak utláčate, že nielenže nemôže vyživiť dve armády, ale ani sama seba.“, hoci stoličná šľacha tvrdila, že povstanie vzniklo „‚bez akejkoľvek príčiny a spôsobu‘“. Poddaní sa začali organizovať v rámci už existujúcej sedliackej stolice a cez jej kapitána Petra Časára predložili požiadavky (zastavenie lapačky, odchod vojsk a ukončenie trestania sedliakov za organizovanie) košickému vicegenerálovi Jánovi Bornemisovi. Zároveň sa pokúšali získať podporu stoličnej šľachty a Juraja I. Rákociho, „pričom od oboch dostali neurčité, no povzbudzujúce odpovede.“, hľadali kontakty aj s Osmanmi. Na začiatku roka 1632 sa povstalci neúspešne pokúsili získať aj podporu spišských baníkov. Čásara po doručení petície dal Bornemisa zajať, odsúdiť a 4. marca 1632 (po dvojdňovom mučení) popraviť.
Druhá fáza povstania začala po Časárovej poprave obliehaním Košíc a vtedy sa povstanie rozšírilo na ďalšie stolice. Stoličná šľachta čiastočne, kvôli protihabsburským postojom, sympatizovala s povstalcami, výrazne proti povstaniu bol palatín Mikuláš Esterházi. Povstalecké jednotky mali v tom čase okolo 10 000 mužov. Stolice boli prinútené vyhlásiť insurekciu, insurgenti sa však snažili s povstalcami dohodnúť a zajatcov púštali domov a povstalci insurgentov (podľa svedectva košického kapitána Mikuláša Forgáča) prijímali medzi seba. Oddiely vedené Ambrušom Naďom začali ustupovať smerom do Sedmohradska (očakávali podporu Juraja I. Rákociho), ten však proti nim zasiahol a v bojoch pri Nyírbátore ich 10. apríla 1632 náhlym prepadom s využitím diel porazil. Zajatcov nechal popraviť alebo zohaviť (odrezanie nosa a uší).
V prvej fáze bolo povstanie umiernené (cieľom „nebola reforma poddansko-zemepanských vzťahov či nejaké iné sociálne zmeny“), čo ilustruje povstalecká prísaha: „‚Nebudeš útočiť bez príčiny a bez spôsobu ani na cisára ani na zemepána ani na stolicu, ale budeš hotový zomrieť za pravú vieru, za našu krajinu, pokiaľ ti bude hlava sedieť na pleciach a útočiť len na tých, ktorí ťa pri stolici bez dôvodu prenasledujú.‘“ Časť povstalcov okrem iného verila „že cisár už vydal patent, podľa ktorého budú musieť pracovať iba 1 deň v týždni. Šľachta ho však zatajila a nechcela ho vydať.“ Druhá fáza bola radikálnejšia, ale ani tá neskĺzla k anarchii.

</doc>
<doc id="675275" url="https://sk.wikipedia.org/wiki?curid=675275" title="Dylan O'Brien">
Dylan O'Brien



</doc>
<doc id="675277" url="https://sk.wikipedia.org/wiki?curid=675277" title="Sociálna dilema">
Sociálna dilema



</doc>
<doc id="675279" url="https://sk.wikipedia.org/wiki?curid=675279" title="Chrám svätých apoštolov Petra a Pavla">
Chrám svätých apoštolov Petra a Pavla

Chrám svätých apoštolov Petra a Pavla môže byť:

</doc>
<doc id="675280" url="https://sk.wikipedia.org/wiki?curid=675280" title="Louis Silvie Zamperini">
Louis Silvie Zamperini



</doc>
<doc id="675290" url="https://sk.wikipedia.org/wiki?curid=675290" title="Turícka Magura">
Turícka Magura

Turícka Magura () je vrch v Chočských vrchoch. Nachádza sa západne od Lúčok, približne severovýchodne od Ružomberka.
Poloha.
Nachádza sa v západnej časti Chočských vrchov, v geomorfologickom podcelku Choč. Leží v Žilinskom kraji, na území okresu Ružomberok a na katastrálnom území obce Turík a Lúčky. Na vrchol nevedie turistická trasa a leží mimo chráneného územia.
Popis.
Turícka Magura leží v rázsoche, ktorá vybieha z Veľkého Choča juhovýchodným smerom cez Malý Choč až na Smrekov (). Ten leží oddelený sedlom na juhovýchode, severne susedí Bukov (), severozápadne Veľký () a Malý Choč () a západným smerom Zadný Choč (), Kopa () a Predný Choč (). Vrch patrí do povodia Váhu, kam smeruje západnú časť odvodňujúci potok Turík, voda z východnej časti odteká Žimerovým potokom. Najbližšími sídlami sú východne ležiace Lúčky a južne situovaná obec Turík, juhozápadne sa nachádza Lisková.
Výhľady.
Lesnou ťažbou odlesnený vrchol umožňuje kruhový rozhľad na široké okolie. Pri vhodných podmienkach vidieť mnohé okolité vrchy Chočských vrchov, Liptovskú kotlinu, Skorušinské vrchy, Západné a Nízke Tatry, Veľkú Fatru, no tiež masív Babej hory.
Prístup.
Na vrchol nevedie značkovaná trasa a najbližšou je červená značka, vedúca severovýchodne z Lúčok na Veľký Choč. Prístup je možný odbočením cez sedlo Žimerová a následne hrebeňom na vrchol, prípadne okolitými lesnými cestami.

</doc>
<doc id="675294" url="https://sk.wikipedia.org/wiki?curid=675294" title="Smrekov (vrch v Chočských vrchoch)">
Smrekov (vrch v Chočských vrchoch)

Smrekov () je vrch v Chočských vrchoch. Nachádza sa západne od Lúčok, približne severovýchodne od Ružomberka.
Poloha.
Nachádza sa v juhozápadnej časti Chočských vrchov, v geomorfologickom podcelku Choč. Leží v Žilinskom kraji, na území okresu Ružomberok a na hranici katastrálnych území obcí Turík a Lúčky. Na vrchol nevedie značená turistická trasa a leží mimo chráneného územia.
Popis.
Smrekov zakončuje rázsochu, ktorá vybieha z Veľkého Choča juhovýchodným smerom cez Malý Choč. V masíve je v južnej a východnej bralnatej časti viacero jaskýň. Západne sa nachádza Predný Choč (), severozápadným smerom je sedlom oddelená Turícka Magura () no i Veľký Choč () a Bukov (), severne sa nachádza Magura (), východne Plieška () a Veľký Hukov () a južne Harníkov (). Vrch leží v povodí Váhu, kam smeruje západnú a južnú časť odvodňujúci potok Turík, voda z východne situovaných svahov odteká Žimerovým potokom a riečkou Teplianka. Najbližšími sídlami sú na východnom úpätí ležiace Lúčky a južne situovaná obec Turík.
Výhľady.
Podobne ako susedná Turícka Magura, je aj masív Smrekova výrazne poznačený lesnou ťažbou. Odlesnený plochý vrchol tak umožňuje kruhový kruhový rozhľad, preto vidieť mnohé okolité vrchy Chočských vrchov, Liptovskú kotlinu, Skorušinské vrchy, Západné a Nízke Tatry, Veľkú Fatru, no tiež masív Pilska.
Prístup.
Na vrchol nevedie značkovaná trasa, no až na vrchol vedú lesné cesty z obce Turík. Prístup je možný lesnými chodníkmi aj z blízkych Lúčok.

</doc>
<doc id="675302" url="https://sk.wikipedia.org/wiki?curid=675302" title="Západoázijská futbalová federácia">
Západoázijská futbalová federácia

Západoázijská futbalová federácia (, skr. WAFF) je strešná organizácia pre západoázijský futbal, futsal a plážový futbal. Federácia bola založená v roku 2001 a združuje 12 západoázijských krajín. Sídli v Ammáne v Jordánsku a jej prezidentom je princ Alí ibn Husajn. WAFF je jednou z členských federácii Ázijskej futbalovej konfederácie.
História.
WAFF bola založená 15. mája 2001. Jej zakladajúcimi členmi boli Irán, Irak, Jordánsko, Libanon, Palestína a Sýria. V roku 2009 sa k WAFF pridal Katar, Spojené arabské emiráty a Jemen. Štyri ďalšie národy západnej Ázie: Bahrajn, Kuvajt, Omán a Saudská Arábia sa pripojili v roku 2010. 10. júna 2014 opustil konfederáciu Irán ktorý sa neskôr pripojil k novovznikajúcej Stredoázijskej futbalovej asociácii. WAFF organizuje aj Majstrovstvá WAFF vo futbale ().
Členské štáty.
1 – zakladajúci člen

</doc>
<doc id="675303" url="https://sk.wikipedia.org/wiki?curid=675303" title="Katarské národné futbalové mužstvo">
Katarské národné futbalové mužstvo

Katarské národné futbalové mužstvo reprezentuje Katar na medzinárodných futbalových akciách, ako sú Majstrovstvá sveta alebo Majstrovstvá Ázie vo futbale.
História.
Futbalový zväz bol založený v roku 1960. Medzi najväčšie úspechy krajiny patrí víťazstvo na Majstrovstvách Ázie vo futbale v roku 2019. Na Majstrovstvách Ázie vo futbale 2023 budú obhajcami titulu. FIFA v roku 2010 vybrala Katar ako hostiteľa Majstrovstiev sveta vo futbale 2022. Pre Katar to bude zároveň premiéra na Majstrovstvách sveta. Budú to prvé Majstrovstvá sveta konané v arabskej krajine a turnaj sa namiesto letných mesiacov odohrá v mesiacoch november a december.

</doc>
<doc id="675304" url="https://sk.wikipedia.org/wiki?curid=675304" title="Protesty v Kazachstane v roku 2022">
Protesty v Kazachstane v roku 2022

Protesty v Kazachstane vypukli 2. januára 2022 po tom, ako došlo k prudkému nárastu cien skvapalneného ropného plynu (LPG) z 60 tenge (0,12 eura) na 120 (0,24 eura), ktorý sa v krajine vo veľkom používa ako pohonná látka. Prvé demonštrácie sa konali v západokazašskom meste Žanaozen v Mangystauskej oblasti, no rýchlo sa rozšírili po celej krajine, vrátane najväčšieho mesta Alma-Ata a hlavného mesta Nur-Sultan. Úrady už v utorok večer oznámili opätovné zlacnenie cien LPG, no protesty pokračujú aj naďalej a prerástli vo všeobecnú nespokojnosť proti autoritárskemu režimu v krajine. V stredu 5. januára prišlo v Alma-Ate aj ku prvým veľkým stretom demonštrantov s ozbrojenými zložkami, keď sa polícia pokúsila rozohnať dav slzotvorným plynom a omračujúcimi granátmi. Protestujúcim sa napriek tomu podarilo vtrhnúť do radnice, niekoľkých ďalších úradov v meste a dokonca obsadiť miestne letisko. Demonštrácie na viacerých miestach prerástli do nepokojov a násilností, podľa polície v Alma-Ate bolo podpálených viac ako 150 vozidiel polície a zdravotnej služby a poškodených bolo niekoľko stoviek obchodných, kancelárskych a stravovacích priestorov. Zranenia utrpelo podľa polície len v Alma-Ate približne 500 ľudí. V celej krajine došlo podľa stránky Netblocks.org k výpadku internetu.
Prezident Kasym-Žomart Tokajev v reakcii na protesty vyhlásil 5. januára výnimočný stav v Mangystauskej oblasti a v Alma-Ate, ale neskôr ho rozšíril na celé územie Kazachstanu. Pre upokojenie situácie odvolal úradujúcu vláda Askara Mamina a exprezident Nazarbajev odišiel z funkcie predsedu bezpečnostnej rady. Tokajev však demonštrantov označil za „teroristov vycvičených v zahraničí" a obrátil sa na krajiny Organizácie Zmluvy o kolektívnej bezpečnosti (ODKB), vojenskej aliancie vedenej Ruskom, s prosbou o poskytnutie vojenskej pomoci na „prekonanie teroristickej hrozby“. 6. januára ODKB ústami arménskeho premiéra Nikola Pašinjana oznámila, že do Kazachstanu vyšle mierové sily. Tie začali v piatok 7. januára prichádzať do krajiny, celkovo ich prišlo viac ako 3000.
Ministerstvo vnútra informovalo, že do piatku 7. januára bolo zadržaných celkovo 3000 ľudí, 26 ľudí bolo „zlikvidovaných“ a 18 zranených. Na strane bezpečnostných zložiek prišlo k 18 úmrtiam príslušníkov a 748 zraneniam. Prezident v prejave vyhlásil, že sa „viac-menej“ podarilo obnoviť poriadok po celej krajine, no na niektorých miestach stále pokračujú „protiteroristické akcie“. Zároveň dal policajtom povolenie strieľať ostrými nábojmi bez varovania.
V ďalších dňoch protesty začali postupne utíchať. Jednotky ODKB, ktoré okrem Ruska pochádzajú z Bieloruska, Arménska, Kirgizska a Tadžikistanu podľa informácií kazašskej služby Rádia Slobodná Európa strážia viaceré kľúčové body v krajine, ako letisko v Alma-Ate, kozmodróm Bajkonur a ďalšie vládne budovy. 9. januára sa rozšíril počet zadržaných na viac ako 5000 a počet mŕtvych na 164. Minister vnútra Erlan Turgumbajev na tlačovej konferencii vyhlásil, že „situácia je stabilizovaná vo všetkých oblastiach krajiny“, avšak „protiteroristická operácia stále pokračuje“. Menšie protesty sa konali iba na západe krajiny v mestách Žanaozen a Aktau.

</doc>
<doc id="675311" url="https://sk.wikipedia.org/wiki?curid=675311" title="Geraldine Chaplinová">
Geraldine Chaplinová

Geraldine Chaplinová (; * 31. júl 1944, Santa Monica, Kalifornia, USA) je americká herečka a dcéra herca Charlieho Chaplina.
Detstvo a mladosť.
Chaplinová sa narodila ako štvrté dieťa Charlieho Chaplina a prvé dieťa Oony O’Neill. Jej otec mal v tom čase päťdesiatpäť rokov a jej matka devätnásť. Má osem ďalších vlastných súrodencov a troch nevlastných.
Keď mala Chaplinová osem rokov, otec ich zobral na dovolenku do Európy. Dva dni po odchode americký generálny prokurátor James P. McGranery dal príkaz, ktorý zamietol návrat Chaplina s rodinou späť do krajiny, a tak sa Chaplin aj s rodinou presťahovali do Švajčiarska. V detstve sa naučila plynule hovoriť po francúzsky a španielsky.
Kariéra.
V sedemnástich rokoch sa začala venovať tancu a študovala dva roky balet v Anglicku. Neskôr sa prestala venovať tancu a začala sa zaujímať o modeling.
Napriek tomu, že sa objavila prvýkrát vo filme v roku 1952, svoju prvú väčšiu rolu získala v roku 1965 vo filme "Doktor Živago". Za svoj herecký výkon získala nomináciu na herecké ocenenie Zlatý glóbus v kategórii najlepší ženský objav roka. O dva roky (1967) debutovala na Broadwayi, v divadelnej hre "Líštičky". V rovnakom roku si zahrala v španielskom filme "Peppermint frappé".
V roku 1975 stvárnila nepríjemnú reportérku vo filme "Nashville", za ktorý získala svoju druhú nomináciu na Zlatý glóbus. O rok neskôr získala nomináciu na britské ocenenie BAFTA za svoj herecký výkon vo filme "Vitajte v L.A." V roku 1978 si zahrala manželku Anthonyho Perkinsa vo filme "Pamätaj si moje meno".
V 80. rokoch 20. storočia prevažne hrala vo francúzskych filmoch. V roku 1988 po boku Lindy Fiorentino, Geneviève Bujold a Keitha Carradinea hrala vo filme "Modernisti". Stvárnila tiež rolu svojej babičky Hannah Chaplin v životopisnom filme s názvom "Chaplin" z roku 1992. Za svoj herecký výkon získala tretiu nomináciu na Zlatý glóbus. O rok neskôr ju obsadil Martin Scorsese do filmu "Vek nevinnosti" a v rovnakom roku sa tiež objavila po boku herečiek Lauren Bacall a Jeanne Moreau vo filme "Raz sa stretneme".
V roku 2002 sa objavila vo filme "En la ciudad sin límites" a za svoj herecký výkon získala španielske filmové ocenenie Goya. V roku 2008 sa objavila vo vedľajšej úlohe v horore "Sirotinec" a získala nomináciu na cenu Goya. Medzitým, v roku 2006 bola ocenená Španielskou akadémiou filmových umení a vied za prínos k španielskej kinematografii. Po boku Jane Fonda sa objavila vo filme "Čo keby sme žili spoločne?" z roku 2011.
V roku 2018 si zahrala vo filme "Red Land (Rosso Istria)". Tiež sa objavila v dvoch epizódach televízneho seriálu "Koruna".
Súkromný život.
Chaplinová má za sebou dva dlhodobé vzťahy. Prvý bol so španielskym filmovým režisérom Carlosom Saurom, s ktorým má jedného syna. Ich vzťah trval v rokoch 1967 až 1979 a pár sa nezosobášil. V roku 2006 sa vydala za svojho dlhoročného partnera Patricia Castilla, s ktorým má dcéru Oonu, narodenú v roku 1986.
V roku 1978 sa stala obeťou neúspešného vydieračského sprisahania únoscov, ktorí ukradli telo jej zosnulého otca.
Od roku 2011 žije v Miami. Často však trávila čas vo svojich rezidenciách v Madride v Španielsku a v Corsier-sur-Vevey vo Švajčiarsku.

</doc>
<doc id="675312" url="https://sk.wikipedia.org/wiki?curid=675312" title="Geraldine Chaplin">
Geraldine Chaplin



</doc>
<doc id="675313" url="https://sk.wikipedia.org/wiki?curid=675313" title="Rádio Goldies">
Rádio Goldies

Rádio Goldies je slovenská rozhlasová stanica vysielajúca výhradne oldies hudbu od 50. rokov do 80. rokov minulého storočia. Vysielanie je doplnené krátkym spravodajským servisom a občasnými lifestylovými reláciami. Stanica začala vysielať v FM pásme 17. novembra 2020 spustením vysielača v Prievidzi. Na webe bol testovací stream dostupný niekoľko mesiacov predtým. Ku koncu roka 2023 vysiela na 4 frekvenciách.

</doc>
<doc id="675315" url="https://sk.wikipedia.org/wiki?curid=675315" title="West Asian Football Federation">
West Asian Football Federation



</doc>
<doc id="675316" url="https://sk.wikipedia.org/wiki?curid=675316" title="WAFF">
WAFF



</doc>
<doc id="675325" url="https://sk.wikipedia.org/wiki?curid=675325" title="Grace Carterová (speváčka)">
Grace Carterová (speváčka)

Grace Carterová (* 26. máj 1997, Londýn) je britská speváčka-skladateľka. Do povedomia sa dostala debutovým singlom „Silence“ a následne ako predskokanka na európskom turné speváčky Dua Lipa. Stanice BBC a MTV ju v roku 2019 označili za jeden z najväčších nových talentov na hudobnej scéne.
Raný život.
Grace Carterová sa narodila v Londýne a detstvo strávila v Brightone, kde v ôsmich rokoch začala spievať v kostolom zbore. Vyrastala bez otca, bola jedinou černoškou v bielej rodine a počas štúdia na Blatchington Mill School mala ťažkosti so zvládaním hnevu. V trinástich rokoch do jej života vstúpil nevlastný otec, hudobník Paul Phillips, a naučil ju ventilovať svoje emócie prostredníctvom písania piesní. Pre BBC v roku 2019 uviedla: „Dal mi gitaru a povedal: ,Čo keby si namiesto rozčuľovania sa a kričania po všetkých skúsila vypísať sa zo svojich pocitov?‘“ Carterová to označila za zlomový bod vo svojom živote.
Kariéra.
Carterová debutovala v máji roku 2017 singlom „Silence“, ktorý sa stal virálnym na Youtube a streamingových platformách, vďaka čomu upútala pozornosť manažmentu speváčky Dua Lipa a napriek iba jednej vydanej skladbe s ňou toho roku absolvovala jej európske turné ako predskokanka. Koncertovala aj s umelcami Rag'n'Bone Man, Hozier, HAIM či Lewis Capaldi.
O rok neskôr nasledoval singel „Why Her Not Me“, ktorý predchádzal vydaniu debutového EP s názvom "Saving Grace," na ktorom spolupracovala s Mikeom Deanom, producentom Beyoncé. Nahrávka ju vyniesla na tretie miesto BBC Sound Poll 2019, zoznamu najväčších nových talentov pre rok 2019, ktorý každoročne zostavujú hudobní kritici a na obdobný zoznam ju umiestnila aj hudobná stanica MTV. 
V roku 2019 vydala singel „Don't Hurt Like It Used To“. V roku 2020 vydala singel „Blame“, ktorý počas pandémie COVID-19 naspievala cez videohovor. Začiatkom novembra 2021 jej vyšiel ďalší singel „Dark Matter“.
Carterová svoju tvorbu opisuje ako „neodoslané listy“.
Osobný život.
Carterová sa naučila hrať na klavíri pomocou videí na YouTube. 
Žije v západnom Londýne.

</doc>
<doc id="675326" url="https://sk.wikipedia.org/wiki?curid=675326" title="Grace Carterová">
Grace Carterová

Grace Carterová môže byť:

</doc>
<doc id="675328" url="https://sk.wikipedia.org/wiki?curid=675328" title="António José da Costa Raposo">
António José da Costa Raposo

António José da Costa Raposo (* 8. február 1948, Santa Clara, Portugalsko) je arcibiskup Starokatolíckej cirkvi v Portugalsku (predtým nazývanej "Apoštolská episkopálna cirkev v Portugalsku") a bývalý predseda Svetovej rady národných katolíckych cirkví.
Život.
Na kňaza bol vysvätený 25. marca 1978 v Spojených štátoch amerických. Pôsobil ako duchovný Brazílskej katolíckej apoštolskej cirkvi. 28. novembra 1982 bol v Brazílii vysvätený na biskupa. V rokoch 1983 až 1984 bol biskupom v diecéze Nové Anglicko a v rokoch 1985 až 1986 biskup Toronta. Od 8. februára 1948 je arcibiskupom Starokatolíckej cirkvi v Portugalsku (predtým nazývanej "Apoštolská episkopálna cirkev v Portugalsku"). V rokoch 2003 až 2017 stál na čele Svetovej rady národných katolíckych cirkví, ktorá vznikla ako opozícia voči Utrechtskej únii starokatolíckych cirkví.

</doc>
<doc id="675329" url="https://sk.wikipedia.org/wiki?curid=675329" title="Čirok">
Čirok



</doc>
<doc id="675330" url="https://sk.wikipedia.org/wiki?curid=675330" title="Sorgum">
Sorgum



</doc>
<doc id="675331" url="https://sk.wikipedia.org/wiki?curid=675331" title="Civok">
Civok



</doc>
<doc id="675332" url="https://sk.wikipedia.org/wiki?curid=675332" title="Cirok (rozlišovacia stránka)">
Cirok (rozlišovacia stránka)

Cirok môže byť:

</doc>
<doc id="675333" url="https://sk.wikipedia.org/wiki?curid=675333" title="Cyrok">
Cyrok



</doc>
<doc id="675334" url="https://sk.wikipedia.org/wiki?curid=675334" title="Hviezdoveda">
Hviezdoveda

Hviezdoveda môže byť:

</doc>
<doc id="675335" url="https://sk.wikipedia.org/wiki?curid=675335" title="Hvezdárstvo">
Hvezdárstvo

Hvezdárstvo (príslušná osoba sa volá hvezdár) môže byť:

</doc>
<doc id="675336" url="https://sk.wikipedia.org/wiki?curid=675336" title="Turecké žito">
Turecké žito

Turecké žito alebo indické žito môže byť zastarano:

</doc>
<doc id="675337" url="https://sk.wikipedia.org/wiki?curid=675337" title="Indické žito">
Indické žito



</doc>
<doc id="675338" url="https://sk.wikipedia.org/wiki?curid=675338" title="Cirok dvojfarebný">
Cirok dvojfarebný

Cirok dvojfarebný (staršie cirok obyčajný [resp. do polovice 20. storočia v podobe: "cirok obecný"]; mimo taxonómie: sorgo; skrátene: cirok; zastarano: "turecké žito", "indické žito", "jáhly indické", "proso indiánske"; lat. "Sorghum bicolor" [tento názov bol zavedený v roku 1961], staršie "Sorg(h)um vulgare", zastarano: "Andropogon sorg(h)um") je druh zo sekcie Eusorghum (iný názov: Sorghum) rodu cirok (lat. "Sorghum", staršie aj "Sorgum"). Je to významná kultúrna rastlina, patrí napríklad medzi obilniny.
Niektorí autori rozlišujú medzi cirokom dvojfarebným a cirokom obyčajným - pozri nižšie Poznámku 5.
Etymológia.
Pôvod slova cirok pozri v článku cirok.
Opis.
Botanickými a biologickými vlastnosťami sa podobá kukurici a (najmä súkvetím) prosu.
Cirok dvojfarebný je vysoká (výška do 5 m, väčšinou 1 - 3 m), vzpriamená jednoročná tráva. 
Korene sú adventívne a koreňový systém môže siahať do hĺbky od 90 cm do 180 cm. Pri klíčení cirok dvojfarebný vytvára jeden primárny korienok. Koreňový systém má veľa koreňových vláskov.
Steblá sú vzpriamené, pevné, vysoké 0,6 až 5 m a majú priemer 5 až 30 mm. Sú vyplnené dreňou a skladajú sa z článkov prerušovaných kolienkami. Počet kolienok súvisí s dĺžkou vegetačného obdobia. Cirok dvojfarebný je tvarovo veľmi variabilný, predovšetkým pokiaľ ide o jeho steblo - môže byť hrubé, tenké, vysoké, nízke atď.
Listy sú široké, lysé, veľmi podobné listom kukurice, ale kratšie a širšie. Dlhé sú väčšinou pol metra až 0,8 metra. Majú voskový povlak, ktorý chráni rastlinu pred prílišným výparom. List je zvlnený, lebo jeho stredná časť rastie pomalšie než okraje. Ušká nie sú vyvinuté, jazýček je malý.
Súkvetie je metlina, asi 60 cm dlhá, nesúca až 6 000 kláskov. Metlina môže byť z jedného hľadiska vzpriamená, naklonená, ohnutá, z iného hľadiska voľná, stlačená alebo nakopená. Rastlina je fakultatívne opelivá. Stavbou súkvetia sa cirok dvojfarebný podobá prosu.
Zrno je uložené v kvetných plevách úplne uzatvorené alebo čiastočne obnažené. Krátko po zbere má nízku klíčivosť.
Význam.
Podľa základných skupín (pozri Systematika):
Systematika.
Jeden alebo viac druhov.
Druh cirok dvojfarebný sa v literatúre vymedzuje viacerými spôsobmi. Vymedzenie, ktoré sa v tomto článku považuje za základné, sa ďalej pomocne označuje ako cirok dvojfarebný A. Viacerí autori namiesto tohto druhu cirok dvojfarebný A (podrobnosti o jeho zložení pozri nižšie) uvádza viacero menších druhov, konkrétne: 
- 3 druhy : cirok cukrový, cirok dvojfarebný [v prvom užšom zmysle] a cirok sudánsky
-alebo 4 druhy : cirok dvojfarebný [v druhom užšom zmysle], cirok sudánsky, "Sorghum arundinaceum", "Sorghum virgatum"
-alebo 4-5 druhov : cirok cukrový, cirok metlový, cirok zrnový (= cirok dvojfarebný [v prvom užšom zmysle]), časť druhu cirok na seno, a prípadne aj druh "Sorghum cernuum" (inak radený väčšinou pod cirok zrnový)
-alebo viac (niekedy až desiatky) druhov – sú väčšinou uvedené nižšie formou komentárov k taxónom.
Nasleduje prehľad systémov. 
Základný systém.
Súčasná základná systematika je takáto (uvedené sú aj niektoré názvy zo starších systematík):&lt;br&gt;
cirok dvojfarebný [alebo obyčajný] A/ cirok A ("Sorghum bicolor" [alebo "vulgare"] A):
Poznámky:
1. Vyššie uvedené Skupiny (rasy) pestovaných cirokov sa zvyknú ďalej deliť na tzv. pracovné skupiny (angl. working groups, skr. WG). Niekedy je úroveň rás vynechaná a používa sa rovno delenie na pracovné skupiny.
2. Cirok sudánsky a "Sorghum arundinaceum" A sa niekedy spájajú do jedného taxónu pod názvom "Sorghum bicolor" subsp. "arundinaceum" B alebo pod názvom séria Spontanea.
3. "Sorghum derzhavinii" je hybrid ciroku alepského s cirokom cukrovým A.
4. V niektorých textoch sa vyskytuje druh cirok dvojfarebný E ("Sorghum bicolor" E), ktorým sa myslí:
 a) novšie: cirok dvojfarebný B okrem druhov cirok cukrový A, "Sorghum cernuum", "Sorghum durra" a "Sorghum nervosum";
 b) staršie: cirok dvojfarebný B okrem druhov cirok cukrový A, "Sorghum cernuum", "Sorghum subglabrescens" a "Sorghum japonicum" (pričom "S. japonicum" je tu poňaté dosť široko).
5. Niektorí autori rozlišujú medzi cirokom dvojfarebným ("Sorghum bicolor") a cirokom obyčajným ("Sorghum vulgare"), a to rôznymi spôsobmi. Typické príklady: 
a) cirok obyčajný je to, čo je v tomto článku označené ako cirok dvojfarebný A, zatiaľ čo cirok dvojfarebný je to, čo je v tomto článku označené ako cirok zrnový (pozri nižšie) ;
b) cirok obyčajný je to, čo je v tomto článku označené ako "Sorghum vulgare" E (="Sorghum subglabrescens"), zatiaľ čo cirok dvojfarebný je to, čo je v tomto článku označené ako cirok dvojfarebný B 
6. Staršie sa do ciroku dvojfarebného A niekedy zahŕňali aj tieto dnes samostatné druhy (posledné dva len niekedy):
- "Sorghum propinquum"
- cirok alepský ("Sorghum halepense"; vrátane "Sorghum miliaceum" a "Sorghum controversum")
- "Sorghum almum" (niekedy považovaný za súčasť druhu "Sorghum halepense"). 
V prípade zahrnutia všetkých týchto troch taxónov (t.j. "proponquum", "halapense" a "almum"), ktoré sa mimochodom v niektorých systémoch spolu označujú ako sekcia Blumenbachia rodu cirok, do ciroku dvojfarebného A, sa cirok dvojfarebný A stáva identickým so sekciou Eusorghum (iný názov: Sorghum B) rodu cirok.
Prakticky zameraný systém.
V tradičných resp. čisto prakticky zameraných systémoch sa cirok dvojfarebný A (plus niektoré jeho hybridy) delí nasledovne (ide o delenie podľa účelu použitia rastliny):
Praktické využitie týchto druhov je uvedené vyššie v kapitole Význam.

</doc>
<doc id="675339" url="https://sk.wikipedia.org/wiki?curid=675339" title="Cirok obyčajný">
Cirok obyčajný



</doc>
<doc id="675340" url="https://sk.wikipedia.org/wiki?curid=675340" title="Sorgo">
Sorgo



</doc>
<doc id="675341" url="https://sk.wikipedia.org/wiki?curid=675341" title="Jáhly indické">
Jáhly indické



</doc>
<doc id="675342" url="https://sk.wikipedia.org/wiki?curid=675342" title="Proso indiánske">
Proso indiánske



</doc>
<doc id="675343" url="https://sk.wikipedia.org/wiki?curid=675343" title="Sorghum bicolor">
Sorghum bicolor



</doc>
<doc id="675344" url="https://sk.wikipedia.org/wiki?curid=675344" title="Sorghum vulgare">
Sorghum vulgare



</doc>
<doc id="675346" url="https://sk.wikipedia.org/wiki?curid=675346" title="Kýčera (vrch v Chočských vrchoch)">
Kýčera (vrch v Chočských vrchoch)

Kýčera () je vrch v Chočských vrchoch. Nachádza sa východne od Valaskej Dubovej, približne severne od Ružomberka.
Poloha.
Nachádza sa v juhozápadnej časti Chočských vrchov, v geomorfologickom podcelku Choč. Leží v Žilinskom kraji, okrese Ružomberok a na katastrálnom území obce Valaská Dubová. Kýčera je súčasťou národnej prírodnej rezervácie Choč.
Popis.
Kýčera patrí medzi menej známe vrcholy a leží v hrebeni, ktorý vybieha z Veľkého Choča juhozápadným smerom a v sedle Stredná poľana sa stáča na juh. Severozápadne ležia Soliská (), západne Sokol (), južným susedom je Zadný Choč (), východným Malý Choč () a severovýchodne dominuje Veľký Choč (). Západné časti masívu odvodňuje potok Choča do Likavky, východne sa zvažujúce potok Turík do Váhu. Najbližším sídlom je západne ležiaca Valaská Dubová, severne sa nachádza Jasenová a Vyšný Kubín a juhovýchodne obec Turík a Lúčky.
Výhľady.
Vrcholovú časť Kýčery pokrýva lesný porast, no neďaleké úbočia majú niekoľko horských lúk, umožňujúcich rozhľad. Z vhodných lokalít je možné vidieť časť Chočských vrchov a Liptovskej kotliny, no tiež pohoria Oravská Magura, Malá a Veľká Fatra a Nízke Tatry.
Prístup.
Na vrchol nevedie značkovaná trasa, no traverzuje ho chodník z Likavky do blízkeho sedla Stredná poľana. Na rázcestie vedie prístup:

</doc>
<doc id="675347" url="https://sk.wikipedia.org/wiki?curid=675347" title="Thargélia">
Thargélia

Thargélia () bol starogrécky sviatok zasvätený Apolónovi.
Starovekí Aténčania oslavovali na začiatku leta pred zberom úrody, a to 6. a 7. thargélióna (podľa atického kalendára) slávnosť Thargéliu, ktorá sa konala na počesť boha Apolóna (podľa niektorých zdrojov aj Artemidy). Tento sviatok sa slávil aj v niektorých iónskych mestách a ich kolóniách.
V prvý sviatočný deň bol obetovaný baran bohyni Demetre Chloé a mesto bolo vyčistené od zla pomocou dvoch farmakoi. V iónskych mestách malo byť zlo, "miasma" (poškvrna), vytlačené v osobe farmakosa, obetného baránka, prednostne vybraného z okrajových vrstiev spoločnosti, ktorý vedený mestom zozbieral všetky negativizmy komunity a po vyhostení ich odniesol so sebou. Niektoré staršie písomné zdroje (scholia) uvádzajú, že to nebol len symbolický rituál, ale že farmakoi boli usmrcovaní (napr. pre odvrátenie morovej nákazy či hladomoru). Či boli farmakoi počas rituálu zabíjaní alebo nie (prinajmenšom v historickom období), je otázkou, na ktorú nemali jednoznačnú odpoveď už starovekí spisovatelia a ani dnešní (Gréci takéto praktiky považovali za barbarské ). 
Na druhý deň k obradom tohto starogréckeho sviatku patril sprievod, ktorý podľa Porfyria (konal sa v Aténach ešte počas jeho života) niesol poľné byliny, ale aj žalude (kedysi boli najdôležitejšou rastlinnou potravinou), plody jablone, jačmeň, pšenicu, kopu sušených fíg, koláče z pšeničnej a jačmennej múky a na poslednom mieste hrniec (chytra). Thargélos, hrniec s pokrmom, sa ponúkol ako obetný dar Apolónovi. Nie je celkom jasné, čo bol presne thargélos. Niektorí starovekí lexikografi ho opísali ako "aparché" „prvotinu z úrody“ (celogrécka náboženská prax od archaického do konca helenistického obdobia ), pokrm z prvej zozbieranej úrody pripravovaný v hrnci. Hésychios z Alexandrie spomína „hrnec so semenami“, rovnako ako Fotios, ktorý tiež opisuje thargélos ako „hrnec plný semien na posvätné varené jedlo“.Athénaios však cituje Kratea, ktorý uviedol, že thargélos bol chlieb (ἄρτος - artos), ktorý bol po žatve upečený ako prvý. Bez ohľadu na to z čoho bol zhotovený, neskôr bol pravdepodobne skonzumovaný. Ak bol zhotovený z prvých vypestovaných plodín, akoby chcel zdôrazniť prednosť bohov pred ľuďmi pri vychutnávaní si prvej úrody.
Počas tohto sviatku bola "eiresióné" (εἰρεσιώνη, ratolesť olivy prepletená vlnou, z ktorej viseli rôzne plody) pripevnená nielen na dvere Apolónovej svätyne (umiestnil ju tam chlapec, ktorého rodičia boli nažive), ale aj na dvere domu každého Aténčana. V scholiu na Aristofanovu hru
"Ploutis" je o eiresioné na rozdiel od iných starovekých písomných zdrojov uvedené, že ju počas Thargélií obetovali Héliovi a Hóram. Existujú však nezhody v tom, či bola eiresióné spojená s týmto sviatkom, najnovšie prevláda názor, že bola špecifická pre slávnosť Pyanepsia.
Suda uvádza, že sa počas tohto slávnostného dňa uskutočnila aj súťaž v speve a že jej víťaz obetoval svoju víťaznú cenu, ktorou bol tripus, Apollónovej svätyni známej ako "Pythion". 

</doc>
<doc id="675348" url="https://sk.wikipedia.org/wiki?curid=675348" title="Senegalské národné futbalové mužstvo">
Senegalské národné futbalové mužstvo

Senegalské národné futbalové mužstvo reprezentuje Senegal na medzinárodných futbalových akciách, ako sú Majstrovstvá sveta alebo Africký pohár národov.
História.
Futbalový zväz bol založený v roku 1960 a o dva roky bol prijatý do FIFA. Medzi najväčšie úspechy je víťazstvo na Africkom pohári národov 2021 a dve druhé miesta na Africkom pohár národov v roku 2002 a 2019. Senegal sa tiež dvakrát predstavil na Majstrovstvách sveta. Najprv na MS 2002 kde sa dostal až do štvrťfinále keď v skupine v konkurencii Dánska (1:1), Uruguaja (3:3) a Francúzska (1:0) skončili na druhom postupovom mieste. V osemfinále zdolali po predĺžení Švédsko (2:1 pp). Vo štvrťfinále už ale nestačili na Turecko (0:1 pp). Druhýkrát sa predstavili na MS 2018. V konkurencii Poľska (2:1), Japonska (2:2), a Kolumbie (0:1) skončili na treťom mieste v skupine.

</doc>
<doc id="675351" url="https://sk.wikipedia.org/wiki?curid=675351" title="Smrekov">
Smrekov

Smrekov môže byť:

</doc>
<doc id="675352" url="https://sk.wikipedia.org/wiki?curid=675352" title="Grace Carter">
Grace Carter



</doc>
<doc id="675353" url="https://sk.wikipedia.org/wiki?curid=675353" title="Magura (vrch v Chočských vrchoch)">
Magura (vrch v Chočských vrchoch)

Magura () je vrch v Chočských vrchoch. Nachádza sa severne od Lúčok, približne severovýchodne od Ružomberka.
Poloha.
Nachádza sa v strednej časti Chočských vrchov, v geomorfologickom podcelku Sielnické vrchy. Leží v Žilinskom kraji, na území okresu Ružomberok a na katastrálnom území obce Lúčky. Na vrchol nevedie turistická trasa.
Popis.
Magura tvorí rozsiahly masív, na západe vymedzený údolím Teplianky. Na severe susedí vrch Osobité () a Ostré (), východne sa nachádza výrazným sedlom oddelená Havrania (), južným smerom Smrekov (), juhozápadným Turícka Magura () a Bukov (), západne sa nachádza Veľký Choč () a severnejšie Holica (). Masív patrí do povodia Váhu a odvodňuje ho potok Teplianka, na hornom toku nazývaný aj Ráztočná. Najbližšími sídlami sú južne ležiace Lúčky a na severe situované Leštiny, Osádka a Malatiná. V juhozápadnej časti sa nachádza niekoľko jaskýň.
Výhľady.
Vrchol Magury pokrýva lesný porast, úbočia sú však do veľkej miery po ťažbe pokryté len nízkou vegetáciou. Obmedzený rozhľad z vhodných častí umožňuje vidieť mnohé okolité vrchy Chočských vrchov a časť Liptovskej kotliny. Pri vhodných podmienkach vidieť Krivánsku Fatru, Oravskú Maguru, Oravské Beskydy, Oravskú vrchovinu, Skorušinské vrchy, Západné Tatry, Nízke Tatry a časť Veľkej Fatry.
Prístup.
Na vrchol nevedie značkovaná trasa, preto výstup je možný lesnými chodníkmi z okolitých obcí. Prístup uľahčuje západným úpätím, údolím Teplianky vedúca cesta z Lúčok do Osádky.

</doc>
<doc id="675354" url="https://sk.wikipedia.org/wiki?curid=675354" title="Havrania">
Havrania

Havrania môže byť:

</doc>
<doc id="675355" url="https://sk.wikipedia.org/wiki?curid=675355" title="Kostol Najsvätejšej Trojice (Liptovská Lúžna)">
Kostol Najsvätejšej Trojice (Liptovská Lúžna)

Rímskokatolícky kostol Najsvätejšej Trojice v obci Liptovská Lúžna bol postavený v rokoch 18431848 v klasicistickom štýle. Patrí farnosti Liptovská Lúžna a je situovaný v strede obce na vyvýšenom návrší nad miestnym potokom Lúžňanka a tvorí významnú dominantu obce. V blízkosti kostola na západnej strane je najnovší cintorín a z východnej strany je dom smútku. Južnú stranu kostola v diali lemuje začínajúce pohorie Nízkych Tatier.
Jedná sa o jednoľoďovú stavbu s pôdorysom jednoramenného kríža, so vstavanou nízkou vežou. Stavba spočíva symbolicky na 12 stĺpoch (12 apoštolov). Kostol je orientovaný v smere sever-juh, z východnej strany pri svätyni je sakristia. Hlavný vchod do kostola je zo severnej strany, pod vežou kostola.
História kostola.
S prípravou stavby kostola sa začalo počas pôsobenia farára Antona Hubančíka. K schváleniu projektu kostola došlo 24. augusta 1824. Návrh projektu nového farského kostola v Lúžnej schválil spišský biskup Jozef Bélik (spišský biskup v rokoch 18241847). V druhej polovici roka 1824 sa začala materiálno technická príprava stavby, ktorá napredovala veľmi pomaly. V roku 1826 bol v prítomnosti komisie a župného geometra zameraný stavebný pozemok. V roku 1827 epidémia úplavice a v roku 1828 odchod farára Antona Hubančíka z Lúžnej pozastavili práce. V roku 1829 prišiel do farnosti Eduard Milovič, ktorý opäť započal zastavené práce okolo stavby nového kostola. Aj v tomto období bola stavba kostola sprevádzaná problémami. Začiatkom tridsiatych rokov vypukla epidémia cholery. Do roku 1843 prebiehali v rámci stavebných prác hlavne prípravy materiálu a terénne úpravy na kopci, kde mal kostol stáť.
Po smrti farára Eduarda Miloviča v máji roku 1843, sa za pôsobenia nového farára Jána Samuelyho začal stavať kostol. Základný kameň kostola bol požehnaný 24. septembra 1843 ružomberským farárom Jánom Nepomuk Záhorom a obradu sa zúčastnili všetci kňazi z okolitých farností.
Stavba postupovala rýchlo a počas roka 1848 boli dokončené stavebné práce. Slávnostné požehnanie nového kostola bola 1. októbra 1848. Požehnanie vykonal J. Moyš, kanonik a vicediakon pre Liptov a zároveň farár v Liskovej.
Z príležitosti požehnania kostola, panovník Ferdinand V. daroval oltárny obraz Najsvätejšej Trojice. Organár František Finkler vytvoril nový organ s dvanástimi registrami a pedálmi.
Na prelome 19. a 20. storočia interiér kostola vymaľoval maliar Bartolomej Szekely a namiesto podpisu sa zvečnil do podoby svätého Bartolomeja. Bočné oltáre Božského srdca a Panny Márie boli v roku 1900 nadobudnuté z tirolských dielní. Hlavný oltár Najsvätejšej Trojice bol kúpený z rovnakých dielní v roku 1910. Na bočných stenách svätyne kostola sa nachádzajú obrazy svätého Cyrila a Metoda a Nanebovzatia Panny Márie pochádzajúce z roku 1863, ktoré dal namaľovať vtedajší farár Ľudovít Čurjak.
Interiér kostola.
Na hlavnom oltári sa nachádza ústredný obraz Najsvätejšej Trojice. Na obraze je zobrazená najsvätejšia Trojica: Otec, Syn a Duch Svätý. Pod nimi sú dvaja anjeli nesúci kríž. Po stranách oltárneho obrazu sú sochy svätých apoštolov Petra a Pavla. Nad oltárným obrazom sú sochy dvoch svätíc – kráľovien, pravdepodovne sv. Alžbety Uhoskej a svätej Margity Uhorskej. Pod oltárnym obrazom je bohostánok. Spodná časť oltára, menza, je ozdobená malými reliéfmi, na ktorých sú zobrazené scény z Ježišovho života.
Bočný oltár Božského Srdca Ježišovho má po stranách sochy dvoch svätíc: sv. Margity Márie Alacoque a sv. Kataríny Sienskej. Pri tomto oltári sa nachádza kamenná krstiteľnica neznámeho datovania. Bočný oltár Panny Márie Kráľovnej ruženca má po bokoch sochy svätých uhorských kráľov: Ladislava a Štefana. Na obidvoch bočných oltároch sa nachádzajú menšie bohostánky.
Na chrámových klenbách sú namaľované výjavy zo života Ježiša Krista: krst v rieke Jordán, pokúšanie Ježiša na púšti, búrka na jazere, agónia Krista v Olivovej záhrade. V rohoch klenieb sú namaľované výjavy 8 apoštolov. Obrazy sú lemované ornamentálnou výzdobou. Výmaľba klenby vo svätyni je z novšieho obdobia. Modernejším spôsobom je zobrazené zostúpenie Ducha Svätého na Pannu Máriu, V rohoch klenby sú výjavy štyroch evanjelistov.
Na chóre sa nachádza jednomanuálový organ z ôsmimi manuálovými registrami a dvoma pedálovými registrami. Vytvorený bol približne v prvých desaťročiach 20. storočia v dielni organára Sándora Országha v Budapešti.
Pod chórom sa nachádza menší oltár Sedembolestnej Panny Márie, v menze ktorého sa nachádza Boží hrob.
Steny chrámovej lode sú v spodnej časti lemenované 14 výjavmi krížovej cesty.
Sedem polkruhových okien kostola je zdobených vitrážami so symbolickým zobrazením siedmych sviatostí.

</doc>
<doc id="675360" url="https://sk.wikipedia.org/wiki?curid=675360" title="Čchin">
Čchin

Čchin môže byť:

</doc>
<doc id="675361" url="https://sk.wikipedia.org/wiki?curid=675361" title="Oceánsky pohár národov 2016">
Oceánsky pohár národov 2016

Oceánsky pohár národov 2016 bol 10. ročník Oceánskeho pohára národov pre medzinárodne tímy z Oceánie pod hlavičkou Oceánskej futbalovej konfederácie (OFC). Turnaj sa hral od 28. mája do 11. júna 2016 v Port Moresby, Papua-Nová Guinea.
Oceánsky pohár národov slúžil aj ako druhé kolo oceánskej kvalifikácie na Majstrovstvá sveta 2018. Šesť najlepších tímov turnaja postúpilo do tretieho kola kvalifikácie.
Víťazom turnaja sa stal Nový Zéland ktorý vo finále zdolal domáci tím Papua-Nová Guinea po penaltách – 0:0 (4:2 pen.).
Kvalifikácia.
Na turnaj sa priamo kvalifikovalo sedem tímov. O posledné miesto sa rozhodlo v kvalifikácii ktorú vyhrala Samoa. Kvalifikácia na Oceánsky pohár národov slúžila ako prvé kolo oceánskej kvalifikácie na Majstrovstvá sveta 2018.
Štadióny.
Turnaj sa hral v Port Moresby, Papua-Nová Guinea a celý turnaj sa hral na štadióne Sir John Guise Stadium.
Play-off.
Finále.
Víťazom turnaja sa stal Nový Zéland.

</doc>
<doc id="675362" url="https://sk.wikipedia.org/wiki?curid=675362" title="Dielektrická pevnosť">
Dielektrická pevnosť

Dielektrická pevnosť, alebo elektrická pevnosť, (dielektrických) izolantov pri definovanej hrúbke, je najvyššia intenzita elektrického poľa, ktorá v ňom môže prevládať bez toho, aby došlo k prierazu napätia. 
Každý izolant je dielektrikom, ale nie každé dielektrikum je izolantom.
Hodnota dielektrickej pevnosti závisí od rôznych faktorov, a preto nie je materiálnou konštantou. Elektrická pevnosť izolantov závisí od teploty, od homogenity elektrického poľa, od hrúbky izolantu, času pôsobenia a od tvaru napäťovej krivky. 
Definícia a jednotky.
K narušeniu dielektrickej pevnosti dochádza pri intenzite elektrického poľa Ed (V/m), v ktorom sa vytvára elektricky vodivá cesta. Vypočítava sa z experimentálne pozorovaného prierazného napätia Ud (V) pri hrúbke izolácie d (m). V prípade plynov sa uvádza miesto hrúbky vzdialenosť medzi elektródami.
formula_1
Dielektrická pevnosť sa často udáva v jednotkách kV/mm, (príp. v základných jednotkách SI: V/m).
Dielektrická pevnosť v praxi.
Dielektrická pevnosť, ktorú je možné dosiahnuť v praxi, je výrazne ovplyvnená tvarom elektrického poľa. Najväčší vplyv má geometria vodičov a nehomogenity v izolačnom materiáli. Tým vzniká efekt, že tenké fólie majú oveľa vyššiu dielektrickú pevnosť ako hrubé bariéry. Znižujúci účinok na dielektrickú pevnosť pri striedavom napätí majú tiež uzavreté vzduchové priestory. Je to spôsobené takzvanými predvýbojmi (čiastkovými výbojmi)
, pri ktorých dochádza k ionizácii vzduchu a k trvalému poškodeniu okolitého izolačného materiálu ultrafialovým žiarením.
Povrchové cesty.
Izolačné materiály majú často na svojom povrchu ešte nižšiu dielektrickú pevnosť ako okolitý vzduch, čo môže viesť k plazivým alebo kĺzavým výbojom po povrchu izolantu. Kĺzavý výboj sa vyvíja v nehomogénnom elektrickom poli, na rozhraní pevná fáza-plyn. Dosahované plazivé vzdialenosti sú často 100-krát väčšie ako hrúbka materiálu potrebného na izoláciu.
Silné a slabé eletkrické pole.
V slabom elektrickom poli dochádza k strate izolačnej pevnosti najmä z dôvodu nečistôt v izolante.
Slabé elektrické pole pre plyny je obvykle pod 100 kV/m, pre plynné skupenstvo. Pre kvapalné a tuhé skupenstvo býva o jeden až dva rády vyššie, ako pre plynné skupenstvo. 
Skúšanie a podmienky dielektrickej pevnosti.
Metóda stanovenia dielektrickej pevnosti je definovaná v sérii noriem IEC 60243. Stanovuje skúšobné podmienky pre rôzne triedy materiálov a aplikácie (časť 1: striedavý prúd, časť 2: jednosmerný prúd, časť 3: impulzné napätie). Zvyčajne sa testuje séria podobných skúšobných vzoriek a následne sa určí medián nameraných hodnôt.
Namerané hodnoty platia len pre podmienky skúšania, keďže dielektrická pevnosť má aj iné parametre, ako je teplota, presné zloženie a čistota materiálov, typ elektrického prúdu, čas pôsobenia napätia (rýchlosť nárastu el. poľa), vlhkosti prostredie a vzoriek a tiež závisí na veľkosti a tvare a polarite použitých elektród.
Dielektrická pevnosť vzduchu.
Dielektrickú pevnosť vzduchu Ud v jednotkách (kV) je možné v bežných podmienkach proximovať, pre jednosmerné napätie, v homogénnom elektrickom poli, pre vzdialenosť s v rozsahu 1 mm &lt; s &lt; 1m, pomocou nasledujúcej empirickej rovnice odvodenej z Paschenovho zákona:
formula_2
Platí pre tlak vzduchu p uvedenom v baroch, teplote T v kelvinoch a vzdialenosťou elektród s v metroch. 
Napríklad pri vzdialenosti elektród 1 cm vychádza prierazné napätie 30,3 kV pri normálnom tlaku a 20 °C, čo predstavuje dielektrickú pevnosť 3 kV/mm v homogénnom elektrickom poli.
Pri nehomogénnom elektrickom poli je dosahovaná dielektrická pevnosť vzduchu závislá na polarite zahrotenej elektródy.
Dielektrická pevnosť niektorých látok.
Elektrická pevnosť extrémne čistých kvapalných izolantov (rádovo 108 V.m-1) je päť až desaťkrát vyššia ako pre technicky čisté kvapalné izolanty.

</doc>
<doc id="675363" url="https://sk.wikipedia.org/wiki?curid=675363" title="Havrania (vrch v Chočských vrchoch)">
Havrania (vrch v Chočských vrchoch)

Havrania () je vrch v Chočských vrchoch. Nachádza sa severne od Lúčok, približne severovýchodne od Ružomberka.
Poloha.
Nachádza sa v strednej časti Chočských vrchov, v geomorfologickom podcelku Sielnické vrchy. Leží v Žilinskom kraji, na území okresu Ružomberok a zasahuje na katastrálne územia obcí Lúčky a Kalameny. Na vrchol nevedie značená turistická trasa.
Popis.
Havrania leží v strednej časti rozsiahleho masívu, ktorý siaha od Ostrého vrchu na severe po Pliešku na juhu. Západným smerom je sedlom oddelená Magura (), na severe susedí vrch Ostré (), východne sa nachádza údolím Kalamenianky oddelená Sielnická hora (), južným smerom leží Brestová (), Plieška () a Smrekov (). Masív patrí do povodia Váhu a odvodňujú ho zo severu a juhu prítoky potoka Teplianka, východne sa zvažujúce svahy odvádzajú vodu potoku Kalamenianka. Najbližšími sídlami sú južne ležiace Lúčky a Kalameny, severným smerom sa nachádza Osádka a Malatiná. V severovýchodnej časti masívu sa nachádza niekoľko jaskýň.
Výhľady.
Vrchol Havranej je po ťažbe pokrytý nesúvislým lesom, ktorý tak poskytuje mnoho miest na rozhľad. Pozorovateľné sú okolité vrchy Chočských vrchov, časť Liptovskej kotliny a pohoria Krivánska Fatra, Oravská Magura, Oravské Beskydy, Oravská vrchovina, Skorušinské vrchy, Západné a Nízke Tatry a časť Veľkej Fatry.
Prístup.
Na vrchol nevedie značkovaná trasa, preto výstup je možný lesnými chodníkmi z okolia. Dostupnosť uľahčuje lesná cesta, vedúca údolím potoka Kalamenianka východným úpätím.

</doc>
<doc id="675364" url="https://sk.wikipedia.org/wiki?curid=675364" title="Oxyaniónová diera">
Oxyaniónová diera

Oxyaniónová diera je vrecko v aktívnom mieste enzýmu, ktoré stabilizuje záporný náboj na deprotonovanom kyslíku či alkoxide v tranzitnom stave. Toto vrecko je typicky zložené z amidových skupín peptidovej kostry alebo z pozitívne nabitých reziduí. Stabilizácia tranzitného stavu znižuje aktivačnú energiu, ktorá je potrebná na to, aby prebehla reakcia, čím napomáha katalýze. Proteázy, ako je napríklad chymotrypsín, obsahujú oxyaniónovú dieru na stabilizáciu tetraédrického intermediátu, ktorý vzniká počas proteolýzy, a chráni negatívne nabitý kyslík substrátu pred molekulami vody. Takisto môžu pomôcť pri vstupe substrátu alebo jeho správnom natočení, inak by mohlo dôjsť k stérickému bráneniu, ak by substrát nemohol dieru obsadiť (napríklad BPG u hemoglobínu). Enzýmy, ktoré katalyzujú viackrokové reakcie, môžu mať niekoľko oxyaniónových dier, ktoré stabilizujú rôzne tranzitné stavy vznikajúce pri reakcii.

</doc>
<doc id="675370" url="https://sk.wikipedia.org/wiki?curid=675370" title="Deprotonizácia">
Deprotonizácia

Deprotonizácia, deprotonácia alebo dehydronácia je odstránenie protónu (alebo hydrónu/vodíkového katiónu), H+, z Brønstedovej–Lowryho kyseliny v acidobázickej reakcii. V procese sa z kyseliny stáva jej konjugovaná báza. Komplementárny proces, pri ktorom sa protón pridáva na Brønstedovu–Lowryho zásadu, je protonácia (alebo hydronácia). Vtedy vzniká zo zásady jej konjugovaná kyselina.
Zlúčenina, ktorá je schopná prijať i odštiepiť protón je takzvane amfiprotická. Príkladom takej zlúčeniny je voda, H2O, ktorá je schopná prijať protón, čím vzniká hydrónium, H3O+, alebo je schopná protón odštiepiť, čím vzniká hydroxidový anión, OH−.
Miera deprotonizácie.
Relatívna schopnosť molekuly odštiepiť protón sa posudzuje podľa jej hodnoty p"Ka". Nízka hodnota p"Ka" naznačuje, že zlúčenina je kyslá a protón ľahko odštiepi v prospech konjugovanej zásady. "pKa" sa určuje na základe mnohých aspektov, ale najdôležitejším je stabilita vznikajúcej zásady. Tá je daná primárne schopnosťou (alebo neschopnosťou) konjugovanej zásady stabilizovať záporný náboj. Jeden z najdôležitejších spôsobov posúdenia tejto schopnosti je distribúcia záporného náboja vďaka rezonancii. Hodnotu "pKa" takisto ovplyvňujú skupiny, ktoré odoberajú elektrónovú hustotu (ktoré môžu molekulu stabilizovať rozložením náboja) alebo ju dodávajú (ktoré molekulu destabilizujú znížením rozloženia náboja). Rozpúšťadlo môže takisto pomôcť pri stabilizácii záporného náboja v konjugovanej zásade.
Zásady používané na deprotonizáciu záležia na p"Ka" deprotonizovanej zlúčeniny. Ak zlúčenina nie je veľmi kyslá, teda molekula len ťažko štiepi protón, je nutné použiť zásadu silnejšiu, než sú bežne známe hydroxidy. Hydridy sú jedny z mnohých silných deprotonizačných činidiel. Bežne používanú hydridy sú hydrid sodný alebo draselný. Z hydridov vzniká plynný vodík, tvorený uvoľneným protónom z druhej zlúčeniny. Plynný vodík je nebezpečný a môže sa vznietiť s kyslíkom vo vzduchu, takže hydridy by sa mali používať v inertnej atmosfére (napr. dusíku).
Reakčné mechanizmy.
Deprotonizácia môže byť dôležitý krok v chemickej reakcii. Acidobázické reakcie typicky prebiehajú omnoho rýchlejšie, než iné kroky reakcií, čo môže určiť produkt reakcie. Konjugovaná zásada je bohatšia na elektróny než pôvodná molekula, čo môže zmeniť reaktivitu molekuly. Napríklad deprotonizáciou alkoholov vznikajú záporne nabité alkoxidy, ktoré sú omnoho silnejším nukleofilom, než alkohol samotný.
Rovnováha chemických reakcií.
Na určenie schopnosti konkrétnej zásady deprotonizovať konkrétnu kyselinu je nutné porovnať konjugovanú zásadu s pôvodnou zásadou. Konjugovaná zásada vzniká deprotonizáciou kyseliny zvolenou zásadou. V obrázku hore vystupuje hydroxid ako zásada a deprotonizuje karboxylovú kyselinu. Konjugovanou zásadou je karboxylátová soľ, konjugovanou kyselinou je voda. V tomto prípade je hydroxid dostatočne silnou zásadou, aby mohol deprotonizovať karboxylovú kyselinu, pretože konjugovaná báza (karboxylátová soľ) je stabilnejšia, keďže záporný náboj je delokalizovaný (rozložený) na dvoch elektronegatívnych atómoch (kyslíkoch) oproti jednému v hydroxide. Porovnaním hodnôt p"K"a je možné zistiť, že p"K"a karboxylovej kyseliny je asi 4 a konjugovanej kyseliny (vody) je asi 15,7. Keďže kyseliny s vyššou hodnotou p"K"a nemajú tendenciu štiepiť protón, rovnováha je posunutá smerom k tvorbe kyselín s vyšším p"K"a. Kvôli tomu bude reakcia prebiehať prevažne na tú stranu, kde sa tvorí voda (v tomto prípade doprava). Ak by sa namiesto hydroxidu použila voda na deprotonizáciu karboxylovej kyseliny, rovnováha by nebola posunutá v prospech tvorby karboxylátovej soli. Konjugovaná kyselina, hydrónium, má totiž p"K"a asi -1,74, čo je nižšie než p"K"a karboxylovej kyseliny (asi 4). V tom prípade by bola v rovnováhe preferovaná karboxylová kyselina.

</doc>
<doc id="675371" url="https://sk.wikipedia.org/wiki?curid=675371" title="Pestovaná rastlina">
Pestovaná rastlina



</doc>
<doc id="675372" url="https://sk.wikipedia.org/wiki?curid=675372" title="Poľnohospodárska plodina">
Poľnohospodárska plodina



</doc>
<doc id="675373" url="https://sk.wikipedia.org/wiki?curid=675373" title="Kultivovaná rastlina">
Kultivovaná rastlina



</doc>
<doc id="675374" url="https://sk.wikipedia.org/wiki?curid=675374" title="St. Catharines">
St. Catharines

St. Catharines je kanadské mesto v provincii Ontário. Je najdôležitejšie mesto regiónu Niagara Region a je súčasťou Regional Municipality of Niagara.
Poloha.
Mesto sa nachádza na Niagara River a na kanáli Welland Canal.
Názov.
Pôvod názvu mesta nie je známy. Jeho predlohou však mohla byť Catharine Askin Robertson Hamilton, manželka Roberta Hamiltona, popredného obchodníka.
Dejiny.
Pred príchodom Európanov v oblasti bývali irokézky hovoriaci Chonnonton. V polovici 17. storočia sa však títo ľudia vytratili. Chonnonton boli neutrálni medzi Hurónmi a Irokézmi. Irokézki Haudenosaunee v oblasti zostali dodnes. V 80. rokoch 18. storočia sa v oblasti usadili lojalisti (emigranti z nezávislých Spojených štátov).
Ako mesto bolo založené v roku 1876.
Demografia.
V sčítaní obyvateľstva v roku 2021 mesto malo 136 803. V sčítaní obyvateľstva v roku 2016 z 104 760 ľudí uvádza ako rodný jazyk angličtinu, 2 770 francúzštinu a 21 060 neoficiálne jazyky, z toho 20 jazyky pôvodných obyvateľov. 470 ľudí udalo ako etnický pôvod český a 750 slovenský.
Vzdelávanie.
V meste sa nachádza Brock University.
Doprava.
Mestom prechádzajú diaľnice Queen Elizabeth Way a 405. Niektoré cesty pôvodného obyvateľstva sú dnes hlavnými cestami. 
Mesto leží na kanáli Welland Canal.
Niekoľko kilometrov východne od mesta sa v Niagara-on-the-Lake nachádza St. Catharines/Niagara District Airport (IATA: YCM, ICAO: CYSN).

</doc>
<doc id="675376" url="https://sk.wikipedia.org/wiki?curid=675376" title="Dehydronácia">
Dehydronácia



</doc>
<doc id="675377" url="https://sk.wikipedia.org/wiki?curid=675377" title="Pestovanie">
Pestovanie

Pestovanie môže byť:

</doc>
<doc id="675378" url="https://sk.wikipedia.org/wiki?curid=675378" title="Xantén">
Xantén

Xantén (9"H"-xantén, 10"H"-9-oxaantracén) je organická zlúčenina. Je to žltá pevná látka, ktorá je rozpustná v bežných organických rozpúšťadlách. Xantén je skôr vzácnou zlúčeninou, ale mnohé jeho deriváty sú užitočné farbivá.
Farbivá.
Medzi farbivá obsahujúce xanténové jadro patria napríklad fluoresceín, eozín alebo rodamíny. Xanténové farbivá sú často fluorescentné, žlté, ružové až modročervené farbivá. Mnohé z nich sa dajú pripraviť kondenzáciou derivátov ftalanhydridu s derivátmi rezorcinolu alebo 3-aminofenolu.

</doc>
<doc id="675380" url="https://sk.wikipedia.org/wiki?curid=675380" title="Karbamoylfosfát">
Karbamoylfosfát

Karbamoylfosfát je biochemicky významný anión. U suchozemských zvierat je to jeden z medziproduktov vznikajúcich v syntéze pyrimidínov a pri vylučovaní dusíka. Karbamoylfosfát vstupuje do močovinového cyklu, kde ho ornitíntranskarbamoyláza spája s ornitínom za vzniku citrulínu. 
Produkcia.
Karbamoylfosfát vzniká z uhličitanu, amoniaku (vznikajúceho z aminokyselín) a fosfátu (z ATP). Tento proces katalyzuje karbamoylfosfátsyntetáza. Proces je zložený z nasledujúcich troch reakcií:
Karbamoylfosfátsyntetáza využíva horečnaté katióny.
Karbamoylfosfátsyntetáza I (CPS I) interaguje so skupinou molekúl známymi ako sirtuíny, čo sú NAD-dependentné deacetylázy proteínov, čím je regulovaná syntéza karbamoylfosfátu.
Klinický význam.
Porucha enzýmu CPS I a následná nedostatočná produkcia karbamoylfosfátu bola u ľudí spojená s hyperamonémiou.

</doc>
<doc id="675382" url="https://sk.wikipedia.org/wiki?curid=675382" title="Ornitín">
Ornitín

Ornitín je neproteinogénna aminokyselina, ktorá vystupuje v močovinovom cykle. Oritín sa abnormálne hromadí v tele pri nedostatočnej aktivite ornitíntranskarbamylázy. Radikál ornitínu je ornityl.
Úloha v močovinovom cykle.
-Ornitín vzniká z -arginínu pôsobením arginázy a v procese vzniká močovina. Ornitín je teda kľúčový pre močovinový cyklus, ktorý umožňuje zbavenie nadbytočného dusíka. Ornitín sa recykluje a využíva opakovane. Amoniak sa najprv premení na karbamoylfosfát. Ornitín sa potom premení na močovinový derivát na δ (terminálnom) dusíku pomocou ornitíntranskarbamylázy. Pridaním ďalšieho dusíka z aspartátu vzniká arginosukcinát, z ktorého následne odstupuje fumarát za vzniku arginínu. Arginín sa potom hydrolyzuje naspäť na ornitín, čím vzniká močovina. Atómy dusíka v močovine pochádzajú z amoniaku a aspartátu, takže dusík v ornitíne sa zachováva.
Ornitín nie je aminokyselina, ktorá je kódovaná DNA, teda nie je proteinogénna. V cicavčom nehepatickom tkanive je hlavným použitím močovinového cyklu biosyntéza arginínu, takže ornitín je dôležitý intermediát tohto metabolického procesu.
Ďalšie reakcie.
Ornitín je počiatočným reaktantom syntézy polyamínov, napríklad putrescínu, ktorých syntéza začína pôsobením ornitíndekarboxylázy.
U baktérii, ako je "E. coli", môže byť ornitín syntetizovaný z -glutamátu.
Ornitín môže tvoriť laktám.
Výskum.
Únava po cvičení.
Doplnenie -ornitínu utlmilo únavu u jedincov v štúdii overovanej voči placebu. Výsledky naznačujú, že -ornitín pôsobí proti únave zvýšením efektivity spotreby energie a podporovaním vylučovania dusíka.
Doplnok pri vzpieraní.
Aminokyselinové doplnky, vrátane doplnkov s -ornitínom, sú často mierené na kulturistov a vzpieračov a tvrdia, že zvyšujú hladinu ľudského rastového hormónu (HGH), svalovej hmoty a sily. Krátka štvordňová klinická štúdia z roku 1993 uviedla, že -ornitín v kombinácii s -arginínom a -lyzínom v dávke 2 g/deň nezvyšuje HGH. Recenzia z roku 2002 na túto tému dospela k záveru, že „používanie špecifických aminokyselín na stimuláciu uvoľňovania GH u športovcov sa neodporúča.“
Cirhóza.
-Ornitín -aspartát (LOLA), stabilná soľ ornitínu a aspartátu, bola využitá na liečbu cirhózy.

</doc>
<doc id="675383" url="https://sk.wikipedia.org/wiki?curid=675383" title="Cirhóza">
Cirhóza

Cirhóza môže byť:

</doc>
<doc id="675385" url="https://sk.wikipedia.org/wiki?curid=675385" title="Laktám">
Laktám

Laktám je cyklický amid, ktorý formálne vzniká z aminoalkánovej kyseliny. Názov laktám vznikol zlúčením slov laktón a amid. 
Tautomerizácia na laktímy.
Tautomerizáciou laktámov vznikajú laktímy:
Laktím je cyklická karboximidová kyselina, ktorá je charakterizovaná endocyklickou dvojitou väzbou uhlík-dusík
Názvoslovie.
Grécke predpony v abecednom poradí naznačujú veľkosť kruhu:
Toto názvoslovie vychádza z toho, že hydrolýzou α-laktámu vzniká α-aminokyselina, z β-laktámu vzniká β-aminokyselina, a tak ďalej.
Syntéza.
Existujú všeobecné syntetické postupy na organickú syntézu laktámov. Laktámy vznikajú:
Reakcie.
Laktámy polymerizujú za vzniku polyamidov.

</doc>
<doc id="675386" url="https://sk.wikipedia.org/wiki?curid=675386" title="Laktím">
Laktím



</doc>
<doc id="675391" url="https://sk.wikipedia.org/wiki?curid=675391" title="Heaven Is a Place on Earth">
Heaven Is a Place on Earth

„Heaven Is a Place on Earth“ je skladba americkej speváčky Belindy Carlislovej z jej druhého štúdiového albumu "Heaven on Earth" (1987). Pieseň, ktorú napísali Rick Nowels a Ellen Shipley, vyšla ako hlavný singel albumu "Heaven on Earth" 14. septembra 1987 a dostala sa na prvé miesto US "Billboard" Hot 100 5. decembra 1987, čím sa stala doteraz jediným hitom Carlislovej na vrchole americkej hitparády. O mesiac neskôr vyvrcholila na prvom mieste v Spojenom kráľovstve, kde sa dva týždne držala na prvom mieste rebríčka UK Singles Chart.
Pieseň bola nominovaná na cenu Grammy za najlepší ženský spevácky popový výkon v roku 1988, ale prehrala s „I Wanna Dance with Somebody (Who Loves Me)“ od Whitney Houstonovej. V roku 2017 ju uviedol Dave Fawbert zo ShortList ako pieseň obsahujúcu „jednu z najväčších kľúčových zmien v hudobnej histórii“.
V roku 2015 Carlislová opätovne nahrala pieseň ako akustickú baladu. Táto verzia sa objavila na jej albume "Wilder Shores" (2017), ktorý kombinuje akustické skladby s world beatovými a tradičnými Sikh spevmi.
Hudobné video.
Propagačný videoklip k piesni režírovala herečka Diane Keaton a objavil sa v ňom Belindin manžel Morgan Mason. Účinkujú v ňom deti, ktoré nosia čierne masky a plášte a držia osvetlené plastové glóbusy. Carlislová sa objaví v šatách bez ramienok a neskôr sa prezlečie do čiernej blúzky bez ramienok. Video bolo čiastočne natočené v zábavnom parku Six Flags Magic Mountain vo Valencii v štáte Kalifornia (nezaradené územie pri meste Santa Clarita), na už neexistujúcom kolotoči Spin Out.

</doc>
<doc id="675392" url="https://sk.wikipedia.org/wiki?curid=675392" title="Tomáš Lacko">
Tomáš Lacko



</doc>
<doc id="675393" url="https://sk.wikipedia.org/wiki?curid=675393" title="Michael Kmeť">
Michael Kmeť



</doc>
<doc id="675395" url="https://sk.wikipedia.org/wiki?curid=675395" title="Holica (vrch v Chočských vrchoch; 1339,8 m n. m.)">
Holica (vrch v Chočských vrchoch; 1339,8 m n. m.)

Holica () je vrch v Chočských vrchoch. Nachádza sa južne od obce Huty, približne severne od Liptovského Mikuláša.
Poloha.
Nachádza sa vo východnej časti Chočských vrchov, v geomorfologickom podcelku Prosečné. Leží v Žilinskom kraji, na území okresu Liptovský Mikuláš a zasahuje na katastrálne územia obcí Huty a Kvačany. Na vrchol nevedie značená turistická trasa a jeho východnou časťou vedie hranica Tatranského národného parku.
Popis.
Holica leží na východnom okraji pohoria, v hrebeni, vedúcom zo Sivého vrchu () juhozápadným smerom na Ostrý vrch (). Východným smerom susedia tatranské vrchy Biela skala (), Suchý vrch () a Huňová (), južne leží Meštrová (), juhozápadne Ostrý vrch (), západne Súšava () a severným smerom Kopec (). Masív patrí do povodia Váhu; severné svahy odvodňuje potok Kvačianka, východné a južné jej prítok Suchý potok. Najbližším sídlom je severne situovaná obec Huty, juhovýchodne ležia Kvačany a Liptovské Matiašovce. Západnou časťou vedie cesta II/584 z Liptovského Mikuláša do Zuberca.
Výhľady.
Nesúvislý lesný porast vrcholovej časti a sčasti aj jeho svahov umožňuje zaujímavý rozhľad. Pozorovateľné sú okolité vrchy Chočských vrchov, časť Liptovskej kotliny a blízke Skorušinské vrchy a Západné Tatry. Pri vhodných podmienkach vidieť aj Oravské Beskydy, Oravskú Maguru, Malú a Veľkú Fatru a Nízke Tatry.
Prístup.
Na vrchol nevedie značkovaná trasa, preto výstup je možný lesnými chodníkmi po hrebeni zo západne vedúcej cesty, prípadne z Hút.

</doc>
<doc id="675397" url="https://sk.wikipedia.org/wiki?curid=675397" title="Africký pohár národov 2021">
Africký pohár národov 2021

Africký pohár národov 2021 bol 33. ročníkom Afrického pohára národov, pod hlavičkou Konfederácie afrického futbalu. Turnaj hostil Kamerun a konal sa od 9. januára do 6. februára 2022. Alžírsko na turnaji obhajovalo titul.
Turnaj sa mal pôvodne hrať v júni a v júli 2021 ale CAF 15. januára 2020 oznámila, že z dôvodu nepriaznivých klimatických podmienok v tomto období sa turnaj odohrá od 9. januára do 6. februára 2021. Dňa 30. júna 2020 CAF presunul turnaj po druhýkrát kvôli dopadom pandémie COVID-19 na celom kontinente, pričom si turnaj ponechá názov Africký pohár národov 2021 na sponzorské účely.
Víťazom turnaja sa stal prvýkrát v histórii Senegal ktorý vo finále zdolal Egypt 1:0 po penaltách.
Kvalifikácia.
Na turnaj sa kvalifikovalo 24 tímov. Pre Gambiu a Komory ide o debut na tomto turnaji.
Skupinová fáza.
24 tímov sú rozdelených do šiestich skupín po štyri. Z každej prvé dva tímy postúpia do osemfinále a k nim sa pridajú aj najlepšie štyri tímy na tretích miestach.
Play-off.
Finále.
Víťazom turnaja sa stal Senegal. 

</doc>
<doc id="675398" url="https://sk.wikipedia.org/wiki?curid=675398" title="Marek Škamla">
Marek Škamla

Marek Škamla (* 29. september 2003, Banská Bystrica) je slovenský motosurfový pretekár a reprezentant SR na Motosurf World Cup. Na svetovom pohári 2021 získal titul majstra sveta. V roku 2021 získal taktiež aj titul majstra Európy v kategórii „Stock“.
Motosurf.
Motosurfingu sa venuje od roku 2019, svoj prvý pretek odjazdil v sezóne 2020 v Hradci Králove. Na svoj prvý závod svetového pohára štartoval za Jetsurf Slovakia team na Jetsurf Titanium DFI. Po sérii vyrovnaných výkonov a pravidelnom umiestnení do 3. miesta napokon ovládol svetový pohár v kategórii „Stock“ a stal sa majstrom sveta.

</doc>
<doc id="675399" url="https://sk.wikipedia.org/wiki?curid=675399" title="Hrádková">
Hrádková

Hrádková () je vrch v Chočských vrchoch. Nachádza sa severozápadne od obce Kvačany, približne severozápadne od Liptovského Mikuláša.
Poloha.
Nachádza sa vo východnej časti Chočských vrchov, v geomorfologickom podcelku Prosečné. Leží v Žilinskom kraji, na území okresu Liptovský Mikuláš a celý masív patrí do katastrálneho územia obce Kvačany. Na vrchol nevedie značená turistická trasa a jeho vrcholom prechádza hranica národnej prírodnej rezervácie Kvačianska dolina.
Popis.
Najmä v južnej časti výrazne skalnatá Hrádková sa nachádza severovýchodne od Prosečného (), v strednej časti rovnomenného podcelku. Východné úpätie vymedzuje výrazná Kvačianska dolina, ktorej chránené územie zasahuje na priľahlú časť vrchu. Východne sa nachádza Ostrý vrch (), severne leží Čierna hora () a juhozápadne masívny vrch Prosečné. Aj táto časť pohoria patrí do povodia Váhu; severné svahy odvodňuje Borovianka, prítok Kvačianky, ktorá odvádza vodu aj z východných a južných svahov. Najbližším sídlom je na južnom úpätí situovaná obec Kvačany, juhovýchodne sú Liptovské Matiašovce a severne leží obec Veľké Borové. 
Výhľady.
Vrchol a jeho hrebeň pokrýva lesný porast, ktorý neumožňuje súvislejší rozhľad. Z lokalít s redšou vegetáciou je možno vidieť blízke vrchy Chočských vrchov, časť Liptovskej kotliny a susedné Skorušinské vrchy a Západné Tatry. Z vhodných miest je pri dobrých podmienkach vidieť aj Oravské Beskydy, Oravskú Maguru, časť Malej a Veľkej Fatry a Nízke Tatry.
Prístup.
Na vrchol nevedie značkovaná trasa, preto výstup je možný odbočením zo zelenej trasy, vedúcej z Veľkého Borového blízkym sedlom na Prosečné. Na území prírodnej rezervácie Kvačianska dolina je však pohyb mimo značených trás nežiadúci.

</doc>
<doc id="675404" url="https://sk.wikipedia.org/wiki?curid=675404" title="Stredoázijská futbalová asociácia">
Stredoázijská futbalová asociácia

Stredoázijská futbalová asociácia (, skr. CAFA) je strešná organizácia pre stredoázijský futbal, futsal a plážový futbal. Federácia bola založená v roku 2015 a združuje 6 stredoázijských krajín (CAFA). Sídli v meste Dušanbe v Tadžikistane a jej predsedom je Rustam Emomali z Tadžikistanu. CAFA je jednou z členských federácii Ázijskej futbalovej konfederácie (AFC).
História.
CAFA bola založená a schválená 9. januára 2015 Ázijskou futbalovou konfederáciou. Na čele založenia CAFA stála Iránska futbalová federácia po sporoch s členmi Západoázijskej futbalovej federácie. Členovia šiestich krajín sa 10. mája 2014 stretli s prezidentom AFC Sheikhom Salmanom, aby hovorili o vytvorení novej ázijskej futbalovej zóny. Na mimoriadnom kongrese AFC 9. júna 2014 v Sao Paule bol plán novej zóny schválený kongresom. Majstrovstvá CAFA vo futbale sa od vzniku federácie ani raz neodohrali. V roku 2018 mal majstrovstvá zorganizovať Taškent no neodohrali. CAFA ale organizuje Majstrovstvá CAFA žien vo futbale.
Súťaže.
Momentálne nie je známe či sa v najbližšej dobe podarí zorganizovať aj Majstrovstvá CAFA vo futbale.

</doc>
<doc id="675406" url="https://sk.wikipedia.org/wiki?curid=675406" title="Central Asian Football Association">
Central Asian Football Association



</doc>
<doc id="675407" url="https://sk.wikipedia.org/wiki?curid=675407" title="CAFA">
CAFA



</doc>
<doc id="675408" url="https://sk.wikipedia.org/wiki?curid=675408" title="Adam Matušák">
Adam Matušák



</doc>
<doc id="675420" url="https://sk.wikipedia.org/wiki?curid=675420" title="Pyranózaoxidáza">
Pyranózaoxidáza

Pyranózaoxidáza (EC 1.1.3.10) je enzým, ktorý katalyzuje chemickú reakciu:
 -glukóza + O2 formula_1 2-dehydro--glukóza + H2O2
Substráty tejto reakcie sú -glukóza a O2 a jej produkty sú 2-dehydro--glukóza + H2O2.
Pyranózaoxidáza dokáže oxidovať aj pyranózy -xylózu, -sorbózu, -galaktózu a -glukono-1,5-laktón, ktoré majú rovnakú konformáciu a konfiguráciu na uhlíkoch C2, C3 a C4. Svoje substráty oxiduje na C2 pozícii.
Tento enzým patrí medzi oxidoreduktázy, konkrétne oxidoreduktázy pôsobiace na CH-OH skupinu donoru s kyslíkom ako akceptorom. Tento enzým sa účastní pentózafosfátovej dráhy a využíva jeden kofaktor, FAD.
Štruktúra.
Na konci roka 2007 bolo známych 8 štruktúr tohto enzýmu: , , , , , , , a .
Použitie v biosenzoroch.
Pyranózaoxidáza ponúka zaujímavé možnosti použitia v rámci biosenzorov. Na rozdiel od glukózaoxidázy má vyšší výkon, keďže nie je glykozylovaná, má priaznivejšie hodnoty Michaelisovych-Mentenovej konštánt a je schopná katalyticky premeniť oba anoméry glukózy. Takisto reaguje s väčším množstvom substrátov. Pyranózaoxidáza nespôsobuje posun pH, pretože jej pôsobením nevzniká kyselina. Okrem toho je možné ju jednoducho exprimovať a získať vo veľkých množstvách v "E. coli".

</doc>
<doc id="675422" url="https://sk.wikipedia.org/wiki?curid=675422" title="Glyceraldehyd">
Glyceraldehyd

Glyceraldehyd je triózový monosacharid. Je to najjednoduchšia aldóza. Glyceraldehyd je sladká bezfarebná kryštalická látka, ktorá vystupuje ako medziprodukt metabolizmu sacharidov. Jeho názov pochádza zo slov glycerol a aldehyd, keďže glyceraldehyd vzniká z glycerolu oxidáciou jeho alkoholovej skupiny.
Štruktúra.
Glyceraldehyd má jedno chirálne centrum, takže existuje v podobe dvoch enantiomérov s opačnou optickou rotáciou. Aj keď optická rotácia glyceraldehydu je (+) pre "R" a (-) pre "S", toto neplatí pre všetky monosacharidy. Stereochemická konfigurácia sa dá zistiť len z chemickej štruktúry, zatiaľ čo optická rotácia sa dá zmerať len experimentálne. Priradenie - geometrie (+)-glyceraldehydu na konci 19. storočia bola len šťastná náhoda, ktorá bola neskôr potvrdená röntgenovou kryštalografiou v roku 1951 ako pravdivá.
Názvoslovie.
Konfigurácia glyceraldehydu sa používa ako štandard pre /- názvoslovie sacharidov. Monosacharidy s absolútnou konfiguráciou identickou s ("R")-glyceraldehydom na poslednom stereocentre (napr. C5 u glukózy) sa označujú stereodeskriptorom -. Monosacharidy podobné ("S")-glyceraldehydu sa potom označujú stereodeskriptorom -.
Syntéza a biosyntéza.
Glyceraldehyd sa spolu s dihydroxyacetónom dá pripraviť miernou oxidáciou glycerolu, napríklad použitím peroxidu vodíka.
V biologických systémoch pôsobí glyceroldehydrogenáza (NADP+) na glycerol a tvorí z neho -glyceraldehyd. Kofaktor glyceroldehydrogenázy je NADP+.
Biochemický význam.
Premena fosfátov glyceraldehydu (glyceraldehyd-3-fosfátu) a dihydroxyacetónu (dihydroxyacetónfosfátu), ktorú katalyzuje triózafosfátizomeráza, je dôležitým medzikrokom glykolýzy. Glyceraldehyd-3-fosfát sa následne oxiduje a vzniká z neho pyruvát. Glyceraldehyd-3-fosfát takisto vystupuje i v Calvinovom cykle.

</doc>
<doc id="675427" url="https://sk.wikipedia.org/wiki?curid=675427" title="Dihydroxyacetón">
Dihydroxyacetón

Dihydroxyacetón alebo DHA či glycerón je triózový sacharid.
DHA sa používa hlavne ako prísada v samoopaľovacej kozmetike. Často pochádza z rastlinných zdrojov, ako sú cukrová repa a cukrová trstina, alebo fermentácie glycerolu.
Chemické vlastnosti.
DHA je hygroskopický biely prášok. Má sladkú chuť a charakteristickú vôňu. Je to najjednoduchšia ketóza, nemá žiadne chirálne centrum a nevykazuje optickú aktivitu. Bežne sa vyskytuje vo forme diméru (2,5-bis(hydroxymetyl)-1,4-dioxán-2,5-diol). Čerstvo pripravený sa v roztoku rýchlo mení na monomér:
Monomér je veľmi dobre rozpustný vo vode, etanole, dietyléteri, acetóne a toluéne.
DHA sa dá pripraviť spolu s glyceraldehydom miernou oxidáciou glycerolu, napríklad peroxidom vodíka. S vysokým výťažkom a selektivitou je možné ho pripraviť z glycerolu pri izbovej teplote reakciou s kyslíkom, vzduchom alebo benzochinónom pri použití katiónových katalyzátorov založených na paládiu.
Glyceraldehyd je štruktúrnym izomérom DHA.
Biologický význam.
Fosforylovaný DHA, dihydroxyacetónfosfát (DHAP), sa účastní glykolýzy a metabolizmu fruktózy.
Použitie.
DHA je činidlo, ktoré farbí kožu, čo zistili nemeckí vedci v 20. rokoch 19. storočia. Počas jeho používania pri röntgene sa zistilo, že pri rozliatí farbí kožu nahnedo. 
V 50. rokoch ho ďalej skúmala Eva Wittgensteinová na University of Cincinnati. Jej výskum sa týkal DHA ako lieku na pomoc deťom s poruchou ukladania glykogénu. Deťom bolo ústne podané veľké množstvo DHA, prípadne im bol DHA naliaty na pokožku. Zdravotnícky personál si všimol zhnednutie kože niekoľko hodín po vystavení DHA.
Eva Wittgensteinová pokračovala v pokusoch s DHA a maľovala si na kožu vodnými roztokmi DHA. Podarilo sa jej konzistentne reprodukovať pigmentáciu a poznamenala, že DHA evidentne neprechádza hlbšie do kože, len po stratum corneum, teda zrohovatenú vrstvu kože (FDA však neskôr usúdila, že to nie je úplne pravda). Výskum pokračoval ďalej v rámci liečby pacientov s vitiligom.
Hnednutie kože pôsobením DHA je netoxické a vzniká kvôli Maillardovej reakcii. DHA reaguje s aminokyselinami v keratíne, ktorý je hlavnou zložkou pokožky. Rôzne aminokyseliny reagujú s DHA rôznymi spôsobmi, čím vznikajú rozličné odtiene od žltej po hnedú. Vznikajúce pigmenty sa nazývajú melanoidíny. Podobajú sa na melanín, prirodzenú látku v hlbších vrstvách kože, ktorá hnedne (opáli sa) po vystavení UV žiareniu.
Vinárstvo.
Baktérie "Acetobacter aceti" a "Gluconobacter oxydans" sú schopné použiť glycerol ako zdroj uhlíka a tvoria DHA. DHA vzniká ketogenézou glycerolu. DHA môže ovplyvniť chuť vína svojou sladkou príchuťou. DHA takisto reaguje s prolínom, čím vzniká aróma „podobná kôre“. DHA môže pôsobiť antimikrobiálne, pretože viaže SO2.
Samoopaľovacie prípravky.
V 60. rokoch predstavila firma Coppertone prvý samoopaľovací krém. Tento produkt sa nazýval „Quick Tan“ alebo „QT“. Predával sa ako krém, ktorý cez noc vytvorí umelé opálenie, a čoskoro ho nasledovali i ďalšie produkty iných firiem. Záujem o produkt však upadol kvôli nepríjemným skúsenostiam zákazníkov, napr. oranžovým dlaniam alebo slabému farbeniu. Kvôli tomu si mnohí stále asociujú samoopaľovacie prípravky s oranžovým opálením.
V 70. rokoch bol DHA permanentne pridaný americkou FDA na zoznam povolených kozmetických prísad. 
Do 80. rokov sa objavili nové samoopaľovacie prípravky a úpravy v produkcii DHA umožnili vznik produktov, ktoré mali prirodzenejšiu farbu. Obavy z opaľovania pomocou UV mali za následok zvýšenie popularity týchto produktov ako bezpečnejšej alternatívy.
Dnes je DHA hlavnou prísadou v mnohých samoopaľovacích prípravkoch. Výrobci krémov vyrábajú i mnohé tieto prípravky, ktoré nahradzujú DHA prírodnými látkami, ako je škrupina orechu čierneho. DHA sa dá použiť osamote alebo s inými opaľovacími látkami, napríklad erytrulózou. DHA je považovaný za najefektívnejší prídavok na opaľovanie bez slnka.
Samoopaľovacie prípravky zvyčajne obsahujú 1-20 % DHA. Väčšina produktov v drogériách obsahuje 3-5% a profesionálne produkty mávajú 5-20%. Obsah odpovedá úrovni farbenia od svetlých po tmavé odtiene. Nižšie percentá sú lepšie pre začiatočníkov, ale môžu vyžadovať niekoľko použití na dosiahnutie požadovaného výsledku. Oproti tomu vyššie percentá vytvoria tmavú farbu už po prvom použití, ale je pri nich väčšia šanca na nerovnomerné farbenie. Trvá 2 až 4 hodiny, kým sa umelé opálenie začne objavovať a potom tmavne 24 až 72 hodín, podľa zloženia.
Po vytvorení tmavého sfarbenia sa farba nezmýva potom ani vodou či mydlom. Postupne zmizne po 3 až 10 dňoch. Exfoliácia, dlhé ponorenie do vody alebo výrazné potenie môžu sfarbenie zosvetliť, keďže pri nich dochádza k rýchlejšiemu olupovaniu odumretých kožných buniek.
Samoopaľovacie prípravky existujú v podobe sprejov, krémov, gélov a kozmetických utierok. Medzi profesionálne aplikované produkty patria rozprašovače, krémy alebo gély.
Bezpečnosť DHA.
Podľa štúdie z roku 2007 je pokožka po použití samoopaľovacích prípravkov (s vysokým obsahom DHA, ~5%) veľmi náchylná k poškodeniu voľnými radikálmi zo slnka. Štyridsať minút po aplikovaní vzoriek s vysokým obsahom DHA sa tvorba voľných radikálov po vystavení slnku zvýšila až o 180 % v porovnaní s kožou bez aplikovanej vzorky. Podobný efekt bol pozorovaný u erytrulózy. Štúdia tvrdí, že po dobu jedného dňa od použitia prípravku by koža nemala byť vystavovaná nadmernému slnečnému žiareniu a mimo budov by mal byť používaný opaľovací krém. Antioxidačný krém môže znížiť tvorbu voľných radikálov. 
Aj keď niektoré samoopaľovacie prípravky obsahujú opaľovací krém, ich efekt netrvá tak dlho ako opálenie samotné. Tmavé sfarbenie poskytuje miernu ochranu proti UV (SPF až 3), ale táto ochrana by mala byť kombinovaná s ďalšou ochranou. Uvedené SPF totiž platí len niekoľko hodín po použití. Napriek tmavšiemu sfarbeniu pokožky je koža stále náchylná k poškodeniu, takže je nutná ďalšia ochrana. DHA môže spôsobovať i miernu inhibíciu tvorby vitamínu D.
Niekedy môže vzniknúť kontaktná dermatitída a nedávna štúdia preukázala efekt DHA na vznik kontaktnej dermatitídy u mexických bezsrstých psov.

</doc>
<doc id="675429" url="https://sk.wikipedia.org/wiki?curid=675429" title="Likareol">
Likareol



</doc>
<doc id="675430" url="https://sk.wikipedia.org/wiki?curid=675430" title="Koriandrol">
Koriandrol



</doc>
<doc id="675435" url="https://sk.wikipedia.org/wiki?curid=675435" title="Keith Kinkaid">
Keith Kinkaid

Keith Kinkaid (* 4. júl 1989, Farmingville, New York, USA) je americký hokejový brankár aktuálne pôsobiaci v tíme New York Rangers v NHL. V roku 2018 získal s reprezentačným výberom USA bronzovú medailu na Majstrovstvách sveta v ľadovom hokeji.
Cesta do NHL.
Keith Kinkaid je odchovancom univerzitného hokeja. Počas svojho štúdia chytal za tím Union College, kde sa v roku 2010 prebojoval do All Rookie Teamu a Tretieho All Star Teamu.
Nikdy nebol draftovaný, po dokončení štúdia, v roku 2011, ho pre dobré výkony a výsledky podpísal na úrovni vstupného dvojročného kontraktu tím New Jersey Devils. Svoju prvú profesionálnu sezónu (2011/2012) strávil v nižšej AHL, v drese tímu Albany Devils.
V nižšej súťaži sa o zápasy delil s druhým výrazným prospektom Devils, Jeffom Frazeem. Ich výkonnosť bola podobná, ale priemerná, do National Hockey League sa nepozrel ani jeden z nich.
V sezóne 2012/2013 už Kinkaid figuruje ako jednotka a Frazeeho postupne vytláča na pozíciu dvojky. S Frazeem po sezóne už Devils zmluvu nepredlžujú, a odchádza do Európy.
Kinkaid zažíva svoj NHL debut 5. marca 2013 v zápase proti Tampe Bay Lightning, keď striedal Johana Hedberga. Devils k výhre síce nepriviedol, ale z 12 striel inkasoval iba jeden gól. Zvyšok sezóny však dochytal v Albany.
Až v sezóne 2014/2015 Kinkaid dokončuje svoj boj o miesto v prvom tíme a vytláča Scotta Clemmensena na poste dvojky za hviezdnym Corym Schneiderom, ktorý putuje smer Albany.
NHL.
New Jersey Devils.
Kinkaid v prvej sezóne, ktorú strávi v prvom tíme zaznamená v 19 zápasoch slušnú bilanciu 6-5-4 s 91,5% úspešnosťou zákrokov. V rokoch 2015 a 2016 nastupuje už pravidelne, hoc jeho výkonnosť mierne klesá. Aj napriek výbornej výkonnosti Coryho Schneidera sa však Devils do vyraďovacích bojov nedostávajú, a tak je Kinkaid nominovaný na post brankárskej jednotky tímu Spojených štátov na Majstrovstvách sveta. Američania končia na štvrtom mieste bez medaile.
Sezóna 2016/2017 sa stáva kľúčová pre Kinkaidovu kariéru. Schneiderova výkonnosť začne prudko klesať a pozornosť si kradne práve Kinkaid, ktorý v 26 zápasoch zaknihuje najlepšiu percentuálnu úspešnosť zákrokov na úrovni NHL v kariére - 91,6. Devils sa do Play-Off znova neprebojujú.
V nasledujúcom ročníku Kinakid definitívne prevezme post jednotky v New Jersey. Schneiderova výkonnosť naďalej padá a Kinkaid sa udrží v 41 zápasoch na solídnych 91,3% a na bilancii 26-10-3. Vytvorí si tak svoje sezónne zápasové maximum. New Jersey sa konečne do vyraďovacích bojov prebojuje, ale končí už v prvom kole. Kinkaida v bránke po dvoch prehrách strieda Schneider. Kinkaid sa po vypadnutí Devils stáva opäť jednotkou amerického národného tímu na Majstrovstvách Sveta a vyhráva bronzovú medailu.
Ročník 2018/2019 sa stane Kinkaidovým posledným v New Jersey. Štartuje v pozícii jednotky pred Corym Schneiderom, ale postupne ho z nej vytlačí mladý kanadský brankár Mackenzie Blackwood, ktorý sa stane novou budúcnosťou pre New Jersey. Diabli znova nepostúpia do Play-Off a Kinkaid, ktorý síce znova vyrovnáva svoje sezónne maximum v počte odchytaných zápasov (41), zhoršuje štatistiky o niekoľko tried, keď si zaknihuje bilanciu 15-18-6, 89,1% úspešnosť zákrokov a priemer gólov na zápas až 3,36. Pred prestupovou uzávierkou je vymenený do Columbusu Blue Jackets za výber v 5. kole Draftu 2022. Tento krok bol považovaný za kontroverzný, keďže nič nenasvedčovalo, že jav poklesu výkonnosti z poslednej sezóny bude pokračovať ďalej. V Columbuse napokon neodohral ani jeden zápas. Po sezóne sa stal neobmedzeným voľným hráčom. Podpísal ho napokon tím Montreal Canadiens jednoročným kontraktom za 1,75 milióna amerických dolárov.
V New Jersey Kinkaid strávil 6 rokov a odchytal 151 zápasov, v ktorých si pripísal 64 víťazstiev, 55 prehier, priemer inkasovaných gólov na zápas 2,9 a % úspešnosť zákrokov 90,6.
Montreal Canadiens.
Sezónu 2019/2020 strávil Keith Kinkaid v organizácii Montrealu Canadiens, avšak v drese samotného tímu odchytal iba 6 zápasov, z ktorých vyhral iba jediný. Navyše si prispísal najhoršiu úspešnosť zákrokov (87,5%) aj priemer inkasovaných gólov v kariére (4,24). Neprekvapivo sa tak vrátil do AHL, kde takisto nevedel nájsť vhodnú formu, keď v oboch tímoch kde pôsobil (Laval Rocket a Charlotte Checkers) si pripísal v 17 zápasoch len 5 víťazstiev.
Po sezóne sa z Kinkaida stal znova neobmedzený voľný hráč, ktorému tím New York Rangers ponúkol dvojročný dvojcestný kontrast v hodnote 750,000 amerických dolárov na úrovni NHL.
New York Rangers.
Kinkaid v súčasnosti v organizácii Rangers zastáva pozíciu tretieho brankára. Prakticky počas celej sezóny 2020/2021 bol umiestnený v tzv. „taxi zostave“ tímu, ktorá mala predstavovať mobilné hráčske zálohy v prípade karantenizovania hráčov prvého tímu v dôsledku COVID-19. V drese Rangers sa mu podarilo odchytal 9 zápasov s 89,8% úspešnosťou zákrokov a 3 výhrami.
V sezóne 2020/2021 začína ako prvý brankár farmárskeho tímu Hartford Wolf Pack. Na mieste trojky ho počas jeho izolácie z dôvodu nakazenia sa ochorením COVID-19 nahradil slovenský brankár Adam Húska, ktorý bol po zranení súčasnej jednotky Rangers - Igora Šesťorkina povolaný do prvého tímu. Po návrate z karantény sa Kinkaid vrátil na svoj pôvodný post, a keďže v decembri 2021 bol Šesťorkin ešte stále zranený, Kinkaid zastupoval pozíciu náhradníka z dvojkou Rangers - Alexandrom Georgievom. Vo svojom zatiaľ jedinou zápase sezóny vychytal víťazstvo a zaznamenal až 93,5% úspešnosť zákrokov.

</doc>
<doc id="675437" url="https://sk.wikipedia.org/wiki?curid=675437" title="Heliaš">
Heliaš

Heliaš () je vrch v Chočských vrchoch. Nachádza sa nad obcou Malatiná, približne severozápadne od Liptovského Mikuláša.
Poloha.
Nachádza sa v strednej časti Chočských vrchov, v geomorfologickom podcelku Prosečné. Leží v Žilinskom kraji, na pomedzí okresov Liptovský Mikuláš a Dolný Kubín a zasahuje na katastrálne územia obcí Liptovská Anna a Malatiná. Na vrchol nevedie značený turistický chodník.
Opis.
Heliaš sa nachádza v západnej časti podcelku Prosečné, v spoločnom masíve s južne ležiacim pahorkom Eliáš (). Južne je tento masív sedlom spojený s vrchom Pravnáč (), východným smerom je Anninou dolinou oddelený vrch Lomné () a Čerenová (), severne sa nachádzajú Vrchy () a západne susedí Rakytník () a Sielnická hora (). Vrch sa nachádza v povodí Váhu, kam smeruje potok Sestrč, odvodňujúci západné a severné svahy masívu, i jeho prítok Annin potok, ktorý odvádza vodu z východne sa zvažujúcej časti. Najbližším sídlom je severozápadne situovaná Malatiná, juhovýchodne leží obec Liptovská Anna.
Výhľady.
Nesúvislý porast vrcholovej časti umožňuje čiastočný rozhľad. Dobre pozorovateľné sú okolité Chočské vrchy a Oravská vrchovina, pri vhodných podmienkach aj Západné Tatry, Skorušinské vrchy, Oravské Beskydy, Oravská Magura, časť Malej a Veľkej Fatry a Nízke Tatry.
Prístup.
Na vrchol nevedie značená trasa, no východným úbočím prechádza chodník na Pravnáč, z ktorého možno v sedle pod Eliášom odbočiť.

</doc>
<doc id="675438" url="https://sk.wikipedia.org/wiki?curid=675438" title="Farnosť Liptovská Lúžna">
Farnosť Liptovská Lúžna

Rímskokatolícka farnosť v obci Liptovská Lúžna patrí do ružomberského dekanátu a Spišskej diecézy. Založená bola v roku 1787.
Dejiny farnosti.
Obec Liptovská Lúžna vznikla v roku 1650. Odvtedy cirkevnoprávne farnosť patrila do farnosti Ružomberok. V roku 1752 bola zriadená nová farnosť v Liptovskej Osade a kostolík spolu s veriacimi z Lúžnej a Magurky pričlenili k nej. V roku 1787 bola postavená v Lúžnej fara a obec bola ustanovená za farnosť.
Kostoly vo farnosti.
Najstarší kostol bol postavený v roku 1682. Bol to malý drevený kostolík zasvätený Nanebovzatiu Panny Márie. Obklopoval ho cintorín.
V roku 1701 bol prestavaný. Na drevenom chóre bol v kostole umiestnený organ. Cintorín bol obklopený ohradou a v jeho priestoroch stála drevená zvonica s jedným zvonom. Kanonická vizitácia z roku 1825 popisuje kostol v Lúžnej, že je v nevyhovujúcom stave a kapacitou už nepostačuje potrebám veriacich (počet obyvateľov bol vtedy 1685).
V roku 1843 sa začala stavba nového súčasného murového kostola. Dokončený bol v roku 1848 a zasvätený je Najsvätejšej Trojici.
Kňazi pôsobiaci vo farnosti.
"farári a správcovia farnosti:"
1787 - 1789 Jakub Krajčinovský / 1789 - 1805 Jozef Keil / 1806 - 1823 Ján Nepomuk Kočútek / 1824 - 1828 Anton Kubančík / 1829 - 1843 Eduard Milovič / 1843 - 1843 Juraj Čurilla / 1843 - 1855 Ján Samueli / 1855 - 1855 Štefan Kučma / 1855 - 1885 Ľudovít Čurjak / 1886 - 1915 Štefan Rovder / 1915 Vojtech Kováč / 1915 - 1923 Izidor Kaločaj / 1923 - 1946 Július Brtko / 1945 - 1951 Gejza Findura / 1951 - 1955 Július Brtko / 1955 - 1956 Ján Sivčák / 1956 - 1958 Jozef Cibuľa / 1958 - 1961 František Novický / 1961 - 1965 Jozef Fitt / 1965 - 1994 Albín Ivák / 1994 excurendo Ján Kuboš / 1994 - 2005 Ján Kekelák / 2005 - 2018 Michal Fecko / 2018 - Jozef Trstenský.
Cintoríny vo farnosti.
Vo farnosti sú štyri cintoríny. Na začiatku obce je nižný cintorín, v strede obce je starý cintorín, na konci obce je vyšný cintorín a najnovší cintorín je pri kostole. V súčasnosti sa pochováva na všetkých cintorínoch.
Súčasná farnosť.
Vo farnosti dnes žije 2756 obyvateľov (údaj z 15. decembra 2021 matrika OcÚ L. Lúžna). Väčšina sa hlási ku katolíckej cirkvi.
Zaujímavosti.
Cez farnosť vedie Svätojakubská cesta na Slovensku (Camino de Santiago).

</doc>
<doc id="675439" url="https://sk.wikipedia.org/wiki?curid=675439" title="Sielnická hora">
Sielnická hora

Sielnická hora () je vrch v Chočských vrchoch. Nachádza sa južne od Malatinej, približne severovýchodne od Ružomberka.
Poloha.
Nachádza sa v strednej časti Chočských vrchov, v geomorfologickom podcelku Sielnické vrchy. Leží v Žilinskom kraji, na rozhraní okresov Ružomberok a Liptovský Mikuláš a zasahuje na katastrálne územia obcí Kalameny a Liptovská Sielnica. Na vrchol nevedie značená turistická trasa.
Popis.
Sielnická hora leží v strednej časti rozsiahleho masívu, ktorý na východe vymedzuje Sestrčská dolina a na západe údolie Kalamenianky. Južným smerom je sedlom Poľana oddelený vrch Sestrč () s ruinou Liptovského hradu na vrchole, východným smerom susedí Pravnáč () a Heliaš (), severozápadne leží Ostré () a západne vrch Havrania (). Masív leží v povodí Váhu; západne sa zvažujúce časti odvodňuje Kalamenianka, východne orientované odvádzajú vodu potoku Sestrč. Najbližšími sídlami sú severne situovaná Malatiná, juhozápadne ležiace Lúčky a Kalameny a na juhovýchode obec Liptovská Anna. 
Výhľady.
Vrchol Sielnickej hory pokrýva po ťažbe nesúvislý les a nižšia vegetácia, umožňujúca rozhľad. Východný a západný horizont obmedzujú vyššie vrchy Chočských vrchov, no dobre vidieť Skorušinské vrchy, Oravskú Maguru a Oravské Beskydy na severe a Nízke Tatry a časť Veľkej Fatry južným smerom.
Prístup.
Na vrchol nevedie značkovaná trasa, preto výstup je možný lesnými chodníkmi z okolia, resp. odbočením z modrej značky v sedle Poľana.

</doc>
<doc id="675441" url="https://sk.wikipedia.org/wiki?curid=675441" title="Dash (kryptomena)">
Dash (kryptomena)

Dash (predtým známy ako Darkcoin a XCoin) je open source kryptomena. Dash nemá centralizované riadenie - emisia sa vyskytuje počas ťažby. Z odmien, ktoré dostávajú ťažiari, je 90 % rozdelených medzi ťažiarmi a prevádzkovateľmi masternodov. Zvyšných 10 % je použitých na financovanie schválených projektov.
Dash bol pôvodne vytvorený ako XCoin (XCO) 18. januára 2014. Za dva dni od spustenia bolo vyťažených približne 1,9 milióna coinov. 28. februára 2014 došlo k zmene názvu na Darkcoin. Darkcoin bol 25. marca 2015 premenovaný na Dash. Tvorca Dash Evan Duffield.
Hlavné rozdiely medzi Dash a Bitcoin sú v tom, že transakcie v Dash sú vďaka službe InstantSend veľmi rýchlo potvrdzované a používateľ môže využiť aj zvýšenú úroveň dôvernosti niektorých transakcií vďaka vstavanej funkcii Private Send.
Od marca 2021 je Dash zahrnutý v zozname tridsiatich populárnych kryptomien z hľadiska kapitalizácie.
Podľa Der Spiegel bol Dash od februára 2019 najobľúbenejšou kryptomenou vo Venezuele.

</doc>
<doc id="675442" url="https://sk.wikipedia.org/wiki?curid=675442" title="Ázijský pohár">
Ázijský pohár

Ázijský pohár môže byť:

</doc>
<doc id="675450" url="https://sk.wikipedia.org/wiki?curid=675450" title="CONCACAF Gold Cup">
CONCACAF Gold Cup



</doc>
<doc id="675451" url="https://sk.wikipedia.org/wiki?curid=675451" title="Organizácia Zmluvy o kolektívnej bezpečnosti">
Organizácia Zmluvy o kolektívnej bezpečnosti

Organizácia Zmluvy o kolektívnej bezpečnosti, skr. OZKB (rus. Организация Договора о коллективной безопасности; "Organizacija Dogovora o kollektivnoj bezopasnosti") je vojenská aliancia, ktorej členmi je 6 bývalých sovietskych republík – Rusko, Bielorusko, Arménsko, Kazachstan, Kirgizsko a Tadžikistan. 
Organizácia v dnešnej podobe vznikla 7. októbra 2002. Jej predchodcom bola "Zmluva o kolektívnej bezpečnosti", uzavretá 15. mája 1992 v Taškente medzi súčasnými členskými štátmi, Uzbekistanom, Azerbajdžanom a Gruzínskom. Posledné tri menované krajiny postupom času od zmluvy odstúpili. 
Základnými cieľmi organizácie sú podľa článku 3 Charty OZKB „posilňovanie mieru, medzinárodnej a regionálnej bezpečnosti a stability a kolektívna ochrana nezávislosti, teritoriálnej integrity a suverenity členských štátov“. V prípade, ak by prišlo k vojenskej agresii voči jednej z členských krajín, sú podľa článku 4 ostatní členovia povinní poskytnúť jej adekvátnu, aj vojenskú, pomoc. Prvý raz bola táto klauzula využitá pri protestoch v Kazachstane v januári 2022.
OZKB má status pozorovateľa pri Valnom zhromaždení OSN.

</doc>
<doc id="675455" url="https://sk.wikipedia.org/wiki?curid=675455" title="Jean Smartová">
Jean Smartová

Jean Smartová (; * 13. september 1950, Seattle, Washington, USA) je americká herečka. 
Detstvo a mladosť.
Smartová sa narodila do rodiny Kathleen a Douglasa Smartových. Ako trinásťročnej, jej diagnostikovali cukrovku prvého typu. Vyštudovala Ballard High School v roku 1969, kde prejavila záujem o činohru. Neskôr získala bakalársky titul na Washington University. 
Kariéra.
Po ukončení štúdia, sa Smartová začala zaujímať o divadelné herectvo. Vystupovala napríklad v Oregone či na Aljaške. V roku 1980 sa objavila ako "Lady Macbeth" v divadelnej inscenácii v Pittsburghu. Vystupovala tiež v divadlách Off-Broadway, získala tiež nomináciu na divadelné ocenenie Drama Desk. Tiež stvárnila Marlene Dietrich, v divadelnej inscenácii "Piaf". Pre obrovský úspech inscenácie sa v roku 1984 objavila aj vo sfilmovanej adaptácii s rovnakým názvom. 
V roku 1985 získala hlavnú úlohu v televíznom seriáli "Designing Women". Po skončení seriálu sa začala skôr venovať filmom a vedľajším úlohám v nich. V roku 1992 stvárnila v životopisnom filme sériovú vrahyňu Aileen Wuornos. 
Od roku 2000 stvárňovala vedľajšiu rolu v televíznom seriáli "Frasier". Smartová si účinkovanie v seriáli veľmi pochvaľovala. Za svoj herecký výkon v seriáli získala dve ceny Emmy, v kategórii Najlepšia hosťujúca herečka. V rokoch 2002 až 2007 tiež dabovala postavu Dr. Ann, v animovanom filme "Kim Possible". V roku 2004 sa pripojila k hereckému obsadeniu ako Naomi Watts, Lily Tomlin či Dustin Hoffman, vo filme "Mám rád Huckabees". V rokoch 2007 až 2009 stvárnila panovačnú matku Christiny Applegate v sitkom "Samantha Who?", kde za svoj herecký výkon získala tretiu cenu Emmy. 
Úspech získala v roku 2016, keď stvárnila v druhej sérii televízneho seriálu "Fargo". Za svoj herecký výkon získala niekoľko nominácii na televízne ocenenia a k tomu niekoľko aj vyhrala. V roku 2021 sa pripojila k hereckému obsadeniu ako Kate Winslet a Julianne Nicholson v úspešnom televíznom seriáli "Mare z Easttownu". Jej herecký výkon bol pozitívne ohodnotený z pohľadov filmových kritikov. V rovnakom roku bola obsadená do role Deborah Vance, v televíznom seriáli "Hacks", za ktorý získala v januári 2022 ocenenie Zlatý glóbus. V roku 2022 sa objaví vo filme "Babylon", po boku hercov ako Olivia Wilde či Brad Pitt.
Súkromný život.
Smartová sa v roku 1987 vydala za herca Richarda Gillilanda, s ktorý má dve deti. Jedno je ich spoločné a druhé si adoptovali z Číny. Smartová je v súčasnosti vdovou, jej manžel zomrel v marci 2021.

</doc>
<doc id="675456" url="https://sk.wikipedia.org/wiki?curid=675456" title="Jean Smart">
Jean Smart



</doc>
<doc id="675457" url="https://sk.wikipedia.org/wiki?curid=675457" title="Jean Elizabeth Smart">
Jean Elizabeth Smart



</doc>
<doc id="675458" url="https://sk.wikipedia.org/wiki?curid=675458" title="Jean Elizabeth Smartová">
Jean Elizabeth Smartová



</doc>
<doc id="675459" url="https://sk.wikipedia.org/wiki?curid=675459" title="Polyol">
Polyol

Polyol je organická zlúčenina, ktorá obsahuje niekoľko hydroxylových (alkoholových) skupín. Termín „polyol“ označuje rôzne látky podľa toho, či sa používa v potravinárstve alebo v chémii polymérov. Polyoly s dvoma, troma a štyrmi hydroxylovými skupinami sú dioly, trioly a tetroly, ďalšie názvy sa tvoria analogicky.
Klasifikácia.
Nízkomolekulárne polyoly.
Nízkomolekulárne polyoly sa bežne používajú v chémii polymérov, kde spájajú dokopy reťazce. Napríklad alkydové živice sa používajú v náteroch alebo formách na odlievanie. Sú hlavnou živicou vo väčšine komerčných náterov „založených na oleji“. Ročne sa produkuje približne 200 000 ton alkydových živíc. Skladajú sa z esterov tvorených reaktívnymi monomérmi. Polyoly používané vo výrobe komerčných alkydových živíc sú glycerol, trimetylolpropán a pentaerytritol.
Sacharidové alkoholy.
Sacharidové alkoholy sú nízkomolekulárne polyoly, ktoré sa bežne získavajú hydrogenáciou cukrov. Ich vzorec je (CHOH)nH2, kde n = 4–6.
Cukrové alkoholy sa pridávajú do jedál, pretože majú nižší obsah kalórií než cukry. Sú však zvyčajne i menej sladké, takže sa často kombinujú s intezívnejšími sladidlami. Takisto sa pridávajú do žuvačiek, pretože ich baktérie v ústach nerozkladajú ani sa nepremieňajú na kyseliny, takže neprispievajú k zubným kazom. Bežné cukrové alkoholy sú maltitol, sorbitol, xylitol, erytritol a izomalt. 
Polymérne polyoly.
Ako polyoly sa bežne označujú polyéterové polyoly a polyesterové polyoly. Typickým príkladom je polyetylénoxid alebo polyetylénglykol (PEG) a polypropylénglykol (PPG). Polytetrahydrofurán (PTMEG) je takisto polyol. Polyoly reagujú s diizokyanátmi za vzniku polyuretánov. Polyuretány sa používajú na tvorbu ohybných pien na matrace a stoličky, tuhých pien na izoláciu chladničiek a mrazákov, elastomérnych podrážok, vlákien (napr. Spandex) alebo adhezív.
Termín „polyol“ takisto označuje iné molekuly, ktoré obsahujú hydroxylové skupiny. Napríklad polyvinylalkohol má vzorec (CH2CHOH)"n" s "n" hydroxylovými skupinami, kde "n" môžu byť až tisíce. Celulóza je takisto polymér s mnohými hydroxylovými skupinami, ale neoznačuje sa ako polyol.
Vlastnosti.
Keďže názov polyol pochádza z chemického názvoslovia a naznačuje len prítomnosť niekoľkých hydroxylových skupín, polyolom nie je možné priradiť všeobecné vlastnosti. Polyoly sú však pri izbovej teplote zvyčajne viskózne (polyméry) alebo tuhé (nízkomolekulárne) kvôli vodíkovým väzbám.

</doc>
<doc id="675460" url="https://sk.wikipedia.org/wiki?curid=675460" title="Substituent">
Substituent

Substituent je jeden atóm (alebo skupina atómov), ktorý nahrádza vodíkový atóm v uhľovodíkovom reťazci. V organickej chémii a biochémii sa názvy "substituent", "funkčná skupina" a "bočný reťazec" používajú s viac-menej identickým významom ako vedľajšie reťazce hlavného uhľovodíka, ale v chémii polymérov medzi nimi existujú isté rozdiely. V polyméroch smeruje vedľajší reťazec mimo hlavnej kostry polyméru. V proteínoch sú bočné reťazce naviazané na alfa uhlíkové atómy aminokyselinovej kostry.
Pri pomenovávaní organických zlúčenín sa používa koncovka -"yl", ak má skupina jednoduchú väzbu a nahrádza jeden vodík. Koncovky -"ylidén" a -"ylidín" sa používajú pre obdobné prípady s dvojitou a trojitou väzbou. Popritom sa v názvosloví používajú čísla na označenie konkrétneho uhlíka v uhľovodíku, na ktorom je substituent naviazaný, ak je táto informácia nutná pre rozlíšenie izomérov. 
Polárny efekt, ktorý substituent spôsobuje, je kombináciou indukčného a mezomérneho efektu. Substituenty zároveň spôsobujú stérické efekty kvôli objemu, ktorý zaberajú.
Produkty chemických reakcií sa často označujú ako "najviac substituovaný" alebo "najmenej substituovaný". V tomto prípade sa na porovnanie používa metán. Čím viac atómov vodíka sa nahradí za nejaký substituent, tým viac sa považuje molekula za substituovanú. Napríklad:
Názvoslovie.
V organickej chémii sa na tvorbu radikálov používa prípona -"yl". Radikály sú buď samostatné (ako voľné radikály), alebo súčasťou nejakej molekuly (ako skupina). Tento názov pochádza zo starého názvu pre metanol, „metylén“ (zo starej gréčtiny: μέθυ "méthu", „víno“ a ὕλη "húlē", „drevo“, „les“), čo sa neskôr skrátilo na „metyl“. Niekoľko úprav chemického názvoslovia túto koncovku nakoniec zovšeobecnilo i na ostatné organické substituenty.
Pomocou konkrétnych prípon sa určuje, koľko vodíkových atómov nahradil daný substituent v pôvodnom uhľovodíku (alebo inom substituente). Podľa odporúčania IUPAC z roku 1993 platí, že:
Koncovka -"ylidín" sa vyskytuje málokedy a zjavne je variantom písania koncovky -"ylidén", v postupoch IUPAC sa nespomína.
Pre viac väzieb toho istého druhu, ktorými sa substituent viaže na nadradenú skupinu, sa používajú predpony "di"-, "tri"-, "tetra"- a tak ďalej: -"diyl" (dve jednoduché väzby), -"triyl" (tri jednoduché väzby), -"diylidén" (dve dvojité väzby). Pre viac väzieb rôznych druhov sa tieto koncovky kombinujú: -"ylylidén" (jedna jednoduchá a jedna dvojitá väzba), -"ylylidín" (jedna jednoduchá a jedna trojitá väzba), -"diylylidén" (dve jednoduché a jedna dvojitá väzba).
Pôvodná zlúčenina (uhľovodík) môže byť upravená dvoma spôsobmi:
Niektoré názvy, napríklad „vinyl“ (vo význame „polyvinyl“) reprezentujú len časť celého chemického názvu substituentu. Funkčné skupiny môžu mať i iné podoby (napr. amíny alebo nitrily).
Metánové substituenty.
Podľa pravidiel uvedených vyššie má uhlíkový atóm v molekule, ktorý je pokladaný za substituent, nasledujúce názvy podľa toho, koľko vodíkov je naňho naviazaných a akými väzbami sa viaže na zvyšok molekuly:
Štruktúra.
V štruktúrnom vzorci sa organické substituenty, napríklad metyl, etyl alebo aryl, často zapisujú ako "R" (alebo R1, R2 a tak ďalej). Toto označuje zástupný symbol, pričom "R" pochádza zo slova "radikál" a môže reprezentovať akúkoľvek časť vzorca, ktorú autor uzná za vhodnú. Poprvé tento symbol použil Charles Frédéric Gerhardt v roku 1844.
Elektronegatívne substituenty, napríklad halidy, sa často označujú symbolom "X". Tento symbol poprvé použil Stanislao Cannizzaro v roku 1858.
Štatistická distribúcia.
Jedna chemoinformatická štúdia identifikovala 849 574 unikátnych substituentov v celkom 3 043 941 molekulách. Tieto substituenty mali maximálne 12 nevodíkových atómov a obsahovali len uhlík, vodík, dusík, kyslík, síru, fosfor, selénium a halogenidy. Päťdesiat rôznych substituentov sa dá považovať za bežné, pretože sa nachádzali vo viac ako 1% skúmaných molekúl, a 438 substituentov sa nachádzalo v aspoň 0,1% skúmaných molekúl. 64% substituentov sa nachádzalo len v jedinej molekule. Medzi nabežnejších päť substituentov patria metylová, fenylová, chlórová, metoxy a hydroxylová skupina. Celkový počet organických substituentov sa odhaduje na asi 3,1 milióna, čo umožňuje až 6,7×1023 molekúl. Celkom sa dá získať nekonečno substituentov jednoduchým predĺžením dĺžky uhlíkového reťazca. 

</doc>
<doc id="675465" url="https://sk.wikipedia.org/wiki?curid=675465" title="Ostrý vrch (Chočské vrchy, 1128 m)">
Ostrý vrch (Chočské vrchy, 1128 m)

Ostrý vrch () je vrch v Chočských vrchoch. Nachádza sa severovýchodne od obce Kvačany, približne severne od Liptovského Mikuláša.
Poloha.
Nachádza sa vo východnej časti Chočských vrchov, v geomorfologickom podcelku Prosečné. Leží v Žilinskom kraji, na území okresu Liptovský Mikuláš a v katastrálnom území obce Kvačany. Na vrchol nevedie značená turistická trasa a západná časť vrchu patrí do národnej prírodnej rezervácie Kvačianska dolina.
Popis.
Skalnatý Ostrý vrch leží v najvýchodnejšej časti pohoria, východne od Kvačianskej doliny. Západným smerom susedí Prosečné (), Hrádková () a Čierna hora (), severozápadne leží Háj (), severovýchodne Holica (), východne Huňová () a Kamenné () a južne sa nachádza Hoľa (). Oblasť je súčasťou povodia Váhu, kam smeruje riečka Kvačianka, ktorá odvádza vodu z celého masívu. Najbližšími sídlami sú južným smerom ležiace Kvačany a Liptovské Matiašovce, severozápadne Veľké Borové a severovýchodne obec ležiace Huty. Východným okrajom masívu vedie cesta II/584 z Liptovského Mikuláša do Zuberca.
Výhľady.
Vrchol a jeho blízke okolie pokrýva riedky les, umožňujúci obmedzený rozhľad. Z vhodných miest možno vidieť okolité vrchy Chočských vrchov, časť Liptovskej kotliny, susedné Západné Tatry a Skorušinské vrchy. Pri dobrých podmienkach vidieť aj Oravskú Maguru, časť Malej a Veľkej Fatry a Nízke Tatry.
Prístup.
Na vrchol nevedie značkovaná trasa a najbližšia vedie Kvačianskou dolinou. Najľahší prístup je však hrebeňom z neďalekej cesty II/584. V západej časti masívu je na území prírodnej rezervácie Kvačianska dolina pohyb mimo značených trás obmedzený.

</doc>
<doc id="675467" url="https://sk.wikipedia.org/wiki?curid=675467" title="Želobudzská skalka">
Želobudzská skalka

Želobudzská skalka alebo Želobudzká skalka () je vrch v pohorí Poľana. Leží nad osadou Kyslinky, približne severne od mesta Detva. Je súčasťou Chránenej krajinnej oblasti Poľana.
Poloha.
Nachádza sa v západnej časti pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Zvolen a v katastrálnom území obce Očová. Najbližšími sídlami sú severne situovaná osada Kyslinky, juhozápadne ležiaca obec Dúbravy a južne mesto Detva. 
Opis.
Želobudzská skalka leží v južnej časti hrebeňa kaldery bývalého stratovulkánu, v hrebeni, vedúcom od Poľany západným smerom cez Drábovku (). Západne susedí Hrbatá lúčka (), severne sa nachádza Žiarec () a Bukovina (), východným smerom je sedlom Príslopy oddelená Drábovka a Predná Poľana () a južne sa nachádza Kalamárka (). Masív patrí do povodia Hrona, resp. jeho čiastkového povodia rieky Slatina. Severné svahy masívu odvodňujú prítoky Hučavy, južné potok Kamenná a západné Želobudzský potok, oba smerujúce do Hradnej. Na vrchol nevedie značená turistická trasa, no do sedla Príslopy vedie cesta z Očovej. 
Výhľady.
Nesúvislý porast vrcholovej časti umožňuje obmedzený rozhľad. Viditeľné sú okolité vrchy pohoria, no pri vhodných podmienkach aj Nízke Tatry, Starohorské vrchy, Veľká Fatra, Kremnické a Štiavnické vrchy, Javorie, Ostrôžky a nezriedka aj niektoré horstvá v Maďarsku.
Prístup.
Vrchol je prístupný neznačenými chodníkmi hrebeňom zo sedla Príslopy, kde okrem lesnej cesty vedú aj značené chodníky:

</doc>
<doc id="675468" url="https://sk.wikipedia.org/wiki?curid=675468" title="Želobudzká skalka">
Želobudzká skalka



</doc>
<doc id="675474" url="https://sk.wikipedia.org/wiki?curid=675474" title="Naomie Harrisová">
Naomie Harrisová

Naomie Harrisová (; * 6. september 1976, Londýn, Anglicko, Spojené kráľovstvo) je anglická herečka. Bola nominovaná na filmové ocenenie Academy Awards, za jej herecký výkon vo filme "Moonlight", z roku 2016.
Detstvo a mladosť.
Harrisová sa narodila a vyrastala v Londýne. Jej matka v detstve aj s jej rodičmi emigrovali do Londýna z Jamajky. Jej otec pochádzal z Trinidad a Tobago. Vyrastala len s matkou, ktorá sa neskôr druhý krát vydala. Harrisová má dvoch nevlastných súrodencov. Vyštudovala herectvo v Londýne.
Kariéra.
Pred kamerou sa objavila od svojich deviatich rokov. Väčší priestor sa jej podarilo získať vo filme "O 28 dní...", kde si zahrala po boku Cilliana Murphyho. V roku 2004 si zahrala menšiu rolu v trileri "Trauma". V roku 2006 sa objavila vo filme "Piráti Karibiku: Truhlica mŕtveho muža" ako Tia Dalma, pohanská čarodejnica, ktorá je uväznená v ľudskom tele a tiež sa objavila vo filme "Miami Vice". O rok neskôr si zopakovala rolu Tii Dalmy v ďalšej časti "Piráti z Karibiku: Na konci sveta". Po boku Anny Maxwell Martin si zahrala v televíznom filme "Poppy Shakespeare" z roku 2008.
Od februára do mája 2011 stvárnila Elizabeth Lavenze v divadelnom predstavení "Frankenstein". V roku 2012 sa objavila vo filme "Skyfall", kde stvárnila postavu slečny Moneypenny. Túto rolu si zopakovala aj v roku 2015 vo filme "Spectre" či v roku 2021, "Nie je čas zomrieť". V roku 2013 si zahrala v životopisnom filme "Mandela: Cesta za slobodou".
V roku 2016 stvárnila drogovo závislú matku hlavnej postavy v kriticky uznávanom filme "Moonlight". Film získal filmové ocenenie Academy Awards pre najlepší film a Harrisová získala svoju prvú nomináciu na rovnaké ocenenie v kategórii Najlepšia herečka vo vedľajšej úlohe. V rovnakom roku si zahrala po boku Kate Winslet, Helen Mirren a Willa Smitha vo filme "Druhá šanca žiť".
V roku 2020 stvárnila jednu z úloh v televíznom seriáli "Tretí deň". O rok neskôr hrala vo filmoch "Venom 2: Carnage prichádza" a "Labutia pieseň" po boku herca Mahershala Aliho.
Súkromný život.
Zhruba v jedenástich rokoch Harrisovej diagnostikovali skoliózu. Kvôli čomu musela podstúpiť spinálnu fúziu; trvalo jej zhruba mesiac naučiť sa znovu chodiť. V mladosti tiež trpela adenomyózou. Od roku 2012 je jej partnerom Peter Legler. Pár nemá deti. Vo februári 2017 bola vymenovaná za dôstojníka Rádu britského impéria, za jej zásluhy v dráme. V roku 2019 bola uvedená na Powerliste (rebríček 100 najvplyvnejších Britov černošského pôvodu).

</doc>
<doc id="675475" url="https://sk.wikipedia.org/wiki?curid=675475" title="Naomie Harris">
Naomie Harris



</doc>
<doc id="675478" url="https://sk.wikipedia.org/wiki?curid=675478" title="Personálny počítač">
Personálny počítač



</doc>
<doc id="675479" url="https://sk.wikipedia.org/wiki?curid=675479" title="Pécéčko">
Pécéčko



</doc>
<doc id="675480" url="https://sk.wikipedia.org/wiki?curid=675480" title="Písíčko">
Písíčko



</doc>
<doc id="675481" url="https://sk.wikipedia.org/wiki?curid=675481" title="Komp">
Komp

Komp môže byť:

</doc>
<doc id="675483" url="https://sk.wikipedia.org/wiki?curid=675483" title="Mikropočítač (rozlišovacia stránka)">
Mikropočítač (rozlišovacia stránka)

Mikropočítač (angl. "microcomputer") môže byť:

</doc>
<doc id="675484" url="https://sk.wikipedia.org/wiki?curid=675484" title="Pohádka">
Pohádka



</doc>
<doc id="675487" url="https://sk.wikipedia.org/wiki?curid=675487" title="Pyanopsia">
Pyanopsia

Pyanopsia alebo Pyanepsia () bola starogrécka slávnosť usporiadavaná v Aténach k pocte Apolónovi.
Pyanopsia (doslova „varenie fazule“) bola aténska slávnosť, ktorá sa slávila na jeseň po zbere úrody, a to 7. pyanepsióna (podľa atického kalendára), pravdepodobne na počesť boha Apolóna Delfinia. Vedci sa domnievajú, že patrí medzi najstaršie aténske sviatky, siahajúce prinajmenšom do 9. storočia pred Kr., z čias iónskych migrácií z pevniny na ostrovy Egejského mora. Možno od 6. storočia pred Kr. sa aténske rituály Pyanopsie začínajú spájať s príbehmi mýtického hrdinu Thésea (motivácia sa nachádza v potrebe politickej propagandy).
Legenda tvrdila, že keď Théseus zabil Minotaura na Kréte a následne so svojim korábom pristál na ostrove Délos, sľúbil Apolónovi, že mu pripraví osobitú obetu, ak dôjde bezpečne domov do Atén (spojenectvo medzi Aténami a ostrovom Délos nadobudlo ďalší rozmer po grécko-perzských vojnách, keď sa Délos stal sídlom délskeho spolku). Keď už konečne pristál na brehoch Atiky (podľa Plutarcha v aténskom prístave "Faléron" dňa 7. Pyanopsióna), Théseus a jeho spoločníci zobrali to, čo im zostalo zo zásob a uvarili polievku z fazule (zrejme z bôbu, fazuľa sa do 
Európy dostala až po objavení Ameriky), obilia a zeleniny a obetovali ju Apolónovi ešte predtým, než sa o ňu podelili medzi sebou (svojím obsahom to bol zrejme podobný pokrm ako "thargélos" v Thargélii). Príbeh hovoriaci o tom, ako Théseus obetoval ostatok svojich zásob jedla Apolónovi, môže odrážať stúpajúcu popularitu mýtov o Théseovi, ktorý sa v Aténach objavil počas poslednej štvrtiny 6. a začiatku 5. stor. pred Kr. Moderné štúdie meniacej sa ikonografie v atickej vázovej maľbe ukazujú, že záujem o Thésea náhle zosilnel počas vlád Peisistrata a Kleisthena. Pre Aténčanov bol v tomto období rovnako pôsobivým aj príbeh o tom, že Théseus bol prvým aténskym vodcom, ktorý zjednotil celú Atiku do jedného politického spoločenstva (oslava tohto zjednotenia sa konala počas slávnosti Synoikia).
Ďalšou dôležitou črtou slávnosti Pyanopsia bolo obetovanie posvätnej olivovej ratolesti, "eiresióné", Apolónovi. Podobne ako pri Proérosii bol aj tento rituál spojený etiologicky s dávnym hladomorom (alebo morom), ktorý bol odvrátený obetovaním tejto ratolesti. Eiresióné (z eiros, vlna) bola ratolesť z olivy prepletená farebnou vlnou, z ktorej viseli rôzne plodiny, ovocie či hotové potravináske produkty (napr. nádobky s vínom, medom alebo olejom, rozmanitosť produktov symbolizovala hojnosť a základné potreby ľudskej výživy). Chlapci nosili tieto ozdobené ratolesti po meste a spievali piesne, často sa zastavovali pri domoch, aby prosili o darčeky. Ratolesti eiresióné, symboly úrodnosti a hojnosti, sa považovali za požehnanie od boha a Aténčania si ich preto radi vešali nad dvere svojich domovov. Keď sa slávnostný sprievod skončil, mladíci položili jednu eiresióné k dverám Apolónovho chrámu. Plutarchos zaznamenal jednu z piesní (básní), ktorú mladíci na slávnosti spievali Apolónovi (zloženú v daktylskom hexametri):
 
- text v starogréčtine 
Starogrécke literárne zdroje, najmä z komédií, uvádzajú, že v 5. stor. pred Kr. boli sviatočné aktivity mládeže počas tohto sviatku Aténčanom mimoriadne príťažlivé. Hoci Apolón nie je v mytológii považovaný za božstvo, ktoré by sa príliš zaujímalo o úrodnosť pôdy, zvyky v tento sviatok jasne naznačujú, že ho v Atike spájali i s poľnohospodárstvom. Strukoviny a zrná, ktoré tvorili varené jedlo Thésea, boli väčšinou tie semená, ktoré sa čoskoro zasiali ako oziminy. Aténčania uctievaním Apolóna ďakovali za hojnosť súčasnej úrody symbolizovanej plodinami na eiresióné a tešili sa na budúcu dobrú úrodu. Obetovaním časti úrody, strukovín a obilnín Apolónovi potvrdili svoj pokračujúci vzťah s bohom, ktorý kedysi pomohol aj ich hrdinovi Théseovi.

</doc>
<doc id="675488" url="https://sk.wikipedia.org/wiki?curid=675488" title="Pyanepsia">
Pyanepsia



</doc>
<doc id="675490" url="https://sk.wikipedia.org/wiki?curid=675490" title="Juhoázijská futbalová federácia">
Juhoázijská futbalová federácia

Juhoázijská futbalová federácia (, skr. SAFF) je strešná organizácia pre juhoázijský futbal, futsal a plážový futbal. Futbalová federácia bola založená v roku 1997 a združuje 7 juhoázijských krajín). Federácia sídli v meste Dháka v Bangladéši a jej prezidentom je Kazi Salahuddin z Bangladéša.
História.
SAFF bola založená v roku 1997. Bangladéš, India, Maldivy, Nepál, Pakistan a Srí Lanka boli zakladajúcimi členmi. V roku 2000 sa k SAFF pridal Bhután a v roku 2005 zoznam členov rozšíril Afganistan. Ten ale v roku 2015 odišiel do novovzniknutej Stredoázijskej futbalovej asociácie. SAFF organizuje aj Majstrovstvá SAFF vo futbale ktoré sa konajú od roku 1997.
Členské štáty.
Bývalí členovia.
Afganistan sa v roku 2015 pripojil k Stredoázijskej futbalovej asociácii (CAFA)

</doc>
<doc id="675491" url="https://sk.wikipedia.org/wiki?curid=675491" title="Cookie">
Cookie



</doc>
<doc id="675498" url="https://sk.wikipedia.org/wiki?curid=675498" title="Jozef Mak (román)">
Jozef Mak (román)

Jozef Mak je román slovenského spisovateľa Jozefa Cígera-Hronského z roku 1933.
Dej románu tvorí príbeh rodiny obyčajného dedinského človeka v období pred prvou svetovou vojnou. Nejde však o osudy postáv na pozadí histórie, autora na prvom mieste „zaujal vnútorný život postáv, ich chápanie a preciťovanie okolitého sveta, sociálneho prostredia, v ktorom narážajú na kruté podmienky, stíhajú ich tvrdé údery, ktoré zväčša len trpne znášajú; ťažkému osudu a ustavičnému utrpeniu vzdorujú nanajvýš trpezlivosťou, pokorou, vytrvalou nezlomnosťou a odolnosťou.“
Román sa vyznačuje pôsobivým jazykom, ktorý má pôvod v dedine, nie je však prvoplánovo írečitý. Cíger-Hronský ho pretvára, kultivuje a to mu dodáva „celoslovenskú a umeleckú platnosť“. Autor neopisuje konanie svojich postáv, ich vonkajšie prejavy nie sú prvoradé. Za (často) mlčiace postavy prehovára rozprávač. Časté sú vnútorné dialógy postáv, pričom jeden hlas vyčíta a poučuje, druhý obhajuje a odpovedá. Týmto postupom „dokumentoval zložitosť svojho človeka, ťažko postihnuteľnú dovtedajšími prostriedkami.“
Kompozične sa v ňom prejavujú dve časti: motív Makovej životnej viery (synovská láska k matke, láska k Maruši a túžba postaviť dom) a motív sklamania z toho istého.
Dobová literárna kritika chápala dielo ako „syntézu románového aktivizmu "Živého biča" a staršej tradície Martina Kukučína“. "Jozef Mak" niektorými črtami naväzuje na expresionizmus, predznamenáva naturizmus, francúzsky existencializmus a aj dedinský prúd v poľskej literatúre (70.80. roky 20. storočia). Dedinu Cíger-Hronský chápe v tomto románe ako sociálnu silu, ktorá „znesie akýkoľvek tlak a vyrovnáva sa s ním tak, že prijme výzvu reality a ponorí sa do seba, aktivizujúc tým svoju mýtickú odolnosť a húževnatosť.“

</doc>
<doc id="675499" url="https://sk.wikipedia.org/wiki?curid=675499" title="Žiarec">
Žiarec

Žiarec môže byť:

</doc>
<doc id="675501" url="https://sk.wikipedia.org/wiki?curid=675501" title="Celer">
Celer



</doc>
<doc id="675502" url="https://sk.wikipedia.org/wiki?curid=675502" title="Mirík">
Mirík



</doc>
<doc id="675503" url="https://sk.wikipedia.org/wiki?curid=675503" title="Hotel Jeleň (Pezinok)">
Hotel Jeleň (Pezinok)

Hotel Jeleň () je rodinný, v súčasnosti jednohviezdičkový, hotel sídliaci v renesančnom meštianskom dome na Holubyho ulici číslo 25 v Pezinku. Budova, v ktorej sídli, bola postavená koncom 16. až začiatkom 17. storočia s pôdorysom v tvare „U“ a 14. novembra 1995 bola vyhlásená za kultúrnu pamiatku.

</doc>
<doc id="675504" url="https://sk.wikipedia.org/wiki?curid=675504" title="Hotel Jeleň">
Hotel Jeleň

Hotel Jeleň môže byť:

</doc>
<doc id="675505" url="https://sk.wikipedia.org/wiki?curid=675505" title="Zeler obyčajný">
Zeler obyčajný



</doc>
<doc id="675510" url="https://sk.wikipedia.org/wiki?curid=675510" title="James Webb Space Telescope">
James Webb Space Telescope



</doc>
<doc id="675511" url="https://sk.wikipedia.org/wiki?curid=675511" title="Apium">
Apium

Apium (po slovensky zeler) je rod z čeľade zelerovité/mrkvovité ("Apiaceae", synonymum: "Daucaceae"). 
Zahŕňa okolo 12 druhov, z ktorých sú všetky okrem jedného (zeler voňavý) mimoeurópske, najčastejšie juhoamerické. V minulosti sa však do tohto rodu zahŕňali aj ďalšie druhy, pričom tie z týchto ďalších druhov, ktoré dnes patria do rodu "Helosciadium" (po slovensky: zeler), sú prevažne európske.
Systematika.
rod zeler ("Apium"):
Staršie sa do rodu "Apium" zaraďovali aj tieto dnešné taxóny (do rodu "Apium" konkrétne patrili vždy len niektoré z nižšie uvedených položiek):
-rod "Helosciadium" (="Mauchartia"), t.j. napríklad druhy "Helosciadium inundatum" (="Apium inundatum"), "Helosciadium nodiflorum" (="Apium nodiflorum") a zeler plazivý ("Helosciadium repens ", = "Apium repens")
-časť rodu "Spermolepis", konkrétne druhy "Spermolepis echinata" (="Apium echinatum"), "Spermolepis divaricata" (="Apium divaricatum") a "Spermolepis inermis" (="Apium patens")
-rod "Cyclospermum" (="Ciclospermum"), t.j. napríklad druh "Cyclospermum leptophyllum" (="Ciclospermum leptophyllum", "Apium leptophyllum")
-rod "Niphogeton" (="Oreosciadium") [presnejšie tá časť tohto rodu, ktorá bola známa do roku 1951], t.j. napríklad druh "Niphogeton dissecta" (="Apium dissectum")
-rod "Apodicarpum", ktorý zahŕňa jediný druh "Apodicarpum ikenoi" (="Apium ikenoi")
-rod "Ammoselinum" [presnejšie tá časť tohto rodu, ktorá bola známa do začiatku 20. storočia], t.j. napríklad druh "Ammoselinum butleri" (="Apium butleri")
-rod petržlen ("Petroselinum"), ktorý zahŕňa jediný druh petržlen záhradný (="Petroselinum crispum", "Apium crispum", "Apium petroselinum")
-časť rodu "Sison", konkrétne druhy "Sison segetum" (="Petroselinum segetum", "Apium segetum") a "Sison amomum" (="Apium amomum")
-časť rodu "Sium", napríklad druh "Sium ventricosum" (="Apium ventricosum")

</doc>
<doc id="675512" url="https://sk.wikipedia.org/wiki?curid=675512" title="Žerucha kapucínska">
Žerucha kapucínska



</doc>
<doc id="675513" url="https://sk.wikipedia.org/wiki?curid=675513" title="Žerucha potočná">
Žerucha potočná



</doc>
<doc id="675514" url="https://sk.wikipedia.org/wiki?curid=675514" title="Vesnovka sevná">
Vesnovka sevná



</doc>
<doc id="675515" url="https://sk.wikipedia.org/wiki?curid=675515" title="Kres">
Kres

Kres môže byť:

</doc>
<doc id="675522" url="https://sk.wikipedia.org/wiki?curid=675522" title="Žiarec (vrch v Poľane)">
Žiarec (vrch v Poľane)

Žiarec () je vrch v pohorí Poľana. Leží nad osadou Kyslinky, približne severne od mesta Detva. Vrch okrajovo zasahuje do Chránenej krajinnej oblasti Poľana.
Poloha.
Nachádza sa v západnej časti pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Banská Bystrica a zasahuje na katastrálne územia obcí Hrochoť a Poniky. Najbližšími sídlami sú juhovýchodne situovaná osada Kyslinky, západne ležiaca obec Hrochoť a Ponická Huta a severne položené Strelníky. 
Opis.
Žiarec je súčasťou hrebeňa, ktorý vedie od Hájneho grúňa západným smerom cez Bukovinu () a je pozostatkom kaldery bývalého stratovulkánu. Južné svahy strmo padajú do Hrochoťskej doliny, ktorá je prielomom bývalej kaldery. Na niektorých mapách je jeho nadmorská výška uvádzaná hodnotou , čo je však o 100 metrov viac, ako v skutočnosti. Západne susedí vrch Kruhy (), severne leží vrch Minca (), východne je plytkým sedlom oddelená Bukovina a Žiar () a južným smerom sa nachádza Želobudzská skalka (). Hrebeň leží v povodí Hrona, resp. jeho čiastkového povodia rieky Slatina. Južné svahy odvádzajú vodu riečke Hučava, severné svahy sú pramennou oblasťou Malej Zolnej. Vrcholom vedie náučný chodník z Hrochote ku chate Horalka na úpätí Bukoviny. 
Výhľady.
Riedky lesný porast vrcholovej časti, no najmä menšie horské lúky umožňujú obmedzený rozhľad. Pozorovateľné sú susedné vrchy pohoria, no vďaka polohe na okraji horstva pri vhodných podmienkach aj Nízke Tatry, Starohorské vrchy, Veľká Fatra, Kremnické a Štiavnické vrchy, Vtáčnik a Javorie.
Prístup.
Vrcholom prechádza červeno značený náučný chodník z Lukavice cez Hrochoť na rázc. pri chate Horalka. Prístup je možný aj neznačenými chodníkmi z okolitých turistických trás:

</doc>
<doc id="675533" url="https://sk.wikipedia.org/wiki?curid=675533" title="Minca (vrch v Poľane)">
Minca (vrch v Poľane)

Minca () je vrch v pohorí Poľana. Leží nad obcou Strelníky, približne východne od Banskej Bystrice. Vrcholom vedie hranica Chránenej krajinnej oblasti Poľana.
Poloha.
Nachádza sa na západnom okraji pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Banská Bystrica a v katastrálnom území obce Strelníky. Najbližším sídlom je severozápadne situovaná obec Strelníky. 
Opis.
Minca je súčasťou bočného hrebeňa, ktorý vybieha severozápadným smerom cez Ľubietovskú Bukovinu () a v masíve sa delí na severne vedúcu vetvu Vtáčnika () a západne vedúcu na Jaseňový vrch (). Severne susedí spomínaný Vtáčnik a Čiefov vrch (), východne leží Vepor () a Hájny grúň (), juhovýchodne Ľubietovská Bukovina (), južným smerom Bukovina () a Žiarec () a na západe vedie hrebeň k Jaseňovému vrchu. Hrebeňom vedie hranica povodia Hrona a jeho čiastkového povodia rieky Slatina. Severovýchodnú časť masívu odvodňuje Hutná, severozápadné jej prítok Vôdka, južne orientované svahy odvádzajú vodu riečke Zolná, ktorá smeruje do Slatiny. Vrcholom vedie značený chodník zo Strelník a neďaleko vrcholu stojí zrub. 
Výhľady.
Hôľnatý vrchol a riedky lesný porast v okolí poskytujú kruhový rozhľad. Poloha vrchu na okraji pohoria umožňujú pozorovať susedné vrchy Poľany, no pri vhodných podmienkach aj Nízke Tatry, Starohorské vrchy, Veľkú Fatru, Kremnické a Štiavnické vrchy.

</doc>
<doc id="675536" url="https://sk.wikipedia.org/wiki?curid=675536" title="Yahya Abdul-Mateen II">
Yahya Abdul-Mateen II

Yahya Abdul-Mateen II (* 15. júl 1986, New Orleans, Louisiana, USA) je americký herec. Je známy z filmov a televíznych seriáloch ako "The Get Down" (20162017), "Aquaman" (2018), "Watchman" (2019), "Chicagský tribunál" (2020) či "The Matrix Resurrections" (2021).
Detstvo a mladosť.
Narodil sa do rodiny moslimského otca Yahya Abdul-Mateena I a kresťanskej matky Marie. Je najmladším zo šiestych detí. Detstvo prežil v New Orleans, neskôr sa presťahoval do Oaklandu v Kalifornii.
Vyštudoval architektúru v Kalifornii a istý čas pracoval ako urbanista. Po prepustení z práce začal navštevovať Yale University, kde študoval drámu. Skončil s magisterským titulom a venoval sa divadelnému herectvu.
Kariéra.
Na začiatku svojej kariéry bol Abdul-Mateen neústupný v tom, že nebude si meniť svoje moslimské meno aj napriek tomu, že by to potenciálne mohlo viesť k jeho hereckému neúspechu. Účinkoval v divadlách a neskôr sa dostal k filmu. V roku 2016 účinkoval v televíznom seriály "The Get Down", ktorý vysielala spoločnosť Netflix. Za svoj herecký výkon bol Abdul-Mateen pozitívne ohodnotený. O rok neskôr, získal menšiu úlohu v muzikáli "Najväčší Showman", kde si zahral po boku Hugha Jackmana, Michelle Williams či Rebeccy Ferguson. V rovnakom roku, si tiež zahral v komédii "Baywatch".
V roku 2018 získal jednu z vedľajších úloh po boku Very Farmigy vo filme "Traja na ceste". V rovnakom roku prevzal zápornú postavu menom Black Manta vo filme "Aquaman". Tiež účinkoval v horore "My", ktorý mal premiéru v roku 2019. Po boku Reginy King sa objavil v deviatich epizódach televízneho seriálu "Watchman", kde za svoj herecký výkon bol ocenený cenou Emmy a Black Reel Award. Tiež sa zúčastnil konkurzu na rolu Anthony McCoya v reboote "Candyman", rolu získal a film mal premiéru v roku 2021 a získal pozitívne ohlasy.
Tiež sa objavil vo filme "Chicagský tribunál" z roku 2020, kde sa predstavil ako politický aktivista Bobby Seale. Tiež nahradil herca Laurencea Fishburnea v ďalšom pokračovaní filmu "Matrix", s názvom "The Matrix Resurrections", ktorý mal premiéru v decembri 2021.
Súkromný život.
Abdul-Mateen žije v New Yorku. Po smrti svojho otca skúmal svoju rodinnú históriu a zistil, že jeho otec mal západoindický pôvod.

</doc>
<doc id="675544" url="https://sk.wikipedia.org/wiki?curid=675544" title="Národné futbalové mužstvo KDR">
Národné futbalové mužstvo KDR



</doc>
<doc id="675546" url="https://sk.wikipedia.org/wiki?curid=675546" title="DPMM">
DPMM



</doc>
<doc id="675547" url="https://sk.wikipedia.org/wiki?curid=675547" title="DPMŽ">
DPMŽ



</doc>
<doc id="675548" url="https://sk.wikipedia.org/wiki?curid=675548" title="DPMBB">
DPMBB



</doc>
<doc id="675581" url="https://sk.wikipedia.org/wiki?curid=675581" title="Východoázijská futbalová federácia">
Východoázijská futbalová federácia

Východoázijská futbalová federácia (, skr. EAFF) je strešná organizácia pre východoázijský futbal, futsal a plážový futbal. Federácia bola založená v roku 2002 a združuje 10 východoázijských krajín. Sídli v Tokiu v Japonsku a jej prezidentom je Chung Mong-Gyu z Južnej Kórei. EAFF je jednou z členských federácii Ázijskej futbalovej konfederácie.
História.
EAFF vznikla 28. mája 2002. Zakladajúcimi členmi sa stala Čína, Taiwan, Hongkong, Japonsko, KĽDR, Kórejská republika, Macao, Mongolsko a Guam. V roku 2008 sa k federácii pripojili Severné Mariány, ktoré sú pridruženým členom Ázijskej futbalovej konfederácie (predtým pridruženým členom Oceánskej futbalovej konfederácie). EAFF organizuje aj Majstrovstvá EAFF vo futbale a to od roku 2003. Najúspešnejšou krajinou je Kórejská republika (5 titulov).

</doc>
<doc id="675583" url="https://sk.wikipedia.org/wiki?curid=675583" title="Arp 87">
Arp 87



</doc>
<doc id="675584" url="https://sk.wikipedia.org/wiki?curid=675584" title="Mestská hromadná doprava v Pezinku">
Mestská hromadná doprava v Pezinku

Mestská hromadná doprava v Pezinku (iné názvy: Autobusová mestská doprava, Mestská autobusová doprava; skrátene MHD alebo MAD) je sieť liniek mestskej hromadnej dopravy v Pezinku. Služby MHD sú poskytované len jedným dopravcom, od 8. januára 2024 dopravcom AZ–Lines.
MHD slúži nielen na zabezpečenie dopravy obyvateľov do práce, škôl a do nemocnice, ale aj na prechádzky do mesta. Od januára 2024 okrem pracovného týždňa premáva aj cez víkendy a počas sviatkov. Celkovo obsluhuje 24 zastávok.
História.
Pôvodná mestská hromadná doprava v Pezinku premávala do decembra 2005, kedy bola nečakane zrušená a následne bola nahradená regionálnymi autobusmi dopravcu SAD Bratislava, neskôr Slovak Lines.
Do 14. novembra 2021 bola doprava po Pezinku zabezpečovaná regionálnou linkou 522. Po zmene regionálneho dopravcu v Bratislavskom samosprávnom kraji si mesto objendalo služby dopravcu Slovak Lines Express, a. s.
MHD do januára 2024 premávala iba v špičkách pracovných dní v časoch cca 5:10 – 9:00 a 13:00 – 18:45. Zabezpečovala ju len linka 5 spájajúca železničnú stanicu Pezinok, sídlisko Sever, Cajlu a Psychiatrickú nemocnicu Philippa Pinela.
Linky (platné k 1. januáru 2025).
V apríli 2023 začalo mesto Pezinok s prípravami nového modelu mestskej hromadnej dopravy, ktorý chcelo spustiť k 1. januáru 2024, vrátane rozšírenia počtu liniek na štyri. Začiatkom júna 2023 mesto vyhlásilo druhé kolo prípravných trhových konzultácií, pričom upravilo niektoré požiadavky. Upravené boli navrhované trasy niektorých liniek a predpokladaný ročný objem výkonov sa znížil na 112-tisíc km. Linky mali dostať označenie v rámci IDS BK číslami 522, 523 a 524. 
Dňa 21. decembra 2023 boli oficiálne zverejnené informácie o spustení troch nových liniek a vytvorení nových zastávok, ktorých je spolu 24. Nový dopravca musel predčasne začať obsluhovať pôvodnú linku prvý týždeň januára 2024, pretože pôvodnému dopravcovi skončila zmluva. Od januára 2025 pribudli tri nové zastávky – Kutuzovova, Panský chodník-Dona Sandtnera a Okružná LIDL. Trasy linky medzi Nemocnicou a Železničnou stanicou, linky na Sídlisko Muškát a linky do Kučišdorfu sa upravia a premáva 16-krát denne. Okružná linka cez Majakovského a Sídlisko Juh je rozdelená na malý (súčasný) a veľký okruh (cez novú zastávku Okružná LIDL).
Zoznam liniek MAD Pezinok:
 Linka 1: Železničná stanica – Radničné námestie – Trhovisko – ZŠ Kupeckého – Suvorovova – Sídlisko Sever – L. Novomeského – Dr. Bokesa – Cintorín Cajla – Zumberg – Nemocnica (pôvodná linka)
 Linka 11: Nemocnica – Zumberg – Cintorín Cajla – Dr. Bokesa – L. Novomeského – Sídlisko Sever – Suvorovova – ZŠ Kupeckého – Trhovisko – Radničné námestie – Železničná stanica (pôvodná linka)
 Linka 2: Železničná stanica – Radničné námestie – Trnavská – Šenkvická – Sídlisko Muškát – Gen. Pekníka – Amfiteáter – L. Novomeského – Dr. Bokesa – Cintorín Cajla – Zumberg – Nemocnica
 Linka 22: Nemocnica – Zumberg – Cintorín Cajla – Dr. Bokesa – L. Novomeského – Amfiteáter – Gen. Pekníka – Sídlisko Muškát – Šenkvická – Trnavská – Radničné námestie – Železničná stanica
 Linka 3: Železničná stanica – Radničné námestie – Trhovisko – ZŠ Kupeckého – Suvorovova – Sídlisko Sever – Panský chodník, Žarnovických – Kutuzovova – Nemocnica – Pod priehradou – Kučišdorfská dolina
 Linka 33: Kučišdorfská dolina – Pod priehradou – Nemocnica – Kutuzovova – Panský chodník, Žarnovických – Sídlisko Sever – Suvorovova – ZŠ Kupeckého – Trhovisko – Radničné námestie – Železničná stanica
 Linka 4: Železničná stanica – Radničné námestie – Trhovisko – ZŠ Kupeckého – Suvorovova – Sídlisko Sever – Suvorovova – ZŠ Kupeckého – Majakovského – Komenského – Komenského ZOS – Fándlyho – Jesenského – Železničná stanica
 Linka 44: Železničná stanica – Radničné námestie – Trhovisko – ZŠ Kupeckého – Suvorovova – Sídlisko Sever – Suvorovova – ZŠ Kupeckého – Majakovského – Okružná LIDL – Sídlisko Juh – Fándlyho – Jesenského – Železničná stanica
Vozidlá.
Do decembra 2005 premávali v pezinskej MHD autobusy Karosa C 734 a od znovuzavedenia MHD 12. decembra 2021 premávali autobusy Irisbus Crossway LE 12M. Od 8. januára 2024 sú v prevádzke tri CNG autobusy Iveco SOR IBNG 9,5. Dopravca má tiež k dispozícii záložný autobus s pohonom na dieslové palivo a v prechodnom období na konci februára 2024 pomáhal rozbehnúť pezinskú MHD aj autobus Karosa C 935 Récréo. K 1. januáru 2025 mal dopravca stále v prevádzke tri CNG autobusy Iveco SOR BNG 9,5 a tiež jeden autobus Irisbus Citelis 12M. Spolu s nimi začali v prvej polovici roka 2025 premávať aj autobusy Isuzu NovoCiti Life a Citiport.
Tarifa.
Cestovanie mestskou hromadnou dopravou v Pezinku bolo do konca februára 2024 zadarmo. Od marca 2024 bola cena cestovného 0,50 € a celodenný cestovný lístok stál 1 €. Deti do 6 rokov a dôchodci cestovali zadarmo. Študentské cestovné, po preukázaní sa študentskou alebo ISIC kartou, bolo 0,30 €. Od 1. januára 2025 je cestovné opäť zadarmo.

</doc>
<doc id="675585" url="https://sk.wikipedia.org/wiki?curid=675585" title="MHD Pezinok">
MHD Pezinok



</doc>
<doc id="675587" url="https://sk.wikipedia.org/wiki?curid=675587" title="Vrchdetva">
Vrchdetva

Vrchdetva () je vrch v pohorí Poľana. Leží nad mestom Detva, približne severovýchodným smerom. Vrch patrí do Chránenej krajinnej oblasti Poľana.
Poloha.
Nachádza sa v južnej časti pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Detva a v katastrálnom území mesta Detva. Najbližšími sídlami sú juhovýchodne situovaná Hriňová a južne ležiaca Detva. 
Opis.
Vrchdetva je nevýrazný skalnatý pahorok na južnom úpätí Prednej Poľany. Juhozápadným smerom pokračuje málo výrazný horský chrbát na Kopu (). Južne sa nachádza Malčekova skala (), východným smerom leží Javorinka () a Kozí chrbát (), severne Predná Poľana (), severozápadne Drábovka () a západne Králička (). Hrebeň patrí do povodia Hrona, kam smeruje Slatina, odvodňujúca túto oblasť. Západná časť masívu odvádza vodu Detvianskym potokom, juhovýchodne pramení jeho prítok Jelšový potok. Vrcholovou časťou vedie lesná cesta i značený chodník z Detvy-Skliarova k Horskému hotelu Poľana. 
Výhľady.
Riedky a nesúvislý lesný porast vrcholovej časti, no tiež menšie bralá umožňujú rozhľad. Pozorovateľné sú susedné vrchy pohoria a Detvianska kotlina s mestom Detva a Hriňová. Vďaka polohe možno pri vhodných podmienkach vidieť aj Veporské vrchy, Ostrôžky, Krupinskú planinu, Javorie, Vtáčnik, Štiavnické a Kremnické vrchy.
Prístup.
Vrcholom prechádza lesná cesta i značený chodník z Detvy, no prístup je možný aj neznačenými chodníkmi z okolitých samôt.

</doc>
<doc id="675589" url="https://sk.wikipedia.org/wiki?curid=675589" title="Záhorská skala">
Záhorská skala

Záhorská skala () je vrch v pohorí Poľana, krajinnom celku Slovenského stredohoria. Leží nad Hriňovou, približne severným smerom od jej centra. Patrí do Chránenej krajinnej oblasti Poľana. 
Poloha.
Nachádza sa na východnom okraji strednej časti pohoria, v geomorfologickom podcelku Vysoká Poľana. Vrch leží v Banskobystrickom kraji, na hranici okresov Detva a Brezno a zasahuje na katastrálne územie mesta Hriňová a obce Valaská. Najbližšími sídlami sú na južnom úpätí situované lazy mesta Hriňová a východne ležiaca obec Lom nad Rimavicou. 
Opis.
Vrch leží v bočnom hrebeni, ktorý vybieha z masívu Kopcov () východným smerom na Pätinu (). Severným susedom je vrch Ramža (), východne je sedlom oddelená Kľuka (), južným smerom Hukavský grúň () a Sedlo (), juhozápadne dominuje Poľana (), západne vrch Kopce a severozápadne Brusniansky grúň (). Oblasť patrí do povodia Hrona; severné svahy hrebeňa odvodňuje Čierny potok do Kamenistého potoka, južné svahy sú pramennou oblasťou Dežmovej, prítoku rieky Slatina. Vrcholom prechádza značený chodník z Lomu nad Rimavicou.
Výhľady.
Zalesnený vrch poskytuje len veľmi obmedzený výhľad, no z okolitých svahov s rozsiahlymi odlesnenými časťami je možné pozorovať okolité vrchy Poľany a Veporských vrchov. Pri priaznivých podmienkach je však pozorovateľná aj časť hrebeňa Nízkych Tatier a vrcholy Vysokých Tatier.

</doc>
<doc id="675590" url="https://sk.wikipedia.org/wiki?curid=675590" title="Mor (pestis)">
Mor (pestis)

Mor je infekčné ochorenie spôsobené baktériou "Yersinia pestis". Medzi symptómy patrí horúčka, slabosť a bolesť hlavy. Ochorenie sa prejaví jeden až sedem dní po kontakte. 
Existujú tri formy moru, z ktorých každá postihuje inú časť tela a spôsobuje súvisiace príznaky. 
Bubonické a septické formy sa vo všeobecnosti šíria uhryznutím blchami alebo manipuláciou s infikovaným zvieraťom, zatiaľ čo pľúcny mor sa vo všeobecnosti šíri medzi ľuďmi vzduchom prostredníctvom kvapôčkovej nákazy. Diagnostikuje sa zvyčajne nálezom baktérie v tekutine z lymfatických uzlín, krvi alebo hlienu.
Osoby s vysokým rizikom môžu byť očkované. Tí, ktorí boli v kontakte s pľúcnym morom, môžu byť liečení preventívnymi liekmi. Po infikovaní prebieha liečba antibiotikami a symptomatickou terapiou. Medzi bežne používané antibiotiká patrí kombinácia gentamicínu a fluorochinolónu. Riziko úmrtia pri liečbe je asi 10 %, zatiaľ čo bez nej je asi 70 %.
Celosvetovo je hlásených asi 600 prípadov ročne. V roku 2017 medzi krajiny s najväčším počtom prípadov patrila Konžská demokratická republika, Madagaskar a Peru. V Spojených štátoch sa infekcie občas vyskytujú vo vidieckych oblastiach, kde sa predpokladá, že baktérie cirkulujú medzi hlodavcami. Historicky sa mor vyskytoval vo veľkých epidémiách, pričom najznámejšia bola čierna smrť v 14. storočí, ktorá mala za následok viac ako 50 miliónov úmrtí.

</doc>
<doc id="675596" url="https://sk.wikipedia.org/wiki?curid=675596" title="Moravskí Slováci">
Moravskí Slováci



</doc>
<doc id="675597" url="https://sk.wikipedia.org/wiki?curid=675597" title="Kalamárka">
Kalamárka

Kalamárka môže byť:

</doc>
<doc id="675599" url="https://sk.wikipedia.org/wiki?curid=675599" title="Slovenka">
Slovenka

Slovenka môže byť:
Slovenka alebo Slovienka môže byť:

</doc>
<doc id="675600" url="https://sk.wikipedia.org/wiki?curid=675600" title="Slováčka">
Slováčka

Slováčka môže byť:

</doc>
<doc id="675601" url="https://sk.wikipedia.org/wiki?curid=675601" title="Slovákyňa">
Slovákyňa



</doc>
<doc id="675602" url="https://sk.wikipedia.org/wiki?curid=675602" title="Niklas Schneidermann">
Niklas Schneidermann

Niklas Schneidermann (* 13. január 1973, Kodaň, Dánsko) je dánsky gitarista a člen dánskej rockovej skupiny Magtens Korridorer.

</doc>
<doc id="675604" url="https://sk.wikipedia.org/wiki?curid=675604" title="David-Maria Sassoli">
David-Maria Sassoli



</doc>
<doc id="675611" url="https://sk.wikipedia.org/wiki?curid=675611" title="Metoxy skupina">
Metoxy skupina

Metoxy skupina je funkčná skupina, ktorá pozostáva z metylovej skupiny viazanej na kyslík. Vzorec tejto alkoxy skupiny je -O-CH3. Ak je viazaná na benzénový kruh, tak podľa Hammettovej rovnice je na "para-" pozícii elektróny dodávajúcou skupinou a na "meta"- pozícii elektróny odoberajúcou skupinou. Na "orto"- pozícii môže vznikať stérický efekt, ktorý významne ovplyvňuje platnosť Hammettovej rovnice, ale inak má pre "orto"- pozíciu rovnica rovnaký trend ako pre "para"- pozíciu.
Výskyt.
Najjednoduchšie metoxy zlúčeniny sú metanol a dimetyléter. Príkladom ďalších zlúčenín sú anizol a vanilín. Mnohé alkoxidy obsahujú metoxy skupinu, napríklad tetrametylortosilikát a metoxid titánu. Tieto zlúčeniny sa často označujú ako metoxidy. Estery s metoxy skupinou sa označujú i ako metylestery a skupina —COOCH3 sa nazýva metoxykarbonyl.
Biosyntéze.
V prírode sa metoxy skupina nachádza na nukleozidoch, ktoré prešli 2'-O-metyláciou, napríklad varianty 5' čiapky. Metoxy skupina je takisto bežná u O-metylovaných flavonoidov, ktorých tvorba je katalyzovaná O-metyltransferázami pôsobiacimi na fenoly, napríklad katechol-O-metyltransferázou (COMT). Mnohé prírodné produkty v rastlinách, napríklad ligníny, sú tvorené kafeoyl-CoA O-metyltransferázou.
Metoxylácia.
Organické metoxidy často vznikajú metyláciou alkoxidov. Niektoré arylmetoxidy je možné syntentizovať kovmi katalyzovanou metyláciou fenolu alebo metoxyláciou arylhalidov.

</doc>
<doc id="675615" url="https://sk.wikipedia.org/wiki?curid=675615" title="Astra (satelit)">
Astra (satelit)

Astra je značka osemnástich telekomunikačných družíc patriacich luxemburskému konzorciu SES S.A., ktoré sa nachádzajú na geostacionárnej obežnej dráhe nad rovníkom. Trinásť z nich je momentálne na obežnej dráhe.
Tieto družice vysielajú signál televíznych a rozhlasových staníc publiku v Európe a čiastočne v severnej Afrike a na Strednom východe iba v digitálnom vysielaní. Analógové vysielanie (v kódovaní PAL) bolo deaktivované 29. apríla 2012.
História.
V roku 1988 bola vypustená družica Astra 1A, ktorá je prvým satelitom v skupine Astra 19,2°E. So 16 transpondérmi je Astra 1A prvým satelitom určeným na príjem satelitnej televízie v celej Európe. Prvé vysielacie kanály z pozície 19,2° východne boli určené predovšetkým pre Spojené kráľovstvo, Nemecko, Benelux a Škandináviu.
Prvé tri satelity Astra (1A, B, C) vysielali iba analógové kanály v PAL a D2-MAC. Štvrtý satelit, Astra 1D, spustený v roku 1994, vysielal aj analógové kanály, no prenášal aj prvé digitálne televízne vysielanie v Európe. Tieto kanály zabezpečili rýchle rozšírenie satelitnej televízie po celej Európe.
Paralelne s prechodom na digitálne televízne vysielanie cez satelit prišiel čas aj na kódovanie a zacielenie kanálov pre konkrétne krajiny alebo regióny. Dopyt po digitálnom televíznom vysielaní prinútil spoločnosť SES zaujať ďalšie orbitálne pozície, čo predpovedalo vznik nových digitálnych sietí špecifických pre jednotlivé krajiny, počnúc Astrou 28,2°E v Spojenom kráľovstve a Írsku.

</doc>
<doc id="675616" url="https://sk.wikipedia.org/wiki?curid=675616" title="Dušan Junek">
Dušan Junek

Dušan Junek (* 26. február 1943, Piešťany) je slovenský grafický dizajnér, typograf, publicista, pedagóg, kurátor výstav a autor kultúrnych projektov.
Patrí k najvýznamnejším postavám slovenského grafického dizajnu 20. storočia a je rešpektovaným tvorcom v medzinárodnom grafickom prostredí. Ako jediný slovenský autor je zaradený v odbornej encyklopédii Taschen: The history of graphic design 1890-Today a Taschen: The history of graphic design 1960-Today, v encyklopédiách Who is Who in Graphic Design (Zürich), Contemporary Who is Who (USA). 
Je držiteľom ICOGRADA Achievement award za celoživotné dielo, medzinárodnej ceny Master´s Eye Award 1991, ceny Japonskej vlády Environmental Agency of Japan Honour Award udelenej na výstave OSN v Kyotó 1998, laureát Grand Prix na 18. Salon International v Saint Just le Martel 1999, laureát americkej ceny Danihels Award 2001 v Los Angeles za celoživotné dielo a morálny profil, nominovaný do "TOP 100 Communicators of World" v Cambridge 2005.
Iniciátor a spoluzakladateľ medzinárodného Trienále plagátu Trnava. V rokoch 20022008 bol jeho prezidentom. V rokoch 19912000 bol viceprezidentom medzinárodného "Bienále grafického designu Brno".
Život.
Narodil sa v Piešťanoch. V rokoch 19601966 študoval architektúru na STU (Emil Belluš, prof. V. Karfík), v roku 1967 pokračoval na VŠVU. Počas štúdií sa venoval kresbe, karikatúre, ilustrácii a grafickému dizajnu.
V rokoch 19661969 výtvarne spolupracoval s denníkom Smena a časopismi Mladá tvorba, Kultúrny život, Host do domu, Kulturní tvorba, Mladý svět, Věda a život. V rokoch 19681969 mal prvé samostatné výstavy (Bratislava, Piešťany, Košice, Prešov). Ako študent pravidelne publikoval v Smene karikatúry kritické voči totalitnému režimu. Po okupácii Česko-Slovenska v roku 1968 dostal zákaz publikovať, vystavovať, počas diplomovky v roku 1970 musel opustiť VŠVU, odmietol slúžiť režimu, za čo bol perzekvovaný. V rokoch 19701973 pracoval ako projektant, robotník, sadič stromkov, kopáč kanálov, aj odtiaľ bol vyhodený. Bol nútený opustiť Bratislavu a presťahoval sa na severovýchod Slovenska. Pracoval v osvetovom stredisku, potom ako ochranár na Pamiatkovej správe, kde navrhol koncepciu Skanzenu ľudovej architektúry pod Ľubovnianskym hradom. Vlastnú výtvarnú tvorbu mohol robiť len do „šuflíka“. S manželkou, akademickou maliarkou, Věrunou Melčákovou-Junekovou mali tri deti, Sabína (* 1976) a Martina (* 1979) zomreli, Andrea je vizuálnou umelkyňou, vyštudovala fotografiu na VŠVU v Bratislave. Junek sa mohol vrátiť s rodinou do Bratislavy po pätnástich rokoch v roku 1987. Od roku 1989 sa v plnom rozsahu venuje tvorivej činnosti v oblasti grafického dizajnu a grafike vizuálnych komunikácií.
Bol zvolený za predsedu Asociácie grafických dizajnérov Slovenska (19901993). Na žiadosť Koordinačného výboru Verejnosť proti násiliu bol autorom série grafických materiálov, ktoré navrhol pre VPN k prvým slobodným voľbám. Založil vlastný kreatívny ateliér GRAFIQ Studio (19912002), v ktorom realizoval dôležité projekty vizuálnej firemnej identity: Tatra banka, Union, B.C. Consulting, Danakta Group, Institut Polski, Slovak Gold Foundation, Divadlo Štúdio L+S. Jeho tvorba bola prezentovaná na kľúčových svetových výstavách, kde získal rad ocenení. Medzinárodná Rada asociácií grafického dizajnu v Bruseli ako jedinému slovenskému tvorcovi udelila vrcholnú cenu v odbore – ICOGRADA Achievement Award za celoživotnú tvorbu (2002).
Je zaradený do svetovej encyklopédie „The History of Graphic Design 1890-Today“. Rodné Piešťany mu udelili titul čestného občana mesta (2013).
Rozsiahla je aj jeho odborná publicistika. V podobe esejí, článkov, profilov, rozhovorov, kritík, je publikovaná na Slovensku, v Česku, Švajčiarsku, Japonsku, Južnej Kórei, Poľsku, Francúzsku, Číne, Dánsku.
V rokoch 20012010 pôsobil na Škole umenia a dizajnu v Bratislave, kde viedol odbor grafiky vizuálnych komunikácií a založil Galériu Sumec. Bol jej dramaturg a kurátor.
Tvorba.
Grafika vizuálnych komunikácií: kresby, logá, symboly, rozsiahle koncepty vizuálnej identity, kultúrne, divadelné a výstavné plagáty, typografické realizácie v knihách, publikáciách,časopisoch. Typickým je minimalistický grafický znak, ktorý je výsledkom jedinečného konceptuálneho myslenia.
Kresby a karikatúry.
Začiatok výtvarnej dráhy Juneka je spojený s kresbou a karikatúrou. Autor vyjadruje myšlienky graficky úspornou formou, ale ich vtipná pointa skrýva viacvrstevné rozuzlenie nápadu. Je to spúšťač myslenia i úsmevu súčasne. Americký historik a publicista Scott Brown vo svojej štúdii napísal: „Preskúmal som široké spektrum slovenských (aj českých) periodík vydávaných počas 60. rokov 20. storočia. Moja analýza slovenskej politickej karikatúry je pomerne komplexným prehľadom tvorby publikovanej v tejto dobe a predstavuje najvýznamnejšie ukážky slovenskej karikatúry krízových šesťdesiatych rokov. Slovenský humor sa etabloval na “európskej úrovni„. Slovenská karikatúra sa vyvinula do umeleckej formy – jednej z foriem nevyhnutných pre slobodu. Noviny Smena pomohli naštartovať kariéru M. Vaneka a Dušana Juneka, ktorý len od r. 1967 do r. 1969 publikoval v Smene viac ako 400 karikatúr.“ Junek v karikatúrach upriamuje pozornosť predovšetkým na ich výpoveď, neodvádza pozornosť na nepodstatné malichernosti. Kreslí tak, aby čiaram bolo tesne a myšlienkam voľne, v hravom spojení slova a obrazu, kde nikdy nechýba ponuka humoru a grafického vtipu. Kľúčovou je autorova práca s typografiou a písmom. Svojou invenciou nielen dáva jeho dielam nezameniteľný „junekovský“ výraz, ale kvalitatívne ich zaraďuje na najvyššie priečky grafického umenia.
Logá a projekty identity.
Mnohé Junekove značky a logá zvíťazili v domácich i zahraničných súťažiach a stali sa prirodzenou súčasťou života (slovenská značka kvality Slovak Gold, logo Harmanecké papierne, Považské strojárne, Instytut Polski, B.C. Consulting, firma OLO, Danakta Group...). Spolu so značkami realizoval aj náročné projekty komplexnej vizuálnej identity. Je autorom loga a firemnej tváre Tatrabanky (1991), ako prvej ucelenej grafickej tváre bankovej inštitúcie na Slovensku. Medzi jeho ďalšie realizované projekty vizuálnej identity patria: Poisťovňa Union, Bankové centrum Slovenska, Slovak Gold Foundation, Divadlo Štúdio L+S, Slovenské národné divadlo, Slovenské centrum dizajnu, World Congress of Poets ’98, Galéria mesta Bratislavy...). Junek je odborníkmi považovaný za priekopníka vizuálneho firemného štýlu na Slovensku.
Umelecké plagáty.
Plagáty (kultúrne, výstavné, divadelné, environmentálne, autorské) patria medzi najviac oceňované diela autora. Na prelome 80. a 90. rokov výtvarnou spoluprácou s Divadlom Štúdio L+S (divadelný časopis, pozvánky, bulletiny, divadelné plagáty) vytvoril nezameniteľnú grafickú tvár divadla, kongeniálnu s divadelnou poetikou protagonistov Lasicu a Satinského. Pre Slovenské národné divadlo v Bratislave (19982000) vytvoril Junek pozoruhodnú kolekciu plagátov k inscenáciám rady autorov (Shakespeare, Brecht, Christie, Ionesco, Čechov, Schiller, Miller, Williams) v réžijných adaptáciách Ľ. Vajdičku, V. Strniska, M. Hubu, P. Mikulíka, E. Horvátha, J. Nvotu, P. Haspru. Osobitý je autorov plagátový projekt „MY Theatre“, od roku 2003 v ňom realizoval pol stovky kultúrnych plagátov, ktoré výtvarne tlmočia idey dramatikov a filozofov (Mrozek, Ionesco, Pinter, Rózewicz, Moliére, Shakespeare, Tuwim, Kafka, Shaw...)
Za plagátovú tvorbu získal ceny na najvýznamnejších výstavách: Poster Biennale Lahti (Fínsko), Colorado International Invitational Poster Exhibition Fort Collins (USA), Salon International de ’l Affiche Paris (Francúzsko), World Poster Exhibition United Nations Kyotó (Japonsko), International Poster Exhibition Aarhus (Dánsko), Biennale of Graphic Design Brno (Česko), World Poster ICOGRADA Exhibi-tion London (V. Británia), World's 100 Most Memorable Posters Paris (Francúzsko), Trnava Poster Triennial (Slovensko), Aarhus International Poster Show (Dánsko), International Poster Biennale Mexico City (Mexiko).
Typografia.
Text, slovo a často len jediné písmeno stačí Junekovi na typografickú, hravo vtipnú výpoveď s viacvrstevným významom. Dôvtipná inovatívnosť jeho práce s písmom prináša do grafického dizajnu funkčnosť i krásu, bez „pomoci“ módnych schválností. Je to inšpiratívna typografia s duchom súčasnosti v rade jeho diel z rôznych časových období: knižné edície (198889), cyklus „Graphic Faces“ (199697), séria typografických titulkov a kompozícií (19972003), rozsiahly farebný cyklus „ALBHABET of Graphic Design“ (20002008) charakterizujúci tému jediným písmenom. Patrí k mála grafickým dizajnérom-filozofom vo svojom odbore.
Dielo.
Kolektívne výstavy (výber).
Vystavoval na vyše 400 kolektívnych výstavách, bol pozvaný k prezentácii a vystavoval na významných medzinárodných prehliadkach plagátu a grafického dizajnu:
Miedzynarodowe Biennale Plakatu Warszawa, Miedzynarodowe Biennale plakatu Teatralnego Rzeszów (Poľsko), Bienále grafického designu Brno, Virtual Biennale Prague (Česko), Lahden Julistebiennale Lahti (Fínsko), Colorado International Invitational Poster Exhibition Fort Collins (USA), Bienal Internacional del Cartel México City (Mexiko), Toyama Poster Triennial, International Design Festival Ósaka (Japonsko), International Trnava Poster Triennial, Ekoplagát Žilina (Slovensko), Bologna Children’s Book Fair (Taliansko), International Triennial of the Stage Poster Sofia (Bulharsko), Salon International de l’Affiche Paris, Graphism(e) Paris, Salon International Dessin Presse &amp; Humour Sain Just le Martell (Francúzsko), 4th Block – International Triennial of Graphics and Posters Kharkov (Ukrajina), International Poster Exhibition Aarhus, World of Poster Aarhus (Dánsko), International Environmental Poster Design Exhibition COP 3 Kyotó (Japonsko), PoszTerra /V4GADÓ (Budapešť, Praha), atď.

</doc>
<doc id="675617" url="https://sk.wikipedia.org/wiki?curid=675617" title="Astra">
Astra

Astra môže byť:

</doc>
<doc id="675618" url="https://sk.wikipedia.org/wiki?curid=675618" title="Astra HC Dublin">
Astra HC Dublin



</doc>
<doc id="675619" url="https://sk.wikipedia.org/wiki?curid=675619" title="Panettone">
Panettone

Panettone je talianske sladké pečivo pôvodom z Milána (v milánskom dialekte sa mu hovorí "paneton"), ktoré sa v Taliansku zvyčajne konzumuje na Vianoce. Počas vianočných sviatkov je dnes panettone tradičný aj vo viacerých krajinách Južnej Ameriky.
Panettone má tvar kupoly a je zvyčajne 12 až 15 cm vysoký (pokiaľ váži 1 kg). Do cesta sa bežne pridáva kandizovaný pomaranč, citrónová kôra a hrozienka. Panettone môže byť aj bez prísad alebo napríklad s čokoládou. Podáva sa nakrájaný na vertikálne kúsky spoločne s teplými nápojmi alebo sladkým vínom či likérmi ako amaretto. V niektorých talianskych regiónoch sa podáva s "crema di mascarpone", niekedy so zabaione.
História.
Na začiatku 20. storočia dvaja milánski pekári začali s výrobou panettone vo veľkom. V roku 1919 začal Angelo Motta s výrobou svojej typickej značky pečiva. Bol to tiež Motta, kto zrevolucionalizoval tradičný panettone a dal mu kopulovitý tvar vďaka trojitému kysnutiu cesta (asi 20 hodín), čím docielil aj typické ľahké štruktúry cesta. Recept okolo roku 1925 prevzal ďalší pekár, Gioacchino Alemagna, ktorý taktiež začal s výrobou vlastnej značky panettone, ktorá existuje dodnes. Konkurencia oboch pekárov pomohla priemyselnej výrobe panettone. Výsledkom ostrej konkurencie bolo to, že na konci 2. svetovej vojny bolo panettone tak lacné, že sa stalo najobľúbenejšou vianočnou sladkosťou v krajine. Talianski imigranti do Argentíny, Brazílie a Peru so sebou priniesli svoju lásku k panettone.
Firma Nestlé kúpila na konci deväťdesiatych rokov obe značky, ale Bauli, talianska pekárska spoločnosť z Verony, od Nestlé značky Motta a Alemagna odkúpila.

</doc>
<doc id="675620" url="https://sk.wikipedia.org/wiki?curid=675620" title="Sojúz">
Sojúz



</doc>
<doc id="675621" url="https://sk.wikipedia.org/wiki?curid=675621" title="Sajúz">
Sajúz



</doc>
<doc id="675622" url="https://sk.wikipedia.org/wiki?curid=675622" title="VIVA (Nemecko)">
VIVA (Nemecko)

VIVA (skratka pre Videoverwertungsanstalt) bola nemecká hudobná televízna stanica založená v roku 1993 v Kolíne nad Rýnom. Podľa sloganu bola stanica „Mládežníckym a hudobným vysielateľom pre pop kultúru a zábavu“ („"Jugend- und Musiksender für Pop und Fun"“) a vysielala najmä hudobné videoklipy.
Do roku 2005 bola vlastnená spoločnosťou VIVA Media AG v Kolíne nad Rýnom. V roku 2005 sa spoločnosť transformovala na Gesellschaft mit beschränkter Haftung a presťahovala sa do Berlína. VIVA Media GmbH po novom vlastnila americká mediálna skupina Viacom. Stanica VIVA ukončila svoje vysielanie 31. decembra 2018.

</doc>
<doc id="675625" url="https://sk.wikipedia.org/wiki?curid=675625" title="Viva">
Viva

Viva môže byť:
VIVA môže byť bývalá hudobná televízna stanica:

</doc>
<doc id="675626" url="https://sk.wikipedia.org/wiki?curid=675626" title="VIVA">
VIVA



</doc>
<doc id="675636" url="https://sk.wikipedia.org/wiki?curid=675636" title="Kalamárka (vrch v Poľane)">
Kalamárka (vrch v Poľane)

Kalamárka () je vrch v pohorí Poľana. Leží nad mestom Detva, približne severným smerom. Časť vrcholu je súčasťou chráneného územia a oblasť patrí do Chránenej krajinnej oblasti Poľana.
Poloha.
Nachádza sa v južnej časti pohoria, v geomorfologickom podcelku Detvianske predhorie. Vrch leží v Banskobystrickom kraji, v okrese Detva a v katastrálnom území mesta Detva. Najbližšími sídlami sú južne situovaná Detva a juhozápadne ležiaca obec Dúbravy. 
Opis.
Kalamárka je vrch s niekoľkými skalnatými pahorkami v nevýraznom hrebeni, juhozápadne vybiehajúcom z Prednej Poľany k Močilnej skale. Skalná plošina so strmými stenami na vrchole je významná archeologická lokalita z doby bronzovej a veľkomoravského obdobia, dnes chránená prírodná pamiatka. Západným smerom susedí vrch Podhajno (), juhozápadne pokračuje málo výrazný horský chrbát na Močilnú skalu (), východne susedí Kopa (), Vrchdetva () a Králička () a severným smerom Predná Poľana (), Drábovka () a Želobudzská skalka (). Lokalita patrí do povodia Slatiny, kam tečie severnú časť odvodňujúca Mačinová i Detviansky potok, ktorý odvádza vodu z južne sa zvažujúcich svahov. Juhovýchodne od vrcholu stojí horáreň, popri ktorej vedie lesná cesta a značená magistrála.
Výhľady.
Riedky lesný porast vrcholovej časti, no najmä masívne skalné bralá umožňujú obmedzený rozhľad na okolie. Z vhodných miest sú pozorovateľné okolité vrchy pohoria a Detvianska kotlina s mestom Detva, pri vhodných podmienkach vidieť aj Ostrôžky, Javorie a Štiavnické vrchy, nezriedka i Vtáčnik a Kremnické vrchy.
Prístup.
Popod vrchol Kalamárky prechádza lesná cesta i značený chodník z Detvy, no prístup je možný aj neznačenými chodníkmi z okolitých samôt.

</doc>
<doc id="675644" url="https://sk.wikipedia.org/wiki?curid=675644" title="Zlatá studňa (vrch v Kremnických vrchoch; 1065 m n. m.)">
Zlatá studňa (vrch v Kremnických vrchoch; 1065 m n. m.)

Zlatá studňa () je vrch v Kremnických vrchoch. Leží nad obcou Horná Štubňa, približne juhovýchodne od Turčianskych Teplíc. 
Poloha.
Nachádza sa v severnej časti Kremnických vrchov, v geomorfologickom podcelku Flochovský chrbát. Vrch leží v Žilinskom kraji, v okrese Turčianske Teplice a v katastrálnom území obce Horná Štubňa. Vrch je situovaný v bočnom hrebeni, ktorý vybieha severozápadným smerom z mohutnej Flochovej a najbližším sídlom je západne situovaná Horná Štubňa, severozápadne ležiace Čremošné a južným smerom položená obec Turček.
Opis.
Zlatá studňa leží v turisticky menej atraktívnej oblasti, na severnom okraji pohoria a mimo turistických trás. Západným susedom je vrch Špičiak (), juhozápadne leží Krpec (), južne Javorová studňa (), juhovýchodným smerom leží mohutná Flochová (), východne Andrejová () a severne vrch Berákovo (). Východne a severne sa zvažujúce svahy odvodňuje Čierna voda, západnú časť potok Kozinec, oba smerujúce do rieky Teplica v povodí Turca. V blízkosti vrcholu vedie lesná cesta, najbližšia značená turistická trasa z Čremošného na Flochovú kopíruje východné úpätie.
Výhľady.
Zmiešaným lesom pokrytý vrch neumožňuje súvislejší rozhľad, obmedzené možnosti poskytujú malé lokality s nižšou vegetáciou. Vidieť tak je možné okolité vrchy pohoria, no tiež južnú časť Veľkej Fatry, Lúčanskú Fatru, Žiar a Strážovské vrchy.
Prístup.
Na Zlatú studňu nevedie značená trasa a tak prístup je možný lesnou cestou a neznačenými chodníkmi, odbočujúcimi z chodníka na Flochovú. 

</doc>
<doc id="675650" url="https://sk.wikipedia.org/wiki?curid=675650" title="Radovana">
Radovana

Radovana je ženské krstné meno, ženská podoba mena Radovan. Meniny na Slovensku má 14. januára. 
Význam a pôvod mena.
Radovana má slovanský pôvod, význam mena je radujúci sa.

</doc>
<doc id="675651" url="https://sk.wikipedia.org/wiki?curid=675651" title="Hladká (vrch v Kremnických vrchoch)">
Hladká (vrch v Kremnických vrchoch)

Hladká () je vrch v Kremnických vrchoch. Leží nad obcou Krahule, približne severovýchodne od Kremnice. 
Poloha.
Nachádza sa v centrálnej časti Kremnických vrchov, v geomorfologickom podcelku Kunešovská hornatina. Leží v Banskobystrickom kraji, na území okresu Žiar nad Hronom a v katastrálnom území mesta Kremnica. Je súčasťou rázsochy, ktorá vybieha západným smerom z Mýtneho vrchu. Najbližším sídlom sú západne ležiace Krahule a juhozápadne situovaná Kremnica.
Opis.
Hladká zakončuje kratší hrebeň nad Partizánskou dolinou. Južným a východným úpätím vedie cesta II/578 z Kremnice na Skalku, z ktorej je zároveň najľahší prístup. Západne leží Krahuľský vrch (), južne susedí Javorník (), východne je v hlavnom hrebeni situovaná Zlatá studňa (), Mýtny vrch () a Skalka () a severne Vlčí vrch (). Masív odvodňuje riečka Skalka do Kremnického potoka, patriaceho do povodia rieky Hron. Na vrchol nevedie značená trasa.
Výhľady.
Súvislý lesný porast vrcholu umožňuje len veľmi obmedzený rozhľad. Z lokalít s redšou vegetáciou možno vidieť najmä hlavný hrebeň a okolité vrchy pohoria, ojedinele však možno pri priaznivých podmienkach pozorovať aj časť Vtáčnika a Pohronského Inovca.
Prístup.
Na Hladkú nevedie značená turistická trasa, no severným úpätím vedie údolím potoka Skalka žlto značený chodník z Kremnice na Skalku. Menej namáhavý prístup je však hrebeňom z cesty do rekreačného strediska.

</doc>
<doc id="675652" url="https://sk.wikipedia.org/wiki?curid=675652" title="Chlebovník rôznolistý">
Chlebovník rôznolistý

Chlebovník rôznolistý alebo chlebovník celistvolistý, chlebovník celolistý ("Artocarpus heterophyllus", staršie: "Artocarpus integrifolia") ("Artocarpus heterophyllus") je tropický strom z čeľade morušovité ("Moraceae").
Jeho ovocie sa nazýva jackfruit [vyslov: džekfrut] (ľudové/nesprávne názvy [bohemizmy]: "džekfru(i)t", "džek", (?) "žakia")
Charakteristika.
Strom dorastá do výšky až 30 metrov. Plody môžu vážiť aj viac ako 10 kg, majú oválny tvar a drsný povrch zelenožltej farby. Vnútri plodu je veľké množstvo semien obalených do lepkavého puzdra žltej farby – práve táto šťavnatá časť je veľmi obľúbeným pokrmom, má sladkastú a osviežujúcu chuť. Chlebovník celistvolistý je rozšírený predovšetkým v južnej a juhovýchodnej Ázii, rozšíril sa aj do Afriky. Často býva mylne stotožňovaný s príbuzným chlebovníkom obyčajným ("Artocarpus altilis"), ktorého plody sa nazývajú breadfruit.
Ovocie obsahuje vysoký podiel sacharidov a okrem radu vitamínov aj významné množstvo vápnika a fosforu. Na 100 g dužiny pripadá energetická hodnota vyše 100 kcal.
Pestovanie.
Semená spoľahlivo klíčia. Strom rastie veľmi rýchlo a už v troch až ôsmich rokoch začína kvitnúť a plodiť. Rastlina má rada vlhko; ak je pravidelne zalievaná, rastie rýchlejšie. V prípade nutnosti, napríklad pri presádzaní či presune, je možné nechať hlinu vyschnúť, avšak nie nadlho.

</doc>
<doc id="675653" url="https://sk.wikipedia.org/wiki?curid=675653" title="Chlebovník celistvolistý">
Chlebovník celistvolistý



</doc>
<doc id="675654" url="https://sk.wikipedia.org/wiki?curid=675654" title="Chlebovník celolistý">
Chlebovník celolistý



</doc>
<doc id="675656" url="https://sk.wikipedia.org/wiki?curid=675656" title="Chelatometrický indikátor">
Chelatometrický indikátor

Chelatometrický indikátor alebo komplexometrický indikátor je iónochrómne farbivo, ktoré mení farbu v prítomnosti konkrétnych iónov kovov. Tvorí slabý komplex s iónmi prítomnými v roztoku. Tento komplex má výrazne odlišnú farbu od neviazaného farbiva. Chelatometrické indikátory sa občas nazývajú i pM indikátory, pretože sa používajú na stanovenie koncentrácie kovov. V analytickej chémii sa chelatometrické indikátory využívajú v chelatometrii na určenie bodu ekvivalencie, teda bodu, kedy sú všetky kovy v roztoku viazané chelačným činidlom (typicky EDTA). Tieto indikátory sa kvôli tomu občas nazývajú i metalochrómne indikátory alebo kovové indikátory.
Niektore chelatometrické indikátory sú citlivé na prítomnosť vzduchu, čím sa môžu poškodiť. Ak roztok s takýmto indikátorom stratí farbu počas titrácie, je nutné pridať jednu či dve kvapky čerstvého roztoku.
Redoxné indikátory.
V niektorých prípadoch, keď je titrovaný roztok redoxným systémom, ktorého rovnováha je ovplyvnená odobratím kovových iónom, môžu redoxné indikátory fungovať ako chelatometrické indikátory.
Príklady.
Chelatometrické indikátory sú organické molekuly rozpustné vo vode. Patria medzi ne napríklad:

</doc>
<doc id="675658" url="https://sk.wikipedia.org/wiki?curid=675658" title="Komplexometrický indikátor">
Komplexometrický indikátor



</doc>
<doc id="675659" url="https://sk.wikipedia.org/wiki?curid=675659" title="Metalochrómny indikátor">
Metalochrómny indikátor



</doc>
<doc id="675662" url="https://sk.wikipedia.org/wiki?curid=675662" title="Guanidín">
Guanidín

Guanidín je organická zlúčenina, ktorej vzorec je HNC(NH2)2. Je to bezfarebná pevná látka, ktorá je rozpustná v polárnych rozpúšťadlách. Guanidín je silná zásada používaná vo výrobe plastov a výbušnín. Nachádza sa v moči ako bežný produkt metabolizmu bielkovín. Guanidínová skupina sa takisto nachádza vo väčších organických molekulách vrátane bočného reťazca arginínu.
Štruktúra.
Guanidín je vlastne dusíkatý analóg kyseliny uhličitej. To znamená, že skupina C=O v kyseline uhličitej je nahradená C=NH skupinou a každá OH skupina je nahradená NH2 skupinou. Podobne sa dá predstaviť i izobutylén ako uhlíkový analóg. Napriek jednoduchosti štruktúry guanidínu bola jeho detailná kryštalografická analýza prvýkrát opísaná až 148 rokov po jeho prvej syntéze. V roku 2013 bola presne určená pozícia vodíkových atómov pomocou jednokryštálovej neutrónovej difrakcie.
Výroba.
Guanidín sa dá získať z prírodných zdrojov a prvýkrát ho izoloval Adolph Strecker rozkladom guanínu. Prvýkrát bol syntetizovaný v roku 1861 oxidatívnou degradáciou aromatického prírodného produktu, guanínu, izolovaného z peruánskeho guána.
Laboratórnou metódou prípravy guanidínu je mierny (180 – 190 °C) tepelný rozklad suchého tiokyanátu amónneho v bezvodom prostredí:
 &lt;chem&gt;3 NH4SCN -&gt; 2 CH5N3 + H2S + CS2&lt;/chem&gt;
Komerčný proces výroby sa skladá z dvoch krokov. Prvým je reakcia dikyanamidu s amónnymi soľami. Pri tejto amonolýze vzniká biguanidín, z ktorého vznikajú soli s guanidíniovým katiónom. V druhom kroku reagujú soli so zásadou, napríklad metoxidom sodným.
Chemické vlastnosti.
Guanidíniový katión.
S p"K"b = 0,4 je guanidín silná zásada. Väčšina guanidínových derivátov sú v skutočnosti soli obsahujúce jeho konjugovanú kyselinu.
Konjugovaná kyselina sa nazýva guanidínium a jeho vzorec je +. Je to planárny symetrický ión, ktorý pozostáva z troch amino skupín viazaných na centrálny uhlíkový atóm s kovalentnou väzbou s rádom väzby 4/3. Vo vodných roztokoch je to veľmi stabilný jednomocný katión vďaka jeho výhodnej rezonančnej stabilite náboja a efektívnej solvatácii molekulami vody. Výsledkom toho je p"K"aH = 13.6, čo znamená, že guanidín je vo vode veľmi silná zásada. V neutrálnej vode existuje prakticky výhradne ako guanidínium.
Skúšky na guanidín.
Guanidín sa dá selektívne detegovať pomocou 1,2-naftochinón-4-sulfonátu sodného (Folinovo činidlo) a okyslenej močoviny.
Použitie.
Priemysel.
Najväčší komerčný záujem je o dusičnan guanidínu, [C()3], ktorý sa používa ako propelant napríklad v airbagoch.
Biochémia.
Guanidín sa pri fyziologickom pH nachádza v protónovanej podobe ako guanidínium.
Guanidíniumchlorid je chaotropné činidlo a používa sa na denaturáciu proteínov. Guanidíniumchlorid denaturuje proteíny. Existuje lineárny vzťah medzi koncentráciou guanidíniumchloridu a voľnou energiou rozbalenia proteínu. Vo vodných roztokoch, kde je koncentrácia guanidíniumchloridu 6 M, strácajú skoro všetky proteíny svoju sekundárnu štruktúru a stávajú sa z nich náhodne usporiadané peptidové reťazce. Guanidíniumtiokyanát sa takisto používa na denaturáciu rôznych biologických vzoriek.
Guanidíniumchlorid sa používa ako adjuvans pri liečbe botulizmu. Prvýkrát bol použitý v roku 1968, ale aktuálne sa jeho úloha pri liečbe pokladá za kontroverznú – u niektorých pacientov totiž po podaní lieku nenastalo zlepšenie. 
Iné.
Guanidíniumhydroxid je aktívnou látkou niektorých vlasových relaxérov (prípravkov na vyrovnanie vlasov) bez lúhu.
Deriváty guanidínu.
Guanidíny sú skupina organických zlúčenín, ktoré obsahujú spoločnú funkčnú skupinu, ktorej všeobecná štrukúra je . Centrálna väzba na túto skupinu je imínová a táto skupina je štruktúrne podobná amidínom a močovinám. Príkladom guanidínov sú arginín, kreatín, triazabicyklodecén a saxitoxín. Galegín je izoamylén guanidínu.

</doc>
<doc id="675664" url="https://sk.wikipedia.org/wiki?curid=675664" title="Guanidínium">
Guanidínium



</doc>
<doc id="675665" url="https://sk.wikipedia.org/wiki?curid=675665" title="Guanidíny">
Guanidíny



</doc>
<doc id="675666" url="https://sk.wikipedia.org/wiki?curid=675666" title="Druhý dych (seriál)">
Druhý dych (seriál)



</doc>
<doc id="675667" url="https://sk.wikipedia.org/wiki?curid=675667" title="Oľga Solárová">
Oľga Solárová

Mgr. art. Oľga Solárová (* 23. marec 1955, Trenčianske Teplice) je slovenská herečka.
Štúdium a život.
Vyštudovala herectvo na VŠMU v Bratislave. V roku 1978 začala účinkovať v Divadle SNP v Martine, kde účinkovala až do roku 1984, kedy sa stala členkou Divadla Nová scéna v Bratislave. V roku 1982 si vzala svojho priateľa herca Ivana Romančíka, s ktorým má syna Ivana a dcéru Ninu.

</doc>
<doc id="675671" url="https://sk.wikipedia.org/wiki?curid=675671" title="Košiare (vrch v Kremnických vrchoch)">
Košiare (vrch v Kremnických vrchoch)

Košiare () je vrch v Kremnických vrchoch. Leží nad obcou Horné Pršany, približne západne od Banskej Bystrice. 
Poloha.
Nachádza sa vo východnej časti Kremnických vrchov, v geomorfologickom podcelku Flochovský chrbát. Leží v Banskobystrickom kraji, na území okresu Banská Bystrica a v katastrálnom území obce Badín. Je súčasťou rázsochy, ktorá vybieha východným smerom z hlavného hrebeňa v blízkosti sedla Tri kríže. Najbližšími sídlami sú severne ležiace Králiky a východne situované Horné Pršany a Malachov.
Opis.
Košiare sú súčasťou bočného hrebeňa, ktorý vedie od hlavného hrebeňa až na Kečku () nad Rakytovcami. Východne sa nachádza vrch Lažtek (), severne Horná roveň (), západne je sedlom oddelená Horná skala () a južným smerom Laurín (). Vrch patrí do povodia rieky Hron, kam smeruje severné svahy odvodňujúci Malachovský potok i južnú časť hrebeňa odvodňujúci Badínsky potok. Na vrchol nevedie značená trasa, no traverzom prechádza chodník z Horných Pršian.
Výhľady.
Súvislý porast vrcholovej časti umožňuje len veľmi obmedzený rozhľad na okolie, no na úbočí je viacero miest, poskytujúcich ďaleký výhľad. Z vhodných miest je tak vidieť nielen hlavný hrebeň a blízke vrchy pohoria a okolie Banskej Bystrice, no pri priaznivých podmienkach je pozorovateľná i Veľká Fatra, Nízke Tatry, Poľana, Ostrôžky a Javorie.
Prístup.
Na vrchol nevedie značená turistická trasa, no južným úpätím vedie žlto značený chodník z Horných Pršian do sedla Tri kríže, z ktorého sa dá odbočiť.

</doc>
<doc id="675673" url="https://sk.wikipedia.org/wiki?curid=675673" title="Svartifoss">
Svartifoss

Svartifoss (doslova „čierny vodopád“) je vodopád v Skaftafell v národnom parku Vatnajökull na Islande a je jednou z najobľúbenejších pamiatok v parku. Obkolesujú ho tmavé lávové stĺpy, z ktorých vzniklo jeho meno. Tieto čadičové stĺpy boli inšpiráciou pre islandských architektov, najviditeľnejšie v kostole Hallgrímskirkja v Reykjavíku a tiež v Národnom divadle.

</doc>
<doc id="675674" url="https://sk.wikipedia.org/wiki?curid=675674" title="What’s Going On">
What’s Going On

What’s Going On je jedenásty štúdiový album amerického speváka Marvin Gaye, vydané v máji 1971 pri vydavateľstve Tamla Records. V roku 2003 ho americký časopis Rolling Stone zaradil na šieste miesto v rebríčku 500 najlepších albumov všetkých čias, titulnú pieseň o rok neskôr zaradil na štvrté miesto do rebríčka 500 najlepších piesní všetkých čias.

</doc>
<doc id="675675" url="https://sk.wikipedia.org/wiki?curid=675675" title="Horná roveň (vrch v Kremnických vrchoch)">
Horná roveň (vrch v Kremnických vrchoch)

Horná roveň () je vrch v Kremnických vrchoch. Leží nad obcou Králiky, približne západne od Banskej Bystrice. 
Poloha.
Nachádza sa na východe centrálnej časti Kremnických vrchov, v geomorfologickom podcelku Flochovský chrbát. Leží v Banskobystrickom kraji, na území okresu Banská Bystrica a v katastrálnom území Radvane, mestskej časti Banskej Bystrice. Je súčasťou rázsochy, ktorá vybieha severovýchodným smerom z masívu Zlatej studne v hlavnom hrebeni. Najbližšími sídlami sú severne ležiace Králiky a východne situovaný Malachov.
Opis.
Horná roveň je nevýrazný pahorok v bočnom hrebeni, ktorý vedie od hlavného hrebeňa na Suchý vrch () nad Malachovom. Východne susedí Nemecký vrch (), severne leží Vyhnatová (), západne je v hlavnom hrebeni situovaný Mýtny vrch () a Zlatá studňa () a juhovýchodným smerom susedí vrch Košiare (). Západné a severné svahy odvádzajú vodu Farbeným do Tajovského potoka, južnú časť hrebeňa odvodňuje Malachovský potok do rieky Hron. Juhozápadne od vrcholu sa nachádza prírodná pamiatka Horná Roveň. Na vrchol nevedie značená turistická trasa.
Výhľady.
Riedky lesný porast vrcholovej časti, no najmä blízka horská lúka umožňuje obmedzený rozhľad na okolie. Pozorovať možno nielen hlavný hrebeň Kremnických vrchov, ale tiež okolie Banskej Bystrice a pohoria Veľká Fatra, Starohorské vrchy, Nízke Tatry, Veporské vrchy, Poľana, Ostrôžky a Javorie.
Prístup.
Na vrchol nevedie značená turistická trasa, preto prístup je možný lesnými chodníkmi z okolia. Severovýchodným úbočím vedie modro značený chodník z Banskej Bystrice do Bystrického sedla, rovnako značený chdník vedie južným úpätím z Malachova do sedla Tri kríže.

</doc>
<doc id="675680" url="https://sk.wikipedia.org/wiki?curid=675680" title="Dióza">
Dióza

Dióza je monosacharid, ktorý obsahuje len dva uhlíkové atómy. Keďže všeobecným chemickým vzorcom sacharidov je (C·H2O)"n," kde "n" je 3 a viac, a všeobecný vzorec aldóz je H[CH(OH)]"m"C(=O)H, kde "m" je aspoň 2, dióza nespĺňa formálnu definíciu monosacharidu. Dióza však tento vzorec spĺňa pre "n" = 2 resp. "m" = 1, takže sa dá pokladať za najjednoduchší cukor.
Existuje len jedna dióza, ktorou je glykolaldehyd (2-hydroxyetanál), ktorý je aldodióza. Ketodiózy neexistujú, keďže ketóny musia mať aspoň tri atómy uhlíka.

</doc>
<doc id="675681" url="https://sk.wikipedia.org/wiki?curid=675681" title="Severoamerická futbalová únia">
Severoamerická futbalová únia

Severoamerická futbalová únia (, skr. NAFU) je regionálne zoskupenie národných futbalových organizácii v zóne Severnej Ameriky pod hlavičkou CONCACAF. NAFU nemá organizačnú štruktúru. Stanovy hovoria „"CONCACAF uznáva ... Severoamerickú futbalovú úniu (NAFU)"“. NAFU poskytuje jedného zo zástupcov CONCACAF výkonnému výboru FIFA.
Členské štáty.
Severoamerická futbalová únia ma troch členov
Vo vydaní stanov CONCACAF z roku 2015 sa uvádza, že „Bez ohľadu na ich príslušnosť k NAFU sa (Bahamy a Bermudy) zúčastnia súťaži CFU“.
Súťaže.
Národné tímy.
Do roku 2017 sa Kanada, Mexiko a USA automaticky kvalifikovali na Zlatý pohár CONCACAF. V súčasnosti ako kvalifikácia slúži Liga národov CONCACAF. V minulosti sa konal dvakrát Pohár národov Severnej Ameriky a to v rokoch 1990 a 1991. Prvý turnaj vyhrala Kanada, druhý ročník Mexiko.
Kluby.
V minulosti sa konala Severoamerická SuperLiga bol to klubový futbal medzi dvoma severoamerickými zónovými ligami, ktorý prebiehal v rokoch 2007 až 2010. V súčasnosti sa kluby z NAFU zúčastňujú Ligy majstrov CONCACAF.
Campeones Cup je každoročný zápas založený v roku 2018 medzi víťazmi predchádzajúcej sezóny Major League Soccer a Liga MX.
Leagues Cup je klubový pohárový turnaj medzi tímami Major League Soccer a Ligy MX, ktorý bol založený v roku 2019.

</doc>
<doc id="675683" url="https://sk.wikipedia.org/wiki?curid=675683" title="North American Football Union">
North American Football Union



</doc>
<doc id="675684" url="https://sk.wikipedia.org/wiki?curid=675684" title="NAFU">
NAFU



</doc>
<doc id="675685" url="https://sk.wikipedia.org/wiki?curid=675685" title="East Asian Football Federation">
East Asian Football Federation



</doc>
<doc id="675686" url="https://sk.wikipedia.org/wiki?curid=675686" title="EAFF">
EAFF



</doc>
<doc id="675688" url="https://sk.wikipedia.org/wiki?curid=675688" title="Hniezdo (rozlišovacia stránka)">
Hniezdo (rozlišovacia stránka)

Hniezdo môže byť:

</doc>
<doc id="675690" url="https://sk.wikipedia.org/wiki?curid=675690" title="Homo bodoensis">
Homo bodoensis

Homo bodoensis (vyskytuje sa aj v - asi nesprávnom - tvare "Homo bodesiensis") je v podstate nový názov tradičného druhu človek rodézsky ("Homo rhodesiensis"). Jeho zavedenie bolo navrhnuté v roku 2021 (autori: Roksandic, Radović, Wu &amp; Bae, 2021) z dôvodu nejednotnosti definície druhu "Homo rhodesiensis" v literatúre (porov. aj napríklad článok o ňom v tejto wikipédii) a aj z dôvodu údajnej (značne spornej) politickej nekorektnosti názvu "Homo rhodesiensis". Vzhľadom na to, že "Homo rhodesiensis" sa často chápe tak, že zahŕňa len africké nálezy, treba upresniť, že v takom prípade "Homo bodoensis" nie je celkom zhodný s "Homo rhodesiensis", lebo na rozdiel od "Homo rhodesiensis" výslovne zahŕňa aj niektoré juhoeurópske nálezy (napr. nález z Ceprana) a levantské nálezy. 
"Homo bodoensis" sa vyskytoval v Afrike, časti Európy a v Levante v období celého stredného pleistocénu. Druh je pomenovaný podľa lebky, ktorá sa našla v Bodo D'ar v Etiópii roku 1976 (tzv. Bodo 1). Holotypom druhu je Bodo 1 a do druhu patria napríklad aj nálezy Kabwe 1, Ndutu 1, Saldanha a Ngaloba. Podľa predstáv autorov druhu má "Homo bodoensis" nahradiť doterajší druh resp. názov "Homo rhodesiensis". Okrem toho sa doterajší druh "Homo heidelbergensis" v užšom zmysle (t. j. európska a prípadne aj ázijská časť druhu "Homo heidelbergensis" v širšom zmysle) má zrušiť, a to tak, že časť z neho (napr. nález z Ceprana) sa má preklasifikovať ako súčasť druhu "Homo bodoensis" a jeho zvyšná časť sa má preklasifikovať ako súčasť druhu "Homo neanderthalensis" (človek neandertálsky), pričom zaradenie ázijských nálezov ostáva otvorené. Tento novo navrhovaný druh, resp. názov, "Homo bodoensis" a táto nová celková klasifikácia zatiaľ nebol(a) väčšinovo akceptovaný(-ná).

</doc>
<doc id="675692" url="https://sk.wikipedia.org/wiki?curid=675692" title="Horný chlm">
Horný chlm

Horný chlm () je vrch v Kremnických vrchoch. Leží nad obcou Ihráč, približne juhovýchodne od Kremnice. 
Poloha.
Nachádza sa v strednej časti Kremnických vrchov, v geomorfologickom podcelku Flochovský chrbát. Leží v Banskobystrickom kraji, na území okresu Žiar nad Hronom a v katastrálnom území obce Ihráč. Je súčasťou bočného hrebeňa, ktorý vybieha juhozápadným smerom z Velestúra cez Labušen. Najbližšími sídlami sú juhozápadne ležiaci Ihráč, západne situované Nevoľné a severozápadne ležiaca Kremnica.
Opis.
Horný chlm zakončuje bočný hrebeň a patrí medzi najvyššie vrchy v južnej časti pohoria. Severným susedom je Kremnický štít (), severovýchodne sa nachádza Labušen (), východne leží Laurín () a Čierne brdo (), južne Žiar () a Jastrabská skala () a západným smerom Čertov vrch (). Masív odvodňuje Ihráčsky potok, smerujúci do rieky Hron. Na lokalitu Peňažná vedie z Nevoľného a Ihráča miestna značená trasa, na vrchol značený chodník nevedie.
Výhľady.
Lesný porast vrcholu neumožňuje súvislejší rozhľad a tak obmedzený výhľad poskytujú len menšie časti bez vyššej vegetácie. Pozorovateľné sú okolité vrchy a hrebeň pohoria, pri priaznivých podmienkach nezriedka aj južná časť Lúčanskej Fatry, Strážovské vrchy, Vtáčnik, Pohronský Inovec, Štiavnické vrchy, Javorie a Poľana.
Prístup.
Vrchol Horného chlmu je prístupný neznačenými chodníkmi z okolia, príp. odbočením z chodníka ku chate Hostinec.

</doc>
<doc id="675693" url="https://sk.wikipedia.org/wiki?curid=675693" title="Vrúbkatozobce">
Vrúbkatozobce



</doc>
<doc id="675694" url="https://sk.wikipedia.org/wiki?curid=675694" title="Diol">
Diol

Diol je chemická zlúčenina obsahujúca dve hydroxylové skupiny (−OH skupiny). Alifatické dioly sa nazývajú i glykoly. 
Najbežnejším priemyselne používaným diolom je etylénglykol. Príkladom diolov, ktoré majú hydroxylové skupiny ďalej od seba, sú napríklad 1,4-butándiol () alebo propán-1,3-diol ().
Syntéza rôznych druhov diolov.
Geminálne dioly.
Geminálny diol má dve hydroxylové skupiny viazané na ten istý atóm. Tieto zlúčeniny vznikajú hydratáciou karbonylových zlúčenín. Hydratácia je zvyčajne nevýhodná, s výnimkou formaldehydu, ktorý je vo vode prítomný v rovnováhe s metándiolom (). Ďalším príkladom je , hydratovaný hexafluóroacetón. Mnohé geminálne dioly podstupujú kondenzáciu, čim vznikajú dimérne a oligomérne deriváty. Tieto reakcie podstupuje i glyoxal a podobné aldehydy.
Vicinálne dioly.
Vo vicinálnom diole sú hydroxylové skupiny viazané na susedné atómy. Tieto zlúčeniny sa nazývajú i glykoly. Bežným príkladom je etylénglykol, ktorý sa používa v nemrznúcich zmesiach. Ďalším príkladom je propán-1,2-diol, ktorý sa používa v potravinárstve a medicíne, ako aj v nemrznúcich zmesiach.
Hlavný spôsob prípravy komerčných vicinálnych diolov je hydrolýza epoxidov. Epoxidy vznikajú epoxidáciou alkénov. Jedným z príkladov je syntéza "trans"-cyklohexándiolu:
V akademickom výskume a farmaceutickom priemysle sa vicinálne dioly bežne pripravujú oxidáciou alkénov, zvyčajne pomocou zriedeného kyslého manganistanu draselného. Zásaditý manganistan draselný mení farbu z fialovej na zelenú; kyslý sa zmení na bezfarebný roztok. Oxid osmičelý je takisto možné použiť na oxidáciu alkénov. Oba spôsoby poskytujú "syn"-dioly. Pri použití oxidu osmičelého je pomocou chirálneho katalyzátora možné získať chirálne dioly (takzvaná Sharplessova asymetrická dihydroxylácia). Ďalším spôsobom je Woodwardova "cis"-hydroxylácia ("cis" diol) alebo príbuzná Prévostova reakcia ("anti" diol), ktoré sú znázornené nižšie, ktoré využívajú jód a strieborné soli karboxylových kyselín.
Ďalšie spôsoby syntézy zahŕňajú hydrogenáciu acyloínov alebo pinakolovú reakciou.
1,3-Dioly.
Priemyselné 1,3-dioly sa zvyčajne pripravujú aldolovou kondenzáciou ketónov s formaldehydom. Výsledný karbonyl sa redukuje Cannizzarovou reakciou alebo katalytickou hydrogenáciou:
 + → 
Takto sa pripravujú 2,2-disubstituované propán-1,3-dioly, napríklad 2-metyl-2-propylpropán-1,3-diol alebo neopentylglycol.
1,3-Dioly sa dajú pripraviť i hydratáciou α,β-nenasýtených aldehydov a ketónov, čím vzniká ketoalkohol. Ďalším spôsobom je hydroformylácia epoxidov a následná hydrogenácia aldehydu, čo je spôsob používaný na prípravu propán-1,3-diolu z etylénoxidu. 
Špecializované syntézy 1,3-diolov zahŕňajú reakciu alkénu a formaldehydu (Prinsova reakcia). 1,3-Dioly je možné pripravovať diastereoselektívne z adekvátnych β-hydroxyketónov použitím Evans–Saksena, Narasaka–Prasad alebo Evans–Tishchenko reakcií.
1,3-Diols sa označujú ako "syn" alebo "anti" podľa relatívnej stereochémie uhlíkových atómov, na ktoré sú naviazané hydroxylové skupiny. Zinkoforín je prírodný produkt, ktorý obsahuje "syn" aj "anti" 1,3-diol:
1,4-, 1,5- a dlhšie dioly.
Dioly, kde sú hydroxylové skupiny oddelené väčším počtom uhlíkových atómov, sa typicky pripravujú hydrogenáciou diesterov adekvátnych dikarboxylových kyselín: 
 + 4 → + 2 + 2 ROH
Bután-1,4-diol, pentán-1,5-diol, hexán-1,6-diol a dekán-1,10-diol sú dôležité prekurzory na syntézu polyuretánov.
Reakcie.
Hlavnými priemyselnými reakciami diolov sú tvorba polyuretánov a alkydových živíc.
Všeobecné dioly.
Dioly reagujú podobne ako alkoholy, podstupujú teda esterifikáciu a tvorbu éterov.
Dioly ako etylénglykol sa používajú ako komonoméry v polymerizačných reakciách na tvorbu polymérov, napríklad polyesterov a polyuretánov. Rôzne monomérne jednotky s dvoma identickými funkčnými skupina, napríklad dioyldichlorid alebo dikarboxylové kyseliny, sú nutné na udržanie procesu polymerizácie opakovanou esterifikáciou.
Dioly sa dajú konvertovať na cyklické étery pri použití kyslého katalyzátora. Táto reakcia sa označuje ako cyklizácia diolov. V prvom kroku sa protonuje hydroxylová skupina. Následnou intramolekulárnou nukleofilnou substitúciou sa viaže druhá hydroxylová skupina na uhlík, ktorý má nízku elektrónovú hustotu (viazaný na protonovaný hydroxyl). Ak je počet uhlíkov v reťazci dostatočný, vzniká cyklický éter.
Z diolov je Fétizonovou oxidáciou možné vytvoriť laktóny.
Geminálne dioly.
Geminálne dioly sa ľahko dehydratujú a tvoria karbonylovú skupinu. Kyselina uhličitá je nestabilná a má tendenciu meniť sa na oxid uhličitý a vodu. Vo vzácnych prípadoch je však chemická rovnováha posunutá v prospech geminálneho diolu. Jedným z príkladov je formaldehyd, z ktorého vzniká metándiol. Podobná situácia nastáva u dekahydrocyklopentánu (C5(OH)10) a dodekahydrocyklohexánu (C6(OH)12), ktoré sú stabilné, ale ich karbonylové zlúčeniny stabilné nie sú.
Náhradou hydroxylovej skupiny za alkoxidovú skupinu vznikajú z geminálnych diolov poloacetály a acetály.
Vicinálne dioly.
C−C väzba vicinálnych diolov sa dá rozštiepiť, čím vzniká ketón alebo aldehyd. Táto reakcia sa označuje ako štiepenie glykolov.

</doc>
<doc id="675695" url="https://sk.wikipedia.org/wiki?curid=675695" title="Glykol">
Glykol



</doc>
<doc id="675697" url="https://sk.wikipedia.org/wiki?curid=675697" title="Maniok jedlý">
Maniok jedlý

Maniok jedlý (iné názvy: kasava, tapioka, lat. "Manihot esculenta") je tropický ker z čeľade mliečnikovité ("Euphorbiaceae").
Pôvodom je z Južnej Ameriky a vo veľkom sa pestuje v Afrike a Ázii. Začala sa domestikovať už pred 10 tisíc rokmi. Je to trváci drevnatý krík. Rastie do výšky 1 až 3 metrov. Má tmavozelené dlhé dlaňovité listy. Veľké hľuzy slúžia ako zásobníky škrobov. Kvety sú malé umiestnené v metline, zvonkovité, žltej až ružovej farby.
Existuje veľké množstvo variet od sladkých až po veľmi horké. Nie je náročný na pestovanie, toleruje sucho aj nekvalitnú pôdu. Vzhľadom na produkciu sacharidov ide o veľmi výnosnú plodinu. Vyrába sa z nej aj alkoholický nápoj čiča, múka a biopalivo.
Býva základným jedlom chudobného obyvateľstva. Pestuje sa hlavne pre svoje veľké mäsité pretiahnuté hľuzy. Jedlé sú aj listy. Zo škrobu sa vyrába glukóza. Hľuzy aj listy sú v surovom stave jedovaté, obsahujú kyanoglukozidy. Drvením, varením alebo sušením na slnku sa obsah kyanidu vytratí. Listy sa používajú v ľudovom liečiteľstve pri liečení ekzémov, bolesti hlavy, hnačky, dyzentérie alebo cukrovky. Hľuzy sú dobrým zdrojom betakaroténu, vápnika, fosforu a vitamínu C majú nízky obsah bielkovín a tuku a vysoký obsah sacharidov (30 %). Listy majú, na rozdiel od hľúz, vyšší podiel bielkovín (20 %).

</doc>
<doc id="675698" url="https://sk.wikipedia.org/wiki?curid=675698" title="Manihot esculenta">
Manihot esculenta



</doc>
<doc id="675699" url="https://sk.wikipedia.org/wiki?curid=675699" title="Kasava">
Kasava



</doc>
<doc id="675700" url="https://sk.wikipedia.org/wiki?curid=675700" title="Tapioka">
Tapioka



</doc>
<doc id="675701" url="https://sk.wikipedia.org/wiki?curid=675701" title="Majstrovstvá Európy v hádzanej mužov 2022">
Majstrovstvá Európy v hádzanej mužov 2022

Majstrovstvá Európy v hádzanej mužov 2022 je v poradí 15. ročník európskeho šampionátu, ktorý medzi 13. a 30. januárom 2022 hostí Maďarsko a Slovensko.
Zápasy v Maďarsku sa budú hrať s plnou kapacitou dejísk, zatiaľ čo zápasy na Slovensku budú z dôvodu pandémie COVID-19 obmedzené na kapacitu 25%.
Kvalifikácia.
Kvalifikácia na finálový turnaj sa konala medzi januárom 2019 a májom 2021. Dva hostiteľské tímy, Maďarsko a Slovensko, a dva najlepšie umiestnené tímy z predchádzajúceho šampionátu, Španielsko a Chorvátsko, sa kvalifikovali automaticky. Celkovo tak zostalo 40 národných tímov, ktoré museli bojovať o zvyšných 20 miest na finálový turnaj.
Kvalifikačná súťaž pozostávala z troch kôl: dvoch kvalifikačných fáz a zostupového kola. Prvá kvalifikačná fáza zahŕňala tímy, ktoré sa nezúčastnili druhého kola kvalifikačného turnaja 2020. Dva najlepšie tímy postúpili do vyraďovacieho kola, kde ich doplnil najlepší európsky tím z "IHF Emerging Nations Championship 2019" a tri najhoršie umiestnené tímy na štvrtom mieste z druhého kola kvalifikácie 2020. Traja víťazi dvojzápasových stretnutí o zostup postúpili do druhej a poslednej kvalifikačnej fázy, čím sa pripojili k zvyšným 21 tímom, ktoré sa zúčastnili na šampionáte v roku 2020, a zvyšným ôsmim tímom, ktoré vypadli v druhom kole kvalifikácie 2020. Týchto 32 tímov bolo rozdelených do ôsmich skupín po štyroch tímoch, pričom sa kvalifikovali dva najlepšie tímy a štyri najlepšie umiestnené tretie tímy.

</doc>
<doc id="675706" url="https://sk.wikipedia.org/wiki?curid=675706" title="Karl Benyovszky">
Karl Benyovszky

Karl Benyovsky (* 4. júl 1886, Bratislava, Rakúsko-Uhorsko – † 6. január 1962, Bad Ischl, Rakúsko) bol novinár a spisovateľ, žijúci a tvoriaci najmä v Bratislave a píšuci najmä po nemecky.
Biografia.
Narodil sa do šľachtickej rodiny Beňovských, jeho otcom bol František (Ferenc) Benyovszky (1858 - 1907) a matkou Gizella Kéméndy-Krucsicsová (1868 - 1951). Otec bol policajným úradníkom. V Bratislave navštevoval maďarské školy, ale jeho materinským jazykom bola nemčina. Už veľmi mladý prejavil literárne sklony. Pred prvou svetovou vojnou začal publikovať v bratislavských nemeckojazyčných novinách "Pressburger Zeitung". Neskôr žil a tvoril v Budapešti, ale od roku 1924 opäť pôsobil v rodnej Bratislave. Písal pre noviny "Pressburger Zeitung" a "Grenzbote".
Keďže ho amatérsky zaujímala história Bratislavy, začal písať knihy o starých bratislavských domoch a uliciach, o dejinách mestského divadla, o živote Jána Nepomuka Hummela. Zaujímali ho aj povesti o Bratislave a o slovenských hradoch. Po druhej svetovej vojne opustil Československo a presťahoval sa do rakúskeho mesta Bad Ischl, kde aj zomrel.
Viaceré jeho nemecky písané práce, ktoré vyšli v medzivojnovom období, vyšli po roku 2000 vo vydavateľstve „Marenčin PT“.

</doc>
<doc id="675708" url="https://sk.wikipedia.org/wiki?curid=675708" title="Ladislav Konrád">
Ladislav Konrád

Mgr. art. Ladislav Konrád (* 18. máj 1952, Bratislava) je slovenský herec.

</doc>
<doc id="675709" url="https://sk.wikipedia.org/wiki?curid=675709" title="Bratislavský-nákupné stredisko">
Bratislavský-nákupné stredisko

Bratislavský-nákupné stredisko (do roku 2021 Nákupné centrum Slovzdroj a Dom kultúry Ovsište, prezývané aj "malý Prior") sú dve multifunkčné budovy spojené nadchodom ponad Mamateyovou ulicou a zastávkou MHD Ovsištské námestie v miestnej časti Ovsište mestskej časti Petržalka v Bratislave. Boli postavené v rokoch 1978 až 1982 a ich vlastníkom je Slovzdroj plus, a. s. Slávnostné otvorenie sa konalo v polovici decembra 1985.
V decembri 2021 bol celý komplex premenovaný na Bratislavský-nákupné stredisko. Názov dostal podľa Juraja Bratislavského, predsedu spoločnosti Slovzdroj plus, a. s., ktorá budovu vlastní. V súčasnosti prebieha jeho rekonštrukcia.
Nachádza sa tu predajňa potravín, obchody, reštaurácie, cukráreň, telocvičňa, centrum voľného času a kinosála kultúrneho domu.

</doc>
<doc id="675710" url="https://sk.wikipedia.org/wiki?curid=675710" title="Kačica">
Kačica

Kačica môže byť:

</doc>
<doc id="675713" url="https://sk.wikipedia.org/wiki?curid=675713" title="Lis na hrozno">
Lis na hrozno

Lis na hrozno (iné názvy: hroznový lis, lis na lisovanie hrozna, vínový [alebo vínny] lis, lis na víno; hovorovo alebo zastarano: preš na hrozno, preš na lisovanie hrozna, vínny preš, preš) je zariadenie určené na lisovanie hrozna vo vinárskej produkcii. Jeho činnosťou sa získava mušt, z ktorého kvasením neskôr vzniká burčiak a následne víno. Pojmy vinársky lis, vinohradnícky lis či lis sú trochu širšie, keďže zahŕňajú aj lisy na lisovanie hroznového odpadu.
Pri hrozne treba kontrolovať tlak, aby nedošlo k rozdrveniu semien a uvoľneniu veľkého množstva nežiaducich trieslovín do vína. 
Víno sa vyrábalo už najmenej 4000 rokov pred Kristom a v roku 2011 bol v Arménsku objavený lis s červeným vínom starým 6000 rokov.

</doc>
<doc id="675714" url="https://sk.wikipedia.org/wiki?curid=675714" title="Vinohradnícky lis">
Vinohradnícky lis



</doc>
<doc id="675716" url="https://sk.wikipedia.org/wiki?curid=675716" title="Lis na víno">
Lis na víno



</doc>
<doc id="675717" url="https://sk.wikipedia.org/wiki?curid=675717" title="Preš na hrozno">
Preš na hrozno



</doc>
<doc id="675718" url="https://sk.wikipedia.org/wiki?curid=675718" title="Drozd">
Drozd



</doc>
<doc id="675719" url="https://sk.wikipedia.org/wiki?curid=675719" title="Krpec (vrch v Kremnických vrchoch)">
Krpec (vrch v Kremnických vrchoch)

Krpec () je vrch v Kremnických vrchoch. Leží nad obcou Horná Štubňa, približne juhovýchodne od Turčianskych Teplíc. 
Poloha.
Nachádza sa v severnej časti Kremnických vrchov, v geomorfologickom podcelku Flochovský chrbát. Vrch leží v Žilinskom kraji, v okrese Turčianske Teplice a zasahuje na katastrálne územie obcí Horná Štubňa a Turček. Vrch je situovaný v bočnom hrebeni, ktorý vybieha západným smerom z mohutnej Flochovej a najbližšími sídlami sú severozápadne ležiaca Horná Štubňa, severne situované Čremošné a južným smerom ležiaca obec Turček.
Opis.
Nevýrazný Krpec sa nachádza mimo turistických trás, v turisticky menej atraktívnej oblasti. Severným susedom je vrch Špičiak () a Zlatá studňa (), východne dominuje Javorová studňa () a Flochová (), južným smerom vrch Na pieskoch () a západne je sedlom oddelená Jazvečia (). Oblasť leží v povodí Turca; južné svahy odvodňuje Antonský potok, voda zo severných smeruje Dedinským potokom do Teplice. V blízkosti vrchu nevedie žiadny značený turistický chodník, no je tu vybudovaných niekoľko lesných ciest.
Výhľady.
Hustým lesom pokrytý vrchol neumožňuje rozhľad, veľmi obmedzený je možný z malých lokalít s nižšou vegetáciou. Výnimočne je tak vidieť okolité vrchy pohoria, no tiež Lúčanskú Fatru, Žiar, Strážovské vrchy a Vtáčnik.
Prístup.
Na Krpec nevedie značená trasa, preto prístup je možný lesnými cestami a neznačenými chodníkmi z okolia.

</doc>
<doc id="675721" url="https://sk.wikipedia.org/wiki?curid=675721" title="Horná skala">
Horná skala

Horná skala () je vrch v Kremnických vrchoch. Leží nad obcou Horné Pršany, približne západne od Banskej Bystrice. 
Poloha.
Nachádza sa vo východnej časti Kremnických vrchov, v geomorfologickom podcelku Flochovský chrbát. Leží v Banskobystrickom kraji, na pomedzí okresov Banská Bystrica a Žiar nad Hronom a zasahuje na katastrálne územie mesta Kremnica a obce Badín. Je súčasťou rázsochy, ktorá vybieha východným smerom z hlavného hrebeňa v blízkosti sedla Tri kríže a najbližšími sídlami sú severne ležiace Králiky a východne situované Horné Pršany a Malachov.
Opis.
Horná skala je súčasťou bočného hrebeňa, ktorý vedie od hlavného hrebeňa na Košiare a ďalej na Kečku () nad Rakytovcami. Východne sa nachádza sedlom oddelený vrch Košiare (), severným smerom susedí Horná roveň (), západne je v hlavnom hrebeni situovaný Velestúr () a južným smerom Laurín (). Severnú časť hrebeňa odvodňujú prítoky Malachovského potoka do rieky Hron, rovnakým smerom prúdi aj voda z južných svahov, ktoré odvodňuje Badínsky potok. Vrcholom vedie značený chodník z Horných Pršian.
Výhľady.
Zalesnený vrchol umožňuje len veľmi obmedzený rozhľad, no zaujímavé výhľady poskytujú blízke skalné bralá a menšie horské lúky. Z vhodných miest je tak možno pozorovať hlavný hrebeň a okolité vrchy pohoria, okolie Banskej Bystrice, no tiež Štiavnické vrchy, Javorie, Poľanu, Nízke Tatry, Starohorské vrchy a Veľkú Fatru.

</doc>
<doc id="675722" url="https://sk.wikipedia.org/wiki?curid=675722" title="Stredoamerická futbalová únia">
Stredoamerická futbalová únia

Stredoamerická futbalová únia (, , skrátene UNCAF) je organizácia národných futbalových tímov zo Strednej Ameriky. UNCAF bola založená v roku 1990. Jej členské asociácie sú súčasťou CONCACAF.
Členské štáty.
UNCAF bola založená v roku 1990. Združuje všetky štáty zo Strednej Ameriky.

</doc>
<doc id="675725" url="https://sk.wikipedia.org/wiki?curid=675725" title="Hôrka (vrch v Starohorských vrchoch)">
Hôrka (vrch v Starohorských vrchoch)

 
Hôrka () je vrch v Starohorských vrchoch. Leží nad obcou Hiadeľ, približne severovýchodne od Banskej Bystrice.
Poloha.
Nachádza sa v bočnom hrebeni, na východnom okraji pohoria. Vrch leží v Banskobystrickom kraji, na území okresu Banská Bystrica a v katastrálnom území obce Hiadeľ. Vypína sa nad Hiadeľskou dolinou, v ochrannom pásme Národného parku Nízke Tatry. Najbližšími sídlami sú južne situovaná Moštenica a Hiadeľ
Opis.
Hôrka je súčasťou rázsochy, ktorá vybieha z masívu Kozieho chrbta južným smerom po Prašnicu () nad Lučatínom. Južným susedom je sedlom oddelené Hradište (), západne leží Vlačuhov (), severne je sedlom oddelený dominantný Kozí chrbát () a východným smerom sa nachádza Holica () a vrch Nad žliabkami (). Masív patrí do povodia Hrona, kam smeruje Uhliarsky potok, odvodňujúci západné svahy vrchu, rovnako tak potok Vážna, odvádzajúci vodu z východnej časti Hôrky. Na vrchol nevedie značený turistický chodník, najbližšie vedú susednými dolinami na hlavný hrebeň. 
Výhľady.
Lesným porastom pokrytý vrchol neumožňuje rozhľad, obmedzené možnosti poskytujú menšie odlesnené časti úbočia. Viditeľný je najmä blízky hrebeň Starohorských vrchov a masív Prašivej, ojedinele však tiež Veporské vrchy, Poľana a Javorie.
Prístup.
Na vrchol nevedie značená trasa, no neďaleko severne ležiaceho sedla prechádza žltá značka z Moštenice do sedla Hadlanka, z ktorého vedie nenáročný prístup lesným chodníkom na vrchol. Hiadeľskou dolinou vedie modrá značka do Hiadeľského sedla (napojenie na značenú Cestu hrdinov SNP)

</doc>
<doc id="675727" url="https://sk.wikipedia.org/wiki?curid=675727" title="Oschoforia">
Oschoforia

Oschoforia alebo Óschoforia () bola starogrécka slávnosť vinobrania, ktorá vzdávala poctu Dionýzovi a Aténe.
Oschophoria, deň vďakyvzdania za úrodu viniča (podľa niektorých zdrojov aj olív) v Atike, sa konal na jeseň, podľa miestneho kalendára zrejme 8. pyanepsióna (počas alebo po sezóne vinobrania). Hlavnou črtou tohto sviatku bola procesia, ktorá išla od Dionýzovej svätyne v Aténach ku miestu zvanom "Oschoforeion" pri svätyni Atény Skiras v prístave Faléron (organizoval ju aténsky "genos" „kmeň, príbuzní“ "Salaminioi", ktorý plnil špecifické rituálne povinnosti). Slávnosť a miesto boli nazvané po vodcoch sprievodu (oschoforoi), ktorí niesli vetvičky vinnej révy so zrelým hroznom (zvané oschoi ). Vodcami sprievodu boli dvaja mladí muži odetí v ženských šatách, za ktorými išiel zbor spievajúci hymny. Verilo sa, že tento sviatok mal pôvod v Théseovom návrate z Kréty po dobrodružstve s Minotaurom. Ženský odev oschoforoi pripomínal úskok, ktorým Théseus prekabátil Minotaura.
Plutarchos o tom zaznamenal: „"Bol to Théseus, ktorý zaviedol aj aténsky sviatok Oschoforia. Hovorí sa totiž, že nezobral so sebou všetky devy, na ktoré vtedy padol žreb, ale vybral si dvoch mladíkov, ktorí mali svieže a dievčenské tváre, no dychtivé a mužné duše, a upravil ich zovňajšok tak, že im poskytol teplý kúpeľ, ochranu pred slnkom, úpravu vlasov a vyhladenie pokožky a skrášlenie ich pleti mastičkami, naučil ich tiež čo najvernejšie napodobňovať panny v reči, obliekaní a chôdzi, mali sa teda vyhnúť tomu, aby boli spoznaní, a potom ich zapísal medzi panny, ktoré išli na Krétu. Keď sa vrátil, on sám a títo dvaja mládenci išli na čele sprievodu, vystrojení tak, ako sú teraz vystrojení tí, ktorí nesú vinič. Nesú ich na počesť Dionýza a Ariadny a kvôli ich úlohe v príbehu; alebo skôr preto, že sa vrátili domov v čase vinobrania."“
Schólion na Nikandrovu báseň "Alexifarmaka" (tvorí 630 veršov zložených v hexametri) uvádza, že oschoforoi boli mladíci, ktorým rodičia ešte žili a ktorí boli zvolení spomedzi najvýznamnejších a najbohatších občanov. Oschoforoi sprevádzal zbor mladých mužov, ktorý spieval chválospevy (špecifické pre tento sviatok). Na sprievode sa zúčastnila aj skupina mladých žien, zvaných "Deipnoforoi" (δειπνοφόροι -
„nosičky večere“) pretože napodobňovali matky mladých mužov, ktoré pre nich priniesli potraviny (vo Faleróne z nich zhotovili jedlo) a po príchode do Falerónu im pri jedle rozprávali príbehy. K obradom sviatku patrili aj obete, úliatby a tance (zrejme zväčša už vo Faleróne) Podľa Athénaia mladí muži tancovali tanec zvaný "oschoforikos" nahí, ich tanec často pripomínal gymnastické cvičenia. Konali sa aj hry, na ktorých mladí muži súťažili v behu, držiac v ruke oschos. Bežalo sa od chrámu Dionýza ku chrámu Atény Skiras a ten, kto zvíťazil, dostal fialé zvané "pentaplous" a potom hodoval s ostatnými bežcami. Víťazné fialé sa nazývalo pentaplous preto, lebo vnútro tejto nádoby obsahovalo päť (πέντε - pente) ingrediencií, a to víno, med, syr, múku a trošku oleja.
Zatiaľ čo niektorí starší učenci klasifikovali Oschoforiu ako sviatok, ktorý sa konal predovšetkým na počesť bohyne Atény a nie Dionýza, bližšia analýza osláv Oschophorie odhaľuje významné prvky oslavujúcich práve Dionýza. Tvrdenie, že Théseus zorganizoval túto oslavu na počesť Atény a Dionýza (i Ariadny), dosť presne zodpovedá verzii mýtu dosvedčenej na vázach z 5. stor. pred Kr., v ktorej Aténa oddeľuje Thésea od Ariadny, aby sa dievča mohlo stať Dionýzovou nevestou.

</doc>
<doc id="675728" url="https://sk.wikipedia.org/wiki?curid=675728" title="Zámok Commarque">
Zámok Commarque

Zámok Commarque () je opevnený hrad, ktorého počiatky siahajú do 12. storočia, ktorý stojí vo francúzskom mestečku Les Eyzies-de-Tayac-Sireuil v departemente Dordogne, v regióne Nové Akvitánsko. Kastrálne miesto spája v rámci ohrady hrad, kaplnku a šľachtické domy. Jaskyňa Commarque je nižšie, priamo nad pevnosťou.
História.
Hrad bol postavený v 12. storočí, prípadne o niečo skôr, na žiadosť sarlatských opátov. V tom čase bol Château de Commarque iba drevenou vežou a jeho hlavným záujmom bolo odradiť ambície rodiny Beynac a zaistiť bezpečnosť údolia. Bol umiestnený na križovatke dvoch dôležitých obchodných ciest: cesty z Périgueux do Cahors a cesty z Brive-la-Gaillarde do Bergeracu.
Po ovládnutí hradu rodinou Beynacov bola drevená veža nahradená kamennou hradbou. Došlo k zveľadeniu opevnenia a až do 18. storočia postupne zveľaďovali hrad.
Počas storočnej vojny sa ho zmocnili Angličania, ktorí to miesto držali niekoľko rokov.
Neskôr počas francúzskych náboženských vojen obsadili hrad katolíci, pretože Beynaci boli protestantskí partizáni.
Pod hradom sa nachádza praveká jaskyňa.
Reštaurovanie.
Hrad prechádzal rekonštrukciou od roku 1994. Od roku 1943 je zapísaný ako historický monument francúzskeho ministerstva kultúry.

</doc>
<doc id="675732" url="https://sk.wikipedia.org/wiki?curid=675732" title="Kráľ Šalamún">
Kráľ Šalamún



</doc>
<doc id="675736" url="https://sk.wikipedia.org/wiki?curid=675736" title="Paseas">
Paseas

Paseas () môže byť:

</doc>
<doc id="675737" url="https://sk.wikipedia.org/wiki?curid=675737" title="Nostalgia (rozlišovacia stránka)">
Nostalgia (rozlišovacia stránka)

Nostalgia môže byť:

</doc>
<doc id="675738" url="https://sk.wikipedia.org/wiki?curid=675738" title="Kid">
Kid

Kid môže byť:

</doc>
<doc id="675739" url="https://sk.wikipedia.org/wiki?curid=675739" title="Jana Labajová">
Jana Labajová

Mgr. art. Jana Labajová (* 17. október 1990, Hozelec) je slovenská televízna herečka.
Životopis.
Narodila sa v Hozelci, malej dedinke pri Poprade. Vyštudovala Konzervatórium a Vysokú školu múzických umení v Bratislave. Pôsobí v divadle Karola Spišáka v Nitre. Okrem toho sa venuje spevu, hre na klavíri, muzikálu a bábkoherectvu. V rokoch 20162019 účinkovala v troch krátkometrážnych študentských filmoch: "Čína", "Nostalgia" a "Kid". V roku 2012 účinkovala v seriáli "Rodinné prípady", v roku 2018 v seriáli "Detektív Dušo" alebo v rokoch 20212022 v seriáli "Oteckovia", kde stvárnila postavu "Radoslavy".

</doc>
<doc id="675740" url="https://sk.wikipedia.org/wiki?curid=675740" title="Leutschach">
Leutschach



</doc>
<doc id="675741" url="https://sk.wikipedia.org/wiki?curid=675741" title="Matúš Kvietik">
Matúš Kvietik

Mgr. art. Matúš Kvietik (* 10. apríl 1991, Bratislava) je slovenský herec.
Štúdium a život.
Pochádza z umeleckej rodiny. Narodil sa rodičom Martinovi a Kataríne Kvietikovým. Jeho rodičia sa rozviedli, keď mal 6 rokov. Má mladšieho brata Marka. Študoval herectvo na VŠMU. Účinkoval v divadle Astorka, Mestskom divadle v Žiline, v Divadle Aréna a v Slovenskom národnom divadle. V roku 2018 účinkoval v seriáli Susedia a v roku 2021 v americkom seriáli Van Helsing. Od roku 2022 účinkoval v seriáli Oteckovia, kde stvárňuje postavu "Pavla".

</doc>
<doc id="675742" url="https://sk.wikipedia.org/wiki?curid=675742" title="Kirchbach in Steiermark">
Kirchbach in Steiermark



</doc>
<doc id="675744" url="https://sk.wikipedia.org/wiki?curid=675744" title="Sankt Georgen ob Murau">
Sankt Georgen ob Murau



</doc>
<doc id="675745" url="https://sk.wikipedia.org/wiki?curid=675745" title="Sankt Veit am Vogau">
Sankt Veit am Vogau



</doc>
<doc id="675746" url="https://sk.wikipedia.org/wiki?curid=675746" title="Loipersdorf bei Fürstenfeld">
Loipersdorf bei Fürstenfeld



</doc>
<doc id="675747" url="https://sk.wikipedia.org/wiki?curid=675747" title="Ehrenhausen">
Ehrenhausen



</doc>
<doc id="675753" url="https://sk.wikipedia.org/wiki?curid=675753" title="Ingrid Thulinová">
Ingrid Thulinová

Ingrid Thulinová (* 27. január 1926, Sollefteå, Švédsko† 7. január 2004, Štokholm) bola švédska herečka a režisérka, ktorá často spolupracovala s Ingmarom Bergmanom.
Detstvo a mladosť.
Thulinová sa narodila v severnom Švédsku, v meste Sollefteå. V detstve navštevovala hodiny baletu a v roku 1948 bola prijatá do Kráľovského dramatického divadla.
Kariéra.
Dlhé roky pravidelne spolupracovala s Ingmarom Bergmanom. Objavila sa vo filmoch ako napríklad "Lesné jahody" (1957), "Tvár" (1958), "Ticho" (1963), "Obrad" (1969) či "Šepoty a výkriky" (1972).
V roku 1958 získala na Medzinárodnom filmovom festivale v Cannes, ocenenie, pre najlepšiu herečku. V roku 1969 sa objavila po boku Charlotte Rampling vo filme "Súmrak bohov", kde za svoj herecký výkon získala ocenenie National Society of Film Critics, pre najlepšiu herečku.
V roku 1980 bola predsedníčkou poroty na 30. medzinárodnom filmovom festivale v Berlíne. Tiež režírovala dva filmy.
Súkromný život.
Thulinová bola dva krát vydatá a nemá žiadne deti. Začiatkom 60. rokov si kúpila byt v Paríži a o niekoľko rokov neskôr dom na pláži v San Felice Circeo v Taliansku. V roku 1970 sa stala obyvateľkou mesta Sacrofano, kde žila 34 rokov. V roku 1992 vyšli jej monografie s názvom "Någon jag kände". Krátko pred svojou smrťou sa vrátila späť do Štokholmu.
Od roku 2008 udeľuje každoročne mesto Sollefteå štipendium Ingrid Thulin Memorial Scholarship, ktoré má hodnotu 20 000 SEK a je vhodné pre všetkých, ktorí sa venujú umeniu. Sponzoruje ho Harriet Andersson, dlhoročná kamarátka Thulinovej.
Úmrtie.
Krátko pred svojou smrťou sa vrátila späť do Štokholmu na lekárske vyšetrenie. Thulinová zomrela 7. januára 2004 na rakovinu 20 dní pred svojimi 78 narodeninami. Je pochovaná vo svojom rodnom meste Sollefteå.

</doc>
<doc id="675754" url="https://sk.wikipedia.org/wiki?curid=675754" title="Ingrid Thulin">
Ingrid Thulin



</doc>
<doc id="675758" url="https://sk.wikipedia.org/wiki?curid=675758" title="Sokol (vrch v Chočských vrchoch)">
Sokol (vrch v Chočských vrchoch)

Sokol () je vrch v Chočských vrchoch. Nachádza sa nad Valaskou Dubovou, približne severne od Ružomberka.
Poloha.
Nachádza sa na západnom okraji Chočských vrchov, v geomorfologickom podcelku Choč. Leží v Žilinskom kraji, okrese Ružomberok a v katastrálnom území obce Valaská Dubová. Je súčasťou národnej prírodnej rezervácie Choč a najbližším sídlom je na západnom úpätí ležiaca Valaská Dubová, severne sa nachádza Jasenová a južne Likavka.
Popis.
Sokol zakončuje hrebeň, ktorý vybieha z Veľkého Choča západným smerom cez sedlo Stredná poľana. Severne susedí vrch Kunovo () a Soliská (), východným smerom je nevýrazným sedlom oddelená Malá Magura (), no tiež Veľký Choč (), Kýčera () a Zadný Choč (), južne leží Lovisko () a Hulín () a západným smerom Žiar () a Tlstá hora (). Vrch patrí do povodia Váhu, kde smeruje riečka Likavka, odvodňujúca severozápadné a západné časti a jej prítok Choča, odvádzajúci vodu z juhovýchodných a južných svahov. Na vrchol nevedie značená trasa a vrchol je tak prístupný po hrebeni.
Výhľady.
Lesný porast vrcholovej časti pokrýva najmä severne situovanú časť, južnú tvorí strmý zráz s možnosťou výhľadov. Z vhodných miest možno pozorovať okolité Chočské vrchy, Nízke Tatry, Veľkú a Malú Fatru a časť Liptovskej kotliny.
Prístup.
Na vrchol nevedie značkovaná trasa, preto vzhľadom na svahovitosť je najľahší prístup hrebeňom zo Strednej poľany:

</doc>
<doc id="675759" url="https://sk.wikipedia.org/wiki?curid=675759" title="Dlhá lúka (vrch v Strážovských vrchoch)">
Dlhá lúka (vrch v Strážovských vrchoch)

Dlhá lúka () je vrch Strážovských vrchov. Leží nad obcou Tužina, približne severne od Prievidze.
Poloha.
Nachádza sa na východnom okraji pohoria, v geomorfologickom podcelku Zliechovská hornatina a časti Javorinka. Vrchol leží v Trenčianskom kraji, v okrese Prievidza a zasahuje na katastrálne územie obcí Tužina a Kľačno. Najbližšími sídlami sú južne ležiaca Tužina a juhovýchodne situované Kľačno. 
Opis.
Dlhá lúka je súčasťou hrebeňa, ktorý vedie z Homôľky () južným smerom na vrch Hvizdák (). Juhovýchodne susedí Jazvečie (), južne Hvizdák, západne leží Javorina (), severne Homôľka a východne Bukovec (). Vrch patrí do povodia rieky Nitra, ktorá odvodňuje východne sa zvažujúce svahy, jej prítok Tužina odvádza vodu zo západnej časti masívu. Na vrchol nevedie značený chodník a najbližšia je Homôľkou vedúca Cesta hrdinov SNP, smerujúca z obce Čičmany do Fačkovského sedla. Sedlom smerom do Prievidze vedie východným úpätím aj cesta I/64. 
Výhľady.
Zmiešaný les na vrchole Dlhej lúky prechádza do nesúvislého porastu, ktorý umožňuje obmedzený rozhľad na okolie. Z lokalít bez vyššej vegetácie sú viditeľné okolité vrchy pohoria a Prievidzskej kotliny, no tiež susedný Kľak, časť Veľkej Fatry, Kremnických vrchov a Vtáčnika.
Prístup.
Na vrchol nevedie značený prístup a ten je dostupný hrebeňom, odbočením z červeno značenej magistrály na Homôľke, alebo lesnými chodníkmi z okolitých obcí.

</doc>
<doc id="675761" url="https://sk.wikipedia.org/wiki?curid=675761" title="Čičerman">
Čičerman

Čičerman () je vrch Strážovských vrchov. Leží nad obcou Čavoj, približne severne od Prievidze.
Poloha.
Nachádza sa v juhovýchodnej oblasti pohoria, v geomorfologickom podcelku Zliechovská hornatina a časti Javorinka. Vrchol leží v Trenčianskom kraji, v okrese Prievidza a zasahuje na katastrálne územie obcí Tužina, Čavoj, Nitrianske Pravno a Valaská Belá. Najbližšími sídlami sú severne ležiace Čičmany a západne ležiaci Gápel, juhozápadne sa nachádza Čavoj a juhovýchodne Chvojnica a Tužina. 
Opis.
Čičerman je súčasťou hrebeňa, ktorý vedie od juhu z Magury na Lazový vrch (), kde sa pripája na hrebeň, vedúci z Homôľky () na Strážov (). Východným smerom susedí vrch Jedľovec (), južne Vlčí vrch (), juhozápadne Kolenová (), západne leží Oselná () a severným smerom sedlom oddelený Lazový vrch. Vrch patrí do povodia rieky Nitra; severozápadné svahy odvodňuje potok Jasenina do Nitrice, východné a južné svahy odvádzajú vodu Chvojnicou do rieky Nitra. Vrcholom vedie značený chodník z Magury do sedla Javorinka. 
Výhľady.
Nesúvislý porast zmiešaného lesa vrcholovej časti umožňuje obmedzený rozhľad. Z vhodných miest bez vyššej vegetácie sú pozorovateľné okolité vrchy pohoria, no tiež masív Kľaku, časť Považského Inovca, Vtáčnika, Žiaru, Kremnických vrchov a Veľkej Fatry.

</doc>
<doc id="675768" url="https://sk.wikipedia.org/wiki?curid=675768" title="Agathinos">
Agathinos

Agathinos (, ) môže byť:

</doc>
<doc id="675769" url="https://sk.wikipedia.org/wiki?curid=675769" title="Patrick Stewart">
Patrick Stewart

Sir Patrick Stewart OBE (; * 13. júl 1941, Mirfield, Anglicko, Spojené kráľovstvo) je anglický herec. Účinkoval v niekoľkých divadelných inscenáciách, tiež stvárnil postavu menom Jean-Luc Picard v sérii filmov a televíznych seriálov "Star-Trek".
Detstvo a mladosť.
Pochádza z anglickej rodiny, má dvoch starších bratov. Od rodičov nedostal stredné meno ale istý čas používal meno „Hewes“. Veľkú časť svojho detstva strávil v časti Jarrows. Pochádzal z chudobnej rodiny v ktorej jeho otec praktizoval násilné správanie, čo neskôr ovplyvnilo Stewartovo politické a ideologické presvedčenie.
Stewart navštevoval Crowless Church of England Junior and Infants School. V roku 1951 nastúpil na strednú školu v Mirfielde, kde začal študovať drámu. V 15 rokoch opustil školu a začal sa venovať naplno divadlu, čo vnímal ako istý spôsob sebavyjadrenia. Neskôr získal grant na Bristol Old Vic Theatre School.
Kariéra.
V roku 1966 sa stal členom Royal Shakespeare Company, ktorým bol až do roku 1982. Vystupoval s hercami ako Ben Kingsley a Ian Richardson. Neskôr sa začal objavovať v televíznych filmoch a seriáloch ako napríklad "Juh proti severu" (1975) či "Ja, Claudius" (1976). V roku 1987 súhlasil stvárniť postavu Jeana-Luc Picarda v televíznom seriály "Star Trek: Nová generácia". Keď prišiel do Hollywoodu pozmenil si svoje meno na Patrick Hewes Stewart, nakoľko jeden jeho menovec už bol členom Screen Actors Guild. Aj keď Stewart pochyboval o úspešnosti seriálu, rozhodol sa zostať v Hollywoode. Po veľmi úspešnej prvej sérii súhlasil s pokračovaním aj v ďalších častiach. Nakoniec svoju rolu stvárnil vo všetkých siedmych sériách do roku 1993. Rolu Jeana-Luc Picarda stvárnil tiež v niekoľkých filmových adaptáciách. V roku 1995 získal nomináciu za svoj herecký výkon v seriály na herecké ocenenie Screen Actors Guild Awards. K účinkovaniu sa vrátil aj v roku 2020 v novom seriály "Star Trek: Picar", kde si svoju rolu zopakoval.
V roku 1984 si zahral vo filme "Duna". Po boku Julie Roberts a Mela Gibsona si zahral v dráme "Sprisahanie" z roku 1997. V roku 1999 si zahral vo filme "Moby Dick", kde za svoj herecký výkon získal svoju prvú nomináciu na ocenenie Zlatý glóbus. O rok neskôr sa pripojil k hereckému obsadeniu ako Hugh Jackman, Anna Pauqin, Ian McKellen či Famke Janssen v prvej časti filmovej série "X-Men". Za svoj herecký úspech získal veľa pozitívnych recenzií. Svoju rolu si zopakoval aj v ďalších siedmych filmových pokračovaniach. V roku 2017 uviedol, že posledný krát stvárni postavu profesora Charlesa Xaviera a to vo filme "Logan: Wolverine".
V roku 2005 získal svoju druhú nomináciu na Zlatý glóbus vo filme "Lev v zime", kde si zahral po boku Glenn Close, ktorá bola tiež nominovaná a nakoniec cenu získala. V roku 2010 sa objavil v televíznom filme divadelnej adaptácie "Macbeth".
Venuje sa aj dabingu. Narozprával niekoľko animovaných postáv, či videohier a tiež stvárnil rozprávača vo viacerých filmoch, ako napríklad v komédii "Macík Ted" z roku 2012.
Súkromný život.
Jeho prvou manželkou bola Sheila Falconer s ktorou sa rozviedli v roku 1990. Spolu majú dve deti, syna Daniela a dcéru Sophiu. V roku 1997 sa zasnúbil s Wendy Neuss, vzali sa v roku 2000 a ich manželstvo skončilo rozvodom v roku 2003. V roku 2013 sa oženil tretíkrát za speváčku a skladateľku Sunny Ozell s ktorou tvoril pár od roku 2008. Na ich svadbe v septembri 2013 ich oddal Stewartov kamarát Ian McKellen.
Stewart uviedol, že jeho presvedčenia a názory sú zakorenené vo viere v spravodlivosť a rovnosť. Kritizoval vojnu v Iraku a legislatívu vlády Spojeného kráľovstva v oblasti občianskych slobôd. Je ateista a označuje sa za feministu. Verejne obhajoval právo pre asistovanú samovraždu. V auguste 2014 podpísal list The Guardian v ktorom vyjadril nádej, že Škótsko zostane súčasťou Spojeného kráľovstva. V roku 2006 nakrútil krátke video pre Amnesty International proti domácemu násiliu.
V roku 1996 získal svoju hviezdu na Hollywoodskom chodníku slávy a v roku 2010 bol kráľovnou Alžbetou II. pasovaný za rytiera, za jeho zásluhy v dramatickom umení.

</doc>
<doc id="675787" url="https://sk.wikipedia.org/wiki?curid=675787" title="Agathinos (syn Menippa)">
Agathinos (syn Menippa)

Agathinos () bol starogrécky sochár.
Agathinos, syn Menippa z Atén, bol činný zrejme za vlády cisára Augusta. Nezachovala sa od neho žiadna socha, ale známa je jeho signatúra vyrytá na mramorovom sochárskom diele stvárňujúcom kmeň stromu, ktoré slúžilo ako podpera pre sochu:
- text v starogréčtine
Objavená bola v archeologickej lokalite talianskeho mesta Piperno v južnom Laziu (Privernum Volscorum). Ide tu však len o kópiu originálu (zhotoveného zrejme z bronzu), preto nemožno presne datovať dobu pôsobenia tohto sochára. Pre dobu zhotovenia kópie bolo charakteristické signovať priamo sochu.
Niektoré grécke bronzové sochy sa dochovali ako rímske kópie, najčastejšie zhotovené z mramoru. Pre vytvorenie kópie z mramoru sa často vyžadovalo urobiť určité zmeny, napríklad pridaním kmeňa stromu ako opory.

</doc>
<doc id="675789" url="https://sk.wikipedia.org/wiki?curid=675789" title="Oh Shenandoah">
Oh Shenandoah

„Oh Shenandoah“ (tiež nazývaná „"Shenandoah"“, „"Across the Wide Missouri"“, „"Rolling River"“, „"Oh, My Rolling River"“, „"World of Misery"“) je tradičná ľudová pieseň spievaná v Amerike neistého pôvodu, ktorej vznik sa datuje do začiatku 19. storočia.
Zdá sa, že pieseň „Shenandoah“ pochádza od amerických a kanadských cestovateľov alebo obchodníkov s kožušinou, ktorí cestovali po rieke Missouri na kanoe a vyvinuli niekoľko rôznych textov. Niektoré texty odkazujú na náčelníka indiánskeho kmeňa Oneida Shenandoaha a obchodníka s kanoemi, ktorý sa chce oženiť so svojou dcérou. V polovici 19. storočia sa verzie piesne stali námorníckou piesňou, ktorú počúvali alebo spievali námorníci v rôznych častiach sveta. Pieseň má číslo 324 v databáze Roud Folk Song Index.
Ďalšie variácie (kvôli vplyvu ústneho rozptýlenia medzi rôznymi regiónmi) zahŕňajú karibskú (svätovincentskú) verziu, „World of Misery“, ktorá sa nevzťahuje na „indickú princeznú“, ale na „bielu mulatku“.

</doc>
<doc id="675790" url="https://sk.wikipedia.org/wiki?curid=675790" title="Eric Wrixon">
Eric Wrixon

Eric Wrixon (* 29. jún 1947, Belfast, Severné Írsko – † 13. júl 2015, Taliansko) bol írsky rockový klávesista. V roku 1964 stál pri zrode skupiny Them a v roku 1969 spoluzakladal skupinu Thin Lizzy. Bol tiež členom skupiny The People (neskôr známej ako Eire Apparent).
V 80. rokoch 20. storočia s hudbou skončil, aby sa stal prekladateľom a marketingovým riaditeľom, a v 90. rokoch hral v skupine The Belfast Blues Band, kde pôsobil aj bubeník John Wilson (tiež bývalý člen skupín Them a Taste). 
Po odchode z The Belfast Blues Band sa usadil v Taliansku neďaleko mesta Rimini, kde 13. júla 2015 aj zomrel.

</doc>
<doc id="675791" url="https://sk.wikipedia.org/wiki?curid=675791" title="Červienka (rod)">
Červienka (rod)

"Názov červienka je aj iný názov druhu červienka obyčajná, pozri červienka obyčajná."
Červienka alebo slávik (lat. "Erithacus") je rod vtákov z čeľade muchárovité. Z recentných druhov doň patrí najmä (resp. v niektorých systémoch iba) druh červienka obyčajná (lat. "Erithacus rubecula").
Systematika.
Zaradenie v systéme.
Rod "Erithacus" dnes patrí do podčeľade akalatorodé (Cossyphinae, =Erithacinae) z čeľade muchárovité (Muscicapidae). Staršie sa niekedy radil do podčeľade drozdorodé (Turdinae) z čeľade muchárovité alebo sa radil do čeľade drozdovité (Turdidae).
Vnútorná systematika.
Súčasný systém (stav 2021) je takýto:&lt;br&gt;
rod červienka/slávik ("Еrithacus"):
V 90. rokoch 20. storočia a v prvom desaťročí 21. storočia sa do rodu "Erithacus" (vo vyššie uvedenom, čiže užšom zmysle) zaraďovali aj nasledujúce druhy, ktoré sú dnes preradené do rodu "Larvivora" (po slovensky slávik):
Zhruba do 80. rokov 20. storočia sa tieto druhy slávikov zaraďovali buď do rodu "Luscinia" (po slovensky: slávik) alebo spolu s inými dnešnými rodmi do rodu "Erithacus" v širšom zmysle (porov. nižšie).
V druhej polovici 20. storočia niektorí autori rod "Erithacus" chápali veľmi široko ("Erithacus" v širšom zmysle). Tento rod u nich zahŕňal veľa druhov, ktoré dnes (resp. u iných autorov) patria do iných rodov. Veľa z týchto iných rodov sa po slovensky dnes volá (a aj vtedy volalo) slávik. Základný prehľad obsahu rodu "Erithacus" v širšom zmysle je uvedený v článku drozdovité.
Treba poznamenať, že vo vyššie uvedených starších systémoch (t.j. v systémoch v prvom desaťročí 21. storočia a v druhej polovici 20. storočia) je jediný vhodný (jednoslovný) slovenský názov rodu "Erithacus" slávik, teda nie červienka (porov. Slov. menoslovie vtákov 1990).

</doc>
<doc id="675793" url="https://sk.wikipedia.org/wiki?curid=675793" title="Erithacus">
Erithacus



</doc>
<doc id="675794" url="https://sk.wikipedia.org/wiki?curid=675794" title="Drozdorodé">
Drozdorodé



</doc>
<doc id="675795" url="https://sk.wikipedia.org/wiki?curid=675795" title="Drozdy">
Drozdy



</doc>
<doc id="675799" url="https://sk.wikipedia.org/wiki?curid=675799" title="Piperno">
Piperno

Piperno môže byť:
Piperno môže byť aj:

</doc>
<doc id="675800" url="https://sk.wikipedia.org/wiki?curid=675800" title="Myslíkov vrch">
Myslíkov vrch

Myslíkov vrch () je vrch v Považskom Inovci. Leží nad obcou Podhradie, približne západne od Bánoviec nad Bebravou.
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na území Nitrianskeho kraja, v okrese Topoľčany a katastri obce Podhradie. Najbližším sídlom je južne ležiace Podhradie, juhozápadne sa nachádza Nová Lehota a východným smerom obec Zlatníky.
Opis.
Myslíkov vrch je súčasťou bočného hrebeňa, vybiehajúceho východným smerom z Panskej javoriny () na Kamennú (). Južným smerom leží Tlstá hora (), juhozápadným Bezovec (), západným Prieľačina (), severozápadným Panská javorina () a východným Kamenná (). Vrch leží v povodí rieky Nitry; severnú časť hrebeňa odvodňuje Chotinka, smerujúca do Chotiny, južnú jej prítok Železnica. Na vrchol nevedie značená trasa, no blízkym sedlom smeruje na Panskú javorinu chodník z Duchonky. 
Výhľady.
Vrcholovú oblasť Myslíkovho vrchu pokrýva nesúvislý lesný porast, umožňujúci obmedzený rozhľad. Z miest s nižšou vegetáciou vidieť okolité vrchy pohoria i blízku pahorkatinu, pri vhodných podmienkach možno pozorovať aj Strážovské vrchy, Vtáčnik, Pohronský Inovec, Tribeč a Malé Karpaty.
Prístup.
Na vrchol nevedie značená trasa, no v jeho blízkosti končí lesná cesta. Západne ležiacim sedlom vedie z Duchonky údolím riečky Železnica značený chodník na Panskú javorinu. Na tento chodník sa pripája aj značená trasa z obce Podhradie.

</doc>
<doc id="675801" url="https://sk.wikipedia.org/wiki?curid=675801" title="Ostrenec">
Ostrenec

Ostrenec () je vrch v Súľovských vrchoch. Leží nad obcou Kostolec, približne severovýchodne od Považskej Bystrice. 
Poloha.
Nachádza sa v centrálnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie obce Kostolec a Vrchteplá. Je súčasťou CHKO Strážovské vrchy a najbližšími sídlami sú na severnom úpätí situovaná obec Kostolec a východne ležiaca Vrchteplá. 
Opis.
Ostrenec je súčasťou masívu, ktorý vedie od vrchu Travná cez Hoľazne severovýchodným smerom až k prielomu Manínskeho potoka. Tá oddeľuje severne susediacu Havraniu skalu (), východne leží Okrúhle () a Mazáková (), južne Ostrý vrch (), juhozápadne Hoľazne () a západne Drieňovka () a Veľký Manín (). Celý masív odvodňuje Manínsky potok, smerujúci do rieky Váh. Na vrchol nevedie značená trasa a západne susedí prírodná pamiatka Bosmany. 
Výhľady.
Vrch je pokrytý zmiešaným lesom a neposkytuje súvislejší rozhľad. Z menších lokalít s nižšou vegetáciou možno vidieť najmä okolité vrchy Súľovských vrchov, z vhodných miest možno pozorovať aj časť Bielych Karpát, Javorníkov, Malej Fatry a Strážovských vrchov.
Prístup.
Na vrchol nevedie značkovaná trasa, preto prístup je možný chodníkmi z obce Kostolec a Vrchteplá. Západným a severným úpätím vedie náučný chodník z Kostoleckej tiesňavy. 

</doc>
<doc id="675802" url="https://sk.wikipedia.org/wiki?curid=675802" title="Diana Budisavljevićová">
Diana Budisavljevićová

Diana Budisavljevićová, rodným menom Diana Frieda Olga Obexer (* 15. január 1891, Innsbruck – † 20. august 1978, Innsbruck) bola humanitárna pracovníčka rakúskeho pôvodu, ktorá počas druhej svetovej vojny viedla záchrannú akciu na záchranu 15 336 detí z ustašovských táborov smrti v nezávislom štáte Chorvátsko.
Snažila sa zachrániť väčšinou srbské deti, ktorých väčšina pochádzala z časti Korduna, Kozary a iných chorvátskych a bosnianskych obcí. Záchranná akcia bola jednou z najťažších a počtom zachránených detí jednou z najrozsiahlejších humanitárnych akcií súvisiacich s koncentračnými tábormi počas druhej svetovej vojny. Týkala sa 15 336 detí, neprežili však všetky; počas záchrany alebo bezprostredne po opustení tábora, v dôsledku vyčerpania, mučenia, hladu a chorôb zomrelo 3 254 detí. Spolu zachránila 12 082 detí.
Bola vydatá za chirurga Julija Budisavljevića, ktorý bol prednostom chirurgickej kliniky na Lekárskej fakulte v Záhrebe. Julije bol jedným z mála záhrebských Srbov, ktorí boli neboli zabití, vyhnaní alebo nemali drancovaný majetok počas existencie NDH.
Budisavljevićová následne pracovala aj na uchovávaní údajov o deťoch, o ktorých sa počas vojny starala, viedla o nich kartotéku v nádeji, že jedného dňa budú deti vrátené do svojich biologických rodín.
Mala podporu úzkeho okruhu ľudí a všetci, ktorí sa podieľali na záchrane detí z tábora riskovali vlastné životy.
Druhá svetová vojna.
Počas druhej svetovej vojny mocnosti Osi napadli Juhosláviu v apríli 1941. Predstavitelia nezávislého štátu Chorvátsko, ktoré bolo spojencom nacistického Nemecka, spustili genocídu proti Srbom, Židom a Rómom a zriadili početné koncentračné tábory.
Potom, čo sa oboznámila s tým, že v tábore Loborgrad sú umiestnené deti v októbri 1941 spolu s množstvom spolupracovníkov, najmä Markom Vidakovićom a Đurom Vukosavljevićom spustili záchrannú pomocnú kampaň s názvom „Akcia Diana Budisavljević“. Akcia sa postarala najmä o srbské deti, ale aj o ženy zadržiavané v rôznych koncentračných táboroch vrátane tábora smrti Jasenovac.
S pomocou miestnej židovskej komunity v Záhrebe, ktorej členovia mali povolenie pomáhať zadržaným, jej tím posielal zásoby potravín, liekov, oblečenia a peňazí najskôr do Loborgradu a neskôr do Gornej Rijeky a Đakova. Jej tím tiež asistoval členom chorvátskeho Červeného kríža na hlavnej železničnej stanici v Záhrebe, pričom poskytoval cestovné doklady pracovníkom, ktorí sa tam zastavili na ceste na nútené práce do Nemecka – niektorí z týchto mužov, žien a detí sa po zastavení vrátili do Záhrebu, do Mariboru a Linzu pre chorobu a nesmeli cestovať ďalej – postaral sa o nich Červený kríž a Akcia Diany Budisavljevićovej. V marci 1942 počas tejto Akcie Budisavljevićová stretla vrchnú sestru Dragicu Habazinovú, ktorá sa v nasledujúcich mesiacoch a rokoch stala jej blízkou spolupracovníčkou a pomáhala väzňom z rôznych táborov, ktorí boli presunutí do Záhrebu a na ďalšie miesta.
Začiatkom júla 1942 dostala s pomocou nemeckého dôstojníka Gustava von Kocziana písomný súhlas na odvoz detí z koncentračného tábora Stará Gradiška. S pomocou ministerstva sociálnych vecí, najmä prof. Kamila Breslera sa podarilo presťahovať deti väzňov z tábora do Záhrebu, Jastrebarska a neskôr do Sisaku.
Po snahe zachrániť zadržaných v Starej Gradiške sa Budisavljevićová v uniforme sestry Červeného kríža podieľala na presune detí z Mlaky, Jablanaca a Košutarice. V júli a auguste 1942 bolo z týchto táborov premiestnených viac ako 6 000 detí. Po získaní povolenia v auguste 1942 spolu s Kamilom Breslerom spolupracovali s pobočkou Záhrebskej arcidiecéznej charity na presune detí zo záhrebských ústavov do starostlivosti ich rodín, čím umožnili ubytovanie niekoľkým tisíckam detí v rodinách v Záhrebe a vidieckych komunitách. 
Podľa správy Marka Vidakoviča z mája 1945 Budisavljevićová povedala, že jej činnosťou sa podarilo zachrániť asi 10 000 detí z koncentračných táborov.
Na žiadosť Kamila Breslera v auguste 1942 začala spolu s Ivankou Dzakulovou a s ďalšími spolupracovníkmi zbierať údaje zo spisu detí na základe prepravných zoznamov a zdrojov z rôznych inštitúcií, ktoré si viedli vlastné zoznamy. Na konci vojny spisy obsahovali informácie o približne 12 000 deťoch. Na žiadosť z 28. mája 1945 úradníčka Spolkového štátu Chorvátsko Tatjana Marinićová, v tom čase prednostka ministerstva sociálnych vecí Budisavljevićovej odobrala spisy. Nie je známe, kde sú teraz a či sa zachovali alebo nie.
Ubytovanie zachránených.
Podľa denníka, ktorý si viedla počas vojny sa práce na pomoci a záchrane srbských žien a detí z tábora začali v druhej polovici októbra 1941, keď sa dozvedela o veľkej pomoci, ktorú zorganizovala židovská komunita v Záhrebe pre svojich zadržiavaných členov. Podľa toho istého denníka sa jej iniciatíva najskôr nestretla so správnou odozvou, najmä zo strachu z pomsty, no to sa neskôr zmenilo. Napriek mnohým ťažkostiam, s ktorými sa stretávala, sa jej podarilo nájsť ľudí, ktorí robili, čo mohli, aby sa vyzbieraná pomoc dostala do správnych rúk.
Zachránené deti boli rozmiestnené rôznymi spôsobmi a na rôznych miestach. Niektoré z nich boli ubytované v rôznych chorvátskych rodinách, niektoré v zariadeniach katolíckej cirkvi a niektoré v zariadeniach, ktoré boli o niečo lepšie ako koncentračné tábory, z ktorých boli zachránení. Pre obštrukcie a otvorenú nevôľu orgánov NDH bola strava a ubytovanie z veľkej časti zabezpečené súkromnými dobrovoľnými príspevkami občanov. Zaujímavosťou je, že Pavelić dovolil Záhrebčanom adoptovať táborové deti len pod podmienkou, že budú vychovávané v chorvátskom a ustašovskom duchu, čím by sa zmazala akákoľvek stopa po ich pôvode. Mnohé deti vyrástli so zmenenou identitou a nikdy sa nedozvedeli pravdu o svojom pôvode, náboženstve či identite. Aj v tábore boli deti oblečené v ustašovských uniformách.
Aby pomohla srbským deťom, sama veľa riskovala. Počas návštevy táborov sa nakazila chorobami, ktoré trápili a zabíjali deti. Trpela týfusom a utrpela tri nervové zrútenia.
Mala tiež spolupracovníkov v práci, ako napríklad profesora Kamila Breslera, neskôr zamestnaných na ministerstve sociálnej starostlivosti NDH, sestru Červeného kríža Dragicu Habazinovú, architektov Marka Vidakovica, Janu Koch, Tatjanu Marinićovú.
Časopis Arena zo Záhrebu vedie už mnoho rokov kampaň, ktorej cieľom je spojiť dospelých s ich rodinami.
Konfiškácia spisu.
Koncom mája 1945 dvaja agenti OZNE odobrali albumy s fotografiami detí. Nariadením Ministerstva sociálnej politiky Chorvátska z 28. mája 1945 bol celý spis detí odobratý Diane Budisavljevićovej, hoci identifikácia a repatriácia neboli dokončené.
Zabavením dokumentácie Diany Budisavljevićovej a jej spolupracovníčky Ivanky Džakulovej im bolo znemožnené pokračovať v práci na identifikácii veľkého počtu detí. "„Vedeli sme, že mnohé mamy by teraz svoje deti hľadali márne. Hrozné rozchody v táboroch, dlhodobá túžba po nich v práci v Nemecku a teraz nenájdu svojich blízkych."" Jej ponuku pomôcť identifikovať deti svojou prácou ministerstvo neprijalo.
Po vojne.
Po druhej svetovej vojne sa vrátila žiť do ústrania v Innsbrucku. O svojej práci počas vojny už nehovorila a až do smrti sa nespamätala z následkov návštevy tábora. 
Medzi zachránenými deťmi bol napríklad aj Dr. Milutin Vuckovac, člen Senátu Republiky srbskej.
Denník.
Jej denník vyšiel v nemčine a bolo vydaných približne 700 kusov.
Odkazy.
Boli po nej pomenované ulice v Belehrade, Kozarskej Dubici, Prijedore a Gradiške. V Gradiške bola postavená pamätná fontána s jej menom.
Diana Budisavljevićová bola posmrtne ocenená:
V roku 2019 mesto Belehrad prijalo rozhodnutie postaviť pomník Diane Budisavljevićovej. V Belehrade sa nachádza aj park Diany Budisavljevićovej.
V Záhrebe bol po nej pomenovaný park a vo Viedni (časť Donaustadt) ulica. V meste Innsbruck bola na dome jej rodičov v roku 2020 osadená pamätná tabuľa a zároveň je po nej pomenovaná v tomto meste aj materská škola.
Okrem toho ju srbská kultúrna verejnosť ocenila viacerými dielami. Spisovateľ Boško Lomović napísal dielo „Kniha o Diane Budisavljević“, Zoran Milekić napísal román "Rakúšanka", zatiaľ čo producent a herec Tihomir Stanić a režisérka Dana Budisavljevićová natočili film o Diane Budisavljević a koncentračnom tábore Jasenovac.
V roku 2018 bol natočený dokument "Dianine deti". Postava Diany Budisavljević bola aj vo filme "Dara z Jasenovca" z roku 2020.

</doc>
<doc id="675804" url="https://sk.wikipedia.org/wiki?curid=675804" title="Koreňová">
Koreňová

Koreňová () je vrch v pohorí Tribeč. Leží nad obcou Zlatno, približne severozápadne od Zlatých Moraviec.
Poloha.
Nachádza sa v centrálnej, najvyššej časti pohoria, v geomorfologickom podcelku Veľký Tribeč a časti Vysoký Tribeč. Vrch leží na rozhraní Nitrianskeho a Trenčianskeho kraja a okresov Zlaté Moravce a Partizánske. Koreňová zasahuje na katastrálne územia obcí Hosťovce, Lovce a Klátova Nová Ves. Severným úbočím vedie hranica CHKO Ponitrie a najbližšími sídlami sú južne ležiace obce Zlatno a Lovce, východne sa nachádza Skýcov, severne Ješkova Ves a severozápadne obec Krnča.
Opis.
Koreňová leží v hrebeni, ktorý vedie z Veľkého Tribeča na juhozápade cez Javorový vrch na Krásny vrch () na východe. Východne susedí sedlom Rakyta oddelený rovnomenný vrch (), južne sa nachádza Biela (), juhozápadne Čierny hrad () s rovnomennou ruinou, západne leží Javorový vrch () a severovýchodne Ráztoky (). Severnú časť hrebeňa odvodňuje Hradský potok (prítok Vyčomy) do rieky Nitry, juhovýchodné svahy potok Jarky a juhozápadné Zorkov potok do Žitavy. Vrcholom prechádza značený chodník zo Zlatna a na južnom úpätí sa nachádza zubria zvernica. 
Výhľady.
Nesúvislý zmiešaný les vrcholovej časti Koreňovej umožňuje ďaleký rozhľad. Z vhodných lokalít sú viditeľné okolité vrchy Tribeča, neďaleká Podunajská pahorkatina, no tiež Pohronský Inovec, Vtáčnik, Strážovské vrchy i Považský Inovec, ojedinele aj Malú Fatru.

</doc>
<doc id="675805" url="https://sk.wikipedia.org/wiki?curid=675805" title="Diana Obexer">
Diana Obexer



</doc>
<doc id="675806" url="https://sk.wikipedia.org/wiki?curid=675806" title="Diana Budisavljević">
Diana Budisavljević



</doc>
<doc id="675808" url="https://sk.wikipedia.org/wiki?curid=675808" title="Lugaşu de Jos">
Lugaşu de Jos



</doc>
<doc id="675809" url="https://sk.wikipedia.org/wiki?curid=675809" title="Kamenné vráta">
Kamenné vráta

Kamenné vráta môže byť:

</doc>
<doc id="675812" url="https://sk.wikipedia.org/wiki?curid=675812" title="Muchárovité">
Muchárovité

Muchárovité alebo muchárikovité (lat. "Muscicapidae") je čeľaď vtákov z radu vrabcotvaré (=spevavce).
Systematika.
Súčasný systém recentných taxónov čeľade je takýto (stav: január 2022):
čeľaď muchárovité (Muscapidae):

</doc>
<doc id="675813" url="https://sk.wikipedia.org/wiki?curid=675813" title="Grafton Street">
Grafton Street

 
Grafton Street () je hlavná nákupná ulica v centre mesta Dublin v Írsku.
Ulica bola pomenovaná po Henrym FitzRoyovi, 1. vojvodovi z Graftonu, nemanželskom synovi kráľa Anglicka a Škótska Karla II., ktorý vlastnil pozemky v tomto regióne. Ulica vznikla v roku 1708 z vtedajšieho pásu pôdy obývaného rodinou Dawsonovcov.
V roku 2008 bola táto ulica piatou najdrahšou nákupnou ulicou na svete z hľadiska nájomného.

</doc>
<doc id="675815" url="https://sk.wikipedia.org/wiki?curid=675815" title="Občianska veda">
Občianska veda

Občianska veda je vedecký výskum, ktorý čiastočne alebo úplne uskutočňujú amatérski vedci, teda ľudia, ktorí nevykonávajú vedeckú prácu ako profesiu. Občianska veda zapája verejnosť do vedeckého výskumu. Medzi jej formy patrí napríklad monitoring s účasťou dobrovoľníkov, alebo participatívny akčný výskum (angl.: participatory action research). Výsledkom občianskej vedy je pokrok vo vedeckom výskume, príležitosť pre vedeckú komunitu získať alebo spracovať viac dát, ako aj zvýšenie vedeckej gramotnosti verejnosti.
Princípy občianskej vedy.
Projekty občianskej vedy vznikajú vo všetkých vedných odboroch a môžu byť veľmi rôznorodé, spájajú ich však isté spoločné vlastnosti. Európska asociácia občianskej vedy ("European Citizen Science Association", ECSA) formulovala desať princípov, ktoré by mali projekty občianskej vedy spĺňať. Projekty občianskej vedy by podľa týchto princípov mali:

</doc>
<doc id="675821" url="https://sk.wikipedia.org/wiki?curid=675821" title="Poloma (potok)">
Poloma (potok)

Poloma je potok v regióne Stredné Považie v obci Nová Bošáca v okrese Nové Mesto nad Váhom v Trenčianskom kraji. Je ľavostranným prítokom Predpolomského potoka, ktorý je ďalej prítokom Bošáčky v povodí Váhu; má dĺžku . Je vodným tokom V. rádu. Hydrologické poradie (číslo povodia): 4-21-09-1954. Geomorfologická kategorizácia: geomorfologický celok Biele Karpaty, geomorfologický podcelok Lopenícka hornatina.
Prameň.
Pramení v nadmorskej výške v severnej časti územia obce Nová Bošáca v lesnom extraviláne na juhozápadnom úbočí "Tlstého vrchu" v okrese Nové Mesto nad Váhom v Trenčianskom kraji, v geomorfologickom podcelku Lopenícka hornatina.
Opis toku.
Tečie severozápadozápadným smerom lesným extravilánom, pravým brehom obmýva západné úpätie "Tlstého vrchu" , pravým brehom obmýva juhozápadné úpätie vrchu "Chmeľová" s nadmorskou výškou a lesa "Chmeľová" na jeho úbočiach, preteká lesom postupne premiešaným trvalým trávnatým porastom, ľavým brehom obmýva severné úpätie lesa "Pod Tlstým vrchom", na krátkom úseku vteká do poľnohospodárskeho extravilánu a neskôr aj intravilánu kopanice "Predpoloma" v obci Nová Bošáca a v strede kopanice "Predpoloma" v nadmorskej výške ústi do Predpolomského potoka ako jeho ľavostranný prítok v povodí Bošáčky. "Poloma" nemá prítoky.
Potok "Poloma" pramení a väčšinou preteká na území lesného extravilánu obce Nová Bošáca v priestore kopanice "Predpoloma" a priamo v nej aj ústi; preteká geomorfologickým celkom Biele Karpaty v geomorfologickom podcelku Lopenícka hornatina. Povodie potoka "Poloma" leží v Chránenej krajinnej oblasti Biele Karpaty.
Pôvod názvu.
Názov vodného toku "Poloma" má pôvod v charakteristickom výskyte "lesného porastu zničeného - polámaného prírodnými živlami" pomenovaného "poloma" alebo v mužskom gramatickom rode "polom" v pramennej oblasti potoka i na hrebeni južne nad touto oblasťou v čase pomenovacieho aktu. Po hrebeni vedie dnes obecná hranica medzi obcou Nová Bošáca a susednou obcou Ivanovce v okrese Trenčín. Les na odvrátenej strane hrebeňa odvodňovaný vodným tokom Ivanovský potok už na území obce Ivanovce má dnes názov "Na Polome". Nesídelné apelatívum "poloma" označujúce topografický objekt nevodného charakteru bolo bez zmeny použité na pomenovanie vodného toku "Poloma" ako súčasť zriedkavejšej skupiny názvov v slovenskej hydronymii. Porovnaj aj názvy malých vodných tokov Lúčka (prítok Slanej), Brôdok (prítok Stošianky), Javorina (prítok Turca), Kýčera (prítok Bielej Oravy), Poľana (prítok Luhu), Vývrat (potok). Tento postup bol zvolený v snahe vyhnúť sa nežiaducej štandardizácii názvu potoka v podobe "Polomský potok", lebo túto podobu názvu už mali tri potoky: Polomský potok (prítok Oľky), Polomský potok (prítok Parnej) a Polomský potok (prítok Torysy). Takto sa jedinečnosťou názvu pomenovaného potoka "Poloma" podarilo vyhnúť v kategórii slovenských hydroným zvyšovaniu nežiaducej homonymie názvov. Obec Nová Bošáca vznikla odčlenením od obce Bošáca v roku 1950 ako výsledok postupného zahusťovania priestoru obce Bošáca kopaničiarskym osídlením. Najstarší listinný doklad o výskyte názvu obce Bošáca v podobe "Bosach" je z roku 1380.
Hydronymum "Poloma" bolo štandardizované v roku 2009.

</doc>
<doc id="675827" url="https://sk.wikipedia.org/wiki?curid=675827" title="Rábska kotlina">
Rábska kotlina



</doc>
<doc id="675828" url="https://sk.wikipedia.org/wiki?curid=675828" title="Rábska panva">
Rábska panva



</doc>
<doc id="675831" url="https://sk.wikipedia.org/wiki?curid=675831" title="Podunajská nížina (rozlišovacia stránka)">
Podunajská nížina (rozlišovacia stránka)

Podunajská nížina môže byť:

</doc>
<doc id="675832" url="https://sk.wikipedia.org/wiki?curid=675832" title="Cystín">
Cystín

Cystín je oxidovaná dimérna forma aminokyseliny cysteínu, kde sú dve molekuly cysteínu spojené disulfidickým mostíkom. Je to biela kryštalická látka, ktorá je slabo rozpustná vo vode. Ako súčasť bielkovín má dve biologické funkcie: je to miesto priebehu niektorých redoxných reakcií (napríklad v glutatióne) a zároveň poskytuje mechanické spevnenie proteínov, ktoré umožňuje udržanie ich trojdimenzionálnej štruktúry. Cystín sa používa ako prídavná látka do potravín, kde má označenie E 921.
Tvorba a reakcie.
Cystín sa bežne nechádza v mnohých potravinách, napríklad vajíčkach, mäse, mliečnych produktoch a celozrnnom obilí. Zároveň sa nachádza v koži, vlasoch a rohoch. Cystín objavil William Hyde Wollaston v roku 1810. Až v roku 1899, keď bol cystín izolovaný z rohu kravy, sa zistilo, že pochádza z proteínov. Ľudské vlasy a koža obsahujú asi 10-14 hm. % cystínu.
Redoxné reakcie.
Cystín vzniká oxidáciou dvoch molekúl cysteínu, ktoré následne tvoria disulfidický mostík. Cysteínové reziduá (ktoré sú súčasťou bielkovín) sa nachádzajú len v nereduktívnych (oxidatívnych) organelách, ako sú sekréčne dráhy (endoplazmatické retikulum, Golgiho aparát či lyzozómy) a mimobunkový priestor (napr. ECM). Pri reduktívnych podmienkach (napr. v cytoplazme alebo jadre) je dominantnou formou cysteín. Disulfidický mostík sa môže ľahko redukovať, čím vzniká tiolová skupina cysteínu. Typické tioly, ktoré podstupujú podobnú reakciu, sú merkaptoetanol alebo ditiotreitol: 
 + 2 RSH → 2 + RSSR
Vzhľadom na jednoduchú premenu tiolu na disulfid a naopak sú výživové benefity a zdroje cystínu zhodné so zdrojmi cysteínu. Disulfidická väzba sa pri vyšších teplotách štiepi rýchlejšie.
Poruchy súvisiace s cystínom.
Prítomnosť cystínu v moči často naznačuje problém reabsorpcie aminokyselín. Cystínúria sa môže vyskytovať u psov. U ľudi môže zvýšená sekrécia kryštálov cystínu naznačovať cystinózu, vzácnu genetickú poruchu. Pri cystinóze vznikajú kryštály cystínu, ktoré môžu spôsobiť poškodenie orgánov, hlavne obličiek a očí.
Biologický transport.
Cystín slúži ako substrát pre cystínový-glutamátový antiportér. Tento transportný systém, ktorý má vysokú špecificitu pre cystín a glutamát, zvyšuje koncentráciu cystínu v bunke. Vymieňa aniónovú formu cystínu za glutamát. Cystín sa rýchlo redukuje na cysteín. Cysteínové liečivá, napr. acetylcysteín, zvyšujú prenos glutamáty do mimobunkového priestoru.
Výživové doplnky pre vlasy s cystínom.
Výživové doplnky s cystínom sa niekedy predávajú ako produkty pro starnutiu a tvrdia, že zvyšujú elasticitu kože. Cysteín sa vstrebáva ľahšie než cystín, takže väčšina prípravkov obsahuje cysteín namiesto cystínu. "N"-acetyl-cysteín (NAC) sa absorbuje lepšie, než cysteínové alebo cystínové doplnky.

</doc>
<doc id="675833" url="https://sk.wikipedia.org/wiki?curid=675833" title="Bratislavská panva">
Bratislavská panva



</doc>
<doc id="675834" url="https://sk.wikipedia.org/wiki?curid=675834" title="Komárňanská panva">
Komárňanská panva



</doc>
<doc id="675835" url="https://sk.wikipedia.org/wiki?curid=675835" title="Juhoslovenská nížina">
Juhoslovenská nížina

Juhoslovenská nížina môže byť:

</doc>
<doc id="675836" url="https://sk.wikipedia.org/wiki?curid=675836" title="Bratislavská nížina">
Bratislavská nížina

Bratislavská nížina alebo Komárňanská nížina môže byť staršie:
Bratislavská nížina môže byť aj jedna z bývalých lesníckych pestovných oblastí, synonymum: Podunajská nížina, pozri Bratislavská nížina (pestovná oblasť) 

</doc>
<doc id="675837" url="https://sk.wikipedia.org/wiki?curid=675837" title="Komárňanská nížina">
Komárňanská nížina



</doc>
