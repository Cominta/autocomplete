<doc id="207515" url="https://sk.wikipedia.org/wiki?curid=207515" title="Dolphin (softvér)">
Dolphin (softvér)

Dolphin je slobodný a open source správca súborov, ktorý je súčasťou balíka KDE Applications, ktorý obsahuje aplikácie používané primárne s plochou KDE Plasma 5. Vo štvrtej iterácii, nazývanej KDE Software Compilation 4, sa Dolphin stal predvoleným správcom súborov desktopových prostredí založených na KDE. Je ho možné voliteľne nainštalovať na K Desktop Environment 3. Konqueror bol nahradený ako predvolený správca súborov pre KDE SC 4, ale stále je predvoleným webovým prehliadačom a môže byť použitý ako alternatívny správca súborov pre skúsených používateľov.
V predchádzajúcich verziách K Desktop Environment Konqueror slúžil ako predvolený správca súborov a webový prehliadač. Po mnoho rokoch však používatelia kritizovali Konqueror ako príliš zložitý na jednoduchú navigáciu v súboroch. Ako odpoveď boli tieto dve funkcie rozdelené do dvoch samostatných aplikácií. Pod KDE SC 4, Dolphin bol zjednodušený pre prehliadanie súborov, zatiaľ čo zdieľal čo najviac kódu s Konqueror-om. Konqueror je naďalej vyvíjaný predovšetkým ako webový prehliadač.
V roku 2014 sa začalo pracovať na portovaní Dolphin do KDE Frameworks 5. To je teraz kompletné a verzia 5 bola založená ako súčasť KDE aplikácií 15.08 v auguste 2015.
Dolphin a KDE3.
Po tom ako sa začal vývoj pre KDE4, verzia pre KDE3 bola zrušená. Napriek tomu je program stále neoficiálne dostupný pod menom „D3lphin“. D3lphin obsahuje mnoho opráv chýb a nový bočný panel. Udržuje ho Marcel Juhnke.

</doc>
<doc id="207516" url="https://sk.wikipedia.org/wiki?curid=207516" title="Helena Štáchová">
Helena Štáchová

Mgr. Helena Štáchová (* 18. november 1944, Praha − † 22. marec 2017) bola česká herečka, bábkoherečka, scenáristka, speváčka, dabérka a od roku 1996 riaditeľka bábkového Divadla Spejbla a Hurvínka. Pre televíziu dabovala Lisu Simpsonovú v animovanom seriáli "Simpsonovci".
V roku 1970 účinkovala v hudobno zábavnom televíznom programe "Dobrý večer s Waldemarem".

</doc>
<doc id="207517" url="https://sk.wikipedia.org/wiki?curid=207517" title="Alžbeta Kristína Brunšvicko-wolfenbüttelská">
Alžbeta Kristína Brunšvicko-wolfenbüttelská

Alžbeta Kristína Brunšvicko-wolfenbüttelská (* 28. august 1691, Braunschweig, Nemecko – † 21. december 1750, Viedeň, Rakúsko) bola brunšvicko-wolfenbüttelská princezná, česká a uhorská kráľovná z rodu Welfovcov, dcéra vojvodu Ľudovíta Rudolfa (* 1671 – † 1735) a Kristíny Lujzy Öttingenskej (* 1671 – † 1747), vnučky významného brunšvicko-wolfenbüttelského vojvodu Antona Ulricha.
Manželstvo.
V lete roku 1708 sa vydala za habsburského arcivojvodu Karola, ktorý v tom čase pod menom Karol III. bojoval vo vojne o španielske dedičstvo. Sobáš mal posilniť protifrancúzsku koalíciu. Zásnuby sa uskutočnili v apríli 1708 vo Viedni, svadba však prebehla 1. augusta 1708 v Barcelone, kam Alžbeta za svojim nastávajúcim pricestovala. 
Mladý pár žil potom v Španielsku až do roku 1711, kedy zomrel Karolov starší brat, cisár Jozef I. Alžbetin manžel ako bratov nástupca sa potom pod menom Karol VI. ujal vlády nad habsburskou monarchiou a získal i trón rímskeho cisára. Opustil Španielsko a Alžbetu Kristínu nechal v krajine ako svoju miestodržiteľku. Až v roku 1713, keď bolo jasné, že Karol svoj boj o španielske kráľovstvo v dôsledku zmenených mocensko-politických podmienok v Európe prehral, i ona opustila španielske územie a zvyšok života prežila v Rakúsku.
Korunovácie.
18. októbra 1714 bola v bratislavskom Dóme sv. Martina korunovaná za uhorskú kráľovnú. V septembri 1723, deväť rokov po uhorskej korunovácii, bola spolu s manželom v Prahe korunovaná svätováclavskou korunou českých kráľov.
Rodinné pomery.
Cisárovná prežila so svojím mužom dlhé a spokojné manželstvo, ktoré však bolo poznamenané nenaplnenou túžbou po dedičovi trónu. Alžbeta Kristína dlho nemohla mať deti, až osem rokov po svadbe, v roku 1716, sa jej narodil syn Leopold Ján, ktorý však žil iba niekoľko mesiacov (* 13. apríl 1716 – † 4. november 1716). Po ňom už nasledovali iba tri dcéry:
Po manželovej smrti v roku 1740 žila ovdovená cisárovná vo Viedni u svojej najstaršej dcéry Márie Terézie, ktorá sa na základe pragmatickej sankcie Karola VI. stala dedičkou habsburskej monarchie. Po smrti bola pochovaná v kapucínskej hrobke vo Viedni.

</doc>
<doc id="207518" url="https://sk.wikipedia.org/wiki?curid=207518" title="Maggie Simpsonová">
Maggie Simpsonová

Maggie (Margaret) Simpsonová je najmladší člen seriálovej rodiny Simpsonových.
Opis postavy.
Je oblečená do modrých dupačiek. Väčšinu času a rada cmúľa cumlík. Jej prvé slovo bolo Daddy (Daddah) – otec. Naproti tomu jej prvé slovo vo filme Simpsonovci vo filme bolo "sequel" (pokračovanie). Vie manipulovať so strelnými zbraňami. Zachránila Homerovi život. Matt Groening jej dal meno po svojej sestre Maggie Groeningovej.

</doc>
<doc id="207519" url="https://sk.wikipedia.org/wiki?curid=207519" title="Lisa Simpson">
Lisa Simpson



</doc>
<doc id="207520" url="https://sk.wikipedia.org/wiki?curid=207520" title="Maggie Simpson">
Maggie Simpson



</doc>
<doc id="207524" url="https://sk.wikipedia.org/wiki?curid=207524" title="Livius Andronicus">
Livius Andronicus

Lucius Livius Andronicus (280 pred Kr.? – 200 pred Kr.?) bol grécko-rímsky dramatik a epický básnik, tvorca prvej rímskej drámy, ktorý preložil do latinčiny mnohé grécke literárne diela. Je považovaný za prvého rímskeho dramatika a epického básnika, ktorého vystúpením sa začínajú samostatné dejiny rímskej literárnej tvorby.
Život.
Andronicus (gr. Ανδρονικος) sa narodil pravdepodobne v gréckej kolónii Tarente (dnes Taranto v Taliansku). Do Ríma sa dostal ako vojnový zajatec v družine Livia Salinatora po skončení vojny medzi Rímom a Tarentom (272 pred Kr.). Po svojom prepustení prijal meno tejto rodiny (Livius) a stal sa prvým "grammatikom" v Ríme. Na žiadosť Rimanov napísal okolo r. 240 pred Kr. dve drámy, tragédiu a komédiu, určené na predvádzanie počas Rímskych hier. Išlo o prvú zaznamenanú divadelnú inscenáciu na pôde Ríma v rímskych dejinách. Roku 207 pred Kr. zložil partheneion k pocte bohyne Juno určený k verejnému prednesu počas náboženských slávností. V súvislosti s uvedeným zmieneného náboženského spevu sa dostala spolku hercov a básnikov, ktorý Andronicus v Ríme založil, verejná pocta – bol im pridelený Minervin chrám na Aventíne, kde mohli pôsobiť. Ide zároveň o posledný dochovaný záznam o Andronicovi.
Dielo.
Do dnešných čias sa z Andronicovho diela zachovalo asi 60 zlomkov prevažne v citácii neskorších literátov a grammatikov. Okrem dvoch hier, ktorých mená sa nedochovali, počas svojej literárnej kariéry napísal a preložil radu iných gréckych dramatických diel. Z nich poznáme názvy ôsmich tragédii – "Achilles", "Aegisthus", "Aiax mastigophorus" (Aiax nesúci bič), "Equos Troianus" (Trójsky kôň), "Hermiona", "Andromeda", "Danae" a "Tereus" – a jedinej komédie – "Gladiolus" (Mečík). Z kultovnej piesne zloženej roku 207 sa nám nedochoval žiaden zlomok.
Najvýznamnejším Andronicovym dielom je bezpochyby jeho "Odusia", latinský preklad homérovej Odyssey v pôvodne latinskom saturnskom verši.

</doc>
<doc id="207525" url="https://sk.wikipedia.org/wiki?curid=207525" title="Vladislav Jindřich">
Vladislav Jindřich

Vladislav Jindřich (Henrich) (* okolo 1160† 12. august 1222, Znojmo) bol český knieža (v r. 1197) a moravský markgróf z rodu Přemyslovcov, druhorodený syn Vladislava II. a Judity Durínskej. 
Životopis.
Mladosť prežil v období vleklých sporov medzi jednotlivými členmi rodu Přemyslovcov. V roku 1192 dostal od cisára Henricha VI. titul moravského markgrófa a Moravu, ktorú však už o dva roky musel opustiť. Žil potom na dvore svojho bratanca kniežaťa-biskupa Jindřicha Břetislava. 
Dňa 23. júna1197 po jeho smrti zvolili veľmoži Vladislava Jindřicha českým kniežaťom. Proti tejto voľbe sa postavil jeho starší brat Přemysl Otakar I. Knieža poznal objektívnu situáciu českého štátu, ktorý po rokoch bojov o moc potreboval vnútornú stabilizáciu, no súčasne si bol vedomý túžby po moci svojho brata. Preto v záujme zachovania pokoja sa v bratov prospech dobrovoľne vzdal moci i titulu a z toho vyplývajúcich dynastických nárokov. Opäť sa stal moravským markgrófom a jeho potomkovia mali dedične vládnuť na Morave. 
Vo svojej novej funkcii plne podporoval svojho brata, neskoršieho českého kráľa. Dôkazom toho je i dokument z roku 1216, riešiaci systém nástupníctva na českom tróne, presadzujúci princíp primogenitúry (prvorodenosti), ktorým sa definitívne odstránili zmätky vyplývajúce z voľby a tzv. starešníckeho rodového princípu. Svojho brata podporoval i na zasadaniach ríšskeho snemu.
Vladislav Henrich nevynikal veľkými diplomatickými či vojenskými činmi. Počas jeho vlády však na Morave zavládol vnútorný pokoj.
V roku 1205 založil cisterciánsky kláštor na Velehrade, ktorý sa zároveň mal stať pohrebným miestom moravských markgrófov. Bol ženatý s Heilwidou, pravdepobne z rodu rakúskych pánov z Trnavy. Po jeho bezdetnom manželstve a smrti sa na uvoľnený moravský markgrófsky stolec posadil jeho synovec Vladislav. Pochovaný je vo velehradskom kláštore.

</doc>
<doc id="207528" url="https://sk.wikipedia.org/wiki?curid=207528" title="Naevius">
Naevius

Gnaeus Naevius (* asi 264 pred Kr., Rím alebo Kampánia - † 204 pred Kr. alebo 201 pred Kr., Utika, Tunisko) bol rímsky epický básnik a dramatik.
Životopis.
Životopisné údaje o básnikovi sú sporé. Zo zmienky u Gellia (I 24, 1) sa usudzuje, že Naevius mohol pochádzať z Kampánie (Gellius hovorí v spojitosti s Naeviom o „kampánskej pýche“). Ako rovnako pravdepodobné sa ale javí, že sa Naevius narodil v Ríme, kde jestvoval plebejský rod (gens) Naeviovcov. Počas Prvej púnskej vojny (264 pred Kr. - 241 pred Kr.) slúžil v armáde, z čoho vyplýva, že dospelosť musel dosiahnuť pred rokom 241 pred Kr.. Podľa všetkého Naevius pochádzal z plebejského rodu, čo je pre literárne činnú osobnosť neobvyklé, ale vysvetľuje jeho kritické vystupovanie voči patricijským kruhom.
Naeviova kariéra básnika bola zahájená divadelným predstavením okolo roku 235 pred Kr. a pokračovala ďalších tridsať rokov. Ku koncu života sa proti nemu obrátilo nepriateľstvo nobility, údajne najmä patricijského rodu Metellovcov, a Naevia uväznili. Počas väznenia vraj napísal dve hry, v ktorých sa ospravedlňoval za svoju predošlé útoky, a na intervenciu tribúnov ľudu ho prepustili. Krátko nato však aj tak musel odísť z Ríma do vyhnanstva v Utike. Možno práve tam, počas exilu, mohol zložiť alebo aspoň dokončiť epickú skladbu "Bellum Poenicum" (Púnska vojna). Pravdepodobne jeho posledným dielom bol už zmienený epitaf v saturnskom verši. Zomrel v utickom exile v roku 204 pred Kr. alebo 201 pred Kr..
Tvorba.
Drámy.
Na rozdiel od svojho významného predchodcu, Livia Andronica, Naevius nebol len prekladateľom gréckej literatúry, ale aj autorom autentických rímskych diel. Svojimi témami, spracovaním i štýlom sa podobá na neskoršieho plebejského autora komédií Plauta. Rovnako ako on aj Naevius používa pre svoje hry latinské, nie grécke názvy. Oboch ich spája živelnosť jazyka na úkor strojenosti, rýchly sled replík a aliterácia ako umelecký prostriedok. Zachovali sa mená piatich jeho drám z gréckeho prostredia – "Aegisthus", "Lycurgus", "Hector Proficiscens" (Hektor tiahnúci do boja), "Iphigenia" a "Equus Troianus" (Trójsky kôň). Posledná z hier bola uvedená pri otvorení Pompeiovho divadla roku 55 pred Kr.. Naevius navyše napísal dve drámy rímskeho typu, praetexty – "Romulus" o detstve zakladateľa Ríma Romulovi a "Clastidium" o víťazstve Marca Claudia Marcella nad keltským kmeňom Insubrov pri osade tohto mena roku 222 pred Kr. (dnes Casteggio v Taliansku).
Komédie.
Naevius sa preslávil hlavne ako autor komédií. V rebríčku grammatika Volcacia Sedigita sa radil na tretie miesto medzi rímskymi autormi komédií, hneď po Caeciliovi a Plautovi. Podľa Volcacia Sedigita ho charakterizuje plamenný, útočný štýl. Naevia si ako autora komédií vysoko váži aj Terentius. Zdá sa, že Naevius sa prikláňal k voľnej adaptácii gréckych originálov podobne ako Plautus, na rozdiel od Andronica a Terentia, ktorí sa pokúšali skôr o preklad. Hoci čerpal námety tak zo starej antickej komédie (Aristofanes), ako aj z novej komédie helenistického obdobia (Menandros), jeho vlastné diela majú politické zafarbenie podobne ako diela Aristofanove. Naevius sa v nich nevyhýbal politickým narážkam a útokom na osobnosti verejného života. Naeviove politické cítenie súvisí s jeho plebejským pôvodom a odporu voči patricijskej senátorskej šľachte, ktorá zažíva počas púnskych vojen vzostup. Popri rode Metellovcov je objektom jeho kritiky aj veľký hrdina vojen, Publius Cornelius Scipio Africanus. Poznáme mená viacerých Naeviových komédii – "Colax" (Pochlebník), "Guminasticus" (Učiteľ gymnastiky), "Dolus" (Klam), "Corollaria" (Komédia o vencoch) a "Tarentilla" (Dievčina z Tarentu).
Epos "Bellum Poenicum".
Najdôležitejším Naeviovým dielom zostáva epická skladba "Bellum Poenicum", epos síce krátky, ale dôležitý pre vývoj samostatnej rímskej epiky, obzvlášť kvôli použitiu aineiovského motívu, ktorý rozvinie neskôr Vergílius v svojej Eneis. Z pôvodných štyri až päťtisíc veršov sa do dnešného dňa zachovalo sotva sedemdesiat. Bellum pôvodne existovalo v jednom kuse, ale grammatikos Lampadio ho rozčlenil do siedmich kníh.
"Bellum Poenicum" spájalo mytologickú látku so skutočnými dejinami. Jeho úvodná časť sa zaoberala dobrodružstvami Aineia na Sicílii, v Kartágu a v Taliansku. Inšpiroval sa pri tom rozhovorom medzi Diom a Thetis v prvej knihy homérovej Iliady, z ktorého pochádza rozhovor medzi Diom a Venušou, ktoré prevzal do svojej "Eneis" aj Vergílius. Druhá časť eposu má podobu veršovanej kroniky Prvej púnskej vojny. Je možné, že sa v nej nachádzali životopisné detaily z Naeviovho života, dochované zlomky takéto fakty ale, žiaľ, neobsahujú. U Naevia sa po prvý raz objavuje motív mytologickej súvislosti medzi Aineiom utekajúcim z Tróje a založením Ríma. To, čo máme zachované z epickej skladby, poukazuje na živý spád básne, pre ktorú Naevius zvolil vhodnejší pôvodný latinský saturnský verš namiesto ťažkopádneho hexametru.

</doc>
<doc id="207535" url="https://sk.wikipedia.org/wiki?curid=207535" title="Karosa C 954">
Karosa C 954

Karosa C 954 je model linkového prímestského autobusu, ktorý vyrábala spoločnosť Karosa Vysoké Mýto v rokoch 2001 až 2006 (od roku 2003 iba vo variante C 954 E). Ide o nástupcu typu C 934.
Konštrukcia.
C 954 je základným modelom autobusov radu 950. Je to dvojnápravový autobus s mechanickou prevodovkou a s motorom umiestneným za zadnou nápravou. Karoséria bola, na rozdiel od C 934, zostavená do skeletu, až potom prešla kataforickým kúpeľom a bola nalakovaná a oplechovaná zinkovým plechom. Nápravy vyrobili firmy RI (predná tuhá) a Meritor (zadná hnacia). Predné čelo vozu je podobné typu C 934, bolo ale mierne upravené. Naopak, zadné čelo sa podstatne líši – nie je vypuklé, ale ploché, akoby useknuté. Vďaka tomu mohol byť predĺžený vnútorný priestor vozidla. Všetky sedačky pre cestujúcich sú rozmiestnené systémom 2+2 na vyvýšených miestach, čo umožnilo zväčšiť objem batožinového priestoru, nachádzajúceho sa pod podlahou medzi nápravami, na .
Na pravej bočnici sú umiestnené dvoje dvojkrídlové výsuvné dvere približne rovnakej šírky. Prvé sú pred prednou nápravou, druhé, pri ktorých sa nachádza priestor na prepravu kočíkov, sú umiestnené pred zadnou nápravou. Oproti vozidlám radu 930 má C 954 väčší rázvor a je teda i celkovo dlhší.
Na jeseň roku 2003 boli tieto vozidlá mierne modifikované a začali sa vyrábať pod označením C 954 E. Najvýraznejšou zmenou bolo nahradenie okien uchytených v gume lepenými sklami, pri ktorých nedochádza v takej miere k zatekaniu. Okrem toho bolo vykonaných ešte niekoľko ďalších zmien.
Výroba a prevádzka.
Vozidlá C 954 sa začali vyrábať ako jedny z prvých autobusov nového radu 950 v roku 2001, od roku 2003 sa vyrábali iba inovované autobusy C 954 E. Ich sériová výroba prebiehala až do konca výroby radu 900, spôsobeného prechodom na emisnú normu Euro 4, v roku 2006.
Typ C 954 je určený predovšetkým pre medzimestskú prevádzku, v dnešnej dobe ho vlastní väčšina prevádzkovateľov regionálnej dopravy.

</doc>
<doc id="207536" url="https://sk.wikipedia.org/wiki?curid=207536" title="China Open (snooker)">
China Open (snooker)

China Open (známy aj ako "Star Dragon Woods Villa Cup China Open" podľa hlavného sponzora) je profesionálny snookerový turnaj. Je to jeden z bodovaných turnajov.
Turnaj bol obnovený v sezóne 2004/2005 kvôli vzrastajúcej popularite snookeru v Číne. Na turnaji dostanú príležitosť vďaka divokej karte šestnásti nádejní čínski snookeristi aby ukázali svoj potencál. Bol to prvý bodovaný turnaj v Ázii.
Turnaj sa hrá v "Beijing University Students Gymnasium", Haidian District,Peking v marci. Je to posledný bodovaný turnaj pred Majstrovstvami sveta.
China Open bol tiež bodovaný turnaj medzi rokmi 1998 a 2002 po tom čo bol uskutočnený pozvánkový turnaj v roku 1997. Bol tiež tri roky známy aj ako "China International" predtým ako bol premenovaný na China Open.

</doc>
<doc id="207537" url="https://sk.wikipedia.org/wiki?curid=207537" title="Vladislav II. (Čechy)">
Vladislav II. (Čechy)

Vladislav II. (* okolo 1110† 18. január 1174, Meerane, Sasko) bol české knieža (od roku 1140) a český kráľ (11581172) z rodu Přemyslovcov, najstarší syn kniežaťa Vladislava I. a Richenzy z Bergu.
Mladý Vladislav prežil dobrodružnú mladosť. Za vlády svojho strýka Soběslava I. nemal nádej na kniežací stolec, odišiel preto v roku 1133 k príbuzným do Bavorska. Po strýkovej smrti bol českými veľmožmi povolaný na kniežací stolec.
Druhý český kráľ.
Nové knieža prejavilo nečakanú ráznosť a vladárske schopnosti. Už v roku 1142 sa odohral pokus o jeho zvrhnutie, ale s pomocou rímskeho kráľa Konráda III. sa na tróne udržal. V roku 1147 sa zúčastnil druhej krížovej výpravy do Palestíny, odkiaľ sa však už z Carihradu vrátil späť. Po nástupe nového rímskeho cisára Fridricha I. Barbarossu a počiatočných vzájomných sporoch bol za svoje zásluhy o blaho ríše 11. januára 1158 na ríšskom sneme v Regensburgu ako druhý český panovník korunovaný za kráľa (iba pre jeho osobu). 
Po cisárovom boku sa zúčastnil vojenského ťaženia do Talianska, kde vynikol v bitke pri Miláne. V roku 1164 zasiahol v Uhorsku v dynastickom spore Arpádovcov v prospech kráľa Štefana III. proti jeho strýkovi protikráľovi Štefanovi IV., ktorý sa opieral o svojho švagra byzantského cisára Manuela Komnéna.
Obdobie Vladislavovho panovania prinieslo Čechám prosperitu a nebývalý rozkvet. Vďaka jeho politickým i rodinným stykom so zahraničím v krajine dostali priestor mnohé nové kultúrne vplyvy. Na počiatku Vladislavovho panovania sa v krajine usadili tzv. reformované rády – premonštráti a cisterciáni, neskôr i johaniti. Bolo založených viacero kláštorov (Strahov, Plasy, Želiv, Doksany).
Záver vlády.
V protiklade k jeho úspešnému panovaniu koniec jeho vlády nebol práve najšťastnejší. V záujme zachovania rodovej kontinuity sa pokúšal zaistiť nástupníctvo na tróne pre svojho najstaršieho syna Bedřicha. Na sklonku roku 1172 preto abdikoval a svojho syna uviedol ako nové české knieža. Neurobil to však cestou snemovného zhromaždenia ani prijatím kniežatstva od cisára. Ten jeho čin posúdil ako bezprávny. Bedřicha v nasledujúcom roku zbavil kniežatstva a na jeho miesto vymenoval syna Vladislavovho strýka Soběslava I., Oldřicha. Ten sa však titulu vzdal v prospech svojho staršieho brata Soběslava. Vladislav opustil Čechy a uchýlil sa do Durínska, na majetky svojej druhej manželky Judity. Po smrti bol pochovaný v meissenskej katedrále, neskôr boli jeho telesné ostatky prevezené do Čiech a uložené v strahovskom kláštore.
Rodinné pomery.
Knieža a kráľ Vladislav II. bol dvakrát ženatý. Jeho prvou manželkou sa okolo roku 1140 stala Gertrúda Babenberská (* 1118?, † 1150), dcéra vojvodu Leopolda III., s ktorou mal štyri deti:
Druhý raz sa Vladislav II. oženil v r. 1153 s Juditou, dcérou Ľudovíta I. Durínskeho. Z manželstva sa narodili tri deti:

</doc>
<doc id="207540" url="https://sk.wikipedia.org/wiki?curid=207540" title="Jozef Jankovič">
Jozef Jankovič

Jozef Jankovič (* 8. november 1937, Bratislava† 6. jún 2017, Bratislava) bol slovenský sochár, pedagóg a organizátor aktivít alternatívnej umeleckej scény v období socializmu, maliar a grafik.
Študoval v Bratislave na Vysokej škole výtvarných umení (19561962), v ateliéri zakladateľa moderného slovenského sochárstva - profesora Jozefa Kostku. Je autorom mnohých najmä monumentálnych figurálnych reliéfov a plastík vo verejnom priestore. Patrí k predstaviteľom informelu, novej figurácie, a pop artu, niektorými teoretikmi je radený aj k postmoderným autorom. Jankovičov pamätník "Obete varujú", ktorý vytvoril pre Banskú Bystricu, mal pohnutý osud. Počas normalizácie bol presunutý do obce Kalište, až v roku 2004 bol po mnohých ideologických, finančných a mocenských problémoch znova nainštalovaný na svojom pôvodnom mieste. Pamätník sa stal symbolom vyrovnávania sa slovenskej spoločnosti so svojou vlastnou minulosťou. V roku 1968 vyhral Jankovič významnú medzinárodnú prehliadku súčasného umenia Danuvius - Grand prix Danuvius v Bratislave. V roku 1983 mu bola vo Viedni udelená Herderova cena. V čase keď nemohol realizovať monumentálne skulptúry, venoval sa šperku a grafickým cyklom. Jozef Jankovič patrí k zakladateľom počítačovej grafiky na Slovensku. Ako jediný slovenský sochár je zastúpený v zbierke súčasného umenia E.P.A.D. pod holým nebom, v supermodernej štvrti La Defénse v Paríži. Socha "V šľapajach otcov", ktorá je tu umiestnená kriticky sumarizuje slovenskú "hádavú" povahu.
Ocenenia.
Reprezentoval Slovensko na Bienále v Benátkach (1970, 1995), na výstave východoeurópskej avantgardy Europa-Europa v Bonne (1994) atď. Realizoval sochárske práce v Chorvátsku, Slovinsku, Nemecku, Francúzsku (Paríž), Južnej Kórei (Soul).

</doc>
<doc id="207541" url="https://sk.wikipedia.org/wiki?curid=207541" title="Żywiec">
Żywiec

Żywiec () je mesto v južnom Poľsku. Leží v kotline na sútoku riek Koszarawa a Soła v sliezskom vojvodstve a je sídlom żywieckeho powiatu. Mesto má 32 132 obyvateľov a rozlohu .
Priemysel je zastúpený potravinárstvom (pivovar založený roku 1856, najznámejšie pivo v Poľsku) a strojárenským. Mesto je letovisko a turistické stredisko Západných Beskýd. Nachádza sa tu zámok zo 16. storočia, múzeum. Na severnom okraji mesta sa nachádza "Żywiecká priehradná nádrž" (plocha , objem 100 mil. m³ vody, dokončená roku 1967). Prvá písomná zmienka o meste je z roku 1327.
Galéria.
&lt;/div align="center"&gt;

</doc>
<doc id="207542" url="https://sk.wikipedia.org/wiki?curid=207542" title="Magda Košútová">
Magda Košútová

Ing. Magda Košútová (* 6. august 1955) je bývalá poslankyňa Národnej rady Slovenskej republiky za stranu SMER vo volebnom období 2006 – 2010. Bola členkou Výboru NR SR na preskúmavanie rozhodnutí NBÚ a Výboru NR SR pre pôdohospodárstvo, životné prostredie a ochranu prírody.

</doc>
<doc id="207544" url="https://sk.wikipedia.org/wiki?curid=207544" title="Bedřich (Čechy)">
Bedřich (Čechy)

Bedřich (* okolo 1141, Praha† 25. marec 1189, tamže) bol české knieža v rokoch 1172 až 1173 a 1178 až 1189. Pochádzal z rodu Přemyslovcov, bol najstarším synom Vladislava II. a Gertrúdy Babenberskej.
Nástup na kniežací stolec.
V roku 1160 sa stal olomouckým údelníkom a roku 1162 bol spolu so strýkom Děpoltom I. veliteľom vojsk v bitke pri Miláne. Jeho otec, v snahe zaistiť mu nástupníctvo na kniežacom stolci, sa v roku 1172 vzdal titulu českého kniežaťa a Bedřicha menoval svojím nástupcom. Urobil tak však bez domácej voľby i bez súhlasu rímskeho kráľa. Synovia Soběslava I., Soběslav, Oldřich a Václav, mali podľa starešníckeho princípu väčšie právo na kniežací stolec. Využili toho v roku 1173 na ríšskom sneme v Hermsdorfe a dosiahli, aby bol Bedřich zbavený vlády. Po pobyte na cisárskom dvore odišiel do vyhnanstva.
Neskôr sa postavil na stranu rímskeho cisára Fridricha I. Barbarossu pri jeho jednaniach s pápežom Alexandrom III. v Benátkach v roku 1177.
Druhýkrát kniežaťom.
V roku 1178 využil pre Soběslava II. nepriaznivú situáciu (stratil podporu cisára Fridricha I. Barbarossu) a sám získal od cisára Čechy ako léno. Svoje postavenie uhájil vo víťaznej bitke so Soběslavom v Prahe (Na bojišti) 21. januára 1179. Získal stolec, ale čoskoro sa ukázal ako veľmi neschopný panovník. Krajinu riadila viac jeho manželka Alžbeta Uhorská než on sám. Nedokázal si na svoju stranu získať ani predstaviteľov cirkvi. Zreteľne sa to prejavilo pri voľbe nového pražského biskupa v januári 1179, kedy ako kandidáta na dlhší čas prázdny biskupský stolec predstavila kňažná Alžbeta svojho favorita, kaplána Valentína (Vališa). 
Všeobecná nespokojnosť s jeho vládou prepukla v lete 1182 do otvoreného boja. Bol zbavený trónu a vyhnaný z krajiny. Jeho miesto zaujal Konrád II. Oto. Bedřich utiekol na cisársky dvor. Cisár Fridrich I. Barbarossa v snahe upokojiť situáciu previedol zásadné zmeny v postavení českého štátu. Rozdelil ho na dve samostatné kniežatstvá, české a moravské, pričom Morava bola priamo podriadená cisárstvu. Čechy dostal Bedřich a Moravu Konrád. Rozdelenie však netrvalo dlho. Bedřich v roku 1185 v bitke pri Lodeniciach porazil Konráda a krajinu opäť zjednotil. Podľa zmluvy uzavretej v Kníne sa Konrád stal moravským údelným kniežaťom.
Kríza kniežatstva.
V roku 1186 začali spory Bedřicha s bratrancom, pražským biskupom Jindřichom Břetislavom. V roku 1187 dosiahla kríza Bedřichovej vlády, ale i českého štátu vrchol, keď sa Jindřich Břetislav stal ríšskym kniežaťom a jeho majetky sa tak dostali pod bezprostrednú právomoc ríše. Bedřich však napriek všetkým stratám stál verne po boku Fridricha I. Barbarossu a v roku 1188 plánoval pod jeho vedením zúčastniť sa krížovej výpravy. Zámer mu však prekazila smrť. 
Po smrti bol pochovaný vo svätovítskej katedrále. Na základe predchádzajúcich zmlúv sa jeho nástupcom stal Konrád Oto. 
Rodinné pomery.
Za manželku mal dcéru uhorského kráľa Gejzu II. Alžbetu (* ?† 12. január po 1189), s ktorou mal šesť detí: 

</doc>
<doc id="207545" url="https://sk.wikipedia.org/wiki?curid=207545" title="Gran Poder">
Gran Poder

Gran Poder () je debutový album španielskej doom metalovej skupiny Orthodox. Vyšiel v roku 2006 vo vydavateľstve Alone Records vo formáte CD a následne v roku 2007 v USA vo vydavateľstve Southern Lord ako CD a 2xLP. Oba covery boli nápadom Southern Lord, skupina samotná ich neplánovala ako súčasť albumu.
Charakteristika.
Allmusic: " 'Gran Poder', nasleduje veličiny extrémeho doomu: Earth, Sunn 0))), Boris, atď"'. Julian Cope vo svojej recenzii napísal: "GRAN PODER je ohromujúci debut viac než ktorýkoľvek iný s ktorým som sa stretol v posledných desiatoch rokoch." Domovské vydavateľstvo tento album zaradilo do žánru sacro doom/drone.

</doc>
<doc id="207547" url="https://sk.wikipedia.org/wiki?curid=207547" title="Caecilius Statius">
Caecilius Statius

Caecilius Statius tiež Statius Caecilius (*230 až 220 pred Kr.-168 alebo 166 pred Kr.) bol rímsky autor komédii.
Život.
Podobne ako Terentius a Livius Andronicus, aj Caecilius bol pôvodom prepustený otrok, pravdepodobne z Milána, oblasti ktorú obývali insuberský Galovia. Do Ríma sa dostal možno ako vojnový zajatec po porážke Insubrov Marcom Claudiom Marcellom (222 pred Kr.) okolo roku 200 pred Kr. Meno Caecilius prijal po svojom patrónovi, ktorý pochádzal možno z rodu Metellovcov. Caecilius bol významný súčasník Plauta a Ennia, z ktorých s Enniom udržiaval dôverné priateľstvo. Podľa neskoršieho historika Suetonia iný významný autor komédii, Terentius, predčítal pred uvedením staručkému Caeciliovi svoju hru "Andria" (uvedenú v roku 166 pred Kr.). Dnes je táto historka ale považovaná za vymyslenú.
Caecilius sa v Ríme živil úpravou gréckych hier pre rímske publikum. Úspech si nezískal hneď. Hoci sa dnes radí medzi „menších“ dramatikov, nie je to pre nízku kvalitu diela, ale preto, že sa z neho takmer nič nezachovalo. Antickí kritici ho hodnotili vysoko. Volcacius Sedigitus mu dokonca pridelil prvé miesto v rebríčku autorov komédii. Varro má vysokú mienku o zápletkách jeho hier, Horatius oceňuje jeho citovosť a Cicero priznáva, že by mu udelil medzi komikmi prvé miesto (to podľa neho dostal Terentius), keby bol jeho jazyk tríbenejší .
Dielo.
Caecilius stojí svojou tvorbou niekde medzi Plautom a Terentiom. Badať u neho tak plautovskú neviazanosť a jazykovú jednoduchosť ako aj terentiovskú snahu pridržiavať sa originálu. Viac než polovica jeho hier má pôvod u Menandra, od ktorého Caecilius prevzal aj niektoré názvy (napríklad hra "Plocium", Náhrdelník, má vzor v Menandrovej komédii "Plokion").
Najdôležitejšie zlomky Caeciliovho diela sa zachovali v Attických nociach ("Noctes Aticae") Aula Gellia, ktorý cituje rozsiahly úryvok z hry Plocium a porovnáva ho s menandrovským vzorom. Z väčšiny ďalších Caeciliovych hier sa nám zachovali len grécke a latinské tituly – "Ex hautú hestós" (Kto sa drží na nohách), "Gamos" (Svadba), "Epikléros" (Dedička), "Synaristósae" (Obedujúce ženy), "Synephebi" (Priatelia z mladosti), "Epistula" (List), "Pugil" (Boxer) a "Faenerator" (Úžerník).

</doc>
<doc id="207548" url="https://sk.wikipedia.org/wiki?curid=207548" title="Konrád II. (Čechy)">
Konrád II. (Čechy)

Konrád II. Oto (* medzi 1136 a 1141, Znojmo – † 9. september 1191, pri Neapole) bol moravským údelným (11821189) a českým kniežaťom (krátko v 1182 a od 1189) z rodu Přemyslovcov.
Údelné a české knieža.
Syn Konráda II. (vnuka kniežaťa Konráda I. Brnianskeho) a Márie, dcéry Štefana I. Srbského, bol najvýznamnejším z přemyslovských moravských údelných kniežat. Pôvodne sa volal Konrád, druhé meno dostal počas pobytu v cudzine. Po smrti svojho otca po roku 1161 dostal okolie Znojma, roku 1173 okolie Brna a v roku 1179 okolie Olomouca, čím sa fakticky stal pánom celej Moravy.
V roku 1173 podporoval Soběslava II. a v roku 1178 Bedřicha k získaniu kniežacieho stolca. Bol mužom mimoriadne ctižiadostivým, energickým, schopným, ale tiež mimoriadne vzdelaným, čo veľmi imponovalo jeho súčasníkom doma i v cudzine. Súčasne sa však musel prispôsobovať neurovnaným pomerom poslednej štvrtiny 12. storočia.
Po vypudení neobľúbeného Bedřicha v r. 1182 bol Konrád zvolený za české knieža, ale na zásah rímskeho cisára Fridricha I. Barbarossu sa musel vzápätí tohto titulu vzdať. Ako náhrada mu bol ponúknutý titul prvého moravského markgrófa. Morava v tom čase bola uvoľnená z moci českého kniežaťa a dostala sa do priamej podriadenosti ríšskeho cisára. Po smrti kniežaťa Bedřicha sa v r. 1189 stal českým kniežaťom.
Konrádov štatút.
Hneď po nástupe na kniežací stolec usporiadal v Prahe kolokvium všetkých Čechov. Ešte v tom istom roku sa v Sadskej na jeho podnet zišla spoločnosť vysokých svetských i cirkevných hodnostárov, ktorým Konrád Oto predložil svoj návrh prvého písaného zákonníka. Do histórie vošiel ako "Konrádov štatút" a jeho hlavným cieľom bolo potvrdenie dedičného prechodu vlastníckych práv k majetku. V roku 1190 sa Konrád Oto zúčastnil rímskej jazdy cisára Henricha VI. a o rok na to sa ako prvý český panovník zúčastnil v bazilike sv. Petra cisárskej korunovácie. Vzápätí po jeho boku sa zúčastnil bitky pri Neapole. Táto bitka sa mu stala osudnou. Počas obliehania mesta vypukol v cisárskom vojsku mor, ktorému padlo za obeť mnoho bojovníkov, medzi nimi i samotný Konrád. Bol pochovaný v benediktínskom kláštore Monte Cassino. Neskôr boli jeho ostatky prenesené do Čiech.
Hodnotenie Konrádovej vlády.
Konrád II. Oto patril akiste k najvýznamnejším predstaviteľom přemyslovského rodu. Jeho zásluhou došlo k zjednoteniu a upevneniu jednoty českého štátu v dobe európskeho rozmachu štaufovskej dynastie.
Rodinné pomery.
Konrád II. Oto sa pred r. 1176 sa oženil s Helichou (* 1160?, † 13. august 1198), dcérou grófa Otta Wittelsbašského. Ich manželstvo ostalo bezdetné.

</doc>
<doc id="207549" url="https://sk.wikipedia.org/wiki?curid=207549" title="Quintus Fabius Pictor">
Quintus Fabius Pictor

Quintus Fabius Pictor (*254 pred Kr. – ?) bol jedným z prvých rímskych historikov.
Je považovaný za prvého predstaviteľa analistickej historiografickej školy. Cognomen Pictor dostal po svojom dedovi Gaiovi Fabiovi Pictorovi, ktorý bol maliar (po latinsky "pictor"). Bol senátorom, zastával rôzne úrady, v rokoch 225 a 222 pred Kr. bojoval proti keltským Insubrom a neskôr v Púnskych vojnách. Počas Druhej púnskej vojny, po porážke pri Kannách (216 pred Kr.), bol vyslaný senátom do Délf žiadať veštiareň o radu.
Quintus Fabius Pictor podľa všetkého zaviedlo v Ríme zvyk písať tradičné záznamy o štátnych udalostiach ("Annales") grécky. Dôvodom mohla byť snaha osloviť aj iné ako latinské obecenstvo a ponúknuť mu rímske dejiny, predovšetkým rímsky pohľad na vojnu s Kartágom. Zo záznamov vlastnej rodiny a iných popredných rodov Ríma zostavil najstaršie rímske historiografické dielo, v ktorom sa zaoberá dejinami Ríma od jeho založenia po Druhú púnsku vojnu. Jeho pohľad na udalosti nie je vyvážený. Z rozpútania vojny obviňuje Kartágincov, čo mu vytýkajú už antickí kritici. Naopak, preceňuje význam rímskej aristokracie v dejinách, obzvlášť vlastného rodu (gens) Fabiovcov. Fabius Pictor datuje podľa Dionysia z Halikarnasu založenie Ríma do roku 747 pred Kr.
Fabia Pictora použili ako zdroj Polybius, Livius a Dionysios z Halikarnasu. Jeho dielo bolo preložené aj do latinčiny už v klasickej dobe.

</doc>
<doc id="207550" url="https://sk.wikipedia.org/wiki?curid=207550" title="Vario LF2">
Vario LF2

Vario LF2 je typ českej, čiastočne nízkopodlažnej, dvojčlánkovej električky. Vyvinutá bola firmami "Pragoimex, a. s.", "Krnovské opravny a strojírny, a. s." (KOS) a "VKV Praha, s. r. o.", ktoré vozidlá tohoto typu vyrábajú v spolupráci s Dopravným podnikom Ostrava.
Konštrukcia.
Konstrukčne vychádza LF2 z predchádzajúcich modelov LF a LF3. Ide o jednosmernú šesťnápravovú električku, ktorá kapacitne konkuruje vozňom Škoda 03T a nahradzuje tak zastarané električky typu Tatra K2. Vario LF2 sa skladá z dvoch častí, ktoré sú navzájom spojené kĺbom, ktorý je krytý prechodovým mechom. Na pravej bočnici sa nachádza štvorica dvojkrídlových výsuvných dverí pre cestujúcich. Krajné dvere vedú do vysokopodlažnej časti vozidla. Nízkopodlažná časť o výške nad temenom koľaje, sa nachádza v priestore za oboma strednými dverami a tvorí tak 43% celkovej plochy električky. V kĺbe (nad stredným podvozkom) je podlaha vo výške nad koľajou, teda rovnako vysoko, ako v krajných častiach vozňa.
Vario LF2 je vybavené asynchronnou elektrickou výzbrojou TV Europulse (je umiestnená na streche) od firmy "Cegelec", odpruženými otočnými podvozkami Komfort a polpantografom. Design vozňa vytvoril Ing. arch. František Pelikán.

</doc>
<doc id="207551" url="https://sk.wikipedia.org/wiki?curid=207551" title="Ballade pour Adeline">
Ballade pour Adeline

Ballade pour Adeline je skladba z roku 1976, skomponoval ju Paul de Senneville a úspešne ju nahral Richard Clayderman. Paul de Senneville skomponoval túto skladbu na oslavu narodenia svojej dcéry "Adeline".

</doc>
<doc id="207555" url="https://sk.wikipedia.org/wiki?curid=207555" title="Prieliv svätého Juraja">
Prieliv svätého Juraja

Prieliv svätého Juraja (slovenský normovaný názov; angl. "St George's Channel", waleš. "Sianel San Siôr", ír. "Muir Bhreatan") je prieliv v Atlantickom oceáne. Spája Keltské more s Írskym morom. Oddeľuje Írsko na západe a Wales na východe. Najužší je na spojnici mysov St. David's Head vo Walese a Carnsore Point v Írsku.
Na pobreží prielivu leží niekoľko významných prístavov; na írskej strane Rosslare Harbour, Wexford, na waleskej strane Milford Haven, Pembroke a Fishguard.

</doc>
<doc id="207556" url="https://sk.wikipedia.org/wiki?curid=207556" title="Lucius Cincius Alimentus">
Lucius Cincius Alimentus

Lucius Cincius Alimentus bol rímsky senátor a historik. Patril k tzv. analistickej historiografickej škole.
Pochádzal z plebejského rodu a v roku 210 pred Kr. zastával úrad prétora. V Druhej púnskej vojnevelil dvom légiam na Sicílii a údajne padol do zajatia, v ktorom sa osobne stretol s Hannibalom. Podobne ako jeho predchodca Quintus Fabius Pictor, spísal aj Cincius Alimentus grécky analistickú dielo, v ktorom sa zaoberá dejinami Ríma od jeho založenia po Druhú púnsku vojnu. Polybios aj Dionysios z Halikarnasu ho hodnotia ako nestranného historika. Až na niekoľko fragmentov sa Alimentova história nezachovala a vieme o nej len od Dionysia z Halikarnasu, ktorý z nej čerpal.
Podľa Dionysia z Halikarnasu Cincius Alimentus kladie založenie Ríma do roku 729 pred Kr.

</doc>
<doc id="207557" url="https://sk.wikipedia.org/wiki?curid=207557" title="Habsbursko-Lotringovci">
Habsbursko-Lotringovci



</doc>
<doc id="207558" url="https://sk.wikipedia.org/wiki?curid=207558" title="Dolphin">
Dolphin

Dolphin môže byť:

</doc>
<doc id="207559" url="https://sk.wikipedia.org/wiki?curid=207559" title="Paul de Senneville">
Paul de Senneville

Paul de Senneville, celým menom Paul Marie André de Senneville (* 30. júl 1933, Paríž, Francúzsko† 23. jún 2023) bol francúzsky novinár, hudobný skladateľ, producent a podnikateľ.
Kariéru začal ako novinár vo francúzskych denníkoch "France Soir" a "Paris-Presse". Neskôr sa stal televíznym producentom. V roku 1976 založil s Olivierom Toussaintom nahrávaciu spoločnosť "Delphine Productions" nazvanú po jeho prvej dcére "Delphine".
Spolupracoval s najlepšími francúzskymi umelcami, ako sú Mireille Mathieu, Michel Polnareff, Dalida, Claude François
Okrem skladania a komponovania hudobných diel skladá aj hudbu k filmom. Najznámejšia skladba, ktorú zložil sa volá Ballade pour Adeline. Zložil ju v roku 1976 pri príležitosti narodenia jeho dcéry "Adeline". Túto skladbu veľmi úspešne interpretuje klavirista Richard Clayderman. V jeho interpretácii tejto skladby sa predalo niekoľko miliónov albumov po celom svete.

</doc>
<doc id="207560" url="https://sk.wikipedia.org/wiki?curid=207560" title="Richard Clayderman">
Richard Clayderman

Richard Clayderman, vlastným menom Philippe Robert Louis Pagès (* 28. december 1953, Paríž, Francúzsko) je francúzsky klavírista.
Preslávil sa po celom svete hlavne skladbou Ballade pour Adeline ktorú v roku 1976 pre svoju novorodenú dcéru Adeline zložil hudobný skladateľ Paul de Senneville. V interpretácii skladby v podaní Richarda Claydermana sa predalo niekoľko miliónov albumov po celom svete.

</doc>
<doc id="207564" url="https://sk.wikipedia.org/wiki?curid=207564" title="Westerheim">
Westerheim

Westerheim môžu byť miesta v Nemecku:

</doc>
<doc id="207566" url="https://sk.wikipedia.org/wiki?curid=207566" title="Westerheim (Bádensko-Württembersko)">
Westerheim (Bádensko-Württembersko)

Westerheim je obec v krajinskom okrese Alb-Donau v spolkovej krajine Bádensko-Württembersko v Nemecku. Obec má 2 882 obyvateľov a rozlohu . 
Geografia a poloha.
Obec Westerheim leží v pohorí Švábska Jura asi 30 kilometrov severozápadne od mesta Ulm.
Obec susedí na severe s mestom Wiesensteig a na východe s obcou Hohenstadt, obidva sú v okrese Göppingen, na juhu s mestom Laichingen ako aj na západe s obcou Römerstein v okrese Reutlingen.
Stavby.
V obci Westerheim sa nachádza ako evanjelický tak aj rímskokatolícky kostol.

</doc>
<doc id="207568" url="https://sk.wikipedia.org/wiki?curid=207568" title="Subwoofer">
Subwoofer

Subwoofer je doplnkový reproduktor reproduktorovej sústavy, určený na vysielanie zvuku "basovej frekvencie" - obvykle 20 Hz - 250 Hz. Subwoofer sa používa ako samostatný, jediný reproduktor slúžiaci zároveň pre viacero audio kanálov.
Pri zvukových signáloch pod 100 Hz nie je ľudský sluch schopný rozpoznať smer odkiaľ sa zvuk šíri. Preto v reproduktorovej sústave nie je potrebných viacero basových reproduktorov, nakoľko ich počet už výraznejšie nemení kvalitu audioreťazca. Viacero basových reproduktorov je potom kvôli úspore miesta a ceny jedného reproduktoru nahradených jediným - subwooferom. Pre stereofónny posluch sa používajú relatívne malé reproduktory zámerne vyrobené tak, aby vysielali signál s frekvenciou nad 100Hz. Signály nižších frekvencií sa z oboch kanálov zlúčia a privedú do subwooferu. Subwoofer má spravidla veľký objem, rádovo až desiatky litrov a je osadený jedným, alebo viacerými reproduktormi.

</doc>
<doc id="207572" url="https://sk.wikipedia.org/wiki?curid=207572" title="Sériový port">
Sériový port

Seriový port alebo štandard RS-232 alebo sériová linka je komunikačné rozhranie osobných počítačov a inej elektroniky. Sériový port je určený na vzájomnú sériovú komunikáciu dvoch zariadení, čiže dáta sa prenášajú po jednotlivých bitoch postupne za sebou (v sérii) po jednom vodiči. Podobne sériovo komunikujú aj USB a Ethernet.
Sériový port patrí medzi tzv. legacy porty (zastarané) a je nahrádzaný rýchlejším USB.
Sériové porty môžeme nájsť v automatických priemyselných systémoch, prístrojoch na vedeckú analýzu, pokladničných systémoch a v niektorých priemyselných a spotrebiteľských produktoch. Sieťové prvky (ako routery a switche) alebo satelitné prijímače mávali sériový port na konfiguráciu zariadenia. Sériový port sa používal v oblastiach ako jednoduché a lacné riešenie umožňujúce vzájomnú spoluprácu medzi dvoma zariadeniami, pred nahradením už spomenutým USB.
Hardvér.
Štandard RS-232 definuje napätia a prenosové rýchlosti medzi zariadeniami ktoré ho používajú. Podľa štandardu RS-232 sú definované vzájomne sériovo komunikujúce zariadenia Data Terminal Equipment (DTE) a Data Communications Equipment (DCE), v našom prípade skratka DTE reprezentuje počítač a skratka DCE zariadenie, ktoré je s ním prepojené prostredníctvom sériovej linky. Štandard RS-232 stanovuje že DTE zariadenia používajú 25-pinový konektor (zástrčku) a DCE zariadenia 25-pinový konektor (zásuvku). 25-pinové konektory boli postupne nahradené kompaktnejšími 9-pinovými. Konektory na strane DTE majú vždy kolíky (samec, male). 
15-pinové konektory sú na gameport zariadeniach, ktoré nie sú sériovým portom. 
Prenos údajov.
Sériový prenos je jeden z najrozšírenejších spôsobov prenosu. Jednotlivé prvky sú v časovej postupnosti vysielané po jednej prenosovej linke. Pri príjme dát je potrebné aby prijímač bol synchronizovaný s vysielačom. Prijímač teda musí poznať začiatok a koniec kedy dochádza k zmene signálového stavu – začiatky a konce blokov dát. Na základe týchto údajov prijímač stanoví rozhodujúci okamih pre vyhodnotenie signálového stavu jednotlivého prvku.
Sériový port je plne duplexné (full duplex) zariadenie, čo znamená súčasný príjem i vysielanie dát. Port používa dve nezávislé linky, jednu pre vysielanie a jednu pre príjem dát. Zjednodušené porty podporujú iba jednosmernú komunikáciu (half duplex) a teda využívajú len vysielaciu linku a signálovú zem. Prenos dát sa uskutočňuje po linkách TxD a RxD. Ostatné linky plnia pomocné funkcie pre štruktúrovanie a riadenie toku údajov. Signály je možné programovo nastavovať a čítať ich stav. Riadenie toku dát (handshaking) predstavuje potvrdenie príjmu dát resp. pripravenosť na prenos. Riadenie toku môže byť hardvérové, alebo softvérové. Hardvérový handshaking je prenos od vysielača k prijímaču. Vysielač oznamuje, že má pripravené dáta k prenosu, alebo od prijímača k vysielaču, že prijímač je pripravený dáta prijať. Softvérový handshaking je realizovaný prenosom znakov XON a XOF podľa ASCII tabuľky. Softvérový handshaking spomaľuje prenos dát. Pri sériovom prenose je dátový bajt prenesený postupne po bitoch (jeden bit súčasne).
Vysielacia a prijímacia strana sa musia na začiatku komunikácie dohodnúť na počte dátových bitov, na paritnom bite a na rýchlosti. Jednotka rýchlosti je Baud, čo je číslo reprezentujúce počet zmien stavu vodiča (linky) za sekundu. Táto hodnota nemusí byť vždy nevyhnutne taká istá ako počet prenesených bitov za sekundu (BPS – Bits per second), ale pri štandardnom prepojení dvoch zariadení sériovou linkou sú obvykle údaje totožné. Hodnoty bit/s a počtu zmeny stavov linky sa môžu líšiť pri spojeniach prostredníctvom telefónnej linky. Dáta je možné prenášať synchrónne a asynchrónne.
Štart bit. Keďže RS232 je definováné ako asynchrónny typ sériovej komunikácie, tak odoslanie môže byť zahájené v ktoromkoľvek okamihu. To spôsobuje problém na prijímacej strane, ktorá musí zistiť, ktorý bit má ako prvý prijať. K tomu účelu slúži tzv. štart bit, ktorý predchádza každému prenášanému slovu (bajtu) a jeho úroveň je definovaná ako log '0'.
Dátové bity. Za štart bitom nasledujú po sebe idúce dátové bity. Najmenej významný bit (LSB) je vysielaný ako prvý. Najviac významný bit (MSB) je vyslaný ako posledný.
Paritný bit. Pri prenose môže nastať situácia, kedy sa náhodne môže zmeniť hodnota prenášaného bitu (prerušenie, zarušenie linky a pod.). Preto je možné vložiť za dáta jeden bit navyše slúžiaci ako detektor chyby. Jeho hodnota sa vypočíta z prenášaných dát. Prijímacia strana potom vykoná rovnaký výpočet, a porovnaním vyhodnotí, či prenos bol správny. Pri sériových prenosoch sa používa tzv. paritný bit. Pre výpočet paritného bitu používame dva algoritmy: "Párna parita". U nej je súčet všetkých jedničiek z dátových bitov a paritného bitu párne číslo. Súčet sa vykoná funkciou xor a paritný bit sa doplní tak, aby jeho výsledok bol 0. "Nepárna parita". Súčet všetkých jednotiek z dátových bitov a paritného bitu je nepárne číslo. Súčet sa vykoná funkciou xor a paritný bit sa doplní tak, aby jeho výsledok bol 1.
Stop bit(y). Stop bit býva jeden, alebo dvoj bitový. V skutočnosti sa nejedná o bit, ale o minimálnu časovú periódu, po ktorú musí byť linka po odoslaní každého bajtu v stave log 1.
Napätie.
Elektrické charakteristiky výstupov a vstupov sú dané normou RS-232, ktorá využíva invertovanú logiku na rozdiel od moderných číslicových protokolov. V stave logickej nuly majú napätie 3 až 25 V, v stave logickej jednotky -3 až -25 V vzhľadom na signálovú zem. Rozsah -3 až 3 V je považovaný za zakázanú oblasť (žiaden logický stav).
Sériový port v počítači.
Niektoré počítače, ako IBM PC, používali integrovaný obvod nazývaný UART, ktorý mení na (a z) asynchrónny sériový formát a automaticky hľadá časovanie a ohraničenie dát. Veľmi lacné systémy napr. prvé domáce počítače by namiesto použitia CPU na posielanie dát cez výstupný pin použili takzvanú bit-banging techniku.
Prevažná väčšina osobných počítačových matičných dosiek stále obsahuje prinajmenšom jeden sériový port. Systémy s malými rozmermi a notebooky často neobsahujú sériový port pre úsporu miesta. RS-232 bol štandard pokiaľ obvody potrebovali kontrolu, sériový port sa stal veľmi lacným a často existoval ako jediný čip, niekedy tiež v prepojení s paralelným portom.

</doc>
<doc id="207591" url="https://sk.wikipedia.org/wiki?curid=207591" title="Paradoxný spánok">
Paradoxný spánok

Paradoxný spánok (iné názvy: REM, spánok REM, REM-spánok, rýchle očné pohyby, aktívny spánok, desynchronizovaný spánok, rombencefalický spánok, REM je angl. skratka spojenia "rapid eye movement") označuje fázu najhlbšieho spánku, pri ktorom dochádza k sneniu. K sneniu avšak môže dochádzať aj v NREM fázach spánku, avšak sny sú opisované ako fádne a nejasné. Sny konajúce sa v REM fáze spánku sú živé a bizarné.
Ak sa dívame na časový profil prirodzeného spánku z hľadiska trvania a striedania fázy NREM-spánku a REM spánku, na zvislej osi je mozgová aktivita v Hz, na horizontálnej osi vyobrazený čas trvania spánku. Jeden cyklus REM a NREM spánku trvá 90 minút, avšak aktivita REM spánku je tesne pod úrovňou bdenia, čím sa môžeme domnievať, že REM spánok je spánok plytký. Nie je to tak. Je to ten najhlbší spánok, avšak aktivita mozgu práve v tejto fáze stúpa na hodnoty pripomínajúce bdenie, zobrazujú sa naň vlny podobné beta-vlnám, ktoré sú charakteristické pre zobudeného človeka. 
REM spánok tvorí 15-20% z celkového trvania spánku, aktivita mozgu je v ňom o 30-40% vyššia ako vo fáze bdenia. Sú preň charakteristické alfa, theta a pílovité vlny s vysokými frekvenciami pripomínajúcimi bdelú aktivitu mozgu. Avšak mozog je v tejto fáze "odpojený" od tela ako ochranný mechanizmus pred realizáciou snových pohybov. Dochádza teda k úplnému vymiznutiu svalového tonusu okrem okohybných a autonómnych (aj dýchacích) svalov.
Srdcová aktivita a frekvencia dýchania sú zvýšené, dýchanie je rýchle a plytké. Dochádza k transformácii primárnej pamäti na pamäť sekundárnu - slabé spomienkové asociácie sa menia na silné spomienky. Dochádza tu k výraznej prestavbe a regenerácii CNS. 
Nástup paradoxného spánku riadi štruktúra locus caeruleus v dorzálnej časti hornej polovici mosta.
Paradoxný spánok sa vyskytuje len u stavovcov. Najvýraznejšie je zastúpený u cicavcov - viac u mäsožravcov než u bylinožravcov. Z hľadiska ontogenézy sa pozoruje opačná súvislosť - paradoxný spánok trvá 2-krát dlhšie u novorodencov a mláďat než u dospelých jedincov.
Následky deprivácie REM spánku sú úzkosť, neistota a agresivita. Alkohol ako sedatívum vyvoláva nedosiahnutie REM fázy spánku, z dlhodobého hľadiska sa vytráca aj hlboká fáza NREM spánku (fáza III a IV).
Zdroje.
JAVORKA, Kamil. "Lekárska fyziológia. Učebnica pre lekárske fakulty". Martin: Osveta, 2014. ISBN 978-80-8063-407-0.

</doc>
<doc id="207593" url="https://sk.wikipedia.org/wiki?curid=207593" title="Gamepad">
Gamepad

Gamepad je vstupné zariadenie na ovládanie počítača alebo hernej konzoly, používané predovšetkým na hranie počítačových hier a videohier.
Spôsoby pripojenia.
Predtým sa používalo pripájanie týchto zariadení cez Gameport, IEEE 1284 alebo COM port. Pri konzolách potom hojne DB-9. Dnes sa pre pripojenie už používajú štandardné zbernice USB alebo bezdrôtové Bluetooth. Veľkú výnimku tvoria herné konzoly, kde každý výrobca používa vlastný typ koncovky.
Joypad vs. Gamepad.
Oba názvy sú hojne používané a spravidla pre rovnaké zariadenie. Konkrétny rozdiel je v ovládaní smerov.
Na gamepade sú tlačidlá, prípadne ďalšie ovládacie prvky. Na ovládanie smeru sa používa tzv. analógové tlačidlo, ktoré je možné stlačiť do štyroch, skôr ôsmich smerov. Na starších verziách bolo analógové tlačidlo nahradené štyrmi samostatnými tlačidlami.
Joypad je kombinácia joysticku a gamepadu. Od gamepadu zachováva ergonómiu a tvar, ale pre ovládanie smerov je vybavený malým joystickom. Spravidla býva aj väčšia, pretože páčka (Joystick) sa musí držať celou dlaňou alebo viacerými prstami, nie iba stláčať palcom. Táto kombinácia bola prevzatá z hracích automatov. Typický joypad sa už dnes nevyrába, ale myšlienku páčky pre ovládanie smerov dodnes zachováva napríklad Sony Playstation alebo Xbox.

</doc>
<doc id="207595" url="https://sk.wikipedia.org/wiki?curid=207595" title="Casina (dráma)">
Casina (dráma)

Casina je jedna z hier latinského dramatika Tita Maccia Plauta. Zápletkou hry je konflikt otca a syna o tú istú ženu a vtipné odhalenie pokusu o neveru manželkou.
Dej.
Dej komédie sa odohráva v Aténach. Casina je krásne dievča, ktoré našli ako malé bábätko pred svojimi dverami Lysidamus a jeho žena Cleostrata a vychovali ako slúžku. Lysidamov syn Euthynicus sa do Casiny zamiluje a chce si ju vziať za ženu, ale Lysidamus chce získať krásku pre seba. Vymyslí si lož, ktorou chce dostať Euthynica z domu a vydať Casinu za svojho sluhu Olympia. Verí, že takto oklame aj svoju ženu aj svojho syna a bude si môcť z Casiny urobiť svoju milenku. Cleostrata sa návrhu na sobáš postaví a praje si, aby sa Casina vydala za jej sluhu Chalina.
Lysidamus a Cleostrata sa rozhodnú žrebovať o to, koho si Casina vezme a Lysidamus vyhrá. Cleostrata a jej sluhovia vymýšľajú jeden plán za druhým, aby oddialili sobáš. Nakoniec sa Cleostrata dozvie o manželovom zámere vyspať sa s Casinou. Prestrojí Chalina za Casinu a keď sa s ním Lysidamus stretne v tme spálne susedného domu, kde má k afére dôjsť, je odhalený a ponížený. Cleostrata ho milostivo príjme nazad k sebe. V epilógu sa publikum dozvie, že po návrate domov sa Euthynicus s Casinou skutočne ožení a že Casina bola slobodné aténske dievča, nie otrokyňa, takže v jej zväzku jej nič nebráni.

</doc>
<doc id="207596" url="https://sk.wikipedia.org/wiki?curid=207596" title="Nils Ericson">
Nils Ericson

Nils Ericson (skôr "Ericsson"; 31. január 1802 Långbanhyttan, Švédsko – 8. september 1870 Štokholm) bol švédsky inžinier, staviteľ a vojak. Bol starším bratom vynálezcu Johna Ericssona.
Životopis.
Nils bol rovnako ako jeho brat vo švédskej armáde. V roku 1823 bol podporučíkom v inžinierskom zbore, v roku 1828 bol povýšený do hodnosti poručíka. V roku 1830 sa stal kapitánom, 1832 majorom a v roku 1850 plukovníkom mechanizovaného práporu švédskeho námorníctva.
Od roku 1855 pôsobil Nils ako vedúci štátnych železničných stavieb. Jeho inžinierske diela sú známe hlavne stavbou "Trollhättenského kanálu" v rokoch 1837 – 1844, veľkého kanálu medzi riekou Saimen vo Fínsku a Fínskym zálivom (1849 – 1856) a v poslednej rade vďaka zbudovaniu švédskych železníc, ktoré sú jeho najznámejším dielom. Potom, čo v roku 1862 odstúpil z vedenia švédskych železníc, mu bola poslancami schválená doživotná renta vo výške 15 000 riksdolarov ročne. V roku 1854 bol povýšený do šľachtického stavu a v roku 1860 dostal titul "Slobodný pán".

</doc>
<doc id="207597" url="https://sk.wikipedia.org/wiki?curid=207597" title="Menaechmi">
Menaechmi

Menaechmi je jedna z hier latinského dramatika Tita Maccia Plauta. Jej zápletka sa zakladá na zámene dvojčiat s rovnakým menom. Vystupuje v nej tiež rada plautovských postáv: príživník, kurtizána, chytrý otrok a žena rozkazujúca manželovi.
Dej.
Moschus mal dvoch synov, Menaechma a Sosicla. Jedného dňa vezme malého Menaechma so sebou na obchodnú cestu, od syna sa odlúči a toho adoptuje obchodník žijúci v Epidamne. Jeho pravý otec umrie od žiaľu a jeho brat-dvojča dostane na pamiatku meno Menaechmus podľa strateného súrodenca.
Menaechmus-Sosicles náhodou pri hľadaní brata príde do Epidamna, kde dôjde vďaka zámene dvoch súrodencov k rade vtipných omylov.
Ohlas.
Plautova komédia sa stala podkladom pre "Komédiu omylov" (The Comedy of Errors) Williama Shakespeara a pre muzikál "The Boys of Syracuse" dvojice Rodgers a Hart. Podobne Plautus ovplyvnil talianskeho dramatika Carla Goldoniho a jeho hru "I due gemelli veneziani" (Benátske dvojčatá).

</doc>
<doc id="207598" url="https://sk.wikipedia.org/wiki?curid=207598" title="Buchenwald">
Buchenwald



</doc>
<doc id="207599" url="https://sk.wikipedia.org/wiki?curid=207599" title="Ravensbrück">
Ravensbrück



</doc>
<doc id="207600" url="https://sk.wikipedia.org/wiki?curid=207600" title="Fatransko-tatranská oblasť">
Fatransko-tatranská oblasť



</doc>
<doc id="207601" url="https://sk.wikipedia.org/wiki?curid=207601" title="Kostol svätého Martina (Trstená)">
Kostol svätého Martina (Trstená)

Kostol svätého Martina je rímskokatolícky kostol v Trstenej.
Je postavený na gotických základoch pravdepodobne zo 14. a 15. storočia. Kostol bol niekoľkokrát prestavaný. Prvá prestavba bola uskutočnená v rokoch 1710 až 1747. V okolí kostola boli do hradieb vbudované kamenné spovednice na spôsob výklenkov a polygonálna kaplnka Svätého kríža. Prestavba bola ukončená vytvorením barokovej cibuľovitej veže. Počas druhej svetovej vojny bol kostol značne poškodený. Rekonštrukcia chrámu bola uskutočnená v rokoch 1946 až 1948.
V kostole sa nachádza niekoľko významných historických pamiatok. Medzi najvýznamnejšie patria: barokový parlamentár (polovica 18. storočia), patronátne lavice (polovica 18. storočia), voľné plastiky (18. storočie), polo rustikálna socha Panny Márie (polovica 18. storočia), ľudový betlehem s veľkými figúrkami (začiatok 19. storočia).

</doc>
<doc id="207602" url="https://sk.wikipedia.org/wiki?curid=207602" title="Kresťanské spoločenstvá Slovenska">
Kresťanské spoločenstvá Slovenska



</doc>
<doc id="207603" url="https://sk.wikipedia.org/wiki?curid=207603" title="Heinrich Harrer">
Heinrich Harrer

Heinrich Harrer (* 6. júl 1912, Hüttenberg, Rakúsko – † 7. január 2006, Friesach) bol rakúsky horolezec, cestovateľ, geograf, fotograf a spisovateľ.
Životopis.
Predvojnové obdobie.
Narodil sa v korutánskom Hüttenbergu v rodine poštového úradníka. V rokoch 1933 – 1938 študoval geografiu a šport na Univerzite Karla Franzensa v Grazi. Od mladosti sa venoval lyžovaniu a horolezectvu. Medzi jeho predvojnovými výkonmi vyniká najmä prvovýstup Severnej steny švajčiarskeho Eigeru, ktorý spoločne so skupinou rakúsko-nemeckých horolezcov uskutočnil v roku 1938.
Od roku 1933 bol členom nacistických oddielov SA a postupne získal hodnosť Oberscharführer. V roku 1938 po anšluse Rakúska vstúpil do NSDAP a oddielov SS. Toto neskôr sám označil za hlúpu chybu a ideologický omyl.
India a Tibet (1939 – 1951).
V lete roku 1939 odišiel s nemeckou horolezeckou expedíciou do Himalájí, cieľom bolo zdolanie pakistanskej osemtisícovky Nanga Parbat. Krátko po začatí druhej svetovej vojny v roku 1939 padol do zajatia britskej koloniálnej správy a spoločne s ďalšími asi tisíc zajatcami ho internovali v indickom Dehradune. Z internačného tábora sa mu podarilo ujsť, a pretože potreboval rýchlo zmiznúť z indického územia, uchýlil sa do Tibetu, kde prečkal zvyšok vojny a niekoľko povojnových rokov.
Vlastné skúsenosti z ciest do Tibetu zhrnul okrem iného v knihách Sedem rokov v Tibete a "Návrat do Tibetu". Spriatelil sa okrem iných so švédskym cestovateľom Svenom Hedinom a súčasným dalajlámom Tändzinom Gjamccho, ktorého učil angličtinu.
V roku 1962 na Novej Guinei vykonal prvý výstup na Carstenz Pyramid, najvyššiu horu Austrálie a Oceánie.

</doc>
<doc id="207604" url="https://sk.wikipedia.org/wiki?curid=207604" title="Individualizmus">
Individualizmus

Individualizmus môže byť:

</doc>
<doc id="207605" url="https://sk.wikipedia.org/wiki?curid=207605" title="Individualizmus (umenie)">
Individualizmus (umenie)

Individualizmus je individualita, resp. zdôrazňovanie individuality umelca pri tvorbe. Tvorí základné predpoklady tvorby a črtu umenia, ktorá sa prejavuje v úsilí tvorcu vytvoriť originálne umelecké dielo.

</doc>
<doc id="207606" url="https://sk.wikipedia.org/wiki?curid=207606" title="Individualizmus (politika)">
Individualizmus (politika)

Individualizmus je pojem viacerých politických doktrín s rôznym významom, ale vždy ide o opak kolektivizmu. 
Pôvodne, po Francúzskej revolúcii, to bolo synonymum pre anarchiu, neskôr sa chápal už len ako protipól socialistického kolektivizmu, teda synonymum osobnej slobody, ľudskej nezávislosti, štátneho nezasahovania, slobodného podnikania a podobne. 
Individualisti odporujú najviac vonkajším zásahom do individuálnej voľby buď spoločnosťou, štátom alebo hociktorou inou skupinou, prípadne inštitúciou. Individualizmus je preto opačný nielen voči kolektivizmu, ale keby aj voči holizmu, fašizmu, komunalizmu, etatizmu, totalitarizmu a communitárstvu, ktoré prízvukujú, že komunitné, skupinové, spoločenské, rasové alebo národné ciele by mali byť nadradené nad individuálne ciele.

</doc>
<doc id="207607" url="https://sk.wikipedia.org/wiki?curid=207607" title="Individualizmus (etika)">
Individualizmus (etika)

Individualizmus je postoj k svetu určovaný vyhranenými osobnými názormi, predstavami a
cieľmi. 
Výraz "individualizmus" má hanlivý význam potiaľ, pokiaľ vyrastá zo sebectva, bezohľadnosti a sebalásky. Individualizmus je pozitívnou životnou orientáciou, pokiaľ je sebaobrannou reakciou na zaslepenosť, predsudky a pokrytecké konvencie kolektívu alebo tlak spoločenských inštitúcií a politickej moci, deformujúcich rozvoj a prejavy ľudskej osobnosti.

</doc>
<doc id="207609" url="https://sk.wikipedia.org/wiki?curid=207609" title="Kostol sv. Martina">
Kostol sv. Martina



</doc>
<doc id="207612" url="https://sk.wikipedia.org/wiki?curid=207612" title="Výstup">
Výstup

Výstup môže byť:

</doc>
<doc id="207614" url="https://sk.wikipedia.org/wiki?curid=207614" title="China Open">
China Open

China Open môže byť:

</doc>
<doc id="207615" url="https://sk.wikipedia.org/wiki?curid=207615" title="Václav II. (české knieža)">
Václav II. (české knieža)

Václav II. (* 1137, † po 1192) bol moravské údelné a české knieža (v r. 11911192). 
Najmladší syn Soběslava I. a Adléty Uhorskej strávil značnú časť života vo vyhnanstve. Až keď sa jeho brat Soběslav II. stal českým kniežaťom, dostal ako údel brnianske a neskôr i olomoucké kniežatstvo. 
Po vypudení Soběslava v roku 1178 utiekol do Uhorska. Vrátil sa až o šesť rokov a pokúsil sa získať kniežací stolec proti synovi Vladislava II. Bedřichovi. V jeho snažení ho podporovala i česká šľachta nespokojná s Bedřichovou vládou. Nepodarilo sa mu dobyť Pražský hrad a Bedřich ho s pomocou nemeckých kniežat porazil a prinútil k poslušnosti. Na jeseň roku 1191 po Bedřichovej smrti sa dočkal kniežacieho titulu, z ktorého sa však netešil dlho. Cisár Henrich VI. ho už v nasledujúcom roku z kniežacieho stolca zosadil a kniežatstvo udelil bratancovmu synovi Přemyslovi Otakarovi I. 
Václav skončil vo väzení v Meissensku. Odvtedy o ňom nie sú záznamy. Rovnako nie sú k dispozícii údaje o jeho prípadnej manželke či deťoch.

</doc>
<doc id="207616" url="https://sk.wikipedia.org/wiki?curid=207616" title="Soběslav I.">
Soběslav I.

Soběslav I. (* okolo 1090, † 14. február 1140, Hostinné) bolo české knieža (od r. 1125) z rodu Přemyslovcov.
Dňa 16.4.1125 zasadol na kniežací stolec posledný potomok prvého českého kráľa Vratislava II. a jeho tretej manželky Svatavy (* 1041/44 alebo 1046/48, † 1. september 1126).
Moravský údelník.
Do povedomia sa prvý raz dostal v r. 1107, keď odišiel spolu so zvrhnutým bratom Bořivojom II. do exilu do Poľska. Po návrate dostal v roku 1110 údel v Žatci. V roku 1115 od brata a kniežaťa Vladislava I. dostal okolie mesta Hradec Králové, neskoršie miesto toho okolie Znojma a Brna. V roku 1123 však ako dôsledok jeho sporov s kniežaťom bol údelov zbavený, utiekol do Nemecka a potom do Poľska. Správa o Vladislavovom ochorení ho priviedla späť do Čiech a obaja bratia sa zmierili.
Bitka pri Chlumci.
Po Vladislavovej smrti sa Soběslav ujal vlády. Tento čin vyvolal odpor u vnuka jeho strýka Ota II., ktorý na uplatnenie svojho nároku ako najstaršieho Přemyslovca na kniežací stolec hľadal pomoc u rímskeho kráľa Lothara III. Soběslav sa však jeho príkazu na uvoľnenie trónu v Otov prospech nepodriadil, a preto Lothar v roku 1126 vtrhol do Čiech. Dňa 18. februára sa pri Chlumci strhla známa bitka, v ktorej rímsky kráľ utrpel porážku. Medzi mnohými urodzenými bojovníkmi tu padol i sám Oto II. Soběslav rímskeho kráľa zajal, no vzápätí ho prezieravo prepustil na slobodu. Uvedomoval si, že je to jeho prvá vojnová výprava, ktorá miesto lesku víťazstva skončila hanebnou porážkou. Lothar sa v nasledujúcich rokoch nemiešal do českých pomerov.
Rozvoj krajiny.
Soběslav viedol v rokoch 11311135 vojnu s Poľskom, ktorá vznikla kvôli sporom o uhorskú korunu a bola sprevádzaná značným pustošením. V domácej politike si viedol úspešne, staral sa o zachovanie pokoja a rozvoja krajiny, opevňoval pohraničné hrady, osobitnú pozornosť venoval vyšehradskej kapitule. Posledný pokus o Soběslavovo zvrhnutie sa udial v roku 1130. Bol do neho zapletený Břetislav, syn Břetislava II. Soběslav sa však o komplote dozvedel a aktérov sprisahania dal potrestať (Břetislava dal oslepiť).
Posledné roky jeho života sprevádzala snaha o zabezpečenie trónu pre svojho syna Vladislava. V roku 1138 o tom viedol rokovania i s novým rímskym panovníkom Konrádom III. V júni toho roku zvolal do Sadskej zasadnutie šľachty na ktorej prítomní šľachtici prisahali vernosť budúcemu kniežaťu.
Soběslav zomrel v Hostinnom, keď dozeral na opevňovanie východnej hranice. Bol pochovaný vo vyšehradskom kostole vedľa svojich rodičov a súrodencov. Jeho syn sa však kniežaťom nestal. Na kniežací stolec zasadol Vladislav II., syn Vladislava I.
Rodinné pomery.
Soběslav I. bol ženatý s Adlétou (* 1105/1107, † 15. september 1140), dcérou Álmoša Uhorského. Z manželstva sa narodilo päť detí:

</doc>
<doc id="207617" url="https://sk.wikipedia.org/wiki?curid=207617" title="STS-124">
STS-124

STS-124 bola montážna misia raketoplánu Discovery k Medzinárodnej vesmírnej stanici (ISS), ktorá odštartovala 31. mája 2008, hneď v prvom plánovanom termíne štartu. Po dokončení tejto misie zostalo ešte dvanásť letov v rámci programu Space Shuttle, ktorý má byť ukončený v roku 2011. 
Ciele misie.
STS-124 bola montážna misia k Medzinárodnej vesmírnej stanici označovaná 1J. Bola druhým z troch letov, ktoré k stanici dopravia komponenty japonského laboratória Kibó. Prebehli dva výstupy do kozmu, pri ktorých bola nainštalovaná hlavná časť laboratória – pretlakový modul PM a manipulačné zariadenie JEMRMS pre obsluhu vonkajšej plošiny. Logistický modul ELM-PS dopravený na stanicu pri predchádzajúcej misii STS-123 bol presunutý z horného portu Harmony na horný port pretlakového modulu PM. Počas tretieho výstupu špecialisti misie vymenili nádrž NTA, doinštalovali kamery a pripravili robotické rameno laboratória Kibó na prevádzku.
Ďalšou úlohou misie bola výmena člena stálej posádky stanice – Garretta Reismana nahradil Gregory Chamitoff.
Priebeh letu.
Štart.
Raketoplán Discovery odštartoval 31. mája 2008 v čase 21:02:12 UT zážihom motorov SRB. 36 sekúnd po štarte bol ťah hlavných motorov SSME znížený a o ďalších 12 sekúnd opäť zvýšený na 104,5 %. V čase T +02:04 sa od komplexu oddelili štartovacie motory SRB, ktoré potom na padákoch pristáli v Atlantickom oceáne. Približne 18 sekúnd po odhodení SRB bol pozorovaný veľký úlomok izolačnej peny z nádrže ET, ktorý podľa záznamov orbiter nezasiahol. 34 sekúnd po odhodení SRB boli pozorované ďalšie menšie úlomky. V čase T +08:32 došlo k vypnutiu hlavných motorov SSME, tento manéver je označovaný ako MECO. O osem sekúnd neskôr došlo k odhodeniu nádrže ET, ktorá zanikla v atmosfére. Raketoplán sa pohyboval po suborbitálnej dráhe vo výške 57 – . V čase T +37:37 bol Discovery navedený na obežnú dráhu 164-sekundovým manévrom motormi OMS (Orbital Maneuvering System). V priebehu navádzania na dráhu došlo ku chybe na záložnej ovládacej elektronike vychyľovania ľavého motoru OMS, ale primárna pracovala dobre. 
Ako sa neskôr ukázalo, počas štartu došlo k poškodeniu štartovacej rampy 39-A. Na pravej strane kanálu pre odvod spalín z motoru SRB bolo zničených niekoľko betónových panelov a obvodového plotu. Žiaruvzdorné panely a betónové tvárnice boli poškodené alebo vytrhané a rozmetané po okolí. Príčina poškodenia zatiaľ nie je známa.
Stíhanie ISS.
O 21:52 UT mohla byť začatá kontrola systémov družicového stupňa a v čase okolo 22:30 UT sa otvorili dvere do nákladového priestoru. Nasledovalo oživenie manipulátoru SRMS (Shuttle Remote Manipulator System) a previerky jeho funkcie. V čase 
23:58:00 UT sa konal prvý korekčný manéver motormi OMS. Raketoplán Discovery stíhal Medzinárodnú vesmírnu stanicu rýchlosťou približne za obeh. Podrobná kontrola tepelného štítu Discovery nebude môcť počas približovacej fázy prebehnúť, pretože z dôvodu priveľkého nákladu pri tejto misii raketoplán nie je vybavený nadstavcom OBSS. Predbežná kontrola bola teda vykonaná len za pomoci kamery na manipulátore RMS a podrobná kontrola prebehne až po vyzdvihnutí OBSS na ISS, kde ho zanechala predchádzajúca misia. Počas predbežnej kontroly posádka nenašla žiadne poškodenie.
Raketoplán Discovery sa spojil s Medzinárodnou vesmírnou stanicou 2. júna v čase 20:03 SELČ. Po kontrole hermetickosti spoja boli v čase 21:36 SELČ otvorené prielezy medzi raketoplánom a stanicou a obe posádky sa stretli. Po privítaní a bezpečnostnom školení astronauti preniesli skafandre EMU (Extravehicular Mobility Unit) a náradie a pomôcky pre výstup do otvoreného priestoru z Discovery na ISS. Tiež bola vymenená špeciálne tvarovaná výplň kresiel medzi raketoplánom Discovery a transportnou loďou Sojuz TMA-12, ktorá slúži na ISS ako záchranný prostriedok v prípade núdze. Tým sa Gregory Chamitoff stal oficiálne členom posádky ISS a Garrett Reismanan členom posádky raketoplánu.
EVA-1.
Prvý výstup do otvoreného priestoru s označením EVA-1 sa začal 3. júna. Absolvovala ho dvojica astronautov Garan a Fossum a cieľom výstupu bolo pripraviť japonský modul JEM PM na spojenie s ISS. Výstup sa začal s oneskorením v čase 18:22 SELČ. Astronauti najprv premiestnili nadstavec OBSS z ISS do nákladového priestoru raketoplánu. Staničný manipulátor sa premiestnil na modul Harmony, aby tým umožnil neskoršie prenesenie modulu JEM PM. Fossum a Garan z modulu JEM PM odpojili káble dočasného vykurovania a zložili tepelné kryty a štartovacie poistky. Potom sa venovali inšpekcii rotačného spoja SARJ-S3. Medzitým sa začalo vyťahovanie laboratórneho modulu JEM PM z nákladového priestoru raketoplánu Discovery. 4. júna v čase 01:01 SELČ bol japonský modul JEM PM bezpečne pripojený k modulu Harmony a stal sa súčasťou stanice ISS. Ide o najväčší hermetizovaný modul stanice. Výstup EVA-1 skončil v čase 01:10 SELČ po 6 hodinách a 48 minútach.
Po skončení prvého výstupu bola začatá prvá fáza zamykania zámkov spojovacieho uzla CBM (Common Berthing Mechanism) medzi modulmi Harmony a Kibó. Kamera v spojovacom uzle bola vypojená a demontovaná, následne sa začala kontrola hermetickosti priechodu medzi dvojicou modulov. 4. júna pokračovalo prenášanie nákladu medzi raketoplánom a stanicou. V čase 20:52 UT bol po prvýkrát otvorený prielez medzi modulmi Harmony a Kibó PM a posádka mohla po prvýkrát vstúpiť do modulu Kibó a oživovať jeho systémy. V priebehu dňa Oleg Kononenko úspešne nainštaloval novú pumpu do poškodenej toalety v module Zvezda (ktorá nefungovala od 21. mája a po provizórnej oprave mala zníženú funkčnosť). 
EVA-2.
5. júna v čase 15:32 UT Garan a Fussum vystúpili do otvoreného priestoru po druhýkrát. Najprv na modul Kibó nainštalovali prednú a zadnú kameru televízneho systému. Potom odstránili ochranné kryty a tepelnú izoláciu z dielov japonského robotického manipulátoru. Potom pripravili horný spojovací uzol ACBM (Active Common Berthing Mechanism) modulu Kibó na pripojenie prvej časti modulu Kibó ELM (Experiment Logistics Module), ktorý bol na ISS privezený pri predchádzajúcej misii raketoplánu Atlantis. Po splnení tejto úlohy ešte pripravili výmenu nádrže NTA (Nitrogen Tank Assembly) so stlačeným dusíkom na plošine ESP-3 (External Stowage Platform), vyzdvihli televíznu kameru CP9, ktorá mala chybnú napájaciu jednotku, odpojili staničný manipulátor od modulu Kibó a nainštalovali ovládací panel CPA (Control Panel Assembly). Fossum pred koncom výstupu ešte vykonal inšpekciu bezproblémového spoja SARJ-P3 a zistil, že na rozdiel od spoja SARJ-S3 nevykazuje žiadne známky poškodenia. Výstup ukončili v čase 22:02 UT po 7 hodinách a 11 minútach.
6. júna prebehla inšpekcia tepelného štítu raketoplánu, pokračovalo prenášanie nákladu a vestibul medzi modulmi Kibó ELM a Harmony. V čase 18:02 UT staničný manipulátor SSRMS (Space Station Remote Manipulator System) uchopil modul Kibo ELM. Spojovací uzol medzi Harmony a Kibo ELM sa rozpojil a staničný manipulátor preniesol Kibo ELM k modulu Kibo PM. V čase 19:37 UT sa moduly spojili na uzle ACBM a potom prebehla kontrola hermetickosti spoja. V ten istý deň bola skončená aktivácia japonského manipulátoru JRMS (JEM Remote Manipulator System) a krátko pred polnocou prebehli jeho skúšky.
7. a 8. júna pokračovalo prenášanie nákladu medzi Discovery a stanicou a zároveň prebiehali prípravy na tretí výstup do otvoreného priestoru. 7. júna sa uskutočnili dve videokonferencie, pričom druhá z nich bola pre organizáciu JAXA za účasti Akihiko Hoshideho a Marka Kellyho. Prebiehali tiež práce vnútri modulu JEM ELM-PS a JEM PM, ktoré boli spojené predchádzajúceho dňa v čase v 22:04 SELČ. 
EVA-3.
8. júna o 13:55 UT (viac než polhodinu skôr oproti plánu) sa pre Garana a Fussuma začal tretí výstup do otvoreného priestoru. Práca sa začala výmenou vyčerpanej nádrže so stlačeným dusíkom NTA za novú. Nová nádrž bola dočasne umiestnená na plošine ESP-3, stará na ITS-S1 a astronauti ich pri tomto výstupe vzájomne vymenili. Nová nádrž NTA bola prichytená o nosník štvoricou skrutiek a bola pripojená jej elektrická kábeláž. Práci na nádrži sa venoval Garan, zatiaľ čo Fossum sa presunul k spoju SARJ-P3 a odobral z neho vzorku. Potom zložil ďalšie kryty z japonského manipulátoru JEM RMS, nainštaloval ochranné kryty medzi JEM PM a JEM ELM-PS a dotiahol jednu skrutku kamery na povrchu JEM PM, ktorá pri testoch ukazovala nestabilitu. Keď Garan skončil práce na NTA, vrátil sa do prechodovej komory po opravenú kameru CP9, ktorú namontoval na jej pôvodné miesto na ITS-P1. V nadpláne ešte urovnali tepelné kryty na module Harmony. Výstup oficiálne skončil v čase 20:28 UT (22:28 SELČ) a trval 6 hodín a 33 minút.
9. júna prebiehali previerky manipulátoru JEM RMS, po ktorých skončení bol JEM RMS zložený do parkovacej polohy. 10. júna bolo dokončené prekladanie nákladu medzi raketoplánom a stanicou. Skafandre na výstup do otvoreného priestoru boli uložené v prechodové komore raketoplánu. V čase približne 19:57 UT sa posádky slávnostne rozlúčili a v čase 20:07 UT bol uzavrený prielez medzi stanicou a raketoplánom. Discovery sa však od stanice odpojil až nasledujúceho dňa, 11. júna v čase 13:42 SELČ. 
Priebeh letu po odpojení od ISS.
Po odpojení prebehli dva separačné manévre, po ktorých sa raketoplán vydal na tradičný oblet stanice. Videozáznam z obletu stanice bol v čase 13:42 UT odoslaný na Zem. Zvyšok dňa prebiehala kontrola tepelného štítu Discovery. Senzory na predlžovacej tyči OBSS (Orbiter Boom Sensor System) postupne začali prieskum pravej polovice nábežnej hrany krídla, prednej časti stroja a napokon nábežnej hrany ľavej polovice krídla. Zistené údaje boli odvysielané do riadiaceho strediska na analýzu.
12. júna bola predlžovacia tyč so senzormi uložená do lôžka v nákladovom priestore a potom bol deaktivovaný aj manipulátor RMS. Väčšinu dňa mala posádka osobné voľno. 
13. júna prebiehali intenzívne prípravy na pristátie vrátane previerky všetkých systémov a upratovania vnútorných priestorov raketoplánu. V čase okolo 11:35 UT posádka uvidela vzďaľovať sa za ľavou polovicou krídla kovovo lesklý predmet. Neskôr sa zistilo, že to bola kovová vložka z aerodynamickej brzdy, slúžiaca ako čiastočná tepelná ochrana v priebehu navádzania na obežnú dráhu. Návrat raketoplánu do atmosféry bez nej nepredstavoval pre posádku žiadne nebezpečenstvo. 
Pristátie.
14. júna prípravy na pristátie pokračovali. V čase 11:30 UT bolo začaté uzavieranie dverí do nákladového priestoru označovaných ako PLBD (Payload Bay Doors). O 13:48 UT dalo riadiace stredisko súhlas s pristátím na Kennedyho vesmírnom stredisku. Discovery preto v čase 13:50 UT začal manéver, pri ktorom sa otočil do orientácie pre brzdiaci manéver a v čase 14:10:10 UT prebehol 155-sekundový vlastný brzdiaci manéver. Raketoplán vstúpil do zemskej atmosféry v čase 14:43:37 UT rýchlosťou /s. V čase 15:15:19 UT, len o sekundu neskôr oproti plánu, raketoplán dosadol hlavným podvozkom na dráhu 15 SLF (Shuttle Landing Facility). Predný podvozok dosadol o 15:15:30 UT a raketoplán sa zastavil v čase 15:16:19 UT.

</doc>
<doc id="207618" url="https://sk.wikipedia.org/wiki?curid=207618" title="Konrád I. (Čechy)">
Konrád I. (Čechy)

Konrád I. Brniansky (* okolo 1035, † 6. september 1092, Praha) bolo brnianske (v r. 10541055) a znojemské (v r. 10611092) údelné knieža a české knieža (v r. 1092) z rodu Přemyslovcov. 
Tretí syn kniežaťa Břetislava I. a Judity sa v r. 1054 stal údelným brnianskym kniežaťom. Keď sa znepriatelili jeho bratia Vratislav a knieža Spytihněv, pridal sa Konrád na stranu olomouckého údelníka Vratislava. Spytihněv však v spore zvíťazil a zbavil Konráda jeho údelu. Na Moravu sa mohol vrátiť až po Spytihněvovej smrti (r. 1061), kedy od Vratislava dostal Znojemsko. Vytvoril tu stabilný základ přemyslovskej moci pre ďalšie generácie. 
Aj medzi ním a novým kniežaťom Vratislavom dochádzalo k sporom. Spory medzi bratmi urovnala až Konrádova manželka Wirpirka. Po smrti brata, teraz už českého kráľa Vratislava II., sa 22.1.1092 Konrád stal na osem mesiacov českým kniežaťom.
Rodinné pomery.
S manželkou Wirpirkou (*?, †?), dcérou Fridricha I. z Tenglingu mal dvoch synov:

</doc>
<doc id="207620" url="https://sk.wikipedia.org/wiki?curid=207620" title="Vratislav II.">
Vratislav II.

Vratislav II. (* okolo 1033 – † 14. január 1092) bol olomoucké údelné knieža a české knieža (v r. 10611085), od r. 1085 prvý český kráľ z rodu Přemyslovcov, syn kniežaťa Břetislava I. a Judity zo Schweinfurtu.
Moravský údelník.
V mladosti dostal Břetislavov druhorodený syn údel v Olomouci, ktorý spravoval v r. 10541056. Onedlho nato musel spolu s matkou utiecť pred bratom Spytihněvom do Uhorska na dvor kráľa Ondreja I.; v r. 1058 sa mohol vrátiť späť. Po predčasnej Spytihněvovej smrti v r. 1061 usadol na český kniežací stolec.
České knieža.
Ako knieža rozdelil Moravu medzi bratov – brniansky údel zveril staršiemu Konrádovi a mladší Oto dostal olomoucký údel. Ďalší brat Jaromír, Břetislavom určený na cirkevnú dráhu, odišiel do Poľska.
Vratislav veľmi dbal na rozvoji hospodárskeho a cirkevného života v krajine. V r. 1063 zriadil olomoucké biskupstvo a v nasledujúcom roku povolal späť do sázavského kláštora slovanských mníchov. Po smrti pražského biskupa v r. 1067 obsadil úrad svojím kaplánom, Nemcom Lancom. V r. 1068 sa však proti tomu postavili jeho bratia spolu s niektorými veľmožmi a vynútili si vymenovanie Jaromíra za biskupa.
Ďalšie obdobie jeho panovanie bolo poznačené blízkymi vzťahmi s cisárom Henrichom IV. Približne od roku 1075 mu poskytoval v jeho sporoch s pápežskou kúriou a v bojoch s nemeckými kniežatami neoceniteľné služby. České vojsko zasiahlo v cisárov prospech v nejednej bitke (napr. pri Hohenburgu v r. 1075). 12. mája 1082 porazil v bitke pri Mailbergu rakúskeho vojvodu Leopolda II. Dôsledkom jeho náklonnosti i ohromnej pomoci cisárovi bolo v roku 1085 ocenenie, o ktoré usilovali už Vratislavovi predchodcovia.
Prvý český kráľ.
15. júna 1085 mohučský arcibiskup Egilbert v Svätovítskom chráme na Pražskom hrade korunoval Vratislava za historicky prvého českého kráľa. Spolu s ním bola za českú kráľovnú korunovaná i jeho tretia manželka Svatava. Kráľovská hodnosť však ešte nebola dedičná, bola udelená iba samotnému Vratislavovi. Súčasne s korunováciou za českého kráľa mu bol udelený i titul poľského kráľa. Touto korunováciou došlo k uvoľneniu väzieb medzi českým štátom a rímskonemeckou ríšou. Za Vratislava prestali Čechy odvádzať starý ročný poplatok, miesto neho prijali záväzok vyslať 300 jazdcov na rímsku cisársku korunovačnú jazdu.
Posledné roky Vratislavovho panovania sa niesli v znamení narastajúcich sporov v přemyslovskom rode. Po smrti svojho brata Ota zveril jeho údel svojmu najstaršiemu synovi z tretieho manželstva Boleslavovi. Proti tomuto rozhodnutiu protestoval ďalší Vratislavov brat Konrád, ktorý sa zasadzoval za nástupnícke práva Otových detí. Vratislav bol nútený spory riešiť dokonca na bojovom poli. Vpadol na Moravu a v r. 1091 obliehal Brno. Následkom narastajúcich problémom (o. i. v kráľovom vojsku vypukla vzbura) bol nútený podľa starešníckeho princípu určiť za svojho nástupcu na kniežacom stolci brata Konráda.
Vratislav zomrel na následky zranenia, ktoré utrpel pri páde z koňa na poľovačke. Podľa svojho priania bol pochovaný na cintoríne na Vyšehrade.
Rodinné pomery.
Vratislav bol trikrát ženatý; štyria z jeho synov usadli na kniežací stolec, žiaden sa však nestal českým kráľom.
Prvou manželkou bola bližšie neznáma Mária (*?, † asi [1056]), ktorá zomrela pri predčasnom pôrode.
Druhý raz bol ženatý s Adlétou Uhorskou (* okolo 1040 – † 27. január 1062), dcérou uhorského kráľa Ondreja I., s ktorou sa im narodili štyri deti:
Tretí raz sa oženil so Svatavou (* 1041/1044 alebo 1046/1048, † 1. september 1126), dcérou poľského kniežaťa Kazimíra I. a Dobronegy Kyjevskej. Z tohto manželstva vzišlo päť detí:

</doc>
<doc id="207624" url="https://sk.wikipedia.org/wiki?curid=207624" title="Salamandrovité">
Salamandrovité

Salamandrovité alebo mlokovité (lat. "Salamandridae") je čeľaď chvostnatých obojživelníkov. Rody, ktoré do nej patria, majú slovenské rodové meno jednak mlok, jednak salamandra (prípadne salamander) a jeden rod prípadne taricha (pozri nižšie).
Táto veľká čeľaď severnej pologule zahrnuje mnoho rodov, druhov a poddruhov.
Vzhľad.
Tieto živočíchy majú typický vzhľad chvostnatých obojživelníkov. Pozemné druhy (po slovensky spravidla nazývané salamandra - pozri nižšie) majú guľatý chvost (napr. druhy z rodu "Salamandra"), kým druhy, ktoré niekoľko mesiacov roka trávia vo vode (po slovensky spravidla nazývané mlok - pozri nižšie), majú po stranách sploštenú chvostovú plutvu (napr. druhy z rodu "Triturus"). Koža môže byť drsná aj hladká, nikdy však nie je slizká. Mloky majú pľúca.
Systematika.
Podčeľade.
Čeľaď sa v závislosti od autora v súčasnosti obyčajne delí buď na podčeľade Salamandrinae, Salamandrininae a Pleurodelinae, alebo sa delí na podčeľade Salamandrinae a Molginae (vrátane rodu Salamandrina) 
Slovenské rodové mená.
1. Slovenské rodové meno všetkých rodov z podčeľade Pleurodelinae (resp. v inom systéme: z podčeľade Molginae okrem rodu Salamandrina) - ale novšie okrem rodov Pleurodeles a Taricha a niekedy aj okrem rodu Tylototriton - znie mlok. Slovenský názov mlok pravdepodobne vyplýva z toho, že uvedené rody (vrátane Pleurodeles, Taricha a Tylototriton) sa v dávnejšej minulosti často klasifikovali ako jeden rod, ktorý sa latinsky nazýval Triturus (v najširšom zmysle) alebo Molge. Dnešný rod Triturus (po slovensky mlok) je oveľa menší než v minulosti (pozri Triturus).
2. Rod Taricha sa staršie po slovensky volal mlok, novšie sa volá taricha.
3. Slovenské meno všetkých ostatných rodov čeľade, t.j. rodov z podčeľadí Salamandrinae a Salamandrininae (resp. v inom systéme: z podčeľade Salamandrinae a rodu Salamandrina) plus prípadne aj z rodov Tylototriton a Pleurodeles, znie salamandra (skôr staršie aj salamander ).
Pozor na zámenu s češtinou, pretože mlok v češtine = salamandra v slovenčine a čolek v češtine = mlok v slovenčine.
Zdroje k tejto podkapitole:
Druhy na Slovensku.
Na Slovensku sa z tejto čeľade vyskytujú druhy:

</doc>
<doc id="207626" url="https://sk.wikipedia.org/wiki?curid=207626" title="Salamandridae">
Salamandridae



</doc>
<doc id="207644" url="https://sk.wikipedia.org/wiki?curid=207644" title="Juraj Andričík">
Juraj Andričík

PhDr. Juraj Andričík (* 28. apríl 1937, Bežovce† 29. január 2017, Košice) bol slovenský básnik, prekladateľ a rozhlasový redaktor. Otec literárneho vedca, prekladateľa a vysokoškolského pedagóga Mariána Andričíka.
Absolvoval Vysokú školu ruského jazyka a literatúry v Prahe (19561960). Pracoval ako pedagóg na stredných školách v Sobranciach a Humennom. V rokoch 19781983 bol v slobodnom povolaní a venoval sa umeleckému prekladu. Potom, až do odchodu do dôchodku (2002), pracoval v Literárno-dramatickej redakcii Slovenského rozhlasu v Košiciach ako redaktor.
Je pochovaný na Verejnom cintoríne v Košiciach.
Preklady.
Prekladal poéziu, prózu a odbornú literatúru z ruštiny, bieloruštiny, ukrajinčiny a poľštiny.

</doc>
<doc id="207646" url="https://sk.wikipedia.org/wiki?curid=207646" title="Severný prieliv">
Severný prieliv

Severný prieliv (angl. "North Channel", ír. a škót. "Sruth na Maoile") je prieliv v severnej časti Atlantického oceánu. Spája Írske more na juhovýchode s Hebridským morom na severozápade. Zároveň oddeľuje ostrovy Írsko a Británia, z administratívneho hľadiska vytvára hranicu medzi Škótskom na východe a Severným Írskom na západe.
Najužšie miesto prielivu sa označuje ako "Straits of Moyle" a spája mysy Fair Head v Severnom Írsku (grófstvo Antrim) a Mull of Kintyre v Škótsku (polostrov Kintyre v Argyll and Bute).
Prieliv začína severozápadne od ostrova Man, medzi škótskym mysom Mull of Galloway a polostrovom Ards Penninsula v Severnom Írsku a prebieha v smere juhovýchod - severozápad. Do Hebridské mora vyúsťuje približne na spojnici škótskeho ostrova Islay a polostrova Inishowen.
Súčasťou prielivu je hlboký záliv Firth of Clyde na škótskej a záliv Belfast Lough na severoírskej strane. Na pobreží prielivu ležia prístavné mestá Belfast, Bangor, Carrickfergus, Larne, Port Ellen, Campbeltown a Stranraer.

</doc>
<doc id="207648" url="https://sk.wikipedia.org/wiki?curid=207648" title="Evanjelický kostol v Bardejove">
Evanjelický kostol v Bardejove

Evanjelický kostol cirkvi augsburského vyznania je klasicistický kostol v Bardejove. Bol postavený v rokoch 17981808 na ulici Dlhý rad. Chrám je vybavený neogotickým interiérom z 2. polovice 19. storočia. 
Bol postavený podľa podmienok tolerančného patentu Jozefa II., ktorý umožňoval protestantom postaviť si chrám, tam kde bolo 500 ľudí alebo 100 rodín.
Budova kostola.
Stavba je postavená na základoch, ktoré tvoria dubové koly vbyté do štrkového podložia. V zmysle tolerančného patentu bol postavený za severnou hradbou mesta. Je to jednoloďová klasicistická stavba obdĺžnikového tvaru s polkruhovým oltárnym uzáverom. Vo východnej časti kostola pod oltárom je krypta. Nad vstupom do kostola je chronogramom „Čo šťastní kresťania tu pokľaknúc zakladajú, to požehnaj Ty sám Svätý Bože“ s dátumom. V západnej časti je umiestnená ihlanová veža.
Interiér.
Interiér kostola je neogotictý, pochádzajúci z 2. polovice 19. storočia. Strop je tvorený zaklenutými pruskými klenbami. V západnej, vstupovej časti sa nachádza vstavaný organový chór.
História.
Počiatky Evanjelického cirkevného zboru siahajú do začiatkov Reformácie a sú spojené s osobnosťami ako Leonard Stöckel (1510 – 1560), ktorého nazývali aj "Učiteľ Uhorska" a Bardejov bol nazývany "Uhorským Wittenbergom". Ďalšou osobnosťou tohoto obdobia bol Michal Radašin, ktorý bol oddaným hlásateľom reformácie, prvým reformovaným kňazom v Bardejove a od roku 1546 prvým superintendentom Pentapolitany. V tom čase bol evanjelický cirkevný zbor zviazaný s Bazilikou sv. Egídia. Prešiel úskaliami okolo Oratória, až nakoniec 25. septembra 1808 bol vysvätený súčasný chrám.

</doc>
<doc id="207650" url="https://sk.wikipedia.org/wiki?curid=207650" title="Zoznam obcí v Maďarsku (K)">
Zoznam obcí v Maďarsku (K)

Toto je zoznam obcí v Maďarsku začínajúcich sa na písmeno K.

</doc>
<doc id="207651" url="https://sk.wikipedia.org/wiki?curid=207651" title="Zoznam obcí v Maďarsku (L)">
Zoznam obcí v Maďarsku (L)

Toto je zoznam obcí v Maďarsku začínajúcich sa na písmeno L.

</doc>
<doc id="207652" url="https://sk.wikipedia.org/wiki?curid=207652" title="Zoznam obcí v Maďarsku (M)">
Zoznam obcí v Maďarsku (M)

Toto je zoznam obcí v Maďarsku začínajúcich sa na písmeno M.

</doc>
<doc id="207653" url="https://sk.wikipedia.org/wiki?curid=207653" title="Zoznam obcí v Maďarsku (N)">
Zoznam obcí v Maďarsku (N)

Toto je zoznam obcí v Maďarsku začínajúcich sa na písmeno N.

</doc>
<doc id="207654" url="https://sk.wikipedia.org/wiki?curid=207654" title="Heliopauza">
Heliopauza

Heliopauza je okraj heliosféry, teda zóna,
v ktorej už tlak častíc slnečného vetra prestáva odolávať tlaku galaktického vetra. Je to teda hraničná oblasť medzi heliosférou a medzihviezdnym priestorom a svojim spôsobom "koniec" slnečnej sústavy, pretože za heliopauzou sa už začína medzihviezdne prostredie.
Tvar heliopauzy je kvapkovitý. Jej najbližší okraj leží vo vzdialenosti 90 až 100 AU smerom do súhvezdia Strelec. Na opačnej strane oblohy, smerom do súhvezdí Perzeus a Kasiopeja je heliosféra pretiahnutá do dlhého chvosta.

</doc>
<doc id="207655" url="https://sk.wikipedia.org/wiki?curid=207655" title="Zoznam obcí v Maďarsku (O)">
Zoznam obcí v Maďarsku (O)

Toto je zoznam obcí v Maďarsku začínajúcich sa na písmeno O.

</doc>
<doc id="207656" url="https://sk.wikipedia.org/wiki?curid=207656" title="Zoznam obcí v Maďarsku (P)">
Zoznam obcí v Maďarsku (P)

Toto je zoznam obcí v Maďarsku začínajúcich sa na písmeno P.

</doc>
<doc id="207657" url="https://sk.wikipedia.org/wiki?curid=207657" title="Zoznam obcí v Maďarsku (R)">
Zoznam obcí v Maďarsku (R)

Toto je zoznam obcí v Maďarsku začínajúcich sa na písmeno R.

</doc>
<doc id="207658" url="https://sk.wikipedia.org/wiki?curid=207658" title="Zoznam obcí v Maďarsku (S)">
Zoznam obcí v Maďarsku (S)

Toto je zoznam obcí v Maďarsku začínajúcich sa na písmeno S.

</doc>
<doc id="207659" url="https://sk.wikipedia.org/wiki?curid=207659" title="Zoznam obcí v Maďarsku (T)">
Zoznam obcí v Maďarsku (T)

Toto je zoznam obcí v Maďarsku začínajúcich sa na písmeno T.

</doc>
<doc id="207660" url="https://sk.wikipedia.org/wiki?curid=207660" title="Zoznam obcí v Maďarsku (U)">
Zoznam obcí v Maďarsku (U)

Toto je zoznam obcí v Maďarsku začínajúcich sa na písmeno U.

</doc>
<doc id="207662" url="https://sk.wikipedia.org/wiki?curid=207662" title="Zoznam obcí v Maďarsku (V)">
Zoznam obcí v Maďarsku (V)

Toto je zoznam obcí v Maďarsku začínajúcich sa na písmeno V.

</doc>
<doc id="207663" url="https://sk.wikipedia.org/wiki?curid=207663" title="Zoznam obcí v Maďarsku (Z)">
Zoznam obcí v Maďarsku (Z)

Toto je zoznam obcí v Maďarsku začínajúcich sa na písmeno Z.

</doc>
<doc id="207675" url="https://sk.wikipedia.org/wiki?curid=207675" title="Mlokovité">
Mlokovité

Mlokovité môže byť:

</doc>
<doc id="207678" url="https://sk.wikipedia.org/wiki?curid=207678" title="Kánún">
Kánún

Kánún (iné názvy: kanon, kánun; ; tur. "kanun"; gr. / – "kanon"/"kanonáki" ) je brnkací strunový hudobný nástroj. Vyvinul sa pravdepodobne zo staroegyptskej harfy, ale na rozdiel od nej má struny rovnobežné s ozvučnicou. Používa sa na Blízkom východe, v Iráne, Turecku, Azerbajdžansku, Arménsku, Grécku alebo Albánsku.

</doc>
<doc id="207679" url="https://sk.wikipedia.org/wiki?curid=207679" title="Ernest Chausson">
Ernest Chausson

Ernest Chausson (* 20. január 1855, Paríž – † 10. jún 1899, Limay) bol popredný francúzsky hudobný skladateľ éry romantizmu.
Život a dielo.
Narodil sa v roku 1855 do bohatej rodiny. Jeho otec mu platil súkromného učiteľa. Najprv bol predurčený na právnickú dráhu, ale nakoniec práva opustil a začal súkromne študovať u skladateľa Césara Francka.
V jeho orchestrálnych dielach je cítiť veľký vplyv svojho učiteľa, Francka, ale aj iných veľkých skladateľov, napr. Richarda Wagnera, ktorého opery ovplyvnili niekoľko významných skladateľov svojej doby. Medzi Chaussonove najvýznamnejšie diela patrí aj jeho jediná opera "Le Roi Arthus" (1886 – 95), ktorá spracováva tému lásky na dvore kráľa Artuša. Jeho dielo obsahuje ťažké chromatické harmónie, ohromujúcu orchestráciu a aj veľkú individuálnu krásu. Dodnes nesmrteľné sú aj jeho diela pre orchester medzi ktoré patrí hlavne "Poème de l'amour et de la mer" z roku 1882. Nádhernú hudbu nájdeme aj v jeho symfónii a komornej hudbe.
Bol šťastne ženatý, mal päť detí a poznal sa s niekoľkými významnými osobnosťami svojej doby, napr. s Claudom Debussy, Henrim Duparcom, Gabrielom Fauréom alebo s Isaacom Albénizom. Jeho život však nemal dlhé trvanie. 
Zomrel 10. júna roku 1899 po tragickej nehode na bicykli pričom na mieste zomrel.

</doc>
<doc id="207680" url="https://sk.wikipedia.org/wiki?curid=207680" title="Petr Hruška (básnik)">
Petr Hruška (básnik)

Petr Hruška (* 7. jún 1964, Ostrava) je český básnik a literárny vedec.
Život.
Vyštudoval VŠB v Ostrave (odbor úprava nerastných surovín, špecializácia Úprava vôd, promovaný inžinier roku 1987), Filozofickú fakultu OU v Ostrave (19901994 česká literatúra a literárna veda, dipl. práca "Současná nezavedená česká poezie a próza", Mgr.) A FF MU (doktorandské štúdium, dizertačná práca "Poválečný surrealismus a reakce na setrvačnost avantgardního modelu v oficiální poezii", obhájená v roku 2003, Ph.D.) Pracuje v Ústave pre českú literatúru AV ČR v Brne; jeho bádateľskou oblasťou je česká poézia po roku 1945. Podieľal sa na spracovaní štvorzväzkových "Dějin české literatury 19451989", druhého dielu "Slovníku českých spisovatelů" od roku 1945, "Slovníku českých literárních časopisů, periodických literárních sborníků a almanachů 19452000" a dvoch knižných súborov interpretácií diel vzniknutých po roku 1990: "V souřadnicích volnosti" (2008) a "V souřadnicích mnohostí" (2014).
Dielo.
Petr Hruška hovorí: „"Poézia nie je zdobenie života"“. Podľa neho poézia musí „"rozrušovať, udivovať, prekvapovať, zneisťovat, boriť existujúce estetické istoty a vytvárať nové"“. O jeho knihách Ivan Wernisch napísal: „"Daria sa vám verše bez zbytočností, teda bez lyrického čvaňhania".“
Časopisecky publikoval oi. V Hoste, Tvare, Revolver Revue, Literárních novinách, Souvislostech, Welese ai. Je autorom literárnych stĺpčekov na rôzne kultúrne témy, pravidelne uverejňovaných v časopise Respekt (20102013) a v internetovom Bubínku Revolver Revue. Písal aj recenzie a kritiky (hlavne Iniciály, Tvar, pravidelná spolupráca s rozhlasovou stanicou Vltava v 2. pol. 90. rokov). Ďalej publikoval odborné literárnohistorické práce, úvahy atď. (Hlavne Host, Tvar, ale aj Slovenská literatúra, Protimluv, Obrácená strana měsíce a i.).
Jeho básne boli preložené oi. do angličtiny, francúzštiny, nemčiny, taliančiny, slovinčiny, holandčiny, poľštiny či chorvátčiny. V roku 1998 bol ocenený Drážďanskou cenou lyriky a v roku 2009 dostal Cenu Jana Skácela. Za zbierku "Darmata" získal v roku 2013 Štátnu cenu za literatúru. V Taliansku obdržal Premio Piero Ciampi 2014. Za knihu "Daleko od ničeho. Básnik Ivan Wernisch" mu bola v septembri 2020 udelená cena Nadácie Českého literárneho fondu.
Ako editor pripravil na vydanie napríklad zobrané dielo Jana Balabána alebo výbor z poézie Ivana Martina Jirousa, pre slovinské vydanie zostavil antológiu českej poézie 20. storočia.
Básnické dielo.
Antológie (výber).
České:
Zahraničné:

</doc>
<doc id="207685" url="https://sk.wikipedia.org/wiki?curid=207685" title="Ken Doherty">
Ken Doherty

Ken Doherty (* 17. september 1969, Ranelagh) je profesionálny hráč snookeru, komentátor a moderátor v rádiu. 
Ako prvý vyhral amatérske aj profesionálne majstrovstvá sveta a momentálne to dokázal iba on a Stuart Bingham. Profesionálnym hráčom sa stal v roku 1990. V roku 1998 ho Ronnie O’Sullivan porazil vo finále "Irish Masters", ale Ronnie neprešiel protidrogovým testom a titul pripadol Dohertymu.
Úspechy.
Má na konte 6 víťazstiev v bodovaných turnajoch:
Na turnajoch zatiaľ vyhral cez 3 milióny £. Jeho najvyšší break je 147, ktorý sa mu podaril na Paul Hunter Classic v roku 2012.

</doc>
<doc id="207686" url="https://sk.wikipedia.org/wiki?curid=207686" title="Noviciát">
Noviciát

Noviciát (z lat. "novitiatum") je obdobie, počas ktorého čakatelia na vstup do katolíckeho rehoľného alebo mníšskeho spoločenstva žijú spoločne s rehoľníkmi alebo mníchmi. Takáto osoba sa nazýva novic, resp. novicka. Noviciátu predchádza postulát.
Náplň noviciátu.
Noviciát sa začína tzv. "obliečkou", teda obradom, počas ktorého kandidát prijíma rehoľný alebo mníšsky habit. Kandidáti sa počas noviciátu pripravujú na skladanie rehoľných alebo mníšskych sľubov, skúšajú bežný život v spoločenstve a majú možnosť zvážiť, či si do neho skutočne želajú vstúpiť. Zároveň rehoľné alebo mníšske spoločenstvo posudzuje, či kandidát spĺňa predpoklady a podmienky na trvalé zaradenie do komunity. Novic nemá rozhodovaciu právomoc ako ostatní rehoľníci alebo mnísi. Často býva oslobodený od niektorých povinností bežného rehoľníka či mnícha, aby sa mohol viac venovať modlitbe a štúdiu.
Dĺžka noviciátu sa u rôznych spoločenstiev líši, obvykle trvá rok. Avšak napríklad u jezuitov ide o dva roky a u benediktínov na Sampore rok a pol. Sprevádzanie novica počas noviciátu má na starosti novicmajster. 
Podobné koncepcie existujú aj u iných mníšskych radov, napríklad buddhistických. Pokiaľ novici žijú či trávia časť dňa v špeciálnom dome či časti kláštora, poprípade pokiaľ sa novici zaučujú len v určitom kláštore, nazýva sa dotyčná budova (kláštor) tiež noviciát.

</doc>
<doc id="207690" url="https://sk.wikipedia.org/wiki?curid=207690" title="Operation Body Count">
Operation Body Count

Operation Body Count je 3D akčná počítačová hra vyvinutá a vydaná spoločnosťou Capstone Software v roku 1994. Hra používa modifikovaný herný engine Wolfenstein 3D.
Herné módy.
Hráčovi je umožnené ešte pred samotným spustením misie vybrať si z nasledovných herných módov:
Zbrane.
V hre sa nachádza celkovo 5 zbraní:

</doc>
<doc id="207697" url="https://sk.wikipedia.org/wiki?curid=207697" title="Problém spiaceho holiča">
Problém spiaceho holiča

V počítačovej vede je problém spiaceho holiča klasický medziprocesovo-komunikačný a synchronizačný problém, ktorý sa vyskytuje pri viacnásobných procesoch operačného systému. Problém spočíva v nasledujúcich 2 stavoch: udržať holiča v pracovnom stave, keď sú zákazníci a nechať ho odpočívať keď nie sú žiadni. Toto celé treba robiť organizovaným spôsobom. Holič a jeho zákazníci reprezentujú vyššie uvedené procesy.
Problém.
Analógia je založená na hypotetickom holičstve s jedným holičom, holiacou stoličkou a určitým množstvom stoličiek pre čakajúcich zákazníkov. Keď v holičstve nie sú zákazníci, holič sedí vo svojej stoličke a spí. Hneď ako dorazí zákazník, buď zobudí holiča, alebo keď holič momentálne strihá niekoho vlasy, usadí sa na jednu z prázdnych stoličiek. Pokiaľ by boli všetky zo stoličiek obsadené, práve prichádzajúci zákazník jednoducho odíde.
Problém pozostáva zo snahy o koordinovanie tejto aktivity so snahou vyhnúť sa akémukoľvek súbehu, a v tomto smere je podobný mnohým zaraďovacím problémom. V skutočnosti, je to klasický príklad (dvojnásobného) problému schôdzky.
Neimplementovanie riadneho riešenia môže viesť ku obvyklým medziprocesovo-komunikačným problémom: vyhladovaniu a uviaznutiu. Napríklad, holič by mohol skončiť čakajúci na zákazníka a zákazník zároveň čakajúci na holiča, čo by vyústilo do uviaznutia. Alternatívne, zákazníci sa nemôžu rozhodnúť k pristúpeniu ku holičovi v organizovanom spôsobe, čo by viedlo k vyhladovaniu procesov, keďže niektorí zákazníci sa nikdy nedostanú ku šanci oholenia sa, aj keď boli čakajúcimi.
Problém spiaceho holiča je často prisudzovaný Edsgerovi Dijkstrovi (1965), jednému z priekopníkov v elementárnom programovaní.
Riešenie.
Najbežnejšie riešenie zahrňuje použitie troch semaforov: jeden pre ľubovoľných čakajúcich zákazníkov, jeden pre holiča (aby sme videli, či je nečinný) a tzv. mutex. Hneď ako príde zákazník, pokúsi sa nadobudnúť mutex a čaká pokiaľ nebude úspešný. Vtedy zákazník skontroluje, či preňho existuje nejaká voľná stolička (buď jedna zo stoličiek pre čakajúcich, alebo holičova stolička) a pokiaľ žiadna z týchto nie je voľná, odíde. Opačne zákazník zaujme miesto – čiže redukuje množstvo dostupných (a kritický úsek). Zákazník začne nato prostredníctvom semaforu signalizovať holičovi, aby sa zobudil, a mutex je vypustený, aby dovolil ostatným zákazníkom (alebo holičovi) nadobudnúť ho. Pokiaľ holič nie je voľný, zákazník čaká. Holič sedí v neustálej čakajúcej slučke, zobúdzaný každým čakajúcim zákazníkom. Pokiaľ sa zobudí, dá vedieť čakajúcim zákazníkom prostredníctvom jeho semaforu, že môže jedného z nich oholiť.
Tento problém zahŕňa iba jediného holiča, a aj preto je nazývaný "problém jediného spiaceho holiča". "Problém viacerých spiacich holičov" je podobný v implementácii a aj pascami, avšak vzniká tu navyše zložitosť koordinácie niekoľkých holičov, ktorí sú obklopených čakajúcimi zákazníkmi.
Implementácia.
 + Semaphore Customers = 0
 + Semaphore Barber = 0
 + Semaphore accessSeats (mutex) = 1
 + int NumberOfFreeSeats = N //celkový počet kresiel
 while (true) { // beží v nekonečnej slučke
 P(Customers) // pokúša sa zaobstarať si zákazníka - ak žiadny nie je k dispozícii ide spať
 P(accessSeats) // v tomto čase on bol prebudený - chce modifikovať počet dostupných kresiel
 NumberOfFreeSeats++ // jedna stolička zostane voľná
 V(Barber) // holič je pripravený strihať
 V(accessSeats) // nepotrebujeme viacej zámok na stoličkách
 (...) // tu holič strihá vlasy
 P(accessSeats) // pokúša sa dostať prístup k stoličkám
 if (NumberOfFreeSeats &gt; 0) { // ak existujú nejaké voľné kreslá
 NumberOfFreeSeats-- // sadnutie si na stoličku
 V(Customers) // oznamuje holičovi, ktorý čaká, že je tam zákazník
 V(accessSeats) // nemusí viacej zamknúť stoličky
 P(Barber) // teraz je tento zákazník na rade, ale čaká, ak má holič veľa práce
 (...) // tu je zákazník strihaný
 } else { // nie sú žiadne voľné kreslá, zákazník odchádza bez ostrihania
 V(accessSeats) // ale nezabudne uvoľniť zámok na kreslá

</doc>
<doc id="207698" url="https://sk.wikipedia.org/wiki?curid=207698" title="Sonoluminiscencia">
Sonoluminiscencia

Sonoluminiscencia je emisia krátkych zábleskov svetla z bublín implodujúcich v kvapaline pri excitácii zvukom.
História.
Prvé pozorovanie sonoluminiscencie na Kolínskej univerzite v roku 1934 bolo dôsledkom práce na sonare. H. Frenzel a H. Schultes umiestnili ultrazvukový menič do nádrže naplnenej fotografickou vyvolávacou látkou. Po vyvolaní pozorovali na filme drobné bodky a uvedomili si, že vzduchové bubliny pri pôsobení ultrazvuku v kvapaline emitujú svetlo. V prvých experimentoch bolo kvôli celkovému prostrediu a veľkému počtu krátko žijúcich bublín len veľmi ťažké analyzovať tento jav. Ten dnes označujeme ako sonoluminiscenciu viacerých bublín (Multi-bubble sonoluminescence – MBSL).
Viac než 50 rokov neskôr, v roku 1989, dosiahli vo výskume významný pokrok Felipe Gaitan a Lawrence Crum, ktorý dokázali vyprodukovať sonoluminiscenciu jednej bubliny (Single-bubble sonoluminescence – SBSL). V SBSL jedna bublina vzduchu zachytená akustickou stojatou vlnou emituje pulz svetla pri každej kompresii bubliny týmto akustickým poľom. Táto technika umožnila systematickejšie štúdium javu, pretože izolovala zložité efekty do jednej stabilnej predpovedateľnej bubliny. Prišlo sa na to, že teplota vnútri bubliny bola dostatočne vysoká na to, aby roztavila oceľ. Záujem o sonoluminiscenciu bol obnovený po tom, čo bola postulovaná vnútorná teplota tejto bubliny na viac než milión kelvinov. Táto teplota dosiaľ nie je presvedčivo dokázaná, ale predsa len nedávne experimenty spojené s univerzitou v Illinois predpokladajú teplotu približne 20 000 kelvinov.
Vlastnosti.
Sonoluminiscencia môže nastať keď zvuková vlna dostatočnej intenzity spôsobí prudký kolaps plynnej dutiny v kvapaline. Táto dutina môže byť bublinou už nachádzajúcou sa v kvapaline, alebo môže byť vytvorená procesom kavitácie. V laboratóriu môže byť vytvorená stabilná sonoluminiscencia tak, že jedna bublina bude periodicky expandovať a kontrahovať, emitujúc pritom záblesk svetla pri každom kolapse. Aby sme to dosiahli, je potrebné v kvapaline vytvoriť stojatú akustickú vlnu, pričom bublina sa bude nachádzať v kmitni tejto vlny. Frekvencie potrebné pre vytvorenie stojatej vlny závisia na tvare a veľkosti nádoby, v ktorej sa bublina nachádza.
Zopár faktov o sonoluminiscencii:
Vlnová dĺžka emitovaného svetla je veľmi malá; spektrum zachádza do ultrafialovej oblasti. Svetlo kratších vlnových dĺžok má vyššiu energiu a zmerané spektrum emitovaného svetla indikuje teplotu v bubline prinajmenšom 20,000 kelvinov, prípadne dokonca rádovo až megakelvin. Vierohodnosti týchto priblížení prekáža fakt, že napr. voda absorbuje takmer všetky vlnové dĺžky pod 200 nm. Keďže sú teploty v bubline určené z emisného spektra získaného pri kolapse, alebo odhadnuté využitím modifikovanej rovnice Rayleigh-Plesset, sú výsledkom líšiace sa hodnoty tejto teploty. Niektoré odhady hovoria dokonca o hodnote jedného gigakelvinu. Tieto odhady sú založené na modeloch, ktoré v súčasnosti ešte nemôžu byť overené, a môžu zahrňovať príliš mnoho nepodporených predpokladov.
Teploty takto vysoké robia štúdium sonoluminiscencie zaujímavým hlavne kvôli možnosti vypracovania metódy pre dosiahnutie termojadrovej fúzie. Ak by boli teplota a tlak v bubline dostatočne vysoké, mohli by byť v tejto drobnej bubline vytvorené reakcie fúzie ako tie, ktoré prebiehajú v Slnku a v ostatných hviezdach. Táto možnosť sa niekedy uvádza aj pod názvom "bublinová fúzia" (bubble fusion).
Experiment ktorý v roku 2002 previedol R. P. Taleyarkhan, "et.al." (Purdue University in West Lafayette, Indiana) s využitím deuterovaného acetónu poukázal vzhľadom na produkciu trícia a neutrónov na zhodu s fúziou. Keďže tieto merania neboli reprodukované mimo laboratória Taleyarkhana, bol tento výsledok kontroverzný. V januári 2005 Taleyarkhan publikoval ďalšie pozitívne výsledky, v ktorých opäť uvádzal detekciu neutrónov ako dôkaz fúzie v bubline. Tentoraz sa snažil zmierniť pochybnosti v detekcii neutrónov vytvorením bublín pomocou častíc alfa (zmiešaním acetónu s roztokom uránu).
Brian Naranjo zo skupiny ktorú na University of California v Los Angeles vedie Seth Putterman, predviedol v apríli 2005 analýzu výsledkov Taleyarkhana s tvrdením, že Taleyarkhan si najpravdepodobnejšie nesprávne vysvetlil rádioaktívny rozpad štandardných laboratórnych materiálov ako produkt jadrovej fúzie. Putterman je hlavným kritikom práce Taleyarkhana od roku 2002, kedy prvýkrát publikoval svoje tvrdenie, že dosiahol jadrovú fúziu. 

</doc>
<doc id="207699" url="https://sk.wikipedia.org/wiki?curid=207699" title="Donegalský záliv">
Donegalský záliv

Donegalský záliv (slovenský normovaný názov; angl. "Donegal Bay", ír. "Bá Dhún na nGall ") je záliv v severovýchodnej časti Atlantického oceánu. Nachádza sa na severozápadnom pobreží Írska a je najväčším írskym zálivom. Na severe, východe a juhovýchode ho ohraničuje pevnina grófstva Donegal, na krátkom úseku na juhovýchode grófstva Leitrim a na juhu grófstva Sligo. Na západe je otvorený a približne v línii Roskeeragh Point - Carrigan Head sa spája s vodami Atlantiku. Na severnom pobreží sú jeho súčasťou zátoky Fintragh Bay, Inver Bay a McSwynes Bay. Na juhovýchodnom pobreží sa nachádza hlboký estuár rieky Erne.
V zálive ležia ostrovy Isle of St. Ernan, Belle's Isle, Rotten Island, v ústí zálivu sa nachádza ostrov Inishmurray. 
Do zálivu ústia rieky Eany Water, Eske, Erne, Drowes a Duff. Na jeho pobreží ležia mestá Ballyshannon, Bundoran, Coolmore, Donegal, Killybegs, Mountcharles, Mullaghmore, Rossnowlagh a Tullaghan.
Na pobreží Donegalského zálivu sa vypína najvyšší morský klif v Európe, 601 m vysoký Slieve League. Pláže zálivu sú zároveň najlepším miestom v Írsku vhodným na surfovanie.

</doc>
<doc id="207704" url="https://sk.wikipedia.org/wiki?curid=207704" title="Plastická trhavina">
Plastická trhavina

Plastická trhavina je výbušná zmes – trhaviny rôzneho určenia, ktorú je možné tvarovať rukou do požadovaného tvaru bez zmeny ich súdržnosti a výbušných vlastností. Využívajú sa vo vojenstve na deštrukčné práce a plnenie niektorých druhov munície i v priemysle, pri dobývaní nerastov, deštrukčných prácach, zváraní výbuchom a mnohých iných činnostiach. Vždy obsahujú najmenej dve zložky – vlastnú výbušninu a plastifikujúcu zložku, ktorá tiež môže byť výbušná. 
Plastické trhaviny nitroglycerínové.
Nitroglycerínové plastické trhaviny obsahujú ako hlavnú plastifikačnú zložku trhaciu želatínu. Trhacia želatína je rôsolovitá až želatínová hmota pripravená rozpustením 7 – 10% nízko nitrovanej nitrocelulózy (dinitrátu – tzv. kolódiová bavlna) v 90 – 93% nitroglycerínu. Pretože nitroglycerín má pomerne nevýhodný bod tuhnutia +13°C, stáva sa, že takáto trhavina môže pri nižších teplotách zmrznúť, pridáva sa k nitroglycerínu dinitroglykol. Vznikajú tak nemrznúce plastické trhaviny. 
Trhacia želatína je najvýkonnejšou bežne používanou priemyselnou trhavinou s veľkým pracovným výkonom a vysokou detonačnou rýchlosťou (/s). Často sa používa ako porovnávací štandard pre hodnotenie výkonu ostatných výbušnín (RPS – relatívna pracovná schopnosť). 
Niektoré ďalšie druhy plastických výbušnín na báze trhacej želatíny sa pripravujú pridaním ďalších zložiek, ako dusičnan amónny, draselný a sodný, rôzne nitrolátky a farbivá k trhacej želatíne. Vzniká cestovitá hmota, viac alebo menej plastická, čo závisí na obsahu trhacej želatíny. Všetky nitroglycerínové plastické trhaviny obsahujú najmenej 15% trhacej želatíny a všeobecne sa označujú ako Dynamity. 
Podľa obsahu nitroglycerínu sa dynamity jednoducho rozdeľujú na 30%né, 40%né, 60%né atď. Čím vyšší je obsah želatíny, tým je obvykle i trhavina účinnejšia a má vyššiu brizanciu. Pri menšom obsahu želatíny je zmes iba poloplastická. 
Nitroglycerín a nitroglykol do značnej miery určujú vlastnosti týchto výbušnín. Zapálené na voľnom priestranstve zhoria, vo väčšom množstve môže horenie prejsť v detonáciu a v uzavretom priestore dochádza po krátkom horení k detonácii. U týchto trhavín sa vyskytuje tzv. metastabilná detonácia (pozri teória 2). Pri iniciácii obyčajnou rozbuškou detonujú malou rýchlosťou cca /s. Táto vlastnosť nie je závislá na obsahu nitroglycerínu, i samotná trhacia želatína môže takto detonovať rýchlosťou len /s. Až použitím iniciačného telieska (napr. 10g lisovaného pentritu) dôjde k rozvinutiu maximálnej detonačnej rýchlosti. 
Zloženie niektorých priemyselných plastických trhavín.
Dynamit 00 (trhacia želatína) – 92% nitroglycerín, 8% nitrocelulóza (D= /s, Trauzlov blok: ) 
Dynamit Gomme BAM (francúzsky dynamit) – 60% nitroglycerín, 3% nitrocelulóza, 6% drevnej múčky, 31% dusičnan amónny (D= /s, Trauzlov blok: ) 
Nobelite – 60% dusičnan sodný, 22% rôzne nitroestery, 14% dinitrotoluen, 4% drevnej múčky 
Donarit želatínový 1 – 55% dusičnan amónny, 22% nitroglykol, 10% dusičnan sodný, 6% dinitrotoluén, 5% tritol, 1% drevná múčka, 1 % NC2 (nitrocelulúza) (D= /s, Trauzlov blok: , hustota: 1,51) 
Dynamit 1 (pôvodné zloženie) – 63% nitroglycerín, 28% dusičnan draselný, 3.5% NC2, 5.5% drevná múčka (D= /s, Trauzlov blok: ) 
Dynamit 2 (Československý) – 47% nitroglycerín, 40% dusičnan sodný, 10% rastlinná múčka, 1.5% NC2 (nitrocelulóza), 0.5% uhličitan sodný, 1% farbivo (D= /s, Trauzlov blok: , hustota: 1,57) 
Akrylový dynamit (Ruský) – 73.5% dusičnan amónny, 15% nitroglycerín, 9% tritol, 0.5 % polymetylmetakrylát, 2% drevná múčka (D= /s, Trauzlov blok: , hustota: 1,32) 
Plastické trhaviny vojenské.
Prevažnou súčasťou vojenských plastických trhavín sú brizantné výbušniny v jemnom práškovitom stave. Používajú sa predovšetkým výkonné výbušniny typu pentrit, hexogén a oktogén. Ako plastifikátor sa používajú organické flegmatizátory, ktoré zaisťujú plasticitu a znižujú citlivosť. Ako plastifikátor sa môže v najjednoduchších prípadoch použiť vazelína alebo rôzne viskózne oleje (prvé Hexoplasty). Takéto jednoduché zmesi sú však pri nižšej teplote pod 10°C málo plastické a pri vyššej teplote nad 40°C sa zasa roztekajú a neudržia si tvar. 
Lepšie vlastnosti majú kaučuk, polybutadiénové polyméry, rôzne organické polymérne plastifikátory a tiež zmesi olejov a voskov. Na podobnej báze je založený napríklad svetoznámy český Semtex a americká C-4. Uvádzané plastifikátory majú síce dobré plastifikačné vlastnosti pri nízkej i pri zvýšenej teplote, ale nezúčastňujú sa priamo výbušnej premeny a teda znižujú relatívnu účinnosť trhaviny. Za týmto účelom boli vyvinuté výbušné plastifikátory.
Najprv išlo o gél zo zmesi kvapalného nitrotoluénu alebo dinitrotoluénu s nitrocelulózou 
(kompozícia C-3). Neskôr sa začali používať výbušné nitroestery želatinizované nitrocelulózou. Ako nitroester sa používa najviac trimetylolpropántrinitrát (nitropentaglycerín), menej dinitrotoluén a kvapalné trinitrotoluény, trietylénglykoltrinitrát. Brizantnou zlúčeninou je obvykle hexogén, oktogén alebo ich zmes, menej často pentrit alebo iné moderné brizantné trhaviny. Takéto trhaviny sa často označujú ako PBX (Plastic Bonded eXplosive) a PBXN (Plastisol Bonded eXplosive Nitrocellulose) a číslom označujúcim buď poradie testu alebo obsah hexogénu a oktogénu. 
Niektoré PBX a PBXN výbušniny sú najúčinnejšie plastické trhaviny a sú používané pre zostavenie kumulatívnych náloží a ako náplň hlavíc riadených striel.
Zloženie niektorých vojenských plastických trhavín.
Americké zmesi C (od "Composition"): 
C-1 – 88,3% RDX, 11,3% viskózny minerálny olej, 0,6% stabilizátor (lecitín) 
C-2 – 80% RDX, 5% mononitrotoluén (zmes izomérov), 5% dinitrotoluén, 5% kolódiová bavlna (NC2), 5% dimetylformamid 
C-3 77% RDX, 16% mononitrotoluén (zmes izomérov), 5% dinitrotoluén, 1% tetryl, 1% kolódiová bavlna (NC2) 
C-4 – 91% RDX, 5,3% bis (2-etylhexyl) sebakát, 2,1% polyizobutylén,
1,6% viskózny motorový olej 
semtexy: 
Semtex H – 40,1% RDX, 38,9% pentrit, 10,2% styrén-butadiénový kaučuk, 9,1% plastifikátor (n-oktylftalát a butylcitrát), 1% antioxidant (N-fenyl-2-naftylamín), 0,7% farbivo (Sudan I) 
Semtex A – 73,1% pentrit, 4,5% RDX, 10,24% styrén-butadiénový kaučuk, 10,16% plastifikátor (n-oktylftalát a butylcitrát), 1,1% antioxidant (N-fenyl-2-naftylamín), 0,9% farbivo (Sudan IV) 
Novšie americké plastické trhaviny s označením PBX a PBXN (Plastic Bonded eXplosives)
Mnohé z nižšie uvedených PBX a PBXN trhavín sa nedajú tvarovať rukou, stále však majú iné výhodné vlastnosti plastických trhavín – malú pórovitosť, sú pevné a pritom pružné, nepraskajú pri namáhaní, dajú sa presne spracovávať lisovaním do foriem i muničných dielov, často i mechanicky obrábať, sú málo citlivé na mechanický impulz a podobne. 
EDC-37 – 91% HMX/NC, 9% polyuretánová guma 
LX-04-1 – 85% HMX, 15% Viton-A 
LX-07-2 – 90% HMX, 10% Viton-A 
LX-09-0 – 93% HMX, 4,6% BDNPA 2,4% FEFO 
LX-09-1 – 93.3% HMX, 4,4% BDNPA 2,3% FEFO 
LX-10-0 – 95% HMX, 5% Viton-A 
LX-10-1 – 94.5% HMX, 5,5% Viton-A 
LX-11-0 – 80% HMX, 20% Viton-A 
LX-14-0 – 95.5% HMX, 4,5% Estane a 5702-Fl 
LX-15 – 95% HNIS, 5% Kel-F 800 
LX-16 – 96% PETN, 6% FPC461 
LX-17-0 – 92.5% TATB, 7,5% Kel-F 800 
LX-19 – 95.8% CL-20, 4.2% Estane 
PBX 9007 – 90% RDX, 9,1% Polystyrén 0,5% DOP 0,4% kalafuna 
PBX 9010 – 90% RDX, 10% Kel-F 3700 
PBX 9011 – 90% HMX, 10% Estane a 5703-Fl 
PBX 9205 – 92% RDX, 6% Polystyrén, 2% DOP 
PBX 9404 – 94% HMX, 3% NC, 3% tris-(betachlóretyl) fosfát??? (výbušnina pre jadrové zbrane)
PBX 9407 – 94% RDX, 6% FPC461 
PBX 9501 – 95% HMX, 2,5% Estane 2,5% BDNPA-F (výbušnina pre jadrové zbrane)
PBX 9502 – 95% TATB, 5% Kel-F 800 (výbušnina pre jadrové zbrane)
PBX 9503 – 80% TATB, 15% HMX, 5% Kel-F 800 
PBX 9604 – 96% RDX, 4% Kel-F 800 
PBX-87 – 50% RDX, 41,8% trimetyloletántrinitrát, 4% NC2, 4% trietylénglykoldinitrát, 0,2% stabilizátor (DPA). 
PBXN-109 – 64% RDX, 20% práškový Al, 16% plastifikátor (zmes polybutadiénu, dioktyladipátu a diisokyanátu) 
PBXN-110 – 88% HMX, 12% polybutadién 
PBXN-112 – 70% HMX, 19.2% 1,2,4-butántrioltrinitrát, 9.6% NC2, 1.2% triacetín 
PBXN-106 – RDX, polyuretánová guma
PBXN-3 – 85% RDX, Nylon (náplň bojovej časti rakety AIM9-X Sidewinder)
PBXN-5 – 95% HMX, 5% fluóroelastomér (granáty pre námorné delá)
X-0242 – 92% HMX, 8% polymér 
TATB = triaminotrinitrobenzén (výbušnina) 
HNIS = hexanitrostilbén (výbušnina) 
DOP = dioktyl ftalát??? (plastifikátor)
BDNPA = Bis (2,2-dinitropropyl) acetál??? (plastifikátor)
BDNPF = Bis (2,2-dinitropropyl) formál??? (plastifikátor)
Najsilnejšie z uvedených sú pochopiteľne PBX a PBXN obsahujúce väčší podiel oktogenu alebo HNIS. Ich účinnosť (aspoň čo sa týka detonačnej rýchlosti) je omnoho vyššia než u bežnej C-4 alebo semtexu, napr. PBX-9404 má detonačnú rýchlosť /s pri hustote 1,844 g/cm3, zatiaľ čo C-4, „len“ /s a Semtex H, „iba“ /s, PBXN-110 má detonačnú rýchlosť /s.
Niektoré sovietske a ruské plastické trhaviny
ПВВ-5А (PVV-5A) – 85% RDX, 5% polyizobutylén, 10% minerálny olej 
ПВВ-7 (PVV-7) – 71,5% RDX, 17% práškový hliník, 11,5% polyizobutylén 
Гексопласт ГП-87К ("hexoplast" GP-87K) – 82,5% RDX, butylénový kaučuk
Ostatné typy plastických trhavín.
V predchádzajúcom texte sme uviedli len zástupcov najznámejších a najúčinnejších plastických výbušnín. Okrem toho existuje obrovské množstvo iných plastických výbušnín, ktorých vymenovanie je takmer nekonečné a zloženie rozmanité. Sú to napr. 
trhaviny plastifikované vodou – plastifikátorom je voda, výbušninou je zmes dusičnanov s tritolom, nitroguanidínom, nitroderivátmi alifatických alkoholov, aromatickými nitrozlúčeninami atď. Používajú sa predovšetkým v ťažobnom priemysle pri dobývaní nerastov a hornín.
trhaviny plastifikované nitroglykolmi zmesi BTTN, TMEN, TEGD, DEGN s NC2 a dusičnanmi, chloristanmi, nitramínmi- RDX, HMX atď. Opäť najväčšie uplatnenie majú v ťažobnom priemysle.
trhaviny s inertným plastifikátorom – plastifikátorom sú neúčinné oleje, vazelíny, organické polyméry, výbušnou zložkou sú akékoľvek polynitroaromatické a polynitroalifatické výbušniny, môžu to byť tiež len chlorečnany, chloristany a ich zmesi s práškovými kovmi. 
trhaviny s plastifikátorom z nitrometánu a nízko nitrovaných aromátov – nitrometánové Kinepacky, kompozície obsahujúce mononitrotoluén ap.

</doc>
<doc id="207706" url="https://sk.wikipedia.org/wiki?curid=207706" title="Frenológia">
Frenológia

Frenológia je (z dnešného pohľadu nevedecká) teória o súvislosti medzi tvarom mozgovne (a tým aj lebky a čŕt tváre) a psychickými vlastnosťami človeka. Rozšírená bola najmä na konci 18. a začiatku 19. storočia. O jej rozšírenie sa vtedy zaslúžil F. J. Gall (* 1758 - † 1828).

</doc>
<doc id="207708" url="https://sk.wikipedia.org/wiki?curid=207708" title="Jadrové krmivo">
Jadrové krmivo

Jadrové krmivá sú krmivá, ktoré obsahujú mnoho živín. Patria sem najmä "zrniny" - kŕmna pšenica, kŕmny jačmeň, ovos siaty, kukurica siata a iné, z ktorých sa vyrábajú kŕmne zmesi (šrot).

</doc>
<doc id="207709" url="https://sk.wikipedia.org/wiki?curid=207709" title="Veľhory">
Veľhory



</doc>
<doc id="207710" url="https://sk.wikipedia.org/wiki?curid=207710" title="Sultanát">
Sultanát

Sultanát môže byť:

</doc>
<doc id="207711" url="https://sk.wikipedia.org/wiki?curid=207711" title="Dublinský záliv">
Dublinský záliv

Dublinský záliv (, ) je záliv v severovýchodnej časti Atlantického oceánu. Leží na východnom pobreží Írska a má polkruhovitý tvar. Na západe ho obklopuje pevnina grófstva Dublin, na východe sa spája s Írskym morom. Na severe začína mysom, na ktorom stojí maják Baily Lighthouse, na juhu siaha k ostrovu Dalkey Island.
V zálive leží jediný ostrov - North Bull Island, ktorý je od pevniny oddelený úzkym a plytkým prielivom a v čase odlivu je spojený s pevninou. Do zálivu ústia rieky Liffey, Santry a Tolka. Celé pobrežie zálivu obklopuje zastavané územie Dublinu. Na pobreží zálivu sa nachádza viacero pláží: Sutton Strand, Sandymount Strand, Merrion Strand. Súčasťou zálivu sú Dublinský prístav, prístav v Dún Laoghaire a Bullock Harbour a malý záliv Scotsman's Bay na južnom pobreží.

</doc>
<doc id="207712" url="https://sk.wikipedia.org/wiki?curid=207712" title="Preľudnenie">
Preľudnenie

Preľudnenie je prílišná "nadmerná" hustota zaľudnenia. Nie je dôležité, koľko obyvateľov pripadá na štvorcový kilometer, ale počet ľudí, ktorých môže územie vyživiť. Závisí to predovšetkým od hospodárskej vyspelosti štátu.

</doc>
<doc id="207713" url="https://sk.wikipedia.org/wiki?curid=207713" title="Herbicíd">
Herbicíd

Herbicíd (z latinského "herba" – rastlina a gréckeho "cidó" – ničím) je chemická látka používaná na ničenie buriny. Patrí medzi pesticídy (látky ničiace organizmy). Väčšinou sa vstrebávajú cez listy a rozvádzajú sa do stopiek a koreňov. Zasiahnuté buriny zastavujú svoj rast a vývin.

</doc>
<doc id="207714" url="https://sk.wikipedia.org/wiki?curid=207714" title="Antropogénny reliéf">
Antropogénny reliéf

Antropogénny reliéf sú tvary zemského povrchu utvorené úmyselnou aj neúmyselnou činnosťou človeka, napr. vyrovnané alebo terasovito upravené poľnohospodárske plochy, regulované korytá riek, násypy dopravných ciest, hrádze, odvaly, haldy.

</doc>
<doc id="207715" url="https://sk.wikipedia.org/wiki?curid=207715" title="Kaolín">
Kaolín

Kaolín je biela alebo svetlo sfarbená nespevnená usadená hornina, ktorá vznikla väčšinou rozkladom hornín bohatých na živec. Hlavnou zložkou je ílovitý minerál kaolinit - Si2Al2O5(OH4), ktorý tvorí až 80% jej objemu. 
Výraz kaolín pochádza z čínštiny: 高岭土 (Gāolǐng tǔ; Kau-ling tchu) znamená „hlina z Vysokého masívu“ a je odvodený z mena významného náleziska Kao-lin („Vysoký masív resp. horský chrbát, prípadne kopec“) pri meste Ťing-te v čínskej provincii Ťiang-si.
Vznik.
Kaolinické íly vznikajú viacerými spôsobmi. Najdôležitejší proces je kaolinizácia - proces zvetrávania hornín bohatých na živce (najmä draselné ortoklasy). Medzi takéto horniny patria najmä granitoidy, ortoruly a arkózy. Dôležitým faktorom vzniku je teplé a vlhké podnebie a kyslosť prostredia . Niekedy vznikajú hydrotermálnou premenou podobných hornín. Môžu tiež vznikať preplavením lateritov bohatých na kaolinit v sladkovodnom prostredí a ich následnou sedimentáciou v terénnych depresiách. Môžu obsahovať prachovú alebo piesčitú prímes.
Vlastnosti.
V surovom stave aj po vypálení má bielu farbu. Je žiaruvzdorný, mäkký, plastický, najmä pri styku s vodou. Na rozdiel od iných ílových minerálov nemá dobré sorpčné vlastnosti. Pre priemyselné použitie sa zväčša upravuje plavením, čím sa dosahuje vyšší obsah kaolinitu.
Použitie.
Kaolín je základná surovina pri výrobe porcelánu, keramiky, obkladačiek a žiaruvzdorných materiálov. Používa sa aj pri výrobe papiera a ako plnidlo v chemickom priemysle. Rozpustený vo vode sa môže používať ako náterová hmota. 
Výskyt.
Hlavným producentom kaolínu je USA (štát Georgia), medzi ďalších tradičných producentov patrí Uzbekistan, Južná Kórea, Spojené kráľovstvo, Brazília, Ukrajina a Česko, ktoré patrí medzi najväčších ťažiarov kaolínu na svete. Český kaolín sa ťaží v oblasti Karlovych Varov, Plzne a na južnej Morave.
Kaolín sa na Slovensku vyskytuje v tzv. poltárskej formácii v Lučenskej a Žiarskej kotline. V oblasti Poltára a Rudníka sa aj ťaží.

</doc>
<doc id="207716" url="https://sk.wikipedia.org/wiki?curid=207716" title="Celina">
Celina

Celina môže byť:

</doc>
<doc id="207719" url="https://sk.wikipedia.org/wiki?curid=207719" title="Heinrich Schwarz">
Heinrich Schwarz

Heinrich Schwarz (* 14. jún 1906, Mníchov, Nemecká ríša – † popravený 20. marec 1947, Sandweier, dnes Baden-Baden, Nemecko) bol veliteľ koncentračného tábora Auschwitz III (Monowitz) v rokoch 1943-1945. Člen NSDAP (č. 786871) a SS (č. 19691).
Životopis.
Vyučil sa za tlačiara, po vypuknutí 2. svetovej vojny nastúpil k Waffen-SS a bol pridelený do služby v koncentračnom tábore Mauthausen-Gusen. V novembri 1941 bol prevelený do koncentračného tábora Auschwitz-Birkenau, kde viedol oddelenie pracovného nasadenia väzňov. Od 18. augusta do 11. novembra 1943 bol vedúcim tábora Auschwitz I. Po rozdelení tábora bol vymenovaný za veliteľa Auschwitz III až do jeho evakuácie v januári 1945. Potom pôsobil ako veliteľ koncentračného tábora Natzweiler-Struthof. Po vojne ho francúzsky vojnový tribunál odsúdil k trestu smrti a bol popravený.

</doc>
<doc id="207723" url="https://sk.wikipedia.org/wiki?curid=207723" title="Menič">
Menič

Menič môže byť:

</doc>
<doc id="207724" url="https://sk.wikipedia.org/wiki?curid=207724" title="LET Kunovice">
LET Kunovice

Let Kunovice (Kunovice sú mesto) je český (pôvodne česko-slovenský) civilný výrobca lietadiel. Najúspešnejší bol s výrobou L-410 Turbolet.
V roku 1936 začala letecká fabrika na výrobu lietadiel svoju prevádzku ako časť priemyselného koncernu Škodovy závody. Pred a počas druhej svetovej vojny vyvíjajúca sa továreň ponúkala iba služby opráv lietadiel. Po skončení vojny bola továreň scentralizovaná štátom a v rokoch 1950-53 bola postavená nová továreň. V rokoch 1957-1967 sa premenovala na Strojírny první pětiletky a v roku 1967 sa znova premenovala na Let. Vyrábali sa tu viaceúčelové letúny Aero Ae 45 a Aero Ae 145 a v licencii od roku 1953 sovietske cvičné letúny Jakovlev Jak-11 (pod označením C-11, cvičný typ pod označením C-11U). 
V roku 1957 spoločnosť začala vyvíjať slávne ľahké úžitkové lietadlo L-200 Morava a štyri roky po tom Z-37 Čmelák, lietadlo pre poľnohospodárske účely, kde obe lietadlá priniesli so sebou veľký komerčný úspech. Po čase LET tiež začal vyrábať ľahké výcvikové lietadlo L-29.
Niekoľko rokov firma vyvíjala a vyrábala i mnoho typov klzákov - Zlín Z 22, Z 124 Galanka, LF 109 Pionýr, Z 425 Šohaj. A taktiež i slávne Blaníky - L-13, L-23 a L-33.
Počas 60. rokov tu bol vyvinutý 19-miestny turbovrtuľový letún - L-410 Turbolet, ktorý sa doposiaľ vyrába. Tento typ prešiel mnohými vylepšeniami a modernizáciami; L-410 UVP-E20 a L 420 sú samostatne certifikované úradmi EASA a FAA.

</doc>
<doc id="207725" url="https://sk.wikipedia.org/wiki?curid=207725" title="Henrich Korutánsky">
Henrich Korutánsky

Henrich Korutánsky (* 1265, † 2. apríl 1335) bol tirolský gróf a korutánsky vojvoda (ako Henrich VI.) v rokoch 1295 – 1335, poľský a český kráľ (v rokoch 1306 a 1307 – 1310), syn gorického grófa Menharda II. a Alžbety Bavorskej. 
Po smrti posledného Přemyslovca.
Počas poľského ťaženia kráľa Václava III. v roku 1306 bol Henrich ako zemský hajtman poverený správou českého kráľovstva. Po zavraždení posledného Přemyslovca sa mu ako manželovi najstaršej dedičky rodu Přemyslovcov a najvážnejšiemu kandidátovi na uprázdnený český trón črtala perspektíva českého panovníka. S jeho voľbou vyslovili súhlas i české stavy. Svojou pomalosťou však poskytol priestor rímskemu kráľovi Albrechtovi I. Habsburskému, aby udelil Čechy v léno svojmu synovi Rudolfovi, ktorý bol v októbri 1306 zvolený českým kráľom (ako Rudolf I.) Henrich s manželkou bol nútený utiecť do Tirolska.
Na kráľovskom tróne.
O rok nato však Rudolf zomrel a časť českej šľachty uznala dedičské práva Anny Přemyslovnej, Henrichovej manželky, a 15. augusta 1307 zvolila Henricha za českého a titulárneho poľského panovníka. 
Jeho vláda však nebola úspešná. Bol slabým panovníkom, ktorý nemal oporu v rímskom cisárovi ako jeho predchodca; nedokázal zabrániť upevňovaniu pozícií českej šľachty ani jej rastúcemu nepriateľstvu s nemeckým patricijátom. Výsledkom bolo vytvorenie vplyvnej skupiny šľachty, ktorá presadila uznanie dedičného práva ďalšej Přemyslovny, Anninej sestry Elišky a ponúkla jej ruku spolu s českým trónom Jánovi Luxemburskému.
Nový panovník vyhnal Henricha Korutánskeho z krajiny. Ten sa však napriek tomu svojho titulu českého kráľa nevzdal až do konca života a dokonca ho použil v roku 1314 ako kurfirstský hlas pri voľbe nemeckého kráľa.
Rodinné pomery.
Henrich Korutánsky bol celkom trikrát ženatý. 
Jeho prvou manželkou sa začiatkom roku 1306 stala Anna Přemyslovna (* 1290 – † 1313), najstaršia dcéra českého kráľa Václava II. a Guty Habsburskej. Manželstvo ostalo bezdetné.
Druhou manželkou sa po smrti Anny v roku 1313 stala Adleyta Braunschweinská (* okolo 1300 – † 1320), dcéra brunšvíckeho vojvodu Henricha I. Z tohto manželstva sa narodili dve dcéry. Vzhľadom na to, že staršia Adleyta bola prehlásená za menejcennú, stala sa mladšia dcéra Margita (* 1318 – † 1369), súdobými kronikármi nelichotivo prezývaná Maultasch (t. j. Pyskatá), jedinou dedičkou korutánsky dŕžav. V roku 1330 sa stala manželkou Jána Henricha, druhorodeného syna českého kráľa Jána Luxemburského.
Tretí raz sa Henrich oženil v roku 1328 s Beatrix Savojskou (* ? – † 1331), najmladšou dcérou savojského grófa Amadea V. a jeho druhej manželky Márie Brabantskej. Toto manželstvo rovnako ako prvé ostalo bezdetné.

</doc>
<doc id="207726" url="https://sk.wikipedia.org/wiki?curid=207726" title="Vzdušné sily Slovenskej republiky">
Vzdušné sily Slovenskej republiky

Vzdušné sily Slovenskej republiky (oficiálne: Vzdušné sily Ozbrojených síl Slovenskej republiky; skratka: VzS OS SR) sú leteckou zložkou Ozbrojených síl Slovenskej republiky, ktorej úlohou je zabezpečenie obrany vzdušného priestoru Slovenska, obrana zvrchovanosti Slovenskej republiky, dôležitých politických a hospodárskych centier, regiónov a vojsk pred údermi vzdušného protivníka, ako aj priama podpora boja pozemných síl. Veliteľom vzdušných síl je od 31. januára 2025 generálmajor Ing. Adolf Daubner M.Sc.
História.
Vznik.
V dôsledku zmenenej geopoliticko-vojenskej situácie po roku 1989 sa velenie vtedajšej federálnej Česko-slovenskej armády snažilo posilniť vzdušnú obranu Slovenska. Od 7. mája 1991 tak bola na leteckej základni Sliač dislokovaná 81. samostatná stíhacia letka, ktorá spolu so zabezpečovacím práporom plnila úlohy pohotovostného systému a položila základ súčasných Vzdušných síl OS SR. Neskôr bola zreorganizovaná na 1. stíhací letecký pluk. Dňa 30. novembra 1991 bolo vo Zvolene vytvorené veliteľstvo 1. divízie protivzdušnej obrany. Postupne mu boli podriadené protilietadlové raketové útvary v Nitre, Rožňave a Pezinku, ako aj rôzne zabezpečovacie útvary.
V októbri 1992 bola federálnym ministerstvom obrany ČSFR vyčlenená skupina pod velením generálmajora Ing. Jána Váňu. Cieľom tejto skupiny bolo vytvoriť organizačné štruktúry budúceho letectva a protivzdušnej obrany SR a zabezpečiť bojaschopnosť letectva a protivzdušnej obrany Slovenska po zániku Česko-Slovenska. Postupne sa táto skupina rozrastala a 1. novembra 1992 vznikla Správa letectva a protivzdušnej obrany pre Slovensko so sídlom v Trenčíne, ktorej činnosť skončila 31. decembra 1992. Dňom 1. januára 1993, spolu so vznikom samostatného Slovenska, vzniká "Letectvo a protivzdušná obrana Veliteľstva Armády Slovenskej republiky", ktorého veliteľom bol menovaný generálporučík Ing. Štefan Gombík.
Obdobie pred vstupom do NATO (1993 – 2004).
Zánikom Česko-Slovenska a následným delením majetku Slovensko prevzalo a presunulo na svoje územie 167 lietadiel a 64 vrtuľníkov, spolu s príslušným materiálom a niekoľko protilietadlových kompletov. Zároveň sa organizovalo preškoľovanie niekoľko desiatok technikov a pilotov. Letectvo a protivzdušná obrana Armády SR bolo dislokované na piatich leteckých základniach a malo vo výzbroji 229 lietadiel a vrtuľníkov rôznych typov; stíhačky(9× MiG-29A, 1× MiG-29UB, 13× MiG-21MA, 36× MiG-21MF, 8× MiG-21R, 11× MiG-21UM a 2× MiG-21US), stíhacie bombardéry (18× Su-22M4 a 3× Su-22UM-3K), bojové (12× Su-25K a 1× Su-25UBK), cvičné prúdové (16× L-29, 8× L-39C, 2× L-39MS, 2× L-39V a 9× L-39ZA), vrtuľníky (17× Mi-2, 1× Mi-8PPA, 2× Mi-8PS, 6× Mi-8T, 15× Mi-17, 2× Mi-17Z-2, 8× Mi-24D, 1× Mi-24DU, 10× Mi-24V), dopravné (2× L-410MA, 2× L-410FG, 1× L-410UVP, 1× L-410UVP-E, 3× L-410UVP-T, 1× An-12BP, 2× An-24V, 2× An-26 a 1× Tu-154B-2) a bezpilotné prostriedky VR-3 Rejs. V rámci prvej deblokácie ruského dlhu, od decembra 1993 do januára 1994, bolo na Slovensko dodaných päť stíhacích MiGov-29A (reg. č. 0619, 0820, 0921, 2022, 2123) a 1 cvičný MiG-29UB (reg. č. 1303). V roku 1994 bol v súlade s Koncepciou výstavby Armády SR do roku 2000 vytvorený Generálny štáb Armády SR a v jeho rámci Štáb letectva a protivzdušnej obrany. V tom istom roku bola zrušená 1. divízia protivzdušnej obrany a letectva a na jej základoch 1. novembra 1994 vznikol 3. zbor letectva a protivzdušnej obrany (3. zbor LaPVO).
Od 1. marca 1995 slovenské vojenské letectvo nahradilo organizáciu leteckých plukov sovietskeho typu západným systémom krídel a letiek. Významnou udalosťou v existencii 3. zboru LaPVO sa v roku 1995 stali bojové streľby stíhacieho letectva na strelnici Ustka v Poľsku a v roku 1996 bojové streľby protilietadlových raketových kompletov na strelnici Šabla v Bulharsku. Stíhacie lietadlá MiG-29A a MiG-21MF 31. stíhacieho leteckého krídla zo základne Sliač po prvý raz v histórii slovenského letectva odpálili riadené strely R-3S, R-13 a R-60 na cvičný cieľ SAB-250-200. Podobne vybrané obsluhy protilietadlových raketových kompletov 37. protilietadlovej raketovej brigády Pezinok vykonali ostré bojové streľby raketami S-125 na cvičný cieľ Koliber. Ďalšou významnou udalosťou v histórii Letectva a protivzdušnej obrany Armády SR bola reprezentácia slovenského stíhacieho pilota pplk. Ing. Ivana Hůleka, ktorý ako prvý na svete získal dvakrát putovnú cenu "The Super King Trophy" pre najlepšieho stíhacieho pilota na Royal International Air Tattoo vo Fairforde v rokoch 1995 a 1998. V roku 1995 bolo tiež vyradených 21 stíhačiek MiG-21 v súlade s európskymi dohodami o počte zbraní. Dňa 15. marca 1995 havaroval L-29 Delfín (reg. č. 3302) pri cvičnom lete vo výcvikovom priestore Javorina. Pri nehode zahynul pilot mjr. Ing. Jaroslav Horník †. Od decembra 1995 do januára 1996, v rámci druhej deblokácie ruského dlhu, bolo na Slovensko dodaných sedem stíhacích MiGov-29A (reg. č. 6124, 6425, 6526, 6627, 6728, 6829, 6930) a 1 cvičný MiG-29UB (reg. č. 5304).
Koniec 90. rokov 20. storočia bol charakteristický hlavne nedostatkom finančných prostriedkov prideľovaných na prevádzku celého vojenského letectva, čo bolo príčinou postupného znižovania počtu letuschopných lietadiel. Obdobie rokov 1998 až 1999 bolo najkritickejšie, pretože financie neboli takmer na nič. Letectvo a protivzdušná obrana Armády SR síce mali 24 stíhačiek MiG-29, ale letuschopné boli iba tri stroje. K 1. januáru 2000 vzniká Veliteľstvo vzdušných síl z bývalého 3. zboru letectva a protivzdušnej obrany, čím bola zrealizovaná jedna z úloh reformného procesu rezortu obrany. Bola vytvorená nová organizačná štruktúra veliteľstva podľa vzoru armád NATO a zároveň vypracované základné dokumenty potrebné pre činnosť veliteľstva. Do funkcie veliteľa vzdušných síl bol ustanovený plk. gšt. Ing. Jozef Dunaj. Dňa 3. júna 2000 havaroval počas letovej ukážky skupiny Biele Albatrosy jeden L-39C Albatros (reg. č. 4355). Pri tejto nehode zahynul pilot mjr. Ing. Ľuboš Novák †. V roku 2002 sa uskutočnili ostré bojové streľby letectva a protivzdušnej obrany v Poľsku lietadlami MiG-29 a protilietadlovými raketovými kompletmi 2K12 Kub s výbornými výsledkami. Rok 2002 bol aj tragický. Večer 6. novembra 2002 vykonávala dvojica pilotov mjr. Ing. Martin Hronec a mjr. Ing. Marián Katuška nácvik vzdušného boja na stíhačkách MiG-29A. Vzlietli zo základne Sliač, pričom v ten deň boli obaja piloti už tretíkrát vo vzduchu. Pri nácviku bojovej situácie mal Hronec v svojom lietadle (reg. č. 6930) unikať a Katuška ho mal so svojím strojom (reg. č. 6829) stíhať, zamerať radarom a simulovať zostrelenie. Okolo 20:40 SEČ však v priestore nad Slovenským rajom vo výške asi 4 000 m Katuškovo lietadlo z dnes už neznámych príčin odzadu alebo zboku narazilo do Hroncovho stroja. Lietadlá sa začali rútiť k zemi. Hronec sa úspešne katapultoval a pristál na padáku. Katuškov osud bol zatiaľ nejasný. Začala sa pátracia a záchranná akcia. O 22:07 hod. sa v lokalite Grajnár našli trosky stíhačky reg. č. 6930 a o 22:25 hod. záchranári našli pilota Martina Hronca vďaka ohňu, ktorý založil. Pilot mal na tele odreniny a bol v zlom psychickom stave. Vypočuli ho a odovzdali do starostlivosti Rýchlej zdravotníckej pomoci. Previezli ho do nemocnice v Spišskej Novej Vsi a potom do Leteckej vojenskej nemocnice v Košiciach. Medzitým sa pokračovalo v pátraní po troskách lietadla reg. č. 6829 a jeho pilotovi Mariánovi Katuškovi. Kvôli tme a zníženej viditeľnosti sa pátranie muselo na niekoľko hodín prerušiť a pokračovalo sa až ráno 7. novembra. Záchranári našli telo Mariána Katušku bez známok života zakliesnené v kokpite jeho lietadla asi 300 metrov od cesty na kopci Grajnár neďaleko obce Hnilčík. Vojaci sa na mieste nehody vyjadrili, že mal odistenú kabínu. Možno predpokladať, že predtým, ako sa zrútil na zem, sa pokúsil katapultovať. Na zemi nebol nikto zranený. Trosky oboch stíhačiek boli roztrúsené asi v kilometrovom okruhu v členitom teréne. Príčinou havárie bolo ľudské zlyhanie pri organizácii výcviku a riadenia letovej prevádzky. S blížiacim sa vstupom Slovenska do NATO boli z výzbroje do roku 2003 vyradené v tom čase už zastarané lietadlá Su-22, Su-25, L-29 Delfín a MiG-21.
2004 – 2019.
Po vstupe Slovenska do NATO bolo potrebné modernizovať lietadlá vzdušných síl, respektíve dosiahnuť kompatibilitu s technikou NATO. V rokoch 2005 až 2006 bola v Leteckých opravovniach Trenčín vykonaná čiastočná modernizácia stíhačiek MiG-29 v spolupráci s výrobcom lietadiel RSK MiG a spoločnosťami Rockwell Collins a BAE Systems. Stroje boli vybavené vyspelejšími komunikačnými prostriedkami a systémami kompatibilnými s technikou NATO (navigačný a komunikačný systém, systém identifikácie vlastný/cudzí, ICAO normy), pričom morálne a technicky zastaraný zbraňový systém lietadla už nebol modernizovaný. Okrem iného avionika prešla na anglosaský nemetrický systém. Dvanásť modernizovaných strojov (10 jednomiestnych verzie AS a 2 dvojmiestne UBS), z ktorých dva (reg. č. 0619 a 0921) získali aj novú tzv. digitálnu kamufláž, bolo formálne odovzdaných vzdušným silám 29. februára 2008 na základni Sliač.
Dňa 19. januára 2006 stratili slovenské vzdušné sily jeden Antonov An-24 (reg. č. 5605) pri leteckej katastrofe. Pri náraze lietadla do zalesneného kopca medzi obcami Hejce a Telkibánya v Maďarsku zahynulo 41 vojakov a jeden civilný zamestnanec Ministerstva obrany SR. Nehodu prežil jeden vojak, pplk. Martin Farkaš. Lietadlo sa za tmy a priaznivých meteorologických podmienok blížilo ku košickému letisku, pričom privážalo späť slovenských príslušníkov síl KFOR z polročnej služby v Kosove. V septembri 2011 boli vyradené zo služby všetky zostávajúce vrtuľníky Mil Mi-24. Dňa 20. decembra 2012 došlo k incidentu, kedy sa MiG-29AS (reg. č. 0921) slovenských vzdušných síl nebezpečne priblížil k civilnému súkromnému lietadlu Beechcraft B200 Super King Air, na ktorom sa inicializoval protizrážkový systém. Dňa 28. júla 2015 počas cvičenia pristávania v teréne došlo následkom poveternostných podmienok k zrúteniu vrtuľníka Mi-17M (reg. č. 0812) pri osade Hradisko (na území obce Terňa). Krátko po havárii podľahol svojím zraneniam druhý pilot kpt. Ing. Richard Sépi. Kapitán vrtuľníka kpt. Ing. Peter Pavlinský a palubný technik pprap. Tibor Šoltés utrpeli ťažké zranenia.
Vzhľadom na zámer komplexného zabezpečenia nedotknuteľnosti vzdušného priestoru Slovenska a vzdušného priestoru Česka prostredníctvom vzájomnej spolupráce, vláda SR vyslovila súhlas s vyslaním príslušníkov Ozbrojených síl Slovenskej republiky na územie Česka a s prítomnosťou príslušníkov Armády Českej republiky na území Slovenska za účelom spolupráce pri vzájomnej obrane vzdušného priestoru na základe Zmluvy medzi Slovenskou republikou a Českou republikou o spolupráci pri vzájomnej obrane vzdušného priestoru, ktorá bola podpísaná v Bruseli 15. februára 2017. Dňa 27. marca 2017 došlo na základni Sliač k závažnej leteckej nehode, pri ktorej havarovalo súkromné lietadlo L-29 Delfín (OM-JLP, rok výroby 1965, výrobné číslo 591683, vlastník Ing. Ľudovít Francl, PhD.), pričom sa kĺzalo 755 metrov po vzletovej a pristávacej dráhe (VPD). Následne bola VPD zablokovaná, čo znemožnilo prípadný štart pohotovostných lietadiel MiG-29, a tak celkovo 1 hodinu a 42 minút bola narušená nepretržitá obrana nedotknuteľnosti vzdušného priestoru Slovenska v rámci integrovaného systému NATINAMDS.
V oblasti medzi mestom Sliač a obcou Kováčová sa 10. októbra 2018 o 14:07 SELČ zrútil kvôli zlyhaniu motora L-39ZAM Albatros (reg. č. 4711), pričom sa piloti kpt. Ing. Tomáš Kropáček a mjr. Ing. Peter Gregor úspešne katapultovali a z incidentu vyviazli bez zranení. Hlavnou príčinou vzniku nehody bolo presunutie páky ovládania motora do polohy stop, z dôvodu čiastočného zlyhania kulisy zarážky voľnobehu. K udalosti došlo pri plnení cvičných úloh – vzdušných bojov a pri príprave na pristátie na sliačskom letisku. "„Lietadlo už bolo v pristávacej konfigurácii, malo už vysunutý podvozok a klapky,“" priblížil veliteľ Vzdušných síl OS SR generálmajor Ing. Ľubomír Svoboda.
Havária MiGu-29 v roku 2019.
Dňa 28. septembra 2019 o 20:08 SELČ vzlietla zo základne Sliač dvojica MiGov-29AS na pravidelný vzlet v ostrej pohotovosti ("Quick Reaction Alert", "QRA"), ktorý sa uskutočnil na základe výzvy kombinovaného centra vzdušných operácií v Uedeme v Nemecku. Nakoniec išlo o cvičný vzlet. O 21:12 hod. jedno z dvojice lietadiel QRA pristálo na Sliači. Pilot, ktorému sa podarilo na druhý pokus, z opačného smeru (RWY18) úspešne pristáť na Sliači, bol pplk. Ing. Marián Bukovský, ktorý pôsobil ako zástupca veliteľa Taktického krídla Sliač. Ministerstvo obrany jeho meno oficiálne nepotvrdilo, na tlačovej konferencii ho označovalo len skratkou „SK-01“. Druhý MiG-29AS (reg. č. 6526), ktorý pilotoval mjr. Ing. Ján Kurtík, označovaný skratkou „SK-02“, sa takisto pokúsil pristáť na základni Sliač, čo sa mu však kvôli ďalej sa zhoršujúcim poveternostným podmienkam nepodarilo a bol navigovaný na záložné letisko v Bratislave. Približne o 21:30 hod. sa však zrútil pri obci Nové Sady v miestnej časti Ceroviny (okres Nitra). Lietadlo začalo po páde horieť a na miestne zasahovalo 12 hasičov z Nitry. Pilot sa úspešne katapultoval a po pristátí na padáku v priestore obce Podhorany si aj s pomocou miestneho občana privolal sanitku, ktorá ho previezla do nitrianskej nemocnice. "„Predtým, ako sa stihol katapultovať, nasmeroval pád lietadla do neobývanej oblasti, kde nevznikli škody na životoch ani majetku civilnému obyvateľstvu,“" skonštatoval vtedajší minister obrany Peter Gajdoš. Príčinou nehody bol nedostatok paliva a následné rozhodnutie pilota o katapultáži. Minister obrany ďalej zdôraznil, že nehodu nezapríčinil stav lietadla, ani nedostatok kompetencie zo strany pilota.
V roku 2019 sa priemerný ročný nálet na operačného pilota MiGu-29 znížil na 40:55 letových hodín (základná kvalifikácia na plnenie úloh – 75 letových hodín, štandard NATO – 180 letových hodín) najmä v dôsledku nízkej prevádzkyschopnosti lietadiel MiG-29. Na prevádzkyschopnosti lietadiel v prvom polroku 2019 sa napriek zásobovaniu náhradnými dielcami odrazil, okrem ďalších faktorov, dlhodobo neriešený problém otázky náhrady motorov RD-33 po vyčerpaní ich technickej životnosti. Aby nedošlo ku kolapsu prevádzky, Ministerstvo obrany SR na vlastné náklady opravilo deväť motorov RD-33, ktoré boli dodané z opravy 30. júla 2019. Časť z nich bola zaradená do prevádzky z dôvodu náhrady motorov poškodených nasatím cudzích predmetov. V roku 2019 sa celkovo zaznamenalo 43 leteckých udalostí, čo bol nárast oproti predchádzajúcemu roku o 15 udalostí. Ale nálet na jednu leteckú udalosť klesol zo 152 letových hodín (LH) v roku 2018 na 96 LH, pričom požadovaná hodnota bola 160 LH. Tento hlavný ukazovateľ bol meradlom bezpečnosti letov. Opätovne sme nedosiahli hlavný ukazovateľ, čo spôsobilo predovšetkým prevádzkové opotrebenie techniky, ktorá bola na konci svojej životnosti. Týkalo sa to predovšetkým lietadiel MiG-29, pričom bezpečnosť letov a nízky nálet pilotov silno ovplyvňovala nízka dostupnosť leteckej techniky, ktorá bola spôsobená najmä zdĺhavým a nepružným obstarávaním náhradných dielov a služieb, napriek jestvujúcej abonentnej zmluve.
Veliteľ Marián Bukovský po havárii odišiel na začiatku roka 2020 z ozbrojených síl, pilot Ján Kurtík po zotavení sa ďalej lietal a z armády odišiel o dva roky neskôr. Škoda na lietadle a munícii bola ministerstvom obrany odhadnutá na 38 miliónov eur. Ministerstvo obrany však muselo ruskej štátnej spoločnosti RSK MiG vyplatiť 2,6 mil. eur ako kompenzáciu zničeného materiálu. Do stíhačiek sa pri údržbe montovali zariadenia, ktoré boli vo vlastníctve tejto spoločnosti. Podľa ministerstva boli „prakticky na všetkých“ MiGoch. Zariadenia montovali pracovníci spoločnosti MiG z Ruska v priestoroch základne Sliač na základe abonentnej zmluvy. Prvá bola podpísaná za druhej Dzurindovej vlády v decembri 2005. Podľa ministra Jaroslava Naďa na Sliači pôsobilo 15 až 40 ľudí z RSK MiG. Abonentný systém mal súčiastky zlacnieť a zároveň skrátiť opravu lietadiel. Kvôli utajeniu nie je jasné, koľko slovenské vzdušné sily platili ruskej štátnej firme. Podľa dokumentu vtedajšieho ministra obrany Petra Gajdoša z roku 2019 malo Slovensko do roku 2023 zaplatiť viac než 120 miliónov eur.
2020 – súčasnosť.
V čase pandémie ochorenia COVID-19 pristálo 1. mája 2020 vo večerných hodinách na základni Malacky/Kuchyňa taktické dopravné lietadlo C-27J Spartan slovenských vzdušných síl, ktoré dopravilo repatriantov z Libanonu a hneď na druhý deň leteckým mostom zabezpečilo prepravu 15 slovenským občanom a ďalším občanom Česka, Maďarska a Rakúska z Cypru.
V súvislosti s nákupom novej leteckej techniky F-16C/D Block 70 bolo potrebné vybudovať, rekonštruovať a modernizovať nevyhnutnú infraštruktúru na základni Sliač, nakoľko vtedajší stav nezodpovedal technickým požiadavkám na prevádzkovanie novej leteckej techniky. Cieľom projektu bolo zabezpečenie prevádzky stavby, leteckej základne Sliač, pre novú leteckú techniku a technológiu a vytvorenie korektných podmienok nevyhnutnej logistickej podpory. Nesplnenie požiadaviek dodávateľa leteckej techniky na infraštruktúru mohlo spôsobiť, že letecká technika by nebola dodaná na Slovensko v súlade so zmluvným harmonogramom. Odhadované náklady na projektovú prípravu a realizáciu stavby vrátane projektového manažmentu NSPA (agentúra NATO) a rezervy na nepredvídané okolnosti 1. a 2. časť stavby na základni Sliač v súvislosti s nákupom novej leteckej techniky F-16C/D Block 70 predstavovali sumu vo výške 67 868 420,61 eur bez DPH. Na základni Malacky/Kuchyňa sa v roku 2020 dokončilo vybudovanie spojovacej dráhy ECHO-1 za 3,8 milióna eur. Dňa 23. apríla 2021 npor. Lukáš Kúdela ako prvý zo slovenských pilotov absolvoval let v stíhačke F-16 pod dohľadom inštruktora. Po pristátí sa vyjadril: "„Naše dojmy (ako sme sa tak s chalanmi rozprávali) sú dosť technického-pilotážneho rázu. Citlivosť joysticku, poskakovanie lietadla pri pristátí, odozva na inputy do riadenia a podobne. Ak sa na to pozrieme z tej laickej stránky, tak určite môžem povedať za všetkých, že sme pristáli ‚vytešení‘. Po celkom náročnej a dlhej ceste, kde sme začínali takmer od nuly sme sa predsa len dostali do kokpitu F-16 a vzali ju do vzduchu. Môj subjektívny názor je, že lietadlo sa pilotovalo jednoduchšie ako T-38. Na rozdiel od Talonu chce letieť a nie padať. Výkonnostne je samozrejme niekde inde, ako všetky doterajšie lietadlá, na ktorých sme lietali.“"
Dňa 27. augusta 2022 bola počas Medzinárodných leteckých dní SIAF 2022 na základni Malacky/Kuchyňa podpísaná dohoda o obrane vzdušného priestoru s Českom a Poľskom na obdobie do dodania a sprevádzkovania nových stíhačiek F-16 pre Vzdušné sily OS SR. Dohodu podpísali slovenský minister obrany Jaroslav Naď, česká šéfka rezortu Jana Černochová a poľský minister Mariusz Blaszczak. Na leteckých dňoch SIAF 2022 sa 27. a 28. augusta uskutočnila aj rozlúčka lietadiel MiG-29 s verejnosťou. K 31. augustu boli MiGy-29 vyradené z pohotovostného systému obrany vzdušného priestoru. Dňa 9. septembra sa za účasti ústavných činiteľov a príslušníkov 81. krídla uskutočnila na základni Sliač rozlúčka s lietadlami MiG-29. Prevádzku stíhačiek sprevádzali problémy z technického, medzinárodno-politického i bezpečnostného hľadiska, ale aj z hľadiska dostupnosti pilotov. Za 30 rokov služby na nich piloti nalietali celkovo 20 246 letových hodín a bolo vycvičených 52 pilotov.
Dočasne poverená vláda SR 17. marca 2023 rozhodla, že Slovensko daruje Ukrajine 13 vyradených MiGov-29 a časť systému protivzdušnej obrany Kub. Konkrétnejšie, desať stíhačiek s motormi, tri kusy bez motorov, ale s príslušnými pohonnými hmotami a mazivami, náhradnými dielmi, pozemným prevádzkovým vybavením, skladom náhradných dielov aj kontrolno-meracou technikou. Dva kusy odpaľovacích zariadení Kub s príslušnými náhradnými dielmi a skladom náhradných dielov, jednu radarovú stanicu Kub, 52 protilietadlových rakiet 3M9ME a 148 rakiet 3M9M3E. Dňa 23. marca v poobedných hodinách ukrajinskí piloti za pomoci slovenských vzdušných síl, ukrajinského personálu a ďalších zložiek odleteli zo základne Sliač s prvými štyrmi MiGmi-29AS (reg. č. 0921, 2123, 6124, 6627) na Ukrajinu. K 17. aprílu už bolo na Ukrajine všetkých 13 avizovaných slovenských MiGov.
Poverený minister obrany SR Martin Sklenár navštívil 6. septembra 2023 fabriku spoločnosti Lockheed Martin v americkom meste Greenville v Južnej Karolíne, kde slovenskej delegácii vrátane pilotov oficiálne predstavili prvé lietadlo F-16C Block 70 (reg. č. 1001) nesúce slovenské výsostné označenie. Dňa 30. septembra 2023 Ministerstvo obrany SR oznámilo, že lietadlo F-16C Block 70 (reg. č. 1001) úspešne absolvovalo prvý let. Dňa 15. decembra 2023 uskutočnilo prvý let dvojmiestne lietadlo F-16D Block 70 (reg. č. 1101). Prvé dva kusy, F-16C Block 70 (reg. č. 1001) a F-16D Block 70 (reg. č. 1101), boli oficiálne odovzdané Slovensku 10. januára 2024. Preberací ceremoniál sa uskutočnil 29. februára vo výrobnom závode v Greenville za prítomnosti ministra obrany Roberta Kaliňáka.
Modernizácia.
Stíhacie lietadlá.
Cieľom vlády SR bolo vybrať nové stíhacie lietadlá, ktoré boli v plnej miere schopné nahradiť stíhačky MiG-29 a zároveň rozšíriť operačné spôsobilosti taktického letectva v súlade s operačnými požiadavkami a možnými typmi úloh vyplývajúcimi z bezpečnostného prostredia a členstva Slovenska v NATO.
V januári 2014 tak Slovensko začalo rokovania so švédskou vládou ohľadom prenájmu alebo nákupu stíhačiek JAS 39 Gripen, ktoré mali nahradiť MiGy-29. Dňa 21. apríla 2014 Slovensko podpísalo s výrobcom RSK MiG zmluvu na tri roky programu údržby a opráv MiGov-29. V júli 2014 slovenský minister obrany Martin Glváč potvrdil, že JAS 39 Gripen bol vybraný ako nové stíhacie lietadlo pre Vzdušné sily Slovenskej republiky. Vláda Slovenskej republiky svojím uznesením č. 139 z 18. marca 2015 súhlasila so začatím priamych rokovaní so švédskou stranou (zastúpenou FXM – obrannou a bezpečnostnou exportnou agentúrou Ministerstva obrany Švédska), ktorých cieľom bolo uzatvorenie potrebných zmluvných dokumentov na prenájom stíhacích lietadiel JAS 39 Gripen ako náhrady za lietadlá MiG-29 v zmysle schválenej koncepcie rozvoja vzdušných síl. Ďalej súhlasila so začatím priamych rokovaní s Vládou Spojených štátov amerických cestou FMS (Foreign Military Sales), ktorých cieľom bola príprava a uzatvorenie zmluvy na dodávku zbraňových systémov, prostriedkov elektronickej ochrany a komunikačných prostriedkov pre lietadlá JAS 39 Gripen. Švédska strana ale "„počas celých rozhovorov deklarovala iný právny výklad pojmu ,prenájom‘ než slovenská strana. Švédska strana požadovala zmluvu podľa verejného medzinárodného práva, požadovala absenciu sankcií, švédske rozhodné právo a neuplatnenie zrážkovej dane.“" 
V roku 2016 preto slovenská vláda prehodnotila svoje pôvodné stanovisko (rokovať iba so Švédmi o prenájme) a požiadala Švédsko a USA o zaslanie návrhu (vrátane cenovej ponuky) k dodávkam stíhacích lietadiel pre slovenské vzdušné sily. Vláda SR požadovala uzavretie zmluvy na úrovni vláda – vláda. Rusko ponúklo svoje stíhačky MiG-35, ale Slovensko ruskú ponuku z geopolitických dôvodov finálne neposudzovalo. Ruská ponuka nakoniec poslúžila len na cenové porovnanie podobných typov lietadiel. Slovenskí odborníci pri vyhodnocovaní ponúk viedli diskusie so zástupcami štátov, ktoré prevádzkujú stíhačky JAS 39 Gripen a F-16 Fighting Falcon. V prípade JAS 39 išlo o Švédsko, Maďarsko a Česko, pričom svoje skúsenosti s prevádzkou F-16 potom slovenskej strane oznámili zástupcovia Poľska, Talianska a Grécka.
Dňa 4. apríla 2018 Ministerstvo zahraničných vecí Spojených štátov, resp. Agentúra pre obrannú a bezpečnostnú spoluprácu ("Defense Security Cooperation Agency") odsúhlasila potenciálny predaj 14 stíhačiek F-16C/D Block 70 Vzdušným silám OS SR. Ide o najmodernejšiu verziu stíhačky typu F-16, nad ktorou sú už len „neviditeľné“ stíhačky F-35 Lightning II a F-22 Raptor. "„Slovenskému ministerstvu sme ponúkli nacenenie a informácie o dostupnosti lietadiel F-16, a to konkrétne verzie F-16C/D Block 70,“" potvrdil hovorca americkej ambasády Griffin Rozell. Verzia s označením „V“ má špičkový radar i elektroniku. Počítače v nej vychádzajú z technológií, ktoré USA inštalujú aj do supermoderných stíhačiek F-35. Táto verzia umožňuje pilotovi, napríklad rýchlejšie zamerať viac cieľov naraz a na väčšiu vzdialenosť. "„JAS 39 Gripen je dobré lietadlo, ale je lepšie sa orientovať na Spojené štáty americké z dôvodu geopolitiky,“" povedal bývalý šéf českej vojenskej kontrarozviedky Ándor Sándor.
O type nového stíhacieho lietadla pre Vzdušné sily OS SR rozhodla vláda SR na rokovaní vlády 11. júla 2018. Podľa ostatných verejných informácií Švédsko ponúklo Slovensku iba starší model stíhačky JAS 39C/D Gripen. V prípade USA ide o strategického spojenca (Bezpečnostná stratégia SR 2005), pričom aj vládou SR na jeseň 2017 schválená Bezpečnostná stratégia SR 2017 hovorí, že "„Osobitné postavenie z hľadiska presadzovania bezpečnostných záujmov Slovenskej republiky majú vzťahy so Spojenými štátmi americkými (USA), ktoré sú kľúčové pre bezpečnosť Európy.“" Obstaranie ďalšej veľkej platformy (po vrtuľníkoch UH-60M Black Hawk) od USA prehĺbilo toto spojenectvo a vytvorilo silnejšie puto pre rozvoj v oblasti ekonomiky i bezpečnosti, čo je veľkou devízou po zhoršení bezpečnostného prostredia v susedstve Slovenska.
Z analýzy obmeny taktických stíhacích lietadiel pri zohľadnení všetkých faktorov: nákup lietadiel, munícia, náklady na výcvik na pilotov a pozemný personál, logistické zabezpečenie, dobudovanie infraštruktúry, dodacie lehoty a ďalších nákladov na prevádzkovanie a prípadnú modernizáciu, s perspektívou používania nového taktického stíhacieho lietadla za horizont roku 2060 vyplynulo, že je výhodnejšie obstaranie 14 kusov lietadiel F-16C/D Block 70. Ministerstvo obrany SR tak navrhlo v rámci obmeny stíhacích lietadiel MiG-29 realizovať americkú ponuku a uzatvoriť príslušné zmluvné vzťahy s vládou Spojených štátov amerických. V prospech stíhačky F-16 boli rozhodujúcim faktorom jej väčšie operačné možnosti a väčší taktický dolet.
Jazyková príprava a letecký výcvik pilotov trval celkovo 40 mesiacov a prebiehal v USA na Morrisovej základni Národnej leteckej gardy, ktorá sa nachádza na IAP pri meste Tucson v Arizone. Základný výcvik prebehol na lietadle T-6A Texan II na Laughlinovej leteckej základni v Texase a pokračovací výcvik na lietadle T-38C Talon na leteckej základni Columbus v štáte Mississippi. Neskôr, po absolvovaní výcviku na T-6A resp. T-38C, prebiehal výcvik na stíhačkách F-16C/D na Lukeovej základni v Arizone.
Viceprezidentka spoločnosti Lockheed Martin Ana Wugofski a minister obrany Peter Gajdoš 12. decembra 2018 slávnostne podpísali tri „Dohody o podmienkach predaja“ (Letter of Offer and Acceptance LO-D-TAA, LO-P-LAH a LO-D-SAA) stíhačiek F-16C/D Block 70. Najväčšia investícia v celkovej výške 1 872 568 591 USD do slovenskej armády v ére samostatnosti dostala zelenú. Uvedená celková suma už bola postupne uhradená. Súčasťou podpísaného kontraktu je aj komplexný výcvik 22 pilotov a 160 technikov pozemného personálu v USA. Spojené štáty nám vyprodukujú hotového pilota, ktorý po príchode lietadiel F-16C/D v roku 2024 bude spôsobilý zabezpečovať pohotovostný systém a obranu vzdušného priestoru, čiže plnenie záväzku NATINAMDS a Renegát. Slovensko má voľbou stíhačky F-16C/D vystarané minimálne do roku 2060 resp. dovtedy, dokým budú k dispozícii náhradné diely.
Cvičné prúdové lietadlá.
Po nehode lietadla L-39ZAM Albatros (reg. č. 4711) 10. októbra 2018 začala byť situácia s cvičnými prúdovými lietadlami kritická a v rámci modernizácie vzdušných síl si zaslúžia osobitnú pozornosť, pretože zostávajúcim kusom L-39 sa blíži koniec technickej životnosti. Situáciu treba promptne riešiť buď dočasným leasingom troch L-159T2 Alca alebo objednaním 8 kusov nových Aero L-39NG formou vláda – vláda. Niektoré štáty NATO ako napríklad Maďarsko využívajú Letový výcvikový program NATO v Kanade ("NATO Flying Training in Canada"; "NFTC"). Maďarské vzdušné sily vyradili všetky lietadlá typu L-39 a MiG-29 už v roku 2010. Jednou z možností je, aby naši mladí piloti, ktorí budú vybraní na letecký výcvik v USA na stíhačky F-16 predtým prešli preškolením v Kanade, kde by si zdokonalili angličtinu a lietali na cvičných prúdových lietadlách typu CT-155 Hawk. Ďalšou možnosťou pre našich budúcich pilotov je absolvovať letecký výcvik na Sheppardovej základni v Texase v rámci programu Euro-NATO Joint Jet Pilot Training Program (ENJJPT). Výcvik našich nových pilotov bude trvať 40 mesiacov na lietadlách typu T-6A, T-38C a F-16C/D. Keď Vzdušné sily USA dostanú v roku 2025 nové lietadlá typu T-7A Red Hawk, tak sa výcvik skráti na 22 mesiacov, čo významne ušetrí čas a peniaze na výcvik nového stíhacieho pilota, v budúcnosti napríklad aj slovenského.
Dopravné lietadlá.
Zmluva o nákupe dvoch lietadiel C-27J Spartan bola s výrobcom podpísaná 29. októbra 2014. Lietadlá mali byť pre potreby ozbrojených síl dodané 26 až 38 mesiacov po podpise zmluvy. Prvé lietadlo C-27J Spartan (reg. č. 1931) absolvovalo svoj prvý let 7. augusta 2017 na letisku Turín a na Slovensko bolo dodané 24. októbra 2017. Druhé z lietadiel (reg. č. 1962) absolvovalo svoj prvý let na letisku Turín 26. februára 2018. Na Slovensko bolo dodané 9. apríla 2018. Od podpisu zmluvy až po dodávku prvého lietadla nakoniec uplynuli dlhé tri roky. Na druhé lietadlo čakala Dopravná letka takmer tri a pol roka. Koncom roka 2018 sme mali na Spartany preškolených na dvoch úrovniach osem pilotov, pričom štyria z nich mohli pilotovať aj prepravné lety.
Podľa kapitána Jána Susányiho: "„Spartan je nová generácia, digitalizácia, kompozitné materiály, skrátka lietadlo do tejto doby.“" V roku 2019 Spartany Vzdušných síl OS SR nalietali spolu 730 letových hodín. V roku 2022 došlo k dvom zásadným udalostiam vo flotile C-27J. Prvou bol incident v Gruzínsku, po ktorom pravdepodobne bez preletového povolenia na technický prelet, po poškodení letúna a bez štrukturálnej kontroly na mieste incidentu Spartan preletel na základňu Malacky/Kuchyňa. Druhým momentom bolo zverejnenie a následne zrušenie súťaže na náhradné diely a údržbu pre C-27J, čo znamenalo uzemnenie oboch strojov v októbri 2022.
Vrtuľníky.
Dňa 29. apríla 2015 Vláda Slovenskej republiky svojím uznesením č. 225 schválila návrh „Dohody o podmienkach predaja“ ("Letter of Offer and Acceptance") LO-B-UCI Vlády Spojených štátov amerických z 21. apríla 2015 na obstaranie komplexnej dodávky systému deviatich viacúčelových vrtuľníkov UH-60M Black Hawk. Zároveň uložila ministrovi financií a ministrovi obrany v rámci schválených limitov rozpočtu verejnej správy zabezpečiť v rokoch 2015 – 2024 financovanie obmeny viacúčelových vrtuľníkov vo výške 261 745 857 USD v súlade so splátkovým kalendárom uvedeným v „Dohode o podmienkach predaja“ zvýšené o súvisiace dane, clá a poplatky. Uvedená suma za vrtuľníky už bola uhradená. Dňa 26. júna 2017 pristáli na základni Prešov prvé dva z celkových deviatich objednaných viacúčelových vrtuľníkov UH-60M Black Hawk. Ďalšie dva vrtuľníky boli dodané 12. júla 2018 a ďalšia dvojica 26. augusta 2019. Zvyšné tri kusy boli dodané 11. januára 2020. Vrtuľníky sú už vyzbrojené guľometmi typu M240H. "„Ak sme za šesť mesiacov v roku 2017 odlietali s prvými dvomi UH-60M Black Hawk približne 230 hodín. V roku 2018 sme so štyrmi vrtuľníkmi nalietali 826 hodín, teda 146 hodín nad ročný plán,“" konštatoval veliteľ prešovského vrtuľníkového krídla plukovník Róbert Tóth na otázku, ako sa darí rozlietavať nové vrtuľníky. 
V rámci grantu ERIP3 vo výške 50 miliónov USD Slovensko od vlády USA získa ďalšie dva nové vrtuľníky UH-60M, ktoré budú využívané pre potreby leteckej pátracej a záchrannej služby. Slovensko sa podľa oznámenia ministra obrany rozhodlo využiť ponuku vlády USA. Nové vrtuľníky budú dodané v roku 2025. Celková cena kontraktu je 100 miliónov USD.
Obrana vzdušného priestoru.
Obrana vlastného vzdušného priestoru je jednou z hlavných priorít Vzdušných síl Ozbrojených síl Slovenskej republiky. Vstupom do Organizácie Severoatlantickej zmluvy (NATO) v roku 2004 sa Slovensko zaviazalo, že bude prispievať do Systému integrovanej protivzdušnej a protiraketovej obrany NATO ("NATO Integrated Air and Missile Defence System", "NATINAMDS"), ktorého podstatou je nepretržitá obrana národných vzdušných priestorov európskych členských štátov NATO a Turecka. NATINAMDS je pod kontrolou Spojeneckého veliteľstva vzdušných síl ("Allied Air Command", "AIRCOM") so sídlom na základni Ramstein v Nemecku.
Za realizáciu a výkon obrany nedotknuteľnosti vzdušného priestoru Slovenska v systéme NATINAMDS zodpovedá veliteľ Vzdušných síl OS SR, ktorý má na starosti aj činnosť leteckej pátracej a záchrannej služby pri pátraní po posádkach a cestujúcich lietadiel, ktoré sa ocitli v stave núdze a od júna 2011 aj poskytovanie leteckých navigačných služieb na letisku Sliač všetkým lietadlám bez rozdielu na štátnu a rezortnú príslušnosť.
Týmito úlohami slovenské vzdušné sily od 1. septembra 2022 dočasne poverili Vzdušné sily Poľskej republiky a Vzdušné sily Armády Českej republiky, kým Slovensko získa nové stíhacie lietadlá F-16. Poľské vzdušné sily plnia tieto úlohy lietadlami F-16C primárne zo základne Łask. České vzdušné sily pôsobia za týmto účelom so stíhačkami JAS 39C Gripen zo základne Čáslav. Od 12. júna 2023 sa k tejto iniciatíve oficiálne pripojili aj maďarské vzdušné sily s lietadlami JAS 39C Gripen EBS HU na základni Kecskemét. Od 2. septembra do 22. decembra 2023 podporovala vzdušnú obranu Slovenska aj pohotovostná dvojica stíhačiek Eurofighter EF 2000GS nemeckých vzdušných síl zo základne Neuburg v Bavorsku. Na tieto úlohy majú spojenci k dispozícii aj základňu Malacky/Kuchyňa. Stíhačky sú schopné vzlietnuť v krátkom čase a zasiahnuť proti prípadnému narušiteľovi vzdušného priestoru, resp. pomôcť lietadlu v núdzi. Najčastejším dôvodom pohotovostných vzletov stíhačov QRA býva strata spojenia medzi pilotmi civilného lietadla a miestom riadenia letovej prevádzky. 
Od februára 2017 spolupracujú slovenské vzdušné sily s českými pri obrane vzdušného priestoru nad Slovenskom a Českom. V praxi to znamená, že pohotovostné lietadlá (QRA) môžu za účelom splnenia misie vstupovať do vzdušného priestoru susedného štátu. V prípade, že podozrivé lietadlo prelietava z územia jedného členského štátu do druhého, je nutná koordinácia lietadiel QRA takým spôsobom, aby bolo zabezpečené aj priame „odovzdanie a prevzatie“ tohto lietadla medzi jednotlivými skupinami lietadiel QRA vo vzduchu.
Pokiaľ je v rámci NATINAMDS zistené vzdušné ohrozenie nevojenského charakteru (napr. civilné lietadlo, ktoré má byť zneužité ako nástroj teroristického útoku), použitie akýchkoľvek síl a prostriedkov proti tejto hrozbe nie je v právomoci velenia NATO. V takýchto situáciách dochádza k predaniu do národnej podriadenosti, čo znamená predanie velenia na poverenú národnú vládnu autoritu. Táto osoba má potom právomoc vydať rozkaz k zásahu na lietadlo označené ako Renegade, čo je ohrozenie v čase mieru, a to najčastejšie civilným lietadlom, ktoré je predmetom protiprávneho činu.
Stíhači QRA zasahujú samozrejme aj proti vojenským lietadlám, ktoré narušia alebo sa nebezpečne priblížia k vzdušnému priestoru niektorej z krajín NATO, pričom podobne ako u civilných lietadiel, nie vždy ide o úmyselné narušenie vzdušného priestoru, ale týmto spôsobom, môžu byť preverované aj schopnosti protivzdušnej obrany nejakej krajiny.
Lietadlový park.
Prevádzkované stroje.
&lt;hr&gt;
Pozemná protivzdušná obrana.
Úlohou zabezpečenia protivzdušnej obrany (PVO) bojových jednotiek, vzdušného priestoru Slovenskej republiky a objektov štátneho významu je poverená 11. brigáda Vzdušných síl sídliaca v Nitre.
Vyradený systém PVO typu Strela-10M3 (SA-13) bol odpredaný v roku 2018 za sumu 2 240 880 eur a neskôr predaný do Arménska. V apríli 2022 Slovensko darovalo Ukrajine svoju jedinú batériu protilietadlového raketového systému S-300 na obranu pred ruskou inváziou na základe žiadosti Ukrajiny o pomoc pri výkone sebaobrany v zmysle článku 51 Charty OSN. Odvtedy sa na zabezpečení pozemnej protivzdušnej obrany Slovenska striedajú spojenci z NATO, kým Vzdušné sily OS SR získajú nový vlastný systém protivzdušnej obrany. Po odchode S-300 chránili slovenský vzdušný priestor štyri batérie systému MIM-104 Patriot – dve z Nemecka, jedna z Holandska rozmiestnené na leteckej základni Sliač a jedna z USA na základni Malacky/Kuchyňa. Od marca 2023 do apríla 2024 Patrioty nahradil systém SAMP/T z Talianska, ktorý bol dislokovaný v Malackách-Kuchyni. V roku 2023 Slovensko darovalo Ukrajine aj dve odpaľovacie zariadenia systému Kub s príslušnými náhradnými dielmi a skladom náhradných dielov, jednu radarovú stanicu Kub, 52 protilietadlových rakiet 3M9ME a 148 rakiet 3M9M3E.
Rádiotechnické vojsko.
Rádiotechnické vojsko zabezpečuje nepretržité rádiolokačné pokrytie vzdušného priestoru do výšky 30 km. Túto úlohu zabezpečuje 2. brigáda Vzdušných síl s veliteľstvom vo Zvolene, ktorému je podriadený prápor rádiolokačného prieskumu monitorujúci celé územie Slovenskej republiky. Výstupy z vojenských i civilných rádiolokátorov a vojenských pasívnych sledovacích systémov VERA-NG sú spracovávané vo Zvolene v Operačnom centre (OPCEN) a výsledné informácie o vzdušnej situácii sú posielané na nadradené stupne velenia vrátane aliančného systému NATINAMDS.
Dňa 13. januára 2021 vláda súhlasila s návrhom rezortu obrany na obstaranie 17 kusov 3D rádiolokátorov formou vláda-vláda z Izraela. Ide o najvýhodnejšiu komplexnú ponuku za obstarávaciu cenu 123 500 000 eur bez DPH, ktorá v plnom rozsahu vyhovuje technickým a operačným požiadavkám Ozbrojených síl SR. Nová technika nahradí 24 radarov, ktoré sú už po technickej životnosti. Zmluva medzi Slovenskom a Izraelom bola podpísaná 25. marca 2021. Nové radary budú dodávané postupne v rokoch 2025 až 2026.

</doc>
<doc id="207727" url="https://sk.wikipedia.org/wiki?curid=207727" title="Herbicídy">
Herbicídy



</doc>
<doc id="207728" url="https://sk.wikipedia.org/wiki?curid=207728" title="Tibet">
Tibet

Tibet môže byť:

</doc>
<doc id="207729" url="https://sk.wikipedia.org/wiki?curid=207729" title="Tibet (autonómna oblasť)">
Tibet (autonómna oblasť)

Tibet (, ) je oblasť v Ázii, ktorá leží na plošine v severovýchodných Himalájach. Je to autonómna oblasť Čínskej ľudovej republiky a ide o tradičnú vlasť tibetského ľudu, ako aj ďalších etnických skupín. Tibet je najvyššia oblasť na svete, s priemernou nadmorskou výškou .
Tibet sa po niekoľkých neúspešných protestoch stal autonómnou oblasťou v roku 1959 a rozdelil sa na dve provincie. V ekonomike Tibetu prevláda hospodárstvo, aj keď hlavnú úlohu posledné desaťročia zohráva aj cestovný ruch. V Tibete prevláda ako náboženstvo najviac tibetský budhizmus, navyše je tu aj bönizmus, čo bolo domorodé náboženstvo, ešte pred príchodom budhizmu. Na tomto území sa nachádzajú aj rôzne kresťanské a moslimské menšiny. Tibetský budhizmus mal značný vplyv aj na kultúru, umenie a festivaly. Tibetská architektúra odráža čínske a indické vplyvy. Základné potraviny v Tibete sú pečený jačmeň, jačie mäso a maslový čaj.

</doc>
<doc id="207730" url="https://sk.wikipedia.org/wiki?curid=207730" title="Tibetská autonómna oblasť">
Tibetská autonómna oblasť



</doc>
<doc id="207731" url="https://sk.wikipedia.org/wiki?curid=207731" title="Jadrové krmivá">
Jadrové krmivá



</doc>
<doc id="207733" url="https://sk.wikipedia.org/wiki?curid=207733" title="Superunknown">
Superunknown

Superunknown je štvrtý album skupiny Soundgarden.

</doc>
<doc id="207734" url="https://sk.wikipedia.org/wiki?curid=207734" title="Marcus Pacuvius">
Marcus Pacuvius

Marcus Pacuvius (220-130 pred Kr.) bol rímsky autor tragédii a maliar.
Pacuvius bol synovcom a žiakom Ennia, ktorý prvý urobil z tragédie významný žáner v rímskom prostredí. Pacuvius pokračoval v jeho šľapajach a v období od Enniovej smrti (169 pred Kr.) do nástupu ďalšieho významného tragika, Lucia Accia (okolo roku 140 pred Kr.), bol jediným činným autorom tragédii v Ríme. Podobne ako Ennius, mal oskánsko-grécke korene, aj keď už patril k rímskym občanom. Narodil sa v meste Brundisium, ktorá sa stalo rímskou dŕžavou len v roku 244 pred Kr., a jeho latinčina nikdy nedosiahla čistoty, akou sa honosili Naevius alebo Plautus. Vďaka svojmu strýkovi sa v Ríme pripojil k vyššej triede a tešil sa priazni rodu Scipionov.
Pacuvius sa preslávil tiež ako maliar. Podľa Plínia Staršieho jestvovala jeho maľba v Herkulovom chráme na "Forum Boarium".
Pacuvius tvoril až do veku 80 rokov, kedy uviedol na javisku hru súčasne so svojim mladým pokračovateľom, vtedy 30-ročným, Acciom. Posledné roky života strávil v ústraní v Tarente. Podľa podania Aula Gellia ho tu navštívil Accius na ceste do provincie Asie, aby mu predčítal drámu "Atreus". Ide s najväčšou pravdepodobnosťou iba o povesť, podobne ako v prípade Caecilia a Terentia. Aulus Gellius uvádza aj Pacuviov epitaf, ktorý si údajne zložil sám a ktorý chváli za jednoduchosť a vážnosť.
Dielo.
Na rozdiel od Ennia alebo Plauta, Pacuvius nebol príliš plodný autor. Vieme o dvanástich tragédiach zaoberajúcich sa látkou z trójskeho cyklu: "Antiope", "Teucer", "Armorum iudicium" (Spor o zbrane), "Dulorester" (Otrok Orestés), "Chryses", "Niptra" (Kúpeľ), "Hermiona", "Iliona", "Atalanta", "Medus", "Pentheus" a "Periboea". Pacuvius je aj autor jednej praetexty "Paulus" oslavujúcej víťazstvo Lucia Aemilia Paulla Macedonica v bitke pri Pydne (168 pred Kr.).
Zdá sa, že Cicero, ktorý sa na Pacuvia často odvoláva, ho považoval za najvýznamnejšieho rímskeho tragika. Úryvky citované Ciceronom ukazujú, že dramatik v svojej tvorbe polemizoval o etike aj o prírodných zákonitostiach, a že pochyboval o náboženstve v podobe, v akej jestvovalo v rímskom štáte. Pacuvius bol v tomto ohľade predchodcom básnika a filozofa Lucretia. Pacuviove hry pomohli rozviť latinský jazyk ako nástroj vhodný nielen pre filozofické úvahy, ale aj pre rečníctvo a historiografiu. Dramatikova invencia viedla k tomu, že sa u Pacuvia objavujú gramatické a štylistické novotvary, ktoré si vzal na mušku veľký satirik Gaius Lucilius aj neskorší autor satír Persius.

</doc>
<doc id="207743" url="https://sk.wikipedia.org/wiki?curid=207743" title="Vandenberg Space Force Base">
Vandenberg Space Force Base

Vandenberg Space Force Base (doslova: "Vandenbergova základňa vesmírnych síl"; IATA: VBG, ICAO: KVBG, FAA LID: VBG; do roku 2021 pod názvom Vandenberg Air Force Base) je kozmodróm a základňa Vesmírnych síl Spojených štátov ("United States Space Force") v Kalifornii.
Vznik.
V roku 1958 bola blízko staršej Vandenbergovej vojenskej základne v Kalifornii postavená novšia strelnice, ktorá získala označenie Vandenberg AFB, resp. Vandenberg Air Force Base. Celý komplex má rozlohu asi 400 km2. Je rozdelený na severnú a južnú časť cestou, ktorá smeruje k Tichému oceánu. 
Využitie.
Strelnica sa využíva hlavne na vojenské účely, neskôr sa začala využívať aj pre potreby kozmonautiky. Postavilo sa tu množstvo odpaľovacích rámp s označením SLC-4C, SLC-4W, SLC-3W, SLC-3E, SLC-2W a najmä modernizovaná SLC-6. Z rámp boli vypúšťané rakety Titan, Atlas, Delta 2, rôzne typy družíc (vrátane špionážnych). Mal tu byť tiež realizovaný projekt vojenského laboratória MOL. Z kozmodrómu sa plánovalo vypúšťanie raketoplánov Space Shuttle, po havárii Challengera sa však od toho upustilo. V roku 1994 bol komplex upravený na vypúšťanie ľahkých nosičov LMLV (Athena) firmy Lockheed Corporation. 

</doc>
<doc id="207744" url="https://sk.wikipedia.org/wiki?curid=207744" title="Vandenberg AFB">
Vandenberg AFB



</doc>
<doc id="207745" url="https://sk.wikipedia.org/wiki?curid=207745" title="Vandenberg">
Vandenberg

Vandenberg je holandsko-flámske priezvisko, ktoré znamená "z hôr", "z vrchov", môže byť:

</doc>
<doc id="207746" url="https://sk.wikipedia.org/wiki?curid=207746" title="Laterit">
Laterit

Laterit je pomenovanie pre typ pôdy, ktorá vznikla zvetrávaním všetkých typov hornín (okrem vápenca), teda tvorených predovšetkým silikátovými minerálmi, v oblastiach s vlhkým tropickým a subtropickým podnebím. Je červenkastej až hnedej farby prípadne škvrnitý, obsahuje veľké množstvo oxidov a hydroxidov železa, hliníka, titánu, mangánu a ílových minerálov (najmä kaolinitu) a má málo humusu. Železitý laterit môže byť o železo (hematit a goethit) obohatený natoľko, že sa ťaží ako železná ruda. Na niektorých miestach sa ťaží aj pre obsah niklu. Hlinitý laterit, bohatý na zmes gibbsitu a boehmitu, je dôležitou rudou hliníka (bauxit). Laterit môže mať rôzne vlastnosti, býva sypký aj spevnený, ak jeho povrch stvrdne vytvára tzv. krusty. Možno v ňom pozrovať pizolitickcú až konkréciovitú makrostavbu.
Vznik lateritu spôsobuje proces chemického zvetrávania vo vlhkom teplom podnebí (tzv. laterizácie), pri ktorom dochádza k postupnému vylúhovaniu alkalií a alkalických zemín, v pokročilom štádiu aj SiO2 vplyvom kyslého prostredia, pričom v zvyškovej hornine sa hromadia nerozpustné ióny železa, hliníka, mangánu, titánu a pod. - dochádza k obohateniu rezídua o oxidy príslušných prvkov.
Výskyt.
Slovenské laterity sú väčšinou mladotreťohorného a štvrtohorného veku. Nachádzajú sa v podobe červených kôr ako fosílne zvyšky prikryté inými horninami napríklad vo Vihorlate, Štiavnických vrchoch, Poľane.

</doc>
<doc id="207747" url="https://sk.wikipedia.org/wiki?curid=207747" title="Oceánske podnebie">
Oceánske podnebie

Oceánske podnebie alebo morské podnebie je podnebie oblastí ležiacich spravidla pri pobreží morí a oceánov. Charakterizuje ho malá amplitúda denného a ročného chodu teploty vzduchu, väčšia oblačnosť s dostatkom zrážok po celý rok.

</doc>
<doc id="207749" url="https://sk.wikipedia.org/wiki?curid=207749" title="Morské podnebie">
Morské podnebie



</doc>
<doc id="207751" url="https://sk.wikipedia.org/wiki?curid=207751" title="Antipasát">
Antipasát

Antipasát (zo starogr. ἀντί "anti-" – proti + hol. "passat", ktoré bolo prevzaté asi zo špan. "viento de pasada" – vietor [priaznivý] na cestu) je pravidelný (spravidla západný) vietor, ktorý vanie opačne ako pasát, teda z tropického do subtropického pásma, vo výškach niekoľkých tisícov metrov nad morom.

</doc>
<doc id="207753" url="https://sk.wikipedia.org/wiki?curid=207753" title="Národný park Donau-Auen">
Národný park Donau-Auen

Národný park Donau-Auen (, doslova "Národný park Dunajské lužné lesy") je národný park v Rakúsku, v blízkosti Bratislavy, ktorý sa rozkladá na rozlohe vo Viedni a v Dolnom Rakúsku, patrí medzi najväčšie záplavové územia na Dunaji a celistvé mokraďové územie svojho druhu v strednej Európe.
Nachádza sa na území mesta Viedeň (Lobau) a obcí a miest Groß-Enzersdorf, Orth an der Donau, Eckartsau, Engelhartstetten, Hainburg an der Donau, Bad Deutsch-Altenburg, Petronell-Carnuntum, Scharndorf, Haslau-Maria Ellend, Fischamend a Schwechat.
Chráni riečne luhy na toku Dunaja v dĺžke približne proti smeru toku od sútoku s Moravou.

</doc>
<doc id="207754" url="https://sk.wikipedia.org/wiki?curid=207754" title="Donauauen">
Donauauen



</doc>
<doc id="207756" url="https://sk.wikipedia.org/wiki?curid=207756" title="Životná úroveň">
Životná úroveň

Životná úroveň je úroveň výživy, odievania, bývania, kultúry, vzdelania, ale aj právo na prácu, dĺžka pracovného času a dovolenky, čistota ovzdušia a vôd atď.; stupeň uspokojovania životných potrieb ľudí a súčasne aj podmienky, za ktorých sa tieto potreby ľudí uspokojujú.

</doc>
<doc id="207757" url="https://sk.wikipedia.org/wiki?curid=207757" title="Riečisko">
Riečisko

Riečisko môže byť: 

</doc>
<doc id="207758" url="https://sk.wikipedia.org/wiki?curid=207758" title="Lobau">
Lobau

Lobau je záplavové územie na Dunaji na severnej strane rieky vo Viedni a čiastočne v obci Groß-Enzersdorf v Dolnom Rakúsku.
Donauinsel nie je súčasťou Lobau, hoci sa tak niekedy označuje. Samotný Lobau je známy ako rekreačná oblasť. Žije tu mnoho ohrozených druhov, preto je to od roku 1978 chránené územie a od roku 1996 súčasť národného parku Donau-Auen.

</doc>
<doc id="207759" url="https://sk.wikipedia.org/wiki?curid=207759" title="Donau Auen">
Donau Auen



</doc>
<doc id="207767" url="https://sk.wikipedia.org/wiki?curid=207767" title="Neogotická kaplnka v Mošovciach">
Neogotická kaplnka v Mošovciach

Neogotická kaplnka v Mošovciach je sakrálna stavba v obci Mošovce, ktorú dali v roku 1911 postaviť Révaiovci.
Horná časť tejto neogotickej stavby plnila funkciu kaplnky, spodná krypty. Fasáda je bohato členená neogotickými prvkami. Kaplnka sa nachádza na západnom výbežku anglického parku pri kaštieli v Mošovciach.
Dnes je v kaplnke umiestnené múzeum remesiel. V jeho expozícii sa nachádzajú nástroje používané pri výrobe známych mošovských výrobkov.

</doc>
<doc id="207768" url="https://sk.wikipedia.org/wiki?curid=207768" title="Majstrovstvá sveta vo futbale 2006 – Kvalifikácia">
Majstrovstvá sveta vo futbale 2006 – Kvalifikácia

Kvalifikácia na Majstrovstvá sveta vo futbale 2006 prebiehala o 14 postupových miest, ktoré mala UEFA k dispozícii. Nemecko ako usporiadateľ postúpilo automaticky, takže o 13 voľných miest bojovalo 51 krajín rozlosovaných do ôsmich skupín, z nich prvé tri mali 7 krajín. Priamy postup si vybojovali víťazi a dva najlepšie tímy na druhých miestach sedemčlenných skupín (štátom zo sedemčlenných skupín boli odrátané body a skóre s posledným mužstvom tabuľky). Ďalších šesť mužstiev, medzi nimi aj slovenská reprezentácia, sa stretlo v baráži o postup na MS a o tri voľné miesta.
Ako prvá sa kvalifikovala Ukrajina, po prvýkrát v nezávislej histórii krajiny. V našej 3. skupine bolo prvé Portugalsko.

</doc>
<doc id="207769" url="https://sk.wikipedia.org/wiki?curid=207769" title="Northwest Airlines">
Northwest Airlines

Northwest Airlines, Inc. (často skrátene ako NWA) bola popredná americká letecká spoločnosť so sídlom v meste Eagan v Minnesote. V roku 2006 boli NWA šiesta najväčšia letecká spoločnosť na svete v počte prepravených cestujúcich. Sú členom aliancie SkyTeam. 29. októbra 2008 došlo k spojeniu spoločnosti s Delta Air Lines. Northwest ďalej pôsobil pod svojím názvom až do úplného dokončenia zlúčenia oboch dopravcov 31. januára 2010.
História.
Spoločnosť bola založená 1. septembra 1926 Lewisom Brittinom pod názvom "Northwest Airways". Ako ostatné letecké spoločnosti toho času sa spoločnosť sústredila na prepravu pošty. Spoločnosť lietala medzi mestami Minneapolis a Chicago a používali lietadlá Curtiss Oriole. S prepravou osôb začala spoločnosť v roku 1927. 
V roku 1933 zmenila spoločnosť svoj názov na "Northwest Airlines". Po druhej svetovej vojne začala spoločnosť prevádzkovať lety do Japonska a neskôr aj do iných miest v Ázii. V roku 1949 sa premenovala na "Northwest Orient Airlines" (oficiálnym názvom ale zostal Northwest Airlines). V tomto období spoločnosť zakúpila a lietala na strojoch Boeing 377. NWA je vedúcou spoločnosťou v predpovedaní turbolencií a od roku 1957 poskytuje systém TPAWS (Turbolence Prediction and Warning Services) aj iným leteckým spoločnostiam.
1. októbra 1986 spoločnosť kúpila svojho konkurenta Republic Airlines, spoločnosť tiež zrušila zo svojho názvu označenie "Orient". V roku 1993 spoločnosť začala spolupracovať s holandskou leteckou spoločnosťou KLM, vytvorila alianciu Wings Alliance.

</doc>
<doc id="207770" url="https://sk.wikipedia.org/wiki?curid=207770" title="François Darlan">
François Darlan

Jean Louis Xavier François Darlan (* 7. august 1881, Nérac - † 24. december 1942, Alžír) bol francúzsky admirál a politik.
Život.
Narodil sa v roku 1881 v Néracu. Zúčastnil sa prvej svetovej vojny. Po vojne bol v roku 1929 povýšený na kontraadmirála a následne v roku 1932 na viceadmirála. V roku 1936 Darlan stál na čele námorného generálneho štábu. V rokoch 1940 až 1942 bol ministrom námorníctva, v rokoch 1941 až 1942 bol ministrom zahraničných vecí a ministrom národnej obrany vo vichystickom režime. Zomrel v roku 1942.

</doc>
<doc id="207773" url="https://sk.wikipedia.org/wiki?curid=207773" title="Kráľovský palác na Bratislavskom hrade">
Kráľovský palác na Bratislavskom hrade

Kráľovský palác na Bratislavskom hrade je baroková stavba zaberajúca temeno hradnej akropoly Bratislavského hradu.
Budova paláca, ktorej dnešný vzhľad je výsledkom tereziánskej prestavby v druhej polovici 18. storočia, vytvára charakteristickú a nezameniteľnú panorámu hradného vrchu.
Prvotné palácové stavby.
Existencia prvého paláca na hradnej akropole je na základe archeologických nálezov doložená už v prvej polovici 9. storočia. Išlo o dvojpriestorový objekt postavený na vrcholovej plošine areálu hradiska. Koncom 11. storočia ho doplnila stavba dvojpriestorového paláca s cisternou na nádvorí.
Ďalšie stavebné zásahy boli vyvolané udalosťami súvisiacimi s tatárskym vpádom v roku 1241. I keď Bratislavský hrad bol jedným z miest, ktoré sa vpádu ubránili, predsa po odchode Tatárov vyzval kráľ Belo IV. na budovanie pevností a zlepšenia stavu opevnení existujúcich. Stavebné fortifikačné úpravy sa dotkli priamo aj hradnej akropoly v Bratislave. Z roku 1245 existuje písomná zmienka o stavbe trojpodlažnej obytnej veže, postavenej na základoch staršej palácovej stavby. Na zvýšenie obranyschopnosti postavili v jej juhozápadnom nároží ďalšiu stavbu, päťpodlažnú obrannú vežu, ktorá sa stala nárožnou vežou nového murovaného opevnenia okolo areálu hradiska.
Výstavba paláca za Žigmunda Luxemburského.
Na mieste obytnej veže z 13. storočia vznikla v prvej polovici 15. storočia stavba dnešného paláca. Potreba jeho výstavby si vynútila zmena spoločensko-politických podmienok fungovania uhorského štátu. Kráľ Žigmund Luxemburský po počiatočnom masívnom budovaní kráľovského sídla v Budíne sa po roku 1423 rozhodol vytvoriť nové mocenské centrum krajiny v Bratislave. S tým súvisela i stavba nového, reprezentatívneho sídla palácového typu. V roku 1431 sa na mieste pôvodnej obytnej veže z polovice 13. storočia začalo s výstavbou paláca na hradnej akropole Bratislavského hradu. O tom aký význam prikladal kráľ stavbe paláca svedčí skutočnosť, že na realizáciu svojho zámeru povolal kamenárskych majstrov z blízkeho okolia i zo vzdialenejších krajín. Tak sa na stavbe v dokonalej harmónii prelínali vplyvy bavorskej, francúzskej, českej a uhorskej gotickej stavebnej školy. Vedúcim stavebných prác sa stal majster Konrád z Erlingu.
Žigmundov palác svojou architektúrou i dispozičným riešením odrážal hľadiská neskorogotických staviteľských pricípov. Bol riešený ako štvorkrídlová, dvojposchodová budova pôdorysne zaberajúca tvar nepravidelného obdĺžnika, s vnútorným nádvorím.
Južné vstupné krídlo, priečelím orientované na Dunaj, obsahovalo na prvom poschodí kráľovské miestnosti s veľkým arkierom nad prejazdom do nádvoria. Hneď vedľa neho bolo veľké schodisko do súkromných priestorov panovníka, na východnej strany prepojených emporou s kaplnkou v juhovýchodnom nároží paláca. Na priečelí boli okná ukončené slepými kružbami s plastickou výplňou.
Východné krídlo paláca, fortifikačne najmenej zabezpečené, obsahovalo nad sebou ležiace veľké reprezentačné miestnosti. V západnom krídle, ktoré malo múr široký sedem metrov, boli komory a tu bývalá hradná stráž. Západný múr z vonkajšej strany ukončovala kamenná ochodza. Vzhľad severného krídla paláca, pravdepodobne hospodárskeho zázemia, je najmenej známy. Výrazným architektonickým prvkom paláca bol desať metrov široký nádvorný arkier. Okrem reprezentačných priestorov obsahoval palác aj priestory menej náročné na architektúru.
Kráľovské obydlie bolo veľkolepé, no jeho gotická podoba zanikla pri ďalších prestavbách.
Do palácovej architektúry bola stavebne začlenená i juhozápadná nárožná veža, dnes známa ako Korunná, ktorú súčasne nadstavili.
Interiéry reprezentačnej a kráľovskej časti mali pravdepodobne podlahy z červených keramických dlaždíc. Steny miestností boli iba vybielené; výraznejšia umelecká výzdoba sa neuskutočnila.
Palác dostavali asi v rokoch 14361437. V roku 1437 kráľ Žigmund zomrel a hoci sa ním plánovaná stavba hradného paláca nestala kráľovským sídlom, nadobudla veľký význam vo vývoji profánnej architektúry horného Uhorska.
Renesančná prestavba.
Gotický hradný palác sa vyznačoval premyslenou a ucelenou dispozíciu. Jej vyjadrením bolo architektonická úprava stavby, pri ktorej sa staviteľská a výtvarná zložka navzájom účelne dopĺňali.
Nové usporiadanie politických pomerov v strednej Európe v prvej polovici 16. storočia našlo svoj odraz i na architektonickom stvárnení paláca na Bratislavskom hrade. Katastrofálna porážka v bitke pri Moháči v lete roku 1526 bola, paradoxne, pre Bratislavu požehnaním. Pod hrozbou postupujúcih tureckých hord sa rozpŕchol budínsky kráľovský dvor. Ovdovená kráľovná Mária Habsburská sa s časťou dvora presťahovala do Bratislavy, ktorá sa na nasledujúcich tristo rokov stala sídelným a korunovačným mestom Uhorska.
Hradný palác, tak ako ho zanechala gotická prestavba zo začiatku 15. storočia, však nevyhovoval novým spoločenským podmienkam. Tie vyvolali potrebu prispôsobiť palác rôznym účelom: ubytovanie najvýznamnejších účastníkov uhorských snemov, vrátane panovníka, od roku 1552 úschovu korunovačných klenotov, umiestnenie niektorých úradov (napr. županstva Bratislavskej župy). Tieto funkcie svojou diferencovanosťou a priestorovou náročnosťou presahovali možnosti, ktorými existujúci palác disponoval.
V rokoch 15521562 sa pristúpilo k radikálnej prestavbe v duchu nového stavebného slohu – renesancie. Práce boli zverené staviteľom a umelcom z krajiny jej zrodu. Z poverenia cisára Ferdinanda I. v roku 1552 spracoval projekt prestavby kráľovského paláca na hrade architekt Pietro Ferrabosco, ktorý už sedem rokov pracoval v službách viedenského cisárskeho dvora. Súčasne bol poverený vedením stavebných prác.
Už v roku 1552 sa začalo aj so samotnými prácami, ktoré realizovali stavební majstri výhradne talianskej národnosti – Bartolommeo Inisgada, Antonio Voltolino, Felice da Pisa a Donato Gratiola, kamenárske práce zverili Francescovi di Giorgio.
Ferraboscovou zásluhou bola na hradnom paláci zmenená dispozícia jednotlivých architektonických segmentov – palácových krídel kde vznikli nové reprezentatívnejšie miestnosti, nové schodiská situované na okrajoch krídel, gotické okná boli nahradené oknami s renesančnými proporciami. Ferrabosco dal odstrániť gotický arkier na priečelí.
Z tohto obdobia pochádza i jedna z najkrajších častí kráľovského paláca, svojou výzdobou priamo odkazujúc na obdobie renesancie – kráľovské oratórium. Jeho najkrajšou časťou je akiste štuková klenba doplnená maľbami – dielo benátskych umelcov, maliara Guilia Licinia a sochára a štukatéra Cesare Baldigaru z rokov 15631567. Oratórium bolo spolu s priľahlými priestormi pri barokovej prestavbe paláca v 17. storočí ako nepotrebné zamurované a vyplnené stavebným materiálom. Táto necitlivá úprava sa napokon stala pre túto časť hradného paláca záchranou. Oratórium so svojou výzdobou prečkalo bez ujmy všetky neskoršie stavebné zásahy ako aj veľký požiar v roku 1811 a ďalších stoštyridsať rokov pustnutia. Objavené a zrenovované boli pri rekonštrukcii paláca v 60-tych rokoch 20. storočia.
Práce na výzdobe kaplnky a orátoria sú kompozične i výtvarným prevedením vynikajúcim príkladom umenia renesancie a manierizmu začiatku 16. storočia vytvoreným podľa rímskych predlôh. Dnes je táto výzdoba jediným pozostatkom a ukážkou renesančného stavu nielen hradného paláca, ale aj celého hradu.
Takto zrealizovaná prestavba však vydržala iba do začiatku 17. storočia. Už v roku 1616 sa v správe o stave hradného paláca hovorí a o vážnych stavebných poruchách, ktoré hrozia jeho zrútením. Tieto i ďalšie skutočnosti (víchrice, blesk ako aj poškodenie paláca pri delostreľbe cisárskeho vojska, ktoré obliehalo hrad obsadený povstalcami Gabriela Betlena) mali za následok nutnosť opravy a prestavby hradu.
Táto etapa stavebnej histórie hradného paláca je spojená predovšetkým s osobou kapitána hradu a neskoršieho bratislavského župana a palatína Pavla Pálfiho. Realizácia prestavby prebiehala od roku 1635 podľa plánov cisárskeho architekta Giovanniho Battistu Carloneho. Výsledkom je podoba paláca Bratislavského hradu ako reprezentačného kráľovského sídla, ktorá, napriek neskorším prestavbám (najmä v 18. storočí), je v podstate identická s dnešnou.
Zakončeniu paláca dominujú od tých čias štyri veže, strechy boli sedlové, ale značne vyššie. Do paláca sa vstupovalo v strede južného priečelia ponad priekopu, cez ktorú viedol drevený most na murovaných pilieroch. Priekopa ostávala i naďalej dôležitou súčasťou obranného systému paláca, ktorý mal ako dovtedy charakter pevnosti s hrubými múrmi (miestami až sedem metrov), vysoko umiestnenými oknami a s jednoduchou fasádou. V ostrom protiklade monotónnemu až fádnemu výzoru fasády bola výzdoba interiérov, najmä miestností určených pre panovníka a jeho rodinu. Bohato zdobené steny čalúnením, freskami a štukami mali dokumentovať reprezentatívnu funkciu paláca.
Predpokladá sa, že prestavba paláca v tejto etape bola hotová okolo roku 1646. Pavol Pálfi sa v roku 1650 dočkal uznania v podobe vymenovania za doživotného kapitána hradu, bratislavského župana a prepožičania hradu do trvalého užívania.
Baroková prestavba.
Na začiatku 18. storočia mal hrad spolu s palácom podobu, v akej ho zanechala prestavba v polovici 17. storočia. Veľmi podrobný opis stavu paláca v tomto období zanechal spis "Notitia Hungariae novae historico-geographiaca" Mateja Bela, ktorý sa okrem popisu vonkajšieho výzoru paláca zmieňuje aj o jeho interiéroch (napr. o maliarskej výzdobe na prvom poschodí – cyklus malieb Paula Juvenela z Augsburgu s témou apoteózy Ferdinanda II., zbrojnici v severnom krídle ako aj o obytných miestnostiach). Nový impulz stavebného vývoja hradného paláca prinieslo tzv. tereziánske obdobie.
V roku 1741 bola za uhorskú kráľovnú korunovaná Mária Terézia, ktorá uhorským stavom prisľúbila, že ako ich panovníčka bude sídliť občas i v Uhorsku. To bolo dôvodom, prečo sa začalo uvažovať o prestavbe Bratislavského hradu (a aj paláca) podľa novodobých potrieb uprednostňujúcich komfort pred funkčnosťou.
Po prekonaní vnútorných a zahraničných problémov novonastúpenej panovníčky dala v roku 1743 Mária Terézia pokyn na prestavbu paláca. Tá sa týkala predovšetkým dispozície vnútorných priestorov. Jej prvým realizátorom bol viedenský architekt Giovanni Battista Martinelli. Keď v roku 1757 zomrel, jeho pokračovateľom sa stal významný rakúsky architekt Franz Anton Hillebrandt, v tom čase už hlavný architekt Uhorskej kráľovskej stavebnej komory a osvedčený autor viacerých honosných prestavieb cisárskych rezidencií. V rokoch 17611762 vykonal úpravy aj na projekte prestavby Bratislavského hradu od svojho predchodcu.
V duchu módnych trendov barokového slohu sa v rokoch 17621765 realizovala i prestavba paláca. Zriadili sa miestnosti slúžiace k väčšiemu pohodliu osadenstva – zábavné kabinety, knižnica, obrazová galéria. Úpravy sa dotkli aj slávnostnej sály, schodísk (hlavné, slávnostné schodisko bolo zmenené za priestrannejšie, zalamované, čím dostalo monumentálny výraz zachovaný v podstate dodnes; zaklenuté bolo stúpajúcou klenbou, na ktorej sú štukové rokokové ornamenty), chodieb ako aj súkromných komnát kráľovnej, jej manžela Františka Štefana a ich rodinných príslušníkov.
V ďalšej fáze pristúpil Hillebrandt k prestavbe hlavnej fasády paláca, ktorá sa týkala predovšetkých architektonických detailov – zmenil sa tvar okien, výrazným architektonickým prvkom hlavného priečelia sa stal široký balkón nesený barokovými volútovými konzolami, na ktorý sa vstupovalo zo slávnostnej siene, novú podobu dostali prístavby strážnic na čestnom nádvorí. Vedúcim stavebných prác Hillebrandtovej prestavby bol bratislavský mešťan a stavebný majster František Karol Römisch.
Výzdoba interiérových častí bola výsledkom práce niekoľkých umelcov. Na výzdobe kráľovskej kaplnky sa podieľal viedenský maliar Johann Karl Auerbach (autor štukovej výzdoby), nástropnú fresku a nový obraz pre hlavný oltár namaľoval Joseph Hauzinger. Autormi fresiek v niektorých palácových miestnostiach boli Johann Dietrich a Gaspach Sambach.
1. januára 1766 sa do paláca nasťahoval Alberta Sasko-Tešínsky so svojou manželkou, ktorý sa v Bratislave ujal funkcie uhorského miestodržiteľa. I keď bolo jeho pôsobenie veľmi krátke – trvalo iba pätnásť rokov – predsa znamenalo v stavebnej histórii kráľovského paláca veľký prínos.
V roku 1781 Albert Saský na príkaz cisára Jozefa II. opustil Bratislavu a pri tejto príležitosti sa na hrade vykonal inventárny súpis zariadenia paláca, na základe ktorého si môžeme urobiť predstavu o bohatej dobovej výbave interiérov. Napriek tomu, že podstatná časť vybavenia interiérov bola už odvezená do Viedne, časť mobiliáru (kompletná zbierka obrazov, jednotlivé kusy nábytku, čalúnená výzdoba stien, baldachýny, porcelán, svietniky) ostali na svojom mieste. Z maliarskych prác sa tu nachádzali napr. veduty cisárskych zámkov a mesta Viedne od Canaletta, rodové portréty členov panovníckeho rodu od Martina van Meytensa, vo veľkom obrazovom kabinete viseli diela Tintoretta, Veroneseho, Tiziana, Holbeina ml., Bruegela st. a iných významných umelcov. Spolu s umeleckými dielami umiestnenými v prístavbe kráľovského paláca zvanej Terezianum bolo v kráľovskom paláci viac ako tristo obrazov. Tieto umelecké poklady sa stali základom zbierok známej viedenskej galérie Albertina.
Pätnásťročné pôsobenie Alberta Saského ako uhorského miestodržiteľa znamenalo pre hrad najväčšie, no súčasne posledné obdobie rozvoja.
Úpadok kráľovského paláca.
Všeobecne možno povedať, že úpadok paláca spolu s hradom nastolila reforma štátnej správy cisára Jozefa II. Miestodržiteľstvo Uhorska bolo zrušené a s ním i všetky krajinské úrady. Po odvoze vybavenia paláca (obrazy a časť inventáru boli odvezené do Viedne či Budína) prišli na rad korunovačné klenoty. V roku 1784 boli odvezené z Bratislavy a uložené v klenotnici cisárskeho hradu Hofburg medzi starožitnosti. Ešte v tom istom roku (1. mája) sa do kráľovského paláca nasťahovali študenti novozriadeného generálneho seminára – školského zariadenia pre výchovu katolíckeho duchovenstva. Stavebnými úpravami, ktoré mali palác adaptovať na nové využitie bol poverený Johann Joseph Thalherr. Veľmi necitlivým zásahom počas stavebných úprav sa zničilo množstvo umeleckej výzdoby. Napriek spoločenskému prínosu seminára (vyštudovalo na ňom množstvo vzdelancov, napr. Anton Bernolák) možno toto obdobie označiť ako začiatok neudržateľného úpadku, zavŕšeného pridelením hradu vojenskej správe.
Nasledovala úprava paláca pre ubytovne vojakov. Vyvrcholenie skazy hradného paláca prišlo v roku 1811, keď z nedbanlivosti vojenskej posádky zachvátil palác požiar. Podľahla mu nielen stavba paláca, ale aj podstatná časť podhradia. Jeho ruiny, ktoré sa vzápätí stali lacným zdrojom stavebného materiálu, ostali v takomto stave ďalších stoštyridsať rokov.
Až v prvej polovici 20. storočia sa rozprúdila debata o ďalšom osude paláca a hradu. Na základe architektonickej súťaže sa mala zrúcanina paláca odstrániť a nahradiť kópiou, voľne približujúcou pôvodnú stavbu. Stav sa však nemenil. V roku 1945 sa napr. zrútila jedna stena z vnútorných priečok a deštrukcia múrov vďaka poveternostným vplyvom a rozbujnenej vegetácii pokračovala.
Znovuzrodenie.
Až v päťdesiatych rokoch bolo rozhodnuté o obnove hradu. Súbežne malo dôjsť i k dôkladnému archeologickému a architektonickému prieskumu. Ťažiskom obnovy bola stavba paláca, ktorého následné využitie pre potreby Slovenského národného múzea malo prinavrátiť stavbe niekdajšiu slávu.
Stavebné práce začali v roku 1957. Počas nich sa rozhodlo, že časť palácových priestorov sa má upraviť pre reprezentačné priestory Slovenskej národnej rady. V dôsledku značnej deštrukcie muriva paláca bolo často veľmi obťažné zrenovovať ich v pôvodnom stave. Napriek tomu rekonštrukcia napredovala. Hlavný dôraz umeleckého stvárnenia nových interiérov sa v duchu dobových názorov na pamiatkovú obnovu kládol na dotvorenie priestorov výtvarnými dielami, ktoré sa stali súčasťou stavby (mozaiky, tapisérie a olejomaľby). Ich autormi boli poprední slovenskí výtvarníci tohto obdobia (napr. Ľ. Fullu, J. Alexyho, M. Benku a ďalších). Druhým aspektom, na ktorý sa kládol dôraz bolo zariadenie miestností, reflektujúce ich budúce využitie.
Počas tohto obdobia sa niekdajší kráľovský palác Bratislavského hradu stal svedkom významnej udalosti moderných dejín spoločného štátu Čechov a Slovákov. V už zrekonštruovaných priestoroch bol 30. októbra 1968 podpísaný Ústavný zákon o československej federácii.
Súčasnosť.
Od roku 2008 prebieha na Bratislavskom hrade kompletná rekonštrukcia areálu vrátane hradného paláca, ktorej cieľom je prinavrátiť vzhľad z obdobia poslednej prestavby v 18. storočí súčasne so zviditeľnením niektorých prvkov v obdobia gotiky a renesancie.
Opis paláca.
Stavba bývalého kráľovského paláca je postavená na pôdoryse nepravidelného obdĺžnika s hlavným priečelím obráteným na juh. Návštevník vstupujúci cez hlavný portál prechádza čestným nádvorím lemovaným dvomi protiľahlými budovami strážnice. Nad hlavným portálom tvorí dominantu priečelia barokový balkón na volútových konzolách. V prízemí paláca, východne od vstupu, je viditeľný zamurovaný vstupný portál zo 16. storočia. Hneď za vstupom tri gotické portály svedčia o stavebnej minulosti stavby. Stred stavby tvorí veľké nádvorie, na ktorom sú v dlažbe naznačené pôdorysy stavieb prízemného paláca z 12. storočia a obytnej veže z 13. storočia.
Na juhozápadnom nároží paláca sa vypína Korunná veža, svojou hmotou vystupujúca z pôdorysu stavby. Zvyšné tri veže sú súčasťou strešnej rímsy. Strechy po celom obvode stavby sú sedlové.
Po prejdení vstupnej arkádovej chodby sa dostaneme pred barokové schodisko, vedúce k expozičným miestnostiam. Na prvom poschodí sa nachádzajú upravené reprezentačné priestory. V severnom krídle, v priestore bývalej barokovej kaplnky, je dnes hudobná sieň.

</doc>
<doc id="207777" url="https://sk.wikipedia.org/wiki?curid=207777" title="Brauneckerov palác">
Brauneckerov palác

Brauneckerov palác (ľudovo aj Kettenhaus, reťazový dom) bol mestský palác v bratislavskej štvrti Vydrica, ktorý bol zbúraný v 70. rokoch 20. storočia. 
Dal si ho postaviť cisársko-kráľovský dvorný radca, barón Anton von Braunecker. Nachádzal sa pod hradným vrchom, mal dve nádvoria. Jeho zbúraním sa bez dokumentácie zničila celá predpokladaná výzdoba miestností prvého poschodia. Fragmenty kamenného portálu sa mali uložiť v mestskom múzeu.

</doc>
<doc id="207778" url="https://sk.wikipedia.org/wiki?curid=207778" title="Kettenhaus">
Kettenhaus



</doc>
<doc id="207780" url="https://sk.wikipedia.org/wiki?curid=207780" title="Reparácie (vojna)">
Reparácie (vojna)

Reparácie alebo vojnové reparácie sú peňažné odškodnenie, ktoré platia porazené štáty uznané za vinníka vojny víťazným. Príklad reparácii je Versaillská mierová zmluva, ktorá požadovala, aby Nemecko prijalo plnú zodpovednosť za vypuknutie prvej svetovej vojny, a aby zaplatilo značné vojnové reparácie štátom Dohody (Nemecko muselo splácať 132 miliárd mariek).
Veľmi podrobne o tom píše Robert Lekachman v diele The Age of Keynes. On bol totiž pri rokovaniach v Trianone a aj Bretton Woods. Keynes bol presvedčený, že eminentní negociátori Ll. George, W. Wilson a G. Clemenceau boli na ceste k nespravodlivej zmluve. O Versaillskej zmluve píše v diele Economic Consequences of the Peace. Keynes urobil nové výpočty a 750 miliónov USD malo ísť Belgicku, 4 bilióny USD malo ísť Francúzsku, 2,85 bilióna V. Británii a 1,25 bilióna ostatným spojencom. Bola to zhruba 1/4 toho čo navrhli prezidenti. Bretton Woods bolo úsilie víťazov na jeseň v roku 1944 plánovať povojnový rozvoj. Keynes napísal dielo Tract on Monetary Reform. Keynes navrhol vznik tzv Interbnational Clearing Union. Definoval jeho 6 úloh. USA však presadili vznik Internation Monetary Fund. Jeho nedokonalosť pociťujeme aj dnes.

</doc>
<doc id="207787" url="https://sk.wikipedia.org/wiki?curid=207787" title="Thai Airways International">
Thai Airways International

Thai Airways International je národný letecký dopravca Thajska. Operuje z letiska Suvarnabhumi a je zakladajúcim členom Star Alliance. Spoločnosť prevádzkuje najdlhšie komerčné lety bez medzipristátia, zahrňujúc lety z Bangkoku do New Yorku a Los Angeles.
Flotila.
Flotila Thai Airways International k októbru 2009:

</doc>
<doc id="207789" url="https://sk.wikipedia.org/wiki?curid=207789" title="Reparácie">
Reparácie



</doc>
<doc id="207790" url="https://sk.wikipedia.org/wiki?curid=207790" title="Galwayský záliv">
Galwayský záliv

Galwayský záliv (slovenský normovaný názov; angl. "Galway Bay", ír. "Cuan na Gaillimhe" alebo "Loch Lurgain") je záliv v severovýchodnej časti Atlantického oceánu. Nachádza sa na západnom pobreží Írska, medzi pobrežím grófstva Galway (na severe a východe), grófstva Clare (na juhu) a súostrovím Aranské ostrovy (na západe). S Atlantikom ho spája štyri prielivy: "North Sound" (na spojnici mysu Golam Head a ostrova Inishmore), "Gregory's Sound" (medzi ostrovmi Inishmore a Inishmaan), "Foul Sound" (medzi ostrovmi Inishmaan a Inisheer) a "South Sound" (medzi mysom Doolin Point a ostrovom Inisheer).
V zálive leží niekoľko menších ostrovov, napr. Eddy Island, Mweenish Island, Tawin Island. Pobrežie zálivu je značne členité a pozostávajúce z mnohých menších zátok: Ballyvaughan Bay, Aughnish Bay, Kinvarra Bay na južnom pobreží, Dunbulcaun Bay na východe, Cashla Bay, Greatman's Bay na severnom pobreží. Do zálivu ústia viaceré rieky: Corrib, Dunkellin, Owenboliska.
Na pobreží sa nachádzajú tieto mestá a mestečká: Burren, Galway, Kinvara, Oranmore, Salthill, Spiddal.

</doc>
<doc id="207791" url="https://sk.wikipedia.org/wiki?curid=207791" title="Pavol Krška">
Pavol Krška

Pavol Krška (* 11. máj 1949, Ružomberok – † 10. august 2025, Rudina) bol slovenský hudobný skladateľ vážnej hudby.

</doc>
<doc id="207792" url="https://sk.wikipedia.org/wiki?curid=207792" title="Reparácia">
Reparácia

Reparácia môže byť:
Reparácie sú v politike náhrada vojnových škôd platená porazenou krajinou, pozri reparácie (vojna)

</doc>
<doc id="207793" url="https://sk.wikipedia.org/wiki?curid=207793" title="Jakub Ručkay">
Jakub Ručkay

Jakub Ručkay (* 18. máj 1984, Piešťany) je bývalý slovenský hokejový útočník, naposledy hrajúci za tím MšHK Žilina.
Do roku 2007 hral za tím ŠHK 37 Piešťany, keď spolu s jeho bratom Henrichom prestúpili do HK Ardo Nitra.
Jeho starším bratom je Henrich Ručkay, hrajúci aktuálne za HC Topoľčany.
V súčasnosti je hlavným trénerom tímu HK 95 Považská Bystrica.

</doc>
<doc id="207794" url="https://sk.wikipedia.org/wiki?curid=207794" title="Henrich Ručkay">
Henrich Ručkay

Henrich Ručkay (* 11. február 1983, Piešťany), je slovenský hokejový útočník , hrajúci za tím HC Topoľčany.
Jeho mladším bratom je Jakub Ručkay, tiež hrajúci za ŠHK 37 Piešťany. Do roku 2007 hrávali za prvoligový tým ŠHK 37 Piešťany, odkiaľ prestúpili do tímu HK Ardo Nitra.V roku 2012 sa obaja bratia vrátili späť do ŠHK 37 Piešťany.

</doc>
<doc id="207796" url="https://sk.wikipedia.org/wiki?curid=207796" title="Clew Bay">
Clew Bay

Clew Bay (ír. "Cuan Mó") je záliv v severovýchodnej časti Atlantického oceánu. Nachádza sa na západnom pobreží Írska, na severe, východe a juhu ho obklopuje pevnina grófstva Mayo (na severozápade pevnina polostrova Corraun Peninsula), kým na západe tvorí hranicu spojnica ostrovov Achillbeg Island a Clare Island s mysom Carrickyvegraly Point. 
Severovýchodná časť zálivu nesie názov Newport Bay, juhovýchodná Westport Bay. Pri pobreží východnej časti zálivu sa nachádza veľké množstvo malých ostrovov (najmä Annagh Island, Collan More, Inishbee, Inishgort, Inishlyre, Inishoo, Inishturk, Island More a iné), ktoré predstavujú morom zaliate drumliny. Do zálivu sa vlievajú rieky Bunowen, Crumpaun, Eriff. 
Na pobreží zálivu ležia tieto obce a mestečká: Dooghbeg, Kilmeena, Mulrany, Newport, Rosturk, Westport, Westport Quay.

</doc>
<doc id="207797" url="https://sk.wikipedia.org/wiki?curid=207797" title="Vojnové reparácie">
Vojnové reparácie



</doc>
<doc id="207800" url="https://sk.wikipedia.org/wiki?curid=207800" title="Kánun">
Kánun



</doc>
<doc id="207801" url="https://sk.wikipedia.org/wiki?curid=207801" title="Canon">
Canon

Canon môže byť:

</doc>
<doc id="207802" url="https://sk.wikipedia.org/wiki?curid=207802" title="Kanon">
Kanon

Kanon môže byť:

</doc>
<doc id="207803" url="https://sk.wikipedia.org/wiki?curid=207803" title="Sligo Bay">
Sligo Bay

Sligo Bay je záliv v severovýchodnej časti Atlantického oceánu. Nachádza sa na severozápadnom pobreží Írska. Zo severu, východu a juhu ho obklopuje pevnina grófstva Sligo, na západe je otvorený do Atlantiku. Severovýchodná časť zálivu sa nazýva Drumcliff Bay, východná Sligo Harbour a juhovýchodná Ballysadare Bay.
Pobrežie zálivu je značne členité a zahŕňa niekoľko ostrovov, z nich najväčšie sú Coney Island, Maguins Island a Oyster Island. Do zálivu ústia rieky Ballysadare, Drumcliff a Garavogue.
Na pobreží zálivu leží mesto Sligo a obce Ballysadare, Carney, Drumcliff, Raghly, Rosses Point a Strandhill.

</doc>
<doc id="207806" url="https://sk.wikipedia.org/wiki?curid=207806" title="Golf Halt">
Golf Halt



</doc>
<doc id="207807" url="https://sk.wikipedia.org/wiki?curid=207807" title="Prosopagnózia">
Prosopagnózia

Prosopagnózia (lat. prosopagnosia) je neschopnosť človeka zapamätať si tváre ľudí v súvislosti s ich menami. Schopnosť rozoznávať ostatné objekty je relatívne nedotknutá. Tento pojem sa používa v súvislosti s poškodením mozgu, ale môže ísť aj o vrodenú poruchu.

</doc>
<doc id="207808" url="https://sk.wikipedia.org/wiki?curid=207808" title="Mel 25">
Mel 25



</doc>
<doc id="207810" url="https://sk.wikipedia.org/wiki?curid=207810" title="Prosopagnosia">
Prosopagnosia



</doc>
<doc id="207813" url="https://sk.wikipedia.org/wiki?curid=207813" title="I-153">
I-153



</doc>
<doc id="207824" url="https://sk.wikipedia.org/wiki?curid=207824" title="Lucius Accius">
Lucius Accius

Lucius Accius (170 pred Kr., Pisaurum – † 86 pred Kr.) alebo Lucius Attius bol rímsky autor tragédií a vzdelanec. Autor niekoľkých odborných pojednaní.
Život.
Accius sa narodil v Pisaure v Umbrii (dnes Pesaro) ako syn prepustenca. Začal tvoriť okolo roku 140 pred Kr., od roku 120 pred Kr. bol významným členom kolégia básnikov ("collegium poetarum"). Jeho dátum smrti je neistý, ale dožil sa vysokého veku, pretože Cicero, ktorý sa narodil roku 106 pred Kr., spomína, že s ním viedol rozhovor o literatúre.
Podľa dochovaných anekdot bol na staré kolená Accius vážený ale márnomyseľný starec. Údajne požadoval, aby mu v sídle kolégia bola vztýčená kolosálna socha, hoci sám bol drobnej postavy. S Acciom sa spája aj úslovie "oderint dum metuant" (Nech ma nenávidia, len nech sa ma boja), ktoré s obľubou používal cisár Caligula.
Dielo.
Dráma.
Lucius Accius sa preslávil ako autor početných dramatických diel. Zachovali sa názvy a zlomky o rozsahu asi 700 veršov z približne 50 tragédii. Vytvoril tiež dve praetexty: "Brutus", ktorá sa zaoberala vyhnaním Tarquinia Superba z Ríma a založením republiky, a "Decius" (tiež nazývaná "Aeneadae"), ktorá pojednávala o obeti Publia Decia Musa v Bitke pri Sentine (295 pred Kr.).
Väčšina z jeho tvorby bola napodobením alebo voľným prekladom gréckych tragikov, obzvlášť Aischyla, Euripida a Sofokla. Acciovou obľúbenou témou bola Trójska vojna a osud potomkov Pelopa. Najstaršia z jeho hier bola pravdepodobne tragédia "Atreus".
U Accia oceňovali antickí kritici silu a živelnosť jazyka a čistotu myšlienok. Jeho súčasník, satirik Lucilius, si ho doberal pre vznešený štýl.
Vedecké práce.
Accius sa pokúšal presadiť niektoré zmeny v zapisovaní latinského jazyka a jeho gramatike tak, aby písaná podoba jazyka vernejšie zodpovedala jeho výslovnosti. Z navrhovaných zmien sa uchytili len niektoré. Z doby, kedy Accius tvoril, je napríklad doložené písanie dvojitých samohlások ("aa") s významom dlhej samohlásky ("á"), aj keď sa od takéhoto zápisu neskôr upustilo.

</doc>
<doc id="207826" url="https://sk.wikipedia.org/wiki?curid=207826" title="Achill Sound">
Achill Sound

Achill Sound môže byť:

</doc>
<doc id="207828" url="https://sk.wikipedia.org/wiki?curid=207828" title="BOINC">
BOINC



</doc>
<doc id="207829" url="https://sk.wikipedia.org/wiki?curid=207829" title="Achill Sound (prieliv)">
Achill Sound (prieliv)

Achill Sound (ír. "Gob an Choire") je prieliv na západnom pobreží Írska. Oddeľuje ostrov Achill Island od materskej pevniny, konkrétne od polostrova Corraun Peninsula. Zároveň spája zálivy Clew Bay na juhovýchode a Blacksod Bay na severozápade a prebieha v severojužnom smere.
Na brehu prielivu ležia obce Achill Sound a Cloughmore, prieliv premosťuje most na ceste R319 (spojnica obcí Mulrany a Keel), ktorý spája pevninu s ostrovom. Dosahuje šírku 600 - 1 400 metrov.

</doc>
<doc id="207840" url="https://sk.wikipedia.org/wiki?curid=207840" title="Saab 96">
Saab 96

Saab 96 je švédsky osobný automobil, ktorý r. 1956 ho navrhol švédsky návrhár Carl Sixten Andersson - SASON (1912 – 1967). SAAB 96 (1960 – 1967) mal dvojtaktný trojvalcový motor s trojitým karburátorom. SAAB 96 V4 (1967 – 1980) mal štvortaktný vidlicový motor (Ford Taunus) s objemom 1 498 ccm.
V porovnaní so svojím predchodcom Saab 93 sa model 96 vyznačoval väčším a ľahšie dostupným úložným priestorom a väčším zadným oknom. Predná časť bola predĺžená pri modeloch z roku 1965, v rámci prípravy na nový motor, a chladič bol umiestnený pred motor. 
Pri modeloch z roku 1968 sa predné aj zadné okná mierne zväčšili.
Saab 96 v relly.
Saab 96 najslávnejšie jazdil Erik Carlsson na mnohých medzinárodných rally. Jeho najznámejšie úspechy boli najprv na RAC Rally 1960, 1961, 1962 a rally Monte Carlo 1962 a 1963. Práve tieto po sebe idúce víťazstvá na najvyššej úrovni dostali Saab 96 a vybudovali si jeho povesť spoľahlivosti a húževnatosti. Carlsson súťažil aj na East African Safari Rally. So autom Saab 96 sú spájané aj známe relly mená ako Simo Lampinen, Per Eklund, Pat Moss-Carlsson, Tom Trana, Stig Blomqvist a Carl Orrenius. 

</doc>
<doc id="207841" url="https://sk.wikipedia.org/wiki?curid=207841" title="Saab 99">
Saab 99

Saab 99 je automobil strednej triedy, ktorý sa vyrábal v rokoch 19681984. Prvé tvary pripravovaného modelu navrhol už roku 1959 Carl Sixten Andersson. Vyrábaný bol v závodoch vo Fínsku a Švédsku.
Synonymom Saabu sa stal štvorvalcový radový motor. V roku 1978 sa Saab preslávil preplňovaním pomocou turbodúchadla. Saab 99 bol tretím automobilom na svete, ktorý bol sériovo vybavený turbodúchadlom. Saab 99 Turbo bol tiež prvým automobilom v histórii, ktorý zvíťazil na rally s preplňovaným motorom. Za volantom vtedy v roku 1979 sedel jazdec Stig Blomqvist.
Saab 99 bol prvýkrát uvedený 22. novembra 1967. Celkovo bolo vyrobených 588 643 automobilov Saab 99; vrátane Saabu 90 je to celkovo 614 003 automobilov.

</doc>
<doc id="207842" url="https://sk.wikipedia.org/wiki?curid=207842" title="Saab 95">
Saab 95

SAAB 95 (1959-1970) je verzia kombi odvodená od typu 93.
R. 1967- bol zavedený motor V4 pôvodne vyvinutý pre Ford Taunus.

</doc>
<doc id="207844" url="https://sk.wikipedia.org/wiki?curid=207844" title="Saab 92">
Saab 92

Saab 92 bol prvý sériovo vyrábaný automobil automobilky Saab (1949-1956). Má trojvalcový dvojtaktný motor 890 ccm. Prístup do batožinového priestoru umožňuje sklopenie zadných sedadiel, pretože typ 92 nemá zadnú kapotu.

</doc>
<doc id="207846" url="https://sk.wikipedia.org/wiki?curid=207846" title="Saab 93">
Saab 93

Saab 93 je osobný trojdverový automobil vyrábaný v rokoch 1956-1963. Motor zhodný s typmi 92,95,96.

</doc>
<doc id="207847" url="https://sk.wikipedia.org/wiki?curid=207847" title="Widricia">
Widricia



</doc>
<doc id="207856" url="https://sk.wikipedia.org/wiki?curid=207856" title="Giovanni Battista Re">
Giovanni Battista Re

Giovanni Battista kardinál Re (* 30. január 1934, Borno, Taliansko) je taliansky rímskokatolícky arcibiskup, kardinál, emeritný prefekt Kongregácie pre biskupov, emeritný prezident Pápežskej komisie pre Latinskú Ameriku a dekan kardinálskeho kolégia. 
Biografia.
Študoval v seminári v Brescii, v tomto meste tiež prijal 3. marca 1957 kňazské svätenie. Neskôr študoval kánonické právo na Pápežskej univerzite Gregoriana a pripravoval sa na diplomatickú dráhu na Pápežskej cirkevnej akadémii. Na začiatku 60. rokov pôsobil ako duchovný a prednášajúci v seminári v Brescii, od júla 1964 začal diplomatickú službu u Apoštolskej stolice. Bol sekretárom na nunciaturách v Paname a Iráne. V roku 1971 sa vrátil do Vatikánu a pracoval ako sekretár kardinála Giovanniho Benelli.
Dňa 9. októbra 1987 bol menovaný sekretárom Kongregácie pre biskupov, biskupské svätenie prijal z rúk pápeža Jána Pavla II. 7. novembra 1987. Dňa 12. decembra bol menovaný substituom v štátnom sekretariáte (v sekcii všeobecných záležitostí). Od 16. septembra 2000 plnil funkciu prefekta Kongregácie pre biskupov aj predsedu Pápežskej komisie pre Latinskú Ameriku. 21. februára 2001 ho pápež Ján Pavol II. menoval kardinálom. Po dovŕšení kánonického veku rezignoval na svoje funkcie 30. júna 2010.
Dňa 10. júna 2017 a stal vicedekanom Kardinálskeho kolégia. Dňa 18. januára 2020 pápež František schválil jeho voľbu za nového dekana Kardinálskeho kolégia, ktorým bol do 21. decembra 2019 kardinál Angelo Sodano. Touto voľbou mu prináleží aj titulárny chrám v Ostii. 

</doc>
<doc id="207858" url="https://sk.wikipedia.org/wiki?curid=207858" title="Giovanni Battista Cardinal Re">
Giovanni Battista Cardinal Re



</doc>
<doc id="207864" url="https://sk.wikipedia.org/wiki?curid=207864" title="Dubailand">
Dubailand

Dubailand je názov v budúcnosti údajne najväčšieho zábavného parku na svete. Zaberá rozsiahlu plochu južne od Dubaja. V máji 2009 boli všetky stavebné činnosti na projekte zastavené.
Najvýznamnejšie atrakcie.
Stavba väčšiny týchto atrakcií bola v dôsledku celosvetovej ekonomickej krízy odložená.
K projektom zameraným na zábavu sa však majú pripojiť aj niektoré výskumné strediská, napríklad Stredisko pre kultúru a vedu islamského sveta, Astrolab Resort, ktorý záujemcom predstaví vedu v období zlatého veku islamu, alebo Legends, ktorý zábavnou formou zoznámi návštevníkov s tradičnou arabskou kultúrou.
Jadro Dubailandu má tvoriť Al Bawadi, centrálny bulvár s početnými hotelmi. Významnou súčasťou bude aj Dubai Sports city.

</doc>
<doc id="207868" url="https://sk.wikipedia.org/wiki?curid=207868" title="Palác kniežaťa Rohana">
Palác kniežaťa Rohana

Palác kniežaťa Rohana bol palác v bývalej bratislavskej štvrti Vydrica, ktorá bola zbúraná koncom 60. a začiatkom 70. rokov 20. storočia.
Postavený bol v 19. storočí pri vyústení Malej Vydrice do Rybného námestia. Neskôr v paláci sídlilo konzervatórium.

</doc>
<doc id="207869" url="https://sk.wikipedia.org/wiki?curid=207869" title="Justičný palác (Bratislava)">
Justičný palác (Bratislava)

Justičný palác je komplex v Bratislave na Záhradníckej ulici, v ktorom sídli Krajský súd v Bratislave a Mestský súd Bratislava I, ktorý vybavuje trestnoprávnu agendu pre celú Bratislavu. V minulosti slúžil ako väznica. Autormi projektu budovy sú slovenskí architekti Alexander Skutecký a Vojtech Holesch.
O jeho výstavbe bolo rozhodnuté v 20. rokoch 20. storočia, keďže stará väznica z roku 1844 stále chátrala. Výstavba sa začala 29. decembra 1930, výstavba väznice sa však oneskorila. Do užívania na účely vyšetrovacej väzby bola odovzdaná v decembri 1936, na účely zadržaných a obvinených osôb 15. januára 1937. 
Väznica bola postavená podľa pensylvánsko-panoptického vzoru, čo znamená, že chodby na jej všetkých troch poschodiach sú orientované z kruhovej centrály lúčovito do kríža k celám. Pôvodne mala kapacitu 300 osôb, dnes je to 644 osôb.
Architektúra.
Symetrická monumentálna stavba má tri približne rovnako dlhé dvojtraktové krídla. Pred hlavným krídlom je predsadený mohutný rizalit, v ktorom sú umiestnené centrálne vstupné priestory a pojednávacie miestnosti. Do nádvoria je vsadená budova väznice v tvare kríža s trojtraktovými ramenami. Súčasťou bočných krídel paláca sú aj dve obytné budovy. Monumentalizmus v duchu dobových klasicistických tendencií sa okrem pôdorysu prejavuje aj na stvárnení fasád s priebežnými medziokennými piliermi, rímsami a vysokým soklom obloženým travertínom. Stavba je typickým príkladom architektúry tradične chápaných verejných inštitúcií.

</doc>
<doc id="207870" url="https://sk.wikipedia.org/wiki?curid=207870" title="Ryszard Kukliński">
Ryszard Kukliński

Ryszard Jerzy Kukliński [ryšard ježy kukliňski] (* 13. jún 1930, Varšava – † 11. február 2004, Tampa, Florida) bol plukovník Poľskej ľudovej armády a jeden z najvýznamnejších špiónov počas trvania studenej vojny. Často je označovaný za "najväčšieho škodcu komunizmu."
Narodil sa v robotníckej rodine s katolíckymi a socialistickými tradíciami. Jeho otca, počas 2. svetovej vojny vojaka Zemskej armády, zatkli a zahynul v koncentračnom tábore v Sachsenhausene. 
V Poľskej ľudovej armáde.
Po vojne pracoval Ryszard Kukliński v Poľskej ľudovej armáde ako štábny dôstojník. Okrem iného pripravoval plány invázie Varšavskej zmluvy do Československa.
Pozícia Kuklińského v generálnom štábe Poľskej ľudovej armády a jeho rola styčného dôstojníka medzi poľskou ľudovou armádou a velením vojsk Varšavskej zmluvy mu umožňovala prístup k najtajnejším dokumentom vojenského charakteru. 
Špión.
V roku 1971 začal spoluprácu s CIA, ktorej dodal údajne okolo 35 000 strán prísne tajných materiálov, od technických špecifikácií najnovších ruských zbraní (T-72, Strela) po operačné plány Varšavskej zmluvy. O desať rokov neskôr, tesne pred vyhlásením tzv. vojnového stavu Jaruzelským, keď už bezprostredne hrozilo jeho prezradenie, utiekol s pomocou CIA s celou svojou rodinou z Poľska. Pod zmenenou identitou žil v USA.
Trest smrti.
Poľský vojenský súd ho v neprítomnosti odsúdil na trest smrti, rozsudok bol však po páde komunizmu v Poľsku zrušený (Kukliński Poľsko znova navštívil v roku 1998). 
Poľská spoločnosť je v názoroch na Kuklińského rozdelená. Časť ho považuje za národného hrdinu, pretože svojou činnosťou možno zabránil invázii ZSSR do Poľska v roku 1980, časť ho označuje za zradcu, pretože porušil vojenskú prísahu, ktorú skladal ako dôstojník dobrovoľne. 
Kukliński zomrel 11. februára 2004. Jeho pozostatky previezli do Poľska, kde ho pochovali na významnom cintoríne vo varšavskej štvrti Powązki. 

</doc>
<doc id="207872" url="https://sk.wikipedia.org/wiki?curid=207872" title="Množina čísiel">
Množina čísiel



</doc>
<doc id="207873" url="https://sk.wikipedia.org/wiki?curid=207873" title="Dóm">
Dóm

Dóm môže byť:

</doc>
<doc id="207874" url="https://sk.wikipedia.org/wiki?curid=207874" title="Justičný palác">
Justičný palác

Justičný palác môže byť:

</doc>
<doc id="207876" url="https://sk.wikipedia.org/wiki?curid=207876" title="Palác">
Palác

Palác môže byť:

</doc>
<doc id="207877" url="https://sk.wikipedia.org/wiki?curid=207877" title="Letecká bomba">
Letecká bomba

Letecká bomba je druh leteckej munície dopravovaný do priestoru cieľa lietadlom a na cieľ zhadzovaný voľným pádom po odhodení z lietadla.
Letecké bomby patria k najúčinnejším bojovým prostriedkom vôbec. Sú určené pre ničenie všetkých druhov pozemných a námorných cieľov, od cieľov bodových až po ciele veľkorozmerné, od živej sily až po zodolnené železobetónové objekty, opevnenia, i ciele ukryté pod zemským povrchom či pod vodnou hladinou. Okrem úloh priameho ničenia môžu letecké bomby plniť aj mnoho iných úloh spojených s bojovou činnosťou. Veľkému množstvu úloh zodpovedá aj veľké množstvo druhov a typov leteckých bômb. Najmenšie letecké bomby majú hmotnosť menej než jeden kilogram, hmotnosť najväčších leteckých bômb presahuje desať ton. 
Letecké bomby sa na bombardovacom lietadle umiestňujú do osobitného konštrukčného prvku - bombovnice - čo je priestor v trupe alebo v krídle lietadla, vybavený zariadeniami pre zavesenie a odhodenie leteckej bomby a zariadeniami na odistenie leteckých bombových zapaľovačov a vybavený dverami. Druhou možnosťou je zavesenie leteckej bomby pod krídlo alebo pod trup lietadla na bombový závesník. Bombový závesník tiež obsahuje zariadenie pre zavesenie a odhodenie leteckej bomby a zariadenie pre odistenie leteckého bombového zapaľovača. Bomby menšej hmotnosti sa môžu na krídlo alebo trup zavesiť aj prostredníctvom mnohozámkového nosníku - je to nosník, na ktorom je niekoľko zariadení pre zavesenie leteckých bômb. Tak je možné lepšie využiť nosnosť lietadla.
Letecká bomba má približne kvapkovitý alebo valcovitý tvar a na konci trupu je vybavená pevnými aerodynamickými stabilizátormi. Skutočný tvar leteckej bomby je u každého typu odlišný a je daný jej určením a spôsobom umiestnenia na lietadlo.
Moderné letecké bomby môžu byť vybavené prostriedkami pre zvýšenie rýchlosti leteckej bomby (napríklad raketovým motorom), prostriedkami pre riadenie vztlaku a aerodynamického odporu (napríklad krídla a brzdiace zariadenia) a prostriedkami pre korekciu dráhy letu k cieľu (rôzne druhy riadiacich systémov a kormidiel).
Rozdelenie leteckých bômb.
Letecké bomby sa delia rovnako ako iné druhy munície na letecké bomby základného určenia, pomocného určenia a špeciálneho určenia.
Letecké bomby základného určenia.
Všetky letecké bomby základného určenia môžu byť vyhotovené ako brzdené alebo i riadené.

</doc>
<doc id="207882" url="https://sk.wikipedia.org/wiki?curid=207882" title="Alapajevsk">
Alapajevsk

Alapajevsk () je mesto vo Sverdlovskej oblasti v Rusku. Nachádza sa na rieke Nejva (prítok rieky Ob) a Alapajcha. Počet obyvateľov je 37 848 (2015).
Alapajevsk je jedno z najstarších centier železiarskej metalurgie na Urale, s prvým závodom postaveným v roku 1704. Mesto samotné bolo oficiálne založené v roku 1781. Je známe svojimi pozemnými baňami, a početnými podnikmi, ale posledný metalurgický závod tu bol zatvorený na počiatku 90. rokov 20. storočia. Nachádza sa tu najväčší detský domov na Urale.
Piotr Iľjič Čajkovskij strávil časť svojho detstva práve v tomto meste. V júli 1918 tu boľševici zavraždili veľkokňažnú Alžbetu Fiodorovnu a jej tajomníčku, mníšku Varvaru Jakovlevovú, veľkokniežatá Michajloviča, Ivan Konstantinoviča, Konstantina Konstantinoviča, Igora Konstantinoviča, knieža Vladimira Pavloviča Paleia a 
tajomníka Sergeja Michajloviča, Fiodora Remeza.
Počet obyvateľov.
Vývoj počtu obyvateľov:

</doc>
<doc id="207885" url="https://sk.wikipedia.org/wiki?curid=207885" title="Sally Ridová">
Sally Ridová

Sally Kristen Ridová (; * 26. máj 1951, Los Angeles, Kalifornia, USA – † 23. júl 2012, La Jolla, Kalifornia) bola americká astrofyzička a astronautka. V roku 1983 sa stala prvou Američankou a treťou ženou, ktorá vyletela do kozmického priestoru, po sovietskych kozmonautkách Valentine Tereškovovej v roku 1963 a Svetlane Savickej v roku 1982. Bola najmladšou americkou astronautkou, ktorá letela do vesmíru, mala vtedy 32 rokov. 
Život.
Mladosť a výcvik.
V roku 1973 získala titul inžiniera fyziky, v roku 1975 bakalára fyziky na Leland Stanford Junior University. Na tejto univerzite získala aj zamestnanie asistentky v ich fyzikálnom oddelení. Do tímu kozmonautov NASA bola vybraná v roku 1978, vo svojich 27 rokoch ako astronaut špecialista, v tom čase bola slobodná.
Lety do vesmíru.
Do kozmu sa dostala ako tretia žena zo Zeme (a 121. kozmonaut vôbec) dvakrát na palube raketoplánu Challenger a strávila tam 14 dní. 
Po prvýkrát to bolo s expedíciou STS-7. Kapitánom bol Robert Crippen, v posádke mal okrem Sally Rideovej troch mužov (Fredericka Haucka, Johna Fabiana a lekára Normana Thagarda). Počas letu vypustili dve družice a jednu zas neskôr niekoľkokrát cvične zachytili a nakoniec sa s ňou vrátili na Zem, na základňu Edwardsm Air Force Base.
Druhý let uskutočnila o rok neskôr s misiou STS-41-G. Rovnaký veliteľ mal v posádke šesť kozmonautov, z ktorých dvaja boli cudzinci a dve ženy (Paul Scully-Power z Austrálie, Marc Garneau z Kanady, Američanky Kathryn Sullivanová a Sally Rideová, dvaja Američania David Leestma a Jon McBride). Počas letu vypustili družicu ERBS. Pristáli na Floride.
Po letoch.
V roku 1993 sa na kalifornskej univerzite v San Diegu stala vyučujúcou profesorkou fyziky a miestnou riaditeľkou vedeckého inštitútu. V roku 2003 bola vymenovaná za členku vyšetrovacej komisie havárie raketoplánu Columbia CAIB (Columbia Accident Investigation Board).

</doc>
<doc id="207886" url="https://sk.wikipedia.org/wiki?curid=207886" title="Sally Rideová">
Sally Rideová



</doc>
<doc id="207887" url="https://sk.wikipedia.org/wiki?curid=207887" title="Sally K. Rideová">
Sally K. Rideová



</doc>
<doc id="207888" url="https://sk.wikipedia.org/wiki?curid=207888" title="Sally Kristen Ride">
Sally Kristen Ride



</doc>
<doc id="207889" url="https://sk.wikipedia.org/wiki?curid=207889" title="Sally K. Ride">
Sally K. Ride



</doc>
<doc id="207890" url="https://sk.wikipedia.org/wiki?curid=207890" title="Sally Ride">
Sally Ride



</doc>
<doc id="207891" url="https://sk.wikipedia.org/wiki?curid=207891" title="Straník (vrch)">
Straník (vrch)

Straník () je vrch v Kysuckej vrchovine. Leží nad žilinskou mestskou časťou Zástranie, približne východne od Žiliny. 
Poloha.
Nachádza sa na južnom okraji pohoria, v geomorfologickom podcelku Kysucké bradlá. Vrch leží v Žilinskom kraji, v okrese Žilina a v katastrálnom území mestskej časti Zástranie, okrajovo tiež Kotrčiná Lúčka a Teplička nad Váhom. Najbližšími sídlami sú na severozápadnom úbočí situované Zástranie, severovýchodne ležiaca Kotrčiná Lúčka, južným smerom položená Nededza a juhozápadným Teplička nad Váhom. Na južnom úpätí sa nachádza montážny závod Kia Motors Slovakia.
Opis.
Straník je pomerne výrazný vrch, vystupujúci nad Žilinskú pahorkatinu. Západne susedí Malý Straník () a Dubeň (), severne sa nachádza Veľký Vreteň () a Ľadonhora () a východne Hradisko () a Želehosť (). Severné a východné svahy masívu odvodňuje potok Kotrčiná do Váhu, severozápadné potok Snežnica do rieky Kysuca. Na vrchol vedie značený chodník zo Zástrania.
Poloha a tvar vrchu ponúkali vhodnú lokalitu na pobyt a obranu obyvateľom regiónu už v praveku. Archeologické nálezy dokladajú na vrchu rozsiahle hradisko z mladšej doby bronzovej (1250 - 1000 pred Kr.) a mladšej doby železnej (750 pred Kr. - 0), s presahom do rímskeho obdobia. Potvrdzuje to aj v lokalite objavený depot keltských mincí.
Letecké športy.
História.
Straník sa do histórie športového lietania zapísal v roku 1934, kedy inštruktor Štefan Pleško predviedol let za juhovýchodného vetra na klzáku Zlín V za prítomnosti športového leteckého komisára Ing. Josefa Elsnica z Prahy. Plachtil pol hodiny nad Straníkom a Dubňom a pristál pri soche sv. Jána Nepomuckého v Tepličke nad Váhom. Tento let mu športový komisár Ing. Josef Elsnic uznal ako splnenie výkonnostnej podmienky stupňa C. Štefan Pleško sa stal prvým plachtárom a nositeľom tohto stupňa na Slovensku. Jeho zásluhou sa kopec Straník v krátkej budúcnosti stal najvyhľadávanejším plachtárskym terénom v ČSR a aj v súčasnosti je rajom paraglidingu a závesného lietania. V r.1936 sa na Straníku konali prvé celoštátne plachtárske preteky v ČSR. Pod dozorom inštruktora Štefana Pleška sa žilinskí plachtári učili lietať na vojenskom cvičisku Brezový majer (dnešné sídlisko Vlčince). Roku 1935 sa tu vybudovalo vojenské letisko. Na výcvik sa využívali menšie kopce oblý Veľký diel nad vojenským cvičiskom a kopec Dúbrava nad Bytčicou. Štefan Pleško je zakladateľ plachtárstva na Slovensku, jeho zásluhou sa stal Straník vynikajúcim plachtárskym strediskom v ČSR a vznikla tu Ústredná plachtárska škola na Slovensku. Takmer všetci vojenskí letci a letci ČSA na Slovensku sa vyškolili na Straníku. 
Plachtárske stredisko Straník a Ústredná plachtárska škola na Slovensku.
Žilinskí plachtári sa učili lietať na cvičisku Brezový majer, terajší priestor sídliska Vlčince. V roku 1935 tu vybudovali vojenské letisko. Na výcvik sa využíval aj okolitý terén, hlavne oblý kopec Veľký diel a Dúbrava nad Bytčicou. V roku 1934 Štefan Pleško začal skúšobne lietať z Dubňa a potom z kopca Straník. Najlepší športový plachtár ČSR a športový letecký komisár Ing. Josef Elsnic z Prahy prišiel roku 1934 do Žiliny na pozvanie Štefana Pleška. Ing. Josef Elsnic na svojom vetroni Kasel 20 lietal skúšobne nad Straníkom a Dubňom 2,5 hodiny. Po tomto lete povedal, že Straník je najvýhodnejší plachtársky terén v Československu. Športový komisár Ing. Josef Elsnic zariadil, aby sa na severnej strane pod Malým Straníkom postavil hangár. Otvorili ho 24. augusta 1935. Neskoršie na uskladnenie vetroňov postavili na Straníku ešte ďalší veľký drevený hangár. Potom tu vybudovali aj továreň na výrobu vetroňov a opravovňu lietadiel. Tu sa robili generálne opravy klzákov a vetroňov pre celé Slovensko. Straník sa stal vynikajúcim plachtárskym strediskom v ČSR a vznikla tu Ústredná plachtárska škola na Slovensku. Takmer všetci vojenskí letci a letci ČSA na Slovensku sa vyškolili na Straníku. Vývoj letectva postupne prechádzal na motorové lietanie, a tak tento areál už novej dobe nevyhovoval. Tieto priestory prevzal aeroklub. Pri reorganizácii letectva Ústrednú plachtársku školu Slovenska na Straníku, ktorá bola známa doma i v zahraničí, zrušili. Letecká prevádzka sa presťahovala na letisko Brezový majer do Žiliny (Vlčince). Dočasne na Straníku ostali letecké opravovne, opravu ktorých však neskoršie prevzali Letecké opravovne v Trenčíne. Dnes sa v týchto významných priestoroch, kde sa začínali počiatky letectva na Slovensku, nachádza Domov sociálnych služieb pre dospelých Straník.
Súčasnosť.
V súčasnosti je Straník významným centrom pre paraglajding a závesné lietanie. V Žiline je viacero škôl paraglajdingu, ponúkajúcich kurzy športového lietania a kopec je vyhľadávaný pilotmi zo širokého okolia. Je tiež miestom konania rôznych pravidelných súťaží LAA.
Okolie vytvára vhodné termické podmienky na začatie dlhších preletov. Tvar kopca poskytuje vhodné podmienky na svahové lietanie.
Na vrchole sú udržiavané 2 štartovačky:
Pristávať je možné na juhozápadnom štarte, v sedle medzi Straníkom a Malým Straníkom alebo na poli pred automobilkou KIA pod južným svahom kopca.
Vysielač Straník.
Na Straníku sa nachádzajú vysielače televízie, rozhlasu a GSM signálu pre mesto Žilina a jej okolie. Na vrchole sú 2 priehradové stožiare; prvý má 18 a druhý 30 metrov. Okrem šírenia digitálneho signálu televízie šíria signál Rádia Frontinus a Vlna, ako aj signál mobilných operátorov. 
Vysielače svojim signálom pokrývajú najmä mesto a jeho blízke okolie, no presahy umožňujú ladenie TV a rádií aj v Rajeckej doline, na Kysuciach, v dolnom Turci a Hornom Považí.
Vysielače.
TV vysielače.
Vysielač digitálnej TV šíri signál verejnoprávneho multiplexu DVB-T.
Turizmus.
Výhľady.
Nesúvislý lesný porast vrcholovej časti, no najmä blízke horské lúky umožňujú zaujímavý rozhľad. Z vhodných miest je vidieť okolité vrchy Kysuckej vrchoviny, časť Žilinskej kotliny, Malú Fatru, Strážovské a Súľovské vrchy, Javorníky, čiastočne aj Kysucké Beskydy a Oravskú Maguru.
Prístup.
Vrchol je ľahko prístupný najmä vďaka prístupovej ceste, vedúcej zo Zástrania takmer na vrchol. Jej časť kopíruje žlto značený chodník, vedúci z Tepličky cez Zástranie.

</doc>
<doc id="207892" url="https://sk.wikipedia.org/wiki?curid=207892" title="Armia Krajowa">
Armia Krajowa

Armia Krajowa (AK) doslova "Krajinská armáda" bola najväčšia ozbrojená odbojová organizácia v Poľsku v období 2. svetovej vojny.
História.
Vzniku Armie Krajowej predchádzalo vytvorenie Zväzu ozbrojeného odboja ("Związek Walki Zbrojnej", ZWZ) v novembri 1939. Túto apolitickú organizáciu vytvoril generál Władysław Sikorski, vrchný veliteľ len nedávno porazných poľských ozbrojených síl. Zväz ozbrojeného boja pôsobil na poľskom území, ktoré okupovalo Nemecko aj Sovietsky zväz. V roku 1942 sa ZWZ spojil s ďalšími odbojovými organizáciami a vznikla "Armia Krajowa". Hlavnou úlohou AK bolo vedenie ozbrojeného boja proti nemeckým okupantom a príprava na celopoľské povstanie, ktoré malo vypuknúť vo vhodnom okamihu.
Armia Krajowa sa skladala zo siedmich odborov: informačného, organizačno-výzvedného, školiaceho, ubytovacieho, spojovacieho, informačného a propagandistického ako aj finančného. Mala aj vlastné duchovenstvo. V januári 1943 bola vytvorená zvláštna jednotka "Kedyw" (z poľských slov "kierownictwo dywersji" - diverzné ústredie), ktorá uskutočňovala diverzné a zvláštne akcie.
V roku 1944 mala "Armia Krajowa" takmer 200 000 príslušníkov, z toho asi 20 000 boli partizánski bojovníci v teréne. Ostatní plnili úlohy spojené s rozviedkou či zberom informácií, školeniami, propagandou a podobne. V čase maximálnej bojovej schopnosti (leto 1944) sily Armii Krajowej predstavovali asi 380 000 osôb, z toho 10 000 dôstojníkov. Predvojnový dôstojnícky káder doplňovali absolventi tajných kurzov a výsadkári (tzv. "cichociemni"). Počas Varšavského povstania bojovalo 30 000 príslušníkov v uniformách alebo aspoň s červeno-bielou páskou (poľské národné farby) na paži, nebojovali skryto, ale pod jednotným označením a bolo ich teda možné považovať za pravidelnú armádu. Nemci (aj keď neradi) s nimi po kapitulácii museli zaobchádzať podľa konvencií o vojnových zajatcoch.
Straty Armie Krajowej sa odhadujú asi na 100 000 padlých v dôsledku bojov s nacistickými jednotkami.
Keď na predvojnové územie Poľska na jar 1944 vstúpila Červená armáda, skončila síce okupácia hitlerovským Nemeckom, začal však teror sovietskej NKVD a neskôr poľského Úradu bezpečnosti ("Urząd Bezpieczeństwa", poľský ekvivalent NKVD). Armia Krajowa bola totiž predĺženou ozbrojenou rukou exilovej poľskej vlády, ktorá sa nevzdala východných častí Poľska (ktoré zabral Sovietsky zväz) a nesúhlasila s tým, aby Poľsko bolo podriadené Moskve, preto Josif Vissarionovič Stalin nariadil Armiu Krajowu zničiť. 
Hlavný veliteľ Armii Krajowej Leopold Okulicki alias "Niedźwiadek" vydal 19. januára 1945 rozkaz, ktorým Armiu Krajowu rozpúšťal, ale časť príslušníkov Armii Krajowej odmietla uskutočniť demobilizáciu a pokračovala v boji v rámci "Hnutia odporu Armii Krajowej" ("Ruch Oporu Armii Krajowej"), "Združenia Sloboda a nezávislosť" ("Zrzeszenia Wolność i Niezawisłość") a ďalších organizácií až do roku 1948. Asi 50 000 príslušníkov Armie Krajowej bolo sovietskymi represívnymi zložkami deportovaných do ZSSR a uväznených.
Príslušníkov Armii Krajowej hromadne prenasledovali komunistické úrady počas celého obdobia trvania stalinizmu. Po roku 1956 komunistická propaganda začala hlásať, že mladí vojaci Armii Krajowej síce hrdinsky bojovali, ale hanebne ich klamali zločinní spiatočníci vo vyššom velení a exilová londýnska vláda.
História v dátach.
Armia Krajowa pochádzala hlavne zo "Zväzu ozbrojeného boja" ("Związek Walki Zbrojnej") a "Poľského povstaleckého zväzu" ("Polski Związek Powstańczy"), ale pripojilo sa aj mnoho menších podzemných organizácií, napr.:
Hlavní velitelia.
Veliteľ Armii Krajowej bol podriadený vrchnému veliteľovi poľských ozbrojených síl v zahraničí. Túto funkciu vykonávali:
Štruktúra.
Územná organizácia sa delila na oblasti (Białystok, Ľvov, pravobrežná a ľavobrežná Varšava, západ) a samostatné okruhy pre väčšie mestá. Menšími jednotkami boli podokruhy, obvody a inšpektoráty. Armia Krajowa mala svoje štruktúry aj v Maďarsku a v Berlíne.

</doc>
<doc id="207894" url="https://sk.wikipedia.org/wiki?curid=207894" title="Kavitácia">
Kavitácia

Kavitácia (z latinského "cavitas" – dutina), je hydrodynamická dutina, vytvorená v kvapaline pri prudkom lokálnom poklese okolitého tlaku. Po zániku podtlaku, ktorý ju vytvoril kavita zaniká implóziou.
Ak kvapalinu z fyzikálneho hľadiska považujeme za nestlačiteľnú, potom prudký lokálny pokles tlaku spôsobí odčerpanie kvapaliny z určitého miesta, pričom okolitá kvapalina nestihne na uvedené miesto (kvôli zotrvačnosti a viskozite) hneď natiecť. Tak na chvíľu vznikne vákuová "bublina" – kavita. Kavita je spočiatku vákuovo "prázdna", ak však dynamický podtlak trvá môžu do nej difundovať pary zo stien kavity. Po zmiznutí budiaceho podtlaku kavita skolabuje (okolitá kvapalina prudko vyplní prázdny priestor), pričom vznikne rázová vlna – mikrovýbuch, ktorý sa šíri kvapalinou do okolia a prejavuje sa akustickým pulzom. Ak sa v mieste implózie nachádza pevný materiál (lopatka turbíny, lodná skrutka, potrubie a pod.) má to naň deštruktívny účinok. Prejavuje sa vytrhávaním mikročiastočiek materiálu, čo spôsobuje rýchle opotrebenie. Na vznik kavity má vplyv hlavne rýchlosť prúdenia (veľkosť podtlaku), povrchové napätie kvapaliny a jej viskozita.
Kavitácia vzniká v technických zariadeniach pohybujúcich sa rýchlo v kvapaline. Napr. na lopatkách lodných skrutiek, lopatkách turbín, v čerpadlách, v ohyboch rúr a pod. Kavitácia vytvára hluk, nestabilitu chodu, zvyšuje drsnosť povrchu čím znižuje účinnosť zariadení, poškodzuje povrchy vytrhávaním materiálu (tzv. kavitačné opotrebenie), ale i spevňovaním, čo vedie k vzniku trhlín.

</doc>
<doc id="207896" url="https://sk.wikipedia.org/wiki?curid=207896" title="Home Made Mutant">
Home Made Mutant

Home Made Mutant je slovenská hudobná skupina, ktorá bola založená po rozpade skupiny Free Faces jej dvoma členmi: Marián Hečko (spev a elektrický klavír), Marcel Buntaj (bicie, klavír) a Martin Gašpar (basgitara, gitara, na albume Home Made Mutant Made Home aj programing).
Od roku 2002 kapela vydáva každé tri roky jednotlivé časti trilógie o láske a spolunažívaní s autorským rukopisom Mariána Hečka. Na albumoch si zahrali aj hostia: Andrej Šeban ("High Voltage Resistance" - gitara), Oskar Rózsa ("High Voltage Resistance" - basgitara a "Made Home" - basgitara, gitara, programing, mixáž), Michal Žáček ("High Voltage Resistance" - saxofón a flauta), Juraj Bartoš ("High Voltage Resistance" - trúbka), Maťko Zajko ("Pitbull Report" - gitara) a speváčky Anna Tóthová, Dada Mazalová, Monika Satková a Andrea Bučko.
Moderátor Bebe nazval štýl Home Made Mutant ako „hudbu do klubu, aj do obývačky, v ktorej ide o fúziu jazzu, rocku a chill out music“.
Komorné pesničky podávané v akustickom prevedení sa na koncertoch z obdobia 2007-2009 prezentovali v tomto zložení: Marián Hečko (spev, Fender piano), Marcel Buntaj (bicie), Martin Gašpar (basgitara), Vlado Šarišský (klavír), Martin Hasák (gitara) a Roman Harvan (violončelo).
Dňa 23. mája 2009 vyšiel kapele v poradí štvrtý album nazvaný "Koncert pre pozostalých" (odkazujúc na rovnomenný film Dušana Trančíka z roku 1976). Tentokrát ide o koncertné prevedenie skladieb z predchádzajúcich albumov, ktoré sú upravené pre komorné trio: Marián Hečko - spev, Fender piano, Martin Hasák - gitara, Roman Harvan - violončelo.
V máji 2010 spolu s koncertnou šnúrou pripravila kapela elektronicko-akustický program, ktorý zároveň vychádza vo vydavateľstve Azyl s názvom Tajomný tromf mladosti. Veľké množstvo odkazov na komiks, slovenskú a zahraničnú kinematografiu v textoch aj hudbe. Skladba Utekaj hravo pracuje s replikou filmu Štefana Uhra - Slnko v sieti.
1. februára 2012 pripravila kapela koncert v najväčšej sále Slovenského rozhlasu spolu s Bezmocnou hŕstkou a Požoň Sentimentál. Záznam z tohoto koncertu bol premiérovaný na rádiu Devín a vydavateľstvo Azyl z neho pripravilo aj DVD. Koncertné prevedenie bolo v 9.člennom zložení: Marián Hečko (spev, klavír), Roman Gál (bicie), Peter Bulík (bicie, gitary), Miloš Bulík (basgitara), Marcel Vén (klávesy), Martin Hasák (gitara) a Roman Harvan (violončelo) a vokalistky Monika Satková a Andrea Bučko. Hneď po koncerte 2. februára až 5. februára, vzniklo v štúdiách Slovenského rozhlasu 16 skladieb, ktoré sú súčasťou albumu Paradiso Categorico.

</doc>
<doc id="207899" url="https://sk.wikipedia.org/wiki?curid=207899" title="Kmitňa">
Kmitňa

Kmitňa je bod stojatej vlny, v ktorom vlna dosahuje maximálnu amplitúdu. Body, v ktorých je amplitúda stojatého vlnenia nulová sa nazývajú uzlami. Stojaté vlnenie môže byť priečne, i pozdĺžne.
Kmitňou nazývame bod maximálnej výchylky vlny pri každom druhu vlnenia (mechanické vlnenie, elektromagnetické vlnenie a pod.).

</doc>
<doc id="207901" url="https://sk.wikipedia.org/wiki?curid=207901" title="Wimbledon 2002">
Wimbledon 2002

Wimbledon 2002 sa konal od 24. júna do 7. júla 2007. 
Víťazom mužskej dvojhry sa po prvýkrát stal Lleyton Hewitt. Víťazkou ženskej dvojhry sa po prvýkrát stala Serena Williamsová. 
Seniori.
Muži.
 Lleyton Hewitt vs. David Nalbandian 6-1 6-3 6-2
Ženy.
 Serena Williamsová vs. Venus Williamsová 7-6(7-4) 6-3
Muži dvojhra.
 Jonas Björkman / Todd Woodbridge vs. Mark Knowles / Daniel Nestor 6-1 6-2 6-7(6-8) 7-5
Ženy dvojhra.
 Serena Williamsová / Venus Williamsová vs. Virginia Ruanová Pascualová / Paola Suárezová 6-2 7-5
Mix dvojhra.
 Jelena Lichovcevová / Mahesh Bhupathi vs. Daniela Hantuchová / Kevin Ullyett 6-2 1-6 6-1
Juniori.
Juniori.
Todd Reid vs. Lamine Ouahab 7-6(7-5) 6-4
Juniorky.
Vera Duševinová vs. Maria Šarapovová 4-6 6-1 6-2
Juniori dvojhra.
Florin Mergea / Horia Tecau vs. Brian Baker / Rajeev Ram 6-4 4-6 6-4
Juniroky dvojhra.
Elke Clijstersová / Barbora Strýcová vs. Ally Bakerová / Anna-Lena Grönefeldová 6-4 5-7 8-6

</doc>
<doc id="207907" url="https://sk.wikipedia.org/wiki?curid=207907" title="Erich Honecker">
Erich Honecker

Erich Honecker (* 25. august 1912, Neunkirchen, Nemecko
– † 29. máj 1994, Santiago, Čile) bol nemecký komunistický politik, ktorý stál v rokoch 1971-1989 na čele Nemeckej demokratickej republiky (NDR).

</doc>
<doc id="207909" url="https://sk.wikipedia.org/wiki?curid=207909" title="Maderas">
Maderas

Maderas je s výškou 1 394 m menšou z dvoch sopiek na ostrove Ometepe na jazere Nikaragua v Nikarague. Masív sopky je tvorený prevažne bazaltami a dacitmi, jej svahy sú posiate početnými troskovými kužeľmi a parazitickými krátermi. Na rozdiel od svojho suseda - stratovulkánu Concepción, Maderas nebola aktívna v historickej dobe a jej 800 m široký kráter je zaliaty vodou (jazero "Laguna de Maderas"). Na úpätí sopky sú kávovníkové plantáže a vyššie rastie tropický dažďový les a jej okolie je náleziskom petroglyfov.

</doc>
<doc id="207914" url="https://sk.wikipedia.org/wiki?curid=207914" title="US Open 2006">
US Open 2006

US Open 2006 bola športová udalosť, ktorá sa konala od 28. augusta do 10. septembra 2006 na dvorcoch USTA Billie Jean King National Tennis Center vo Flushing Meadows, New York. Víťazom mužskej dvojhry sa po tretíkrát po sebe stal Roger Federer. Víťazkou ženskej dvojhry sa po prvýkrát stala Maria Šarapovová.
Seniori.
Muži.
 Roger Federer vs. Andy Roddick 6-2 4-6 7-5 6-1
Ženy.
 Maria Šarapovová vs. Justine Heninová-Hardenneová 6-4 6-4
Muži štvorhra.
 Martin Damm/ Leander Paes vs. Jonas Björkman/ Max Mirnyj 6-7 (5) 6-4 6-3
Ženy štvorhra.
 Nathalie Dechyová/ Vera Zvonariovová vs. Dinara Safinová/ Katarina Srebotniková 7-6(5) 7-5
Zmiešaná dvojhra.
 Bob Bryan/ Martina Navrátilová vs. Martin Damm/ Květa Peschkeová 6-2 6-3
Juniori.
Juniori.
Dusan Lojda vs. Peter Polansky 7-6(4) 6-3
Juniorky.
Anastasia Pavľučenkovová vs. Tamira Paszeková 3-6 6-4 7-5
Štvorhra juniori.
Jamie Hunt/Nathaniel Schnugg vs. Jarmere Jenkins/Austin Krajicek 6-3 6-3
Štvorhra juniorky.
Mihaela Buzărnescuová/Ioana Raluca Olaruová vs. Sharon Fichmanová/Anastasia Pavľučenkovová 7-5 6-2

</doc>
<doc id="207917" url="https://sk.wikipedia.org/wiki?curid=207917" title="Petroglyf">
Petroglyf

Petroglyf je obraz vytvorený opracovaním povrchu kameňa rezaním, dlabaním, tesaním a obrusovaním. Je možné ich nájsť na rôznych miestach na celom svete a často (ale nie vždy) sú výtvorom pravekých ľudí. Pojem pochádza zo starogréckych slov "petros" („kameň“) a "glyphein" („tesať“). Zo súčasných jazykov sa najprv udomácnil vo francúzštine ako "pétroglyphe".

</doc>
<doc id="207918" url="https://sk.wikipedia.org/wiki?curid=207918" title="Zlatá bula Ondreja II.">
Zlatá bula Ondreja II.

Zlatá bula Ondreja II. bolo privilégium uhorského kráľa Ondreja II. vydané v roku 1222. Bola to listina, ktorá zaručovala šľachte dedičnosť majetkov a možnosť vystúpiť proti kráľovi so zbraňou v ruke.
V tomto nariadení sa po prvý raz konkrétne formulovali povinnosti a práva uhorskej šľachty. Príčinou vydania Zlatej buly bola hlavne nespokojnosť najnižších výsadných vrstiev, kráľovských služobníkov (servientov) so svojím postavením, ktoré sa ešte zhoršilo v dôsledku povinnej osobnej účasti na častých zahraničných výpravách kráľa Ondreja II.
Zlatá bula sa skladala z 25 článkov. Panovník sa v nich zaviazal aspoň raz ročne na sviatok Štefana kráľa (20. augusta) v Stoličnom Belehrade súdiť spory servientov. V ďalších bodoch sa vymedzovala právomoc županov a ich zástupcov voči servientom a úplné oslobodenie servientov od platenia vojenskej dane ako aj od povinnosti poskytovať kráľovi alebo jeho hodnostárom pohostenie.
Dedičské právo sa upravovalo tak, že pri vymretí šľachtica po meči malo štvrtinu dedičstva dostať ženské potomstvo a s ostatným majetkom sa mohlo slobodne naložiť na základe závetu; ak nebol spísaný závet, mali dediť príbuzní, ak tých nebolo, prepadol majetok v prospech kráľa. V budúcnosti nesmel kráľ darovať celé komitáty a mali sa dodržiavať slobody hradných jobagiónov.
Servienti neboli povinní zúčastňovať sa na kráľových zahraničných výpravách (iba ak na kráľove náklady); pri vpáde nepriateľov do krajiny však boli všetci povinní narukovať.
Až po potvrdení pridaný 25 článok Zlatej buly uzákoňoval právo odporu šľachty voči panovníkovi nedodržiavajúcemu jej ustanovenia.
Paralelne bola v roku 1222 vydaná Zlatá bula zabezpečujúca výsadné postavenie cirkvi.
Už samotný Ondrej II. nedodržiaval všetky ustanovenia Zlatej buly, preto došlo k ďalšej nespokojnosti a opätovnému potvrdeniu modifikovanej Zlatej buly v r. 1231 a 1233, z ktorej už bol vypustený článok o práve odporu voči panovníkovi.
Zlatá bula, ktorej najstaršie archívne zachovanie (napriek tomu, že pôvodne z nej bolo vyhotovených údajne sedem exemplárov, uložených na rozličných miestach) je až z roku 1318, bola neskoršie niekoľkokrát potvrdená nasledujúcimi panovníkmi - napr. Ľudovítom I. Veľkým z Anjou (pozri Aviticitný zákon), naposledy Žigmundom Luxemburským v r. 1435 a Matejom Korvínom v r. 1464.
Až do vydania Verbőcziho "Tripartita" v r. 1514 bola Zlatá bula považovaná za základnú oporu výsad uhorskej šľachty a jej privilegovaného postavenia.
Externé odkazy.
Text Zlatej buly 1222

</doc>
<doc id="207921" url="https://sk.wikipedia.org/wiki?curid=207921" title="Kráľovský servient">
Kráľovský servient

Kráľovskí servienti alebo servienti alebo kráľovskí služobníci alebo služobníci svätého kráľa (z lat. servientes regis, t. j. kráľovskí slúžiaci) boli v 11. až 13. storočí v Uhorsku najpočetnejšia vrstva slobodného obyvateľstva, ktorá bola bezprostredne podriadená uhorskému kráľovi (župani nad nimi nemali žiadnu právomoc) a bola povinná vojenskou službou v kráľovskom vojsku výmenou za pôdu od kráľa.
Vyvinuli sa z pôvodných vojakov a služobníkov kráľa (čo boli príslušníci rôznych profesií usadení v špecializovaných dedinách, kde slúžili kráľovi). 
Kráľovskí servienti bojovali pod kráľovskými zástavami a boli vlastníkmi pôdy s poddanými, čím sa odlišovali od nižšie postavených bojovníkov, napr. hradných jobagiónov.
Ich postavenie riešila Zlatá bula Ondreja II. z roku 1222 (čl. 10 - 16), na základe ktorej sa považovali za váženejších členov uhorskej spoločnosti. Na základe toho si začali vytvárať obsiahle rodokmene a svoju genealogickú líniu odvodzovali od nejakého slávneho (nezriedka vybájeného) predka. Význam rodovej tradície u servientov sa prejavil aj v dvojitom označovaní rodov (napr. Hunt-Poznan).
V 13. storočí boli kráľovskí servienti príčinou premeny (kráľovských) komitátov na (šľachtické) stolice. Z roku 1232 pochádza prvá zmienka o ich organizáciách na stoličnej úrovni, ktoré sa nazývali congregationen servientum.
Od konca 13. storočia sa všetci kráľovskí servienti považovali za šľachticov (zemanov).

</doc>
<doc id="207926" url="https://sk.wikipedia.org/wiki?curid=207926" title="Jiří Schelinger">
Jiří Schelinger

Jiří Schelinger (* 6. marec 1951, Bousov – † 13. apríl 1981, Bratislava) bol český rockový spevák a skladateľ.
Životopis.
Jiří Schelinger sa narodil v dedinke Bousov, ktorou preteká potok Kurvice, neďaleko Čáslavi. Mal o rok mladšieho brata Milana. Jeho otec Josef bol učiteľom hudby (hry na gitaru) a rodina sa presťahovala do jeho rodiska Praha-Nusle, kde chodil Jiří do základnej školy. Aj pod vplyvom otca sa i s bratom venovali hudbe. Už ako dieťa hral na klavír a neskôr na gitaru. Potom začal navštevovať stredné odborné učilište, ale štúdium za inštalatéra nedokončil.
Ako približne 17 ročný po vpáde ruských vojsk v auguste 1968 bol zadržaný a umiestnený do vyšetrovacej väzby, kde sa pokúsil o demonštratívnu samovraždu, aby bol rýchlejšie prepustený. Na jej základe podstúpil psychiatrické vyšetrenie, ktoré malo za následok získanie modrej knižky, ktorá ho oslobodzovala od služby v armáde, čo bolo pre jeho hudobnú kariéru dosť dôležité. Po prepustení z liečebne v Bohniciach sa stal kulisárom v divadle Jiřího Wolkera. V divadle vydržal asi mesiac a potom sa rozbehla jeho kariéra, keď sa stal hlavnou hviezdou v skupine Smaragd.
Jeho prvou kapelou, ktorú založil už na základnej škole a v ktorej hral na gitaru, bola "Nothing But Nothing". Neskôr vystupoval v barovej kapele Iva Trojanana "Smaragd". Potom nastúpil na miesto gitaristu a speváka v bluesovej kapele "The Happy Five". Táto však odchádzala na angažmán do Fínska bez J. Schelingra a ten prijal ponuku Karla Šípa a stal sa členom jeho skupiny Faraon. S tou natočil v roku 1972 svoj prvý veľký hit, pieseň Holubí dům. V roku 1973 potom prešiel ku kapele Františka Ringo Čecha, s ktorou v roku 1977 koncertoval aj s kapelou Smokie v NDR.
13. apríla 1981 odišiel na pozvanie bratislavského štúdia Československej televízie do Bratislavy, kde mal natočiť na playback svoj filmový hit „Což takhle dát si špenát“. Z neznámych dôvodov Schellinger, vtedy 30-ročný, skočil zo Starého mosta do Dunaja. Jeho mŕtve telo bolo údajne vylovené z vody 7. mája 1981 pri osade Bodíky, v katastrálnom území obce Horný Bar. To, že jeho telo nebolo identifikované nikým z jeho rodinných príslušníkov alebo aspoň známych, viedlo niektorých jeho fanúšikov k domnienke, že skok prežil a žije niekde v ústraní. Jeho brat Milan Schelinger povedal, že základné informácie dostal od polície, až keď prišiel s Jiřího manželkou do Bratislavy. Tiež tvrdil, že jeho telo bolo nájdené až na brehoch Dunaja neskôr v Maďarsku, kde bol následne pochovaný ako neznámy muž. Napriek tomu, že tvrdil, že po rokoch získal pitevnú správu popisujúcu telo speváka rozdielne oproti skutočnosti, v roku 2021 povedal, že to skutočne bolo telo Jiřího, pretože mal v nohaviciach kľúče od ich auta, ktoré jeho manželka nemohla nájsť.
Jeho brat Milan ale aj spoluhráč František Ringo Čech spomínajú na Jiřího nielen ako hudobníka ale aj ako premýšľavého človeka. Veľa čítal a veľmi sa zaoberal politikou. Neskôr mal ale skoro až samovražedné politické tendencie. S bratom sa napríklad zoznámili s Václavom Havlom. Zoznámil sa totiž so skupinou ľudí okolo Viktor Faktora (bol to brat jeho druhej manželky, ktorý v rokoch 1967-73 žil v exile), ktorá vydávala samizdatový denník "Kúpeľný hosť". Podľa Ringa Čecha táto skupina Jirku veľmi ovplyvňovala a "mal som čo robiť, aby som ho presvedčil, aby nepodpisoval Chartu 77".
Pri príležitosti šesťdesiateho výročia jeho narodenia (a tridsiateho výročia jeho smrti) bol v marci 2011 na dome, v ktorom žil v Prahe v ranom detstve (Čestmírova 18, Praha Nusle), odhalená jeho busta s pamätnou tabuľou.
Schelinger bol pochovaný na Olšanskom cintoríne v Prahe.
Bol dvakrát ženatý. Od neho staršiu Alenu si bral ešte počas pôsobenia v skupine "Smaragd." V manželstve sa narodila dcéra Andrea. Druhý krát sa ženil ako 26 ročný a zobral si Jitku Poledňákovú.
Napriek svojmu krátkemu životu sa stal Schelinger legendou československého bigbítu. Jeho spev je dodnes jedným z najcharakteristickejších v českej rockovej histórii, spevákove hity sú stále známe.
Diskografia.
"LP albumy"
"CD albumy"

</doc>
<doc id="207927" url="https://sk.wikipedia.org/wiki?curid=207927" title="Jobagióni">
Jobagióni



</doc>
<doc id="207929" url="https://sk.wikipedia.org/wiki?curid=207929" title="Bezmocná hŕstka">
Bezmocná hŕstka

Bezmocná hŕstka je názov projektu voľného združenia hudobníkov hrajúcich alternatívnu hudbu, ktoré v 90. rokoch založil Marián Hečko (člen Free Faces), gitarista Igor Kuhn, Roman Gál a violončelista Roman Harvan...
O projekte.
Združenie nahralo štyri regulárne štúdiové albumy, na nahrávaní ktorých sa podieľali špičkové osobnosti profesionálnej hudobnej scény ako sú Martin Burlas, Marcel Buntaj, Martin Gašpar a ďalší. Producentsky a aj ako spoluhráč na klávesové nástroje so skupinou spolupracoval aj Oskar Rózsa, bubeník Marcel Buntaj na albume "Platňa pre dospelé deti" debutoval v skladbe „Utajený bubeník prehovoril“ aj ako spevák. Kapela hrá experimentálnu alternatívnu hudbu, okrem vlastného kreatívneho prístupu berie inšpirácie z tvorby hudobníkov ako Bowie, Sylvian, Ursiny, Varga, Gabriel...
Niektoré skladby Bezmocnej hŕstky vznikali už v roku 1990, t. j. v období, keď Roman Harvan a Marián Hečko boli absolventami základnej vojenskej služby vo Vojenskom umeleckom súbore. Bolo to niekoľko piesní z ich prvého albumu "Usual Songs" vydaného až v roku 1996. Skupina nevydáva svoje projetky u mainstreamových vydavateľov. Všetky albumy Bezmocnej hŕstky vyšli vo vlastnom vydavateľstve, a najnovšie u nezávislého labelu Azyl Music, ktorý od svojho založenia v roku 2005 vydal 15 albumov od 11 slovenských interpretov. Ambíciou združenia bolo v domácich podmienkach tvoriť úplne slobodným spôsobom bez snahy prezentovať túto hudbu na koncertných pódiách. Až predposledný album "Platňa pre dospelé deti", nahrávaný deväťčlennou kapelou bez inštrumentálnych plejbekov a produkovaný Oskarom Rózsom mal niekoľko koncertných premiér pre najbližší okruh známych. Kapela oficiálne vystúpila na verejnosti až na krste štvrtého radového albumu, v rámci ktorého boli v klube "A4 - nultý priestor" odprezentované najnovšie skladby v inštrumentálnej úprave pre klavír a violončelo. Na tomto albume, tak ako aj na predchádzajúcich platniach, spievajú všetci členovia združenia.
Dňa 23. mája 2009 skupina vydala po deviatich rokoch nový album nazvaný "Európou". Skladby aranžované pre sláčikový kvintet a kapelu napísal Roman Harvan. Piesne aranžovali: Roman Harvan, klavirista Vladislav Šarišský a Marián Hečko, ktorý je zároveň producentom albumu. Nahrávania, ktoré prebehlo pod záštitou Slovenského rozhlasu, sa okrem súčasných členov zostavy zúčastnili aj členovia orchestra SND a Slovenskej filharmónie - Vlado Harvan, Arpád Patkoló, Tomáš Kaiser, Tomáš Horkavý a riaditeľ "Janáčkovej filharmónie Ostrava", Peter Krajniak.

</doc>
<doc id="207930" url="https://sk.wikipedia.org/wiki?curid=207930" title="FK Kubaň">
FK Kubaň

FK Kubaň Krasnodar bol ruský klub Premier League, ktorý sídli v meste Krasnodar, Krasnodarský kraj. Klub bol ustanovený roku 1928. Štadión s názvom Stadion Kubáň má kapacitu 32 000 divákov.
Káder mužstva.
Súčasná zostava:
 
 
 
 

</doc>
<doc id="207931" url="https://sk.wikipedia.org/wiki?curid=207931" title="Štefan Verbőci">
Štefan Verbőci

Štefan Verbőci alebo Štefan Verbóci alebo Štefan z V(e)rbovca (staršie aj "Štefan Verbőczy"; po maďarsky "Verbőczi/Verbőczy/Werbőczy/Werbőczí István"; po latinsky "Stephanus de Werbőcz/Werboecius"; * 1458 Verbovcy, Uhorsko (dnešná Ukrajina)† 13. október 1541, Budín) bol personál, krajinský sudca a uhorský palatín (v r. 1525 - 1526) slovenského pôvodu.
Študoval právo na univerzite v Krakove a pravdepodobne aj na Academii Istropolitane v Bratislave.
Začiatkom 16. storočia sa stal stúpencom Zápoľskovcov a vďaka nim získal rozsiahle majetky. V r. 1514 sa zúčastnil vojenských akcií proti Dóžovmu povstaniu; po jeho potlačení bol jedným z hlavných autorov zákona o pripútaní poddaných k pôde (nevoľníctve).
Palatínom bol vymenovaný v roku 1525 ako predstaviteľ strednej šľachty. Podieľal sa na potlačení baníckeho povstania v Banskej Bystrici. Po komplote vysokej šľachty voči jeho osobe bol v nasledujúcom roku zbavený funkcie a jeho majetky boli zhabané. Po bitke pri Moháči v auguste 1526 podporoval protureckú orientáciu Jána Zápoľského, ktorý ho za zásluhy vymenoval za kancelára. V roku 1541 po obsadení Budína Turkami mu sultán Sulejman I. udelil úrad hlavného sudcu.
Štefan Verbőci je autorom Tripartita, právnickej zbierky kodifikujúcej obyčajové právo v Uhorsku.

</doc>
<doc id="207932" url="https://sk.wikipedia.org/wiki?curid=207932" title="Karel Šíp">
Karel Šíp

Karel Šíp (* 1. jún 1945, Praha) je český basgitarista, moderátor, zabávač, scenárista a piesňový textár.
Po štúdiu na Střední průmyslové škole filmové v Čimeliciach, kde zmaturoval v roku 1963 sa stal zamestnancom Česko-slovenskej televízie. V rokoch 1963 až 1973 pracoval ako produkčný. Do povedomia televíznych divákov vstúpil v pravidelnom televíznom programe "Hitšaráda", ktorý úspešne moderoval spoločne s hudobným skladateľom Jaroslavom Uhlířom, na tento program potom priamo nadviazala zábavná show "Galašaráda". Uvádzal aj program "Klip-klap" a niekoľko silvestrovských televíznych estrád. Moderoval tiež niekoľko programov na TV Nova ako boli "Horoskopičiny" a "Skopičiny" alebo "Rozjezdy pro hvězdy".
Stal sa tiež zakladateľom hudobnej skupiny Faraon, ktorú založil v roku 1971 spoločne so spevákom Jiřím Schelingerom. Spolupracuje tiež s komikom a zabávačom Josefom Náhlovským. Je autorom zhruba 500 piesňových textov.
Spolu s Jiřinou Bohdalovou moderoval program "Za oponou s Jiřinou". Neskôr moderoval program "Za oponou".
V súčasnosti moderuje v Českej televízii program "Všechnopárty". Jeho prvou manželkou bola speváčka Marcela Holanová, s ktorou má dospelého syna Karla (* 1981). S druhou manželkou Ivou má syna Jana (* 2003).
Jeho otec bol operetný herec a spevák.

</doc>
<doc id="207933" url="https://sk.wikipedia.org/wiki?curid=207933" title="Ometepe">
Ometepe

Ometepe je ostrov na jazere Nikaragua v Nikarague. Jeho názov pochádza zo slov jazyka nahuatl "ome" = „dva“ a "tepetl" = „hora“, teda znamená „dve hory“. Administratívne patrí do departmentu Rivas.
Geografia.
Dve hory, tvoriace jeho názov, sú vulkány Concepción a Maderas, spojené úzkou šijou. Ometepe má rozlohu , je dlhý a široký od 5 do . V okolí jazera žije asi 35 000 obyvateľov, ktorí sa živia chovom dobytka, poľnohospodárstvom a cestovným ruchom. Sopečný popol spôsobuje, že na ostrove sú mimoriadne dobré podmienky na pestovanie kávy, tabaku a banánov.
Najdôležitejšie obce sú Moyogalpa s jej prístavom a Altagracia na východe ostrova.
Dejiny.
Najstaršie zachované petroglyfy sú na severných svahoch sopky Maderas a boli vytvorené približne v roku 300 pred Kr. Vykopávky archeológov však svedčia o osídlení už v časoch od roku 2000 do roku 500 pred Kr. Svetoznáme sú nálezy keramiky.
V časoch španielskej kolonizácie bolo jazero Nikaragua pod kontrolou rôznych pirátov, striedavo najmä z Anglicka, Holandska a Francúzska, ktorí sem prenikali z Karibského mora po rieke San Juan.

</doc>
<doc id="207934" url="https://sk.wikipedia.org/wiki?curid=207934" title="Chránený režim">
Chránený režim

Chránený režim alebo chránená virtuálna adresácia je prevádzkový režim CPU kompatibilných s x86.
Prvýkrát bol pridaný do architektúry x86 v roku 1982, vydala ho spoločnosť Intel ako procesor 80286 (286), ale až od procesora 80386 (386) v roku 1985 sa začal využívať v operačných systémoch a aplikáciách. Chránený režim dovoľuje systémovým programom využívať mnoho nových rysov navrhnutých k zlepšeniu multitaskingu (spracovanie viacerých úkonov naraz) a k lepšiemu ovládaniu aplikačných programov, napr. systém stránkovania, ochrana pamäti a podpora pre virtuálnu pamäť.
Po zapnutí procesoru, ktorý podporuje x86 chránený režim, sa začnú vykonávať príkazy v reálnom režime, aby sa zaručila spätná kompatibilita so staršími procesormi. Chránený režim môže byť zavedený až potom, čo systémový program nastaví niekoľko deskriptorových tabuliek a umožní "Povolenie ochrany" bit v Kontrolnom registri 0 (CR0).
Kvôli pridaným zlepšeniam sa chránený režim stal základom pre všetky nasledujúce vylepšenia na architektúre x86.
História.
8086, predchodca 286, bol pôvodne navrhnutý s 20-bitovou pamäťovou adresovou zbernicou. Toto dovoľovalo procesoru prístup 220 bajtov pamäte, ekvivalentné k 1 mebibajtov. V tej dobe bol 1 mebibajt považovaný za relatívne veľké množstvo pamäte, a tak návrhári z IBM Personal Computer rezervovali prvých 640 kilobajtov pre aplikácie a použitie operačného systému a zvyšných 384 kilobajtov bolo rezervovaných pre základný vstupno-výstupný systém (BIOS) a pamäť pre prídavné zariadenia.
Ako plynul čas, cena pamäti sa nepretržite znižovala a využitie sa zväčšovalo. Limitovanie 1MB sa nakoniec stalo významným problémom. Intel zamýšľal riešit tuto limitáciu spolu s inými vydaním 286.
286.
Prvotný chránený režim, vydaný s 286, sa nedočkal širšieho využitia. Bránili tomu nedostatky, ako neschopnosť prístupu k BIOS-u a neschopnosť prepnúť späť do reálneho režimu bez resetovania procesoru. Toto bolo brzdené faktom, že 286 dovoľovala prístup k pamäti v 16 bitoch, 216 bajtov, ekvivalent k 64 kilobajtom, prístupných v čase.
Spätná kompatibilita s predchodcami 8086 bola zachovaná tým, že pri štarte sa inicializoval reálny režim. Reálny režimu umožňoval starším programom bežať bez modifikácie na novších 286. Pre prístup k doplňujúcim funkciám 286, operačný systém nastavoval procesor do chráneného režimu. Toto umožnilo 24 bitovú adresáciu, ktorá dovoľovala procesoru pristupovať k 224 bajtov pamäti, teda 16 megabajtov.
386.
S vydaním 386 v roku 1985, mnoho problémov zabránilo rozsiahlemu prijatiu predchádzajúceho chráneného režimu.
386 vydali s adresovou zbernicou veľkosti 32 bitov, ktorá dovoľuje prístup do 231 bajtov pamäti, ekvivalent ku 4 gigabajtom. Pre zmapovanie segmentov pamäte využíva procesor Global Descriptor Table (GDT) alebo Local Descriptor Table (LDT), sú v nich obsiahnuté 64 bitové (8 bajtové) záznamy v ktorých je zapísaný typ, pozícia, limit segmentu a prístupové práva (Protection Rings). Do segmentových registrov sa presúva len ofset záznamu od začiatku tabuľky. Po presunutí hodnoty do seg. registra procesor automaticky načíta záznam z GDT/LDT do neviditeľnej časti segmentového registra (base, limit). Ak je popisovač chybný, alebo ak sa aplikácia vo väčšom ochrannom kruhu snaží pristúpiť k segmentu s nižším procesor aktivuje prerušenie 10 (Invalid TSS), 11 (Segment Not Present), 12 (Stack-segment fault) alebo 13 (General Protection Fault). Navyše k zvýšeniu veľkosti adresovej zbernice a segmentom registrov, mnoho iných nových rysov bolo pridaných so zámerom väčšej operačnej bezpečnosti a stability. PAE PSE NX bit 
Chránený režim je teraz využívaný doslova vo všetkých moderných operačných systémov, ktoré fungujú na x86 architektúre, napr. Microsoft Windows, Linux, a mnoho iných.
386 Dodatky k chránenému režimu.
S vydaním 386, nasledujúce ďalšie prvky boli pridané k chránenému režimu:
Vstupy a výstupy chráneného režimu.
Až do vydania 386, chránený režim neposkytoval priamu metódu na vrátenie sa do reálneho režimu hneď ako už raz bol prepnutý do chráneného režimu. IBM vytvorilo obkľučku, ktorá zahrňovala resetovanie CPU a ukladanie systémových registrov, ukazovateľ zásobníka a často aj masku prerušení v real-time hodinách čipu RAM. Toto dovoľovalo BIOS-u navrátiť CPU do rovnakého stavu a začať vykonávať kód pred resetom.
Pre vojdenie do chráneného režimu, musela byť vytvorená globálna tabuľka deskritporov (GDT) s minimálne troma záznamami: nulový deskriptor, kódový segmentový deskriptor a dátový segmentový deskriptor. 20. adresový riadok (A20 riadok) taktiež musel dovoľovať použitie všetkých adresových riadkov takže CPU mohol pristupovať za 1MB pamäti (iba prvých 20. bolo povolených použivať až po spustení kvôli garantovaniu kompatibility so starším softvérom). Po uskutočnení týchto dvoch krokov, PE bit musel byť nastavený v CR0 registri a druhý skok sa musel uskutočniť k vyčisteniu vstupnej fronty.
 ; nastav PE bit
 mov eax, cr0
 or eax, 1
 mov cr0, eax
 ; druhý skok (cs = selektor časti kódu)
 jmp cs:@pm
 @pm:
 ; teraz sme v chránenom režime.
Vydaním 386 mohol chránený režim vyjsť načítaním segmentových registrov s hodnotami reálneho režimu, vyradením A20 riadku a čistením PE bitu v CR0 registra, bez potreby vykonávať počiatočné nastavovacie kroky ako v 286.
Črty.
Chránený režim má množstvo nových čŕt navrhnutých k zlepšeniu kontroly operačného systému nad aplikačným softwarom, aby zväčšil bezpečnosť a stabilitu systému. Tieto bonusy dovoľujú operačnému systému fungovať spôsobom, ktorý by inak bol významne ťažší alebo dokonca nemožný bez poriadnej hardwarovej podpory.
Privilegované úrovne.
V chránenom režime existujú 4 privilegované úrovne alebo prstence, začínajú od 0 po 3, kde prstenec 0 je najprivilegovanejší a 3 najmenej privilegovaný. Používanie prstencov dovoľuje programovému vybaveniu obmedziť úlohy z prístupneních dát, volacie brány alebo vykonávať privilegované inštrukcie.
Vo väčšine prostredí, operačné systémy a niektoré ovládače zariadení bežia v prstenci 0 a aplikácie bežia v prstenci 3.
Aplikačná kompatibilita reálneho režimu.
Z najväčšej časti, binárna kompatibilita s kódom reálneho režimu, schopnosť k prístupu až 16 MB fyzickej pamäti a 1GB virtuálnej pamäti boli najväčšie zmeny na programových aplikáciách. Ale neprebiehalo to bez limitácií, ak aplikácia využila alebo sa spoliehala na niektoré techniky uvedené nižšie nebežala:
V skutočnosti takmer všetky DOS aplikačné programy porušili tieto pravidlá. Kvôli týmto obmedzeniam bol vytvorený virtuálny 8086 režim a povolený s 386. I napriek takýmto potencionálnym prekážkam, Windows 3.x a jeho nástupcovia môžu využívať binárnu zlučiteľnosť s reálnym režimom pri spustení aplikácii Windows 2.x, ktoré bežali v reálnom režimu vo Windows 2.x.
Virtuálny 8086 režim.
S vydaním 386, chránený režim predviedol niečo, čo manuály Intel-u nazvali virtuálny 8086 režim. Virtuálny 8086 režim je navrhnutý, aby dovoľoval kódu predtým písanému pre 8086 fungovať bez prevádzkových modifikácii a súbežne s inými úlohami, bez znižovania bezpečnosti alebo stability systému. Virtuálny 8086 režim nie je spätne zlučiteľný so všetkými programy. Programy, ktoré vyžadujú manipuláciu segmentu, privilegované inštrukcie, priamy hardwarový prístup alebo používajú samomodifikačný kód, budú vytvárať výnimky a nebudú spustiteľné. Navyše, aplikácie bežiace vo virtuálnom 8086 režime vytvárajú pasť s použitím inštrukcií, ktoré zahrňujú vstup/výstup (I/O), ktorý môže záporne ovplyvniť výkon.
Kvôli týmto obmedzeniam mnoho programov pôvodne navrhnutých k behu na 8086 nemohli bežať vo virtuálnom 8086 režime. Dôsledkom čoho bol systémový program nútený buď ku kompromisnej sys-témovej bezpečnosti alebo k spätnej kompatibilite, ktorou sa zaoberá softwarové dedičstvo. Príklad takýchto kompromisov môže byť videný napríklad u Windows NT, ktorý vylúčil spätnú kompatibilitu pre mnoho DOS aplikácií.
Stránkovanie.
Okrem pridania do virtuálneho 8086 režimu, 386 pridal stránkovanie aj ku chránenému režimu. Napriek stránkovaniu, systémový program môže obmedzovať a riadiť úlohový prístup ku stranám, ktoré sú súčasťou pamäte. V mnohých operačných systémoch, stránkovanie je používané k vytvoreniu nezávislého virtuálneho adresového priestoru pre každú úlohu. Toto bráni jednej úlohe v manipulovaní pamäte inej úlohy. Stránkovanie taktiež počíta s odstraňovaním strán z primárnej pamäte a na ukladanie na pomalejšiu a väčšiu druhotnú pamäť, ako pevný disk. Architektúra x86 dovoľuje kontrolu nad stranami cez dve sady: adresár strany a tabuľky strany.
Pôvodne mal adresár strany veľkosť jednej strany, 4 KB, a obsahoval 1024 stránkových adresárových záznamov (PDE), aj keď nasledujúce vylepšenie architektúry x86 pridalo schopnosť používať väčšie veľkosti stránky. Každý PDE obsahuje ukazovateľa k tabuľke strany. Tabuľka strany mala tiež pôvodne 4KB a obsahovala 1024 stránkových tabuľkových záznamov (PTE). Každý PTE obsahoval ukazovateľ na skutočnú stránkovú fyzickú adresu a bol použitý len keď 4KB strany boli používané. V danom čase môže byť len jeden adresár strany v aktívnom využívaní.
Multitasking.
Od použitia prstencov, privilegované volacie brány a segmentu na uloženie stavu úlohy (TSS), predstavených spolu s 286, preemptive multitasking bol vyvíjaný na architektúre x86. TSS dovoľuje uni-verzálnym registrom, segmentovým selektorovým poliam a radom modifikáciu bez ovplyvňovania ďalších úloh. TSS taktiež dovoľuje úlohy privilegovaných úrovni a I/O portu byť nezávislý od ďalších úloh.
V mnohých operačných systémoch nie sú použité plné črty TSS. Ako výsledok mnoho operačných systémov používa ako hardware tak aj software na vybudovanie multitaskingového systému.
Operačné systémy.
Operačné systémy ako OS/2 1.x sa pokúšajú prepínať procesor medzi chránenými a skutočnými režimami. Oboje je pomalé a nebezpečné, pretože program reálneho režimu môže rýchlo spadnúť. OS/2 1.x definuje obmedzujúce programovacie pravidla dovolením "Rodiny API" alebo veľkým skokom. Tým pádom program môže bežať buď v reálnom alebo chránenom režime.
Niektoré skoršie Unix operačné systémy, OS/2 1.x a Windows používali tento režim. Windows 3.0 bol schopný spúšťať v reálnom režime programy v 16-bitovom chránenom režime. Windows 3.0, keď prepína na chránený režim, udržiava jedinú privilegovanú úroveň modelu, ktorý bol používaný v reálnom režime, ktorý je dôvodom prečo windowsové aplikácie a knižnice DLL môžu zaháknuť prerušenie a urobiť priamy hardwarový prístup. To trvalo až po Windows 9x sériu. Ak je Windows 1.x alebo 2.x program písaný vhodne a vyhýba sa aritmetickému segmentu, bude fungovať rovnako v obidvoch režimoch. Windows programy sa obecne vyhýbajú aritmetickému segmentu, pretože Windows implementuje software virtuálnej pamäťovej schémy, pohyblivý kód programu a dát v pamäti, keď programy nebežia, takže manipulácia absolútnej adresy je nebezpečná; programy by sa mali len pridržiavať kľučky k blokom pamäti, keď nebežia. Spúšťanie starého programu pokým Windows 3.0 beží je ošetrené v chránených režimoch spustením upozornenia, navrhne buď spustenie Windows v reálnom režime alebo aktualizovanie na novú verziu aplikácie. Nie je možné aby niektoré GUI programy bežali v 16-ti bitovom chránenom režime a iný GUI program bežal v reálnom režime. Vo Windows 3.1 reálny režim zmizol.
Dnes, 16-ti bitový chránený režim je ešte využívaný na spustenie dedičných "aplikácií", napr. DPMI kompatibilný s DOS rozširovacími programami (cez virtuálne DOS stroje) alebo Windows 3.x aplikácie (cez Windows na Windows podsystém) a isté triedy ovládačov zariadení v OS/2 2.0 a neskoršie, všetky pod kontrolou 32 bitového jadra.

</doc>
<doc id="207935" url="https://sk.wikipedia.org/wiki?curid=207935" title="Maderas (sopka)">
Maderas (sopka)



</doc>
<doc id="207939" url="https://sk.wikipedia.org/wiki?curid=207939" title="Stephen Grover Cleveland">
Stephen Grover Cleveland

Stephen Grover Cleveland (* 18. marec 1837, Caldwell, New Jersey, USA – † 24. jún 1908, Princeton), bol 22. a 24. prezident Spojených štátov. Je zobrazený na 1000 dolárovej bankovke

</doc>
<doc id="207941" url="https://sk.wikipedia.org/wiki?curid=207941" title="Roman Gál">
Roman Gál

Roman Gál (* 10. január 1967, Bratislava) je bubeník a basgitarista, člen Bezmocnej hŕstky. S kapelou Bezmocná hŕstka hral od jej začiatkov, pri nahrávaní tretieho albumu ho vystriedal Marcel Buntaj. 

</doc>
<doc id="207942" url="https://sk.wikipedia.org/wiki?curid=207942" title="Tripartitum">
Tripartitum

Tripartitum (iné názvy: Opus tripartitum, krajinský zákonník, orsácke právo; plným oficiálnym názvom "Tripartitum opus iuris consuetudinarii inclyti Regni Hungariae partiumque adnexarum" = Trojdielne spracovanie obyčajového práva slávneho Uhorského kráľovstva a pripojených krajín) bol uhorský zákonník (právna kniha), ktorý spísal a vydal krajinský sudca a neskorší palatín Štefan Verbőci.
Vzniklo v rokoch 1500 - 1514 z poverenia kráľa Vladislava II. Jagelovského. Jeho cieľom bola kodifikácia feudálneho právneho systému a odstránenie stavu právnej neistoty, ktorá postihovala najmä nižšie vrstvy šľachty.
Jeho autor zozbieral, zapísal a spracoval vtedajšie platné uhorské súkromné ale aj verejné obyčajové právo.
Uhorský snem schválil Tripartitum v r. 1514 ako návrh zákonníka. Vzhľadom na to, že jeho text neobsahoval kráľovu pečať, nenadobudlo formálne platnosť zákona. Od r. 1514 napriek tomu sa Tripartitum začalo používať. Uznávala ho súdna prax, neskôr aj zákony a právna veda, ktoré sa odvolávali na jeho ustanovenia.
Tripartitum hovorilo o jednotnej šľachte, čím zvýhodňovalo postavenie nižšej šľachty a zemianstva. Po Dóžovom povstaní upevnilo tiež závislosť poddaných na zemepánoch. 
Do rozpadu Rakúsko-Uhorska malo Tripartitum 46 vydaní, prvé vyšlo vo Viedni v r. 1517, v Uhorsku v Bardejove v r. 
1632. Slovenský preklad časti Tripartita, ako aj slovenské marginálne poznámky, obsahuje však aj pomerne nedávno objavený prevažne latinský rukopisný kódex z polovice 16. storočia uložený v Maďarskej krajinskej knižnici v Budapešti. Je to jedinečná jazyková pamiatka slovenčiny a doklad o používaní zbierky v slovenskom prostredí.
Tripartitum na Slovensku s určitými zmenami vyvolanými zmenenými spoločensko-politickými pomermi platilo až do roku 1950.

</doc>
<doc id="207943" url="https://sk.wikipedia.org/wiki?curid=207943" title="Jaroslav Uhlíř">
Jaroslav Uhlíř

Jaroslav Uhlíř (* 14. september 1945, Praha) je skladateľ populárnej a filmovej hudby, herec, spevák, komik, klavirista.
Životopis.
Najskôr bol členom skupiny Faraon, neskôr bol zamestnaný ako skladateľ v Československom rozhlase, kde sa zoznámil so Zdeňkom Svěrákom. Vystupoval aj v pravidelnom televíznom programe "Hitšaráda", ktorý úspešne moderoval spoločne s hudobným textárom a komikom Karlom Šípom, na tento program potom priamo nadviazala zábavná show "Galašaráda". Zložil hudbu napríklad k filmom Ať žijí duchové!, Vrchní, prchni!, S čerty nejsou žerty. So Zdeňkom Svěrákom už roky spolupracuje na hudobnej tvorbe pre deti.

</doc>
<doc id="207945" url="https://sk.wikipedia.org/wiki?curid=207945" title="Grover Cleveland">
Grover Cleveland



</doc>
<doc id="207946" url="https://sk.wikipedia.org/wiki?curid=207946" title="Jiřina Bohdalová">
Jiřina Bohdalová

Mgr. Jiřina Bohdalová (* 3. máj 1931, Praha) je česká herečka.
Vyštudovala DAMU a začínala po boku Jana Wericha v Divadle ABC a potom v "Městských divadlech pražských". Od roku 1967 do roku 2004 bola členkou Divadla na Vinohradech. V roku 1985 bola menovaná za zaslúžilú umelkyňu. Často spolupracuje s televíziou, spolu s Vladimírom Dvořákom uvádzala "Televarieté" a účinkovala v humoristických scénkach. Medzi jej najznámejšie filmy patria napr. "Ucho", "Dáma na kolejích", "Ženu ani květinou neuhodiš", "Bílá paní", "Světáci" a iné. Tiež účinkovala v seriáloch, napr. "Muž na radnici". Je obľúbenou rozprávačkou detských rozprávok a večerníčkov. V ankete TýTý býva pravidelne oceňovaná ako najobľúbenejšia herečka.
Rodina.
Dcéra Simona Stašová je tiež známa herečka.

</doc>
<doc id="207952" url="https://sk.wikipedia.org/wiki?curid=207952" title="Gaius Lucilius">
Gaius Lucilius

Gaius Lucilius (180 alebo 168-103/2 pred Kr.) bol najstarší rímsky satirik.
Život.
Lucilius sa narodil v urodzenej, bohatej rodine z mesta Sessa Aurunca v severnej Kampánii. Väčšina údajov o jeho živote pochádza od Hieronyma, ktorý uvádza ako rok jeho narodenia 148 pred Kr. Tento rok narodenia sa javí ako nepravdepodobný, pretože to by posúvalo Luciliovu tvorbu medzi 15 a 19 rok jeho života. Navyše Horatius sa zmieňuje o Luciliovi ako o starcovi, čo by sa nezhodovalo s osobou, ktorá zomrela vo veku 45 rokov. Zdá sa, že Hieronymus zamenil dva roky, kedy konzulát zastávali osoby s veľmi podobnými menami, a skutočný rok Luciliového narodenia je rok 180 pred Kr. Iní bádatelia kladú Luciliovo narodenie do roku 168 pred Kr.
Z diela Velleia Patercula vieme, že Lucilius slúžil v armáde pod velením Scipiona Aemiliana a zúčastnil sa obliehania Numantie v roku 134 pred Kr. Lucilius sa pripojil k tzv. Scipionovskému krúžku, ktorý podporoval rímskych umelcov, sám bol ale dostatočne bohatý na to, že nepotreboval podporu mecenášov. Lucilius bol prvý urodzený Riman, ktorý sa kvôli literatúre vzdal politickej kariéry a naplno sa venoval iba písaniu (dovtedy bola literatúra výsadou chránencov a prepustencov bohatých patrónov).
Zachované zlomky z prvých Luciliových diel naznačujú, že jeho literárna kariéra začala ešte za Scipionovho života. Scipio sa tu objavuje ako Luciliov konverzačný partner. V jednom z veršov rezonuje nedávny úspech Scipiona v Numantii, čo by vznik diela posúvalo do blízkosti roku 134 pred Kr. K vydaniu prvých piatich kníh došlo pred Scipionovou smrťou roku 129 pred Kr.
Lucilius zomrel podľa Hieronymových údajov v Neapoli.
Dielo a prínos.
Lucilius bol autorom 30 kníh satír, z ktorých sa dochovali iba zlomky o rozsahu asi 1300 veršov. Výrazne ovplyvnil vývoj tohto literárneho žánru, jedinej pôvodne rímskej formy, neprebranej od Grékov, a je právom považovaný za otca satiry v modernom význame tohto slova (pôvodne latinské slovo "satura" označovalo zbierku básní rozličných metier a tém). V Luciliovom podaní sa stala satira formou spoločenskej kritiky. Ostrosť, s ktorou útočil na predstaviteľov politickej, spoločenskej i intelektuálnej elity, bola príslovečná a vysoko ju hodnotili všetci neskorší kritici. Že si ňou získal básnik sympatie dokladá fakt, že sa mu po smrti dostalo verejného pohrebu, hoci nezastával žiaden úrad.
Zameranie satiry na kritiku rímskeho štátu a jeho vedúcich osobností súviselo s Luciliovým nezávislým postavením - ako aristokrat sa nemusel obávať straty finančnej podpory od mecenáša. Satirik navyše žil v búrlivej dobe, kedy proti pomerom v štáte vystúpili bratia Gracchovci a rovnako kritizovali republikánske zriadenie. V žiadnej dobe po Luciliovi sa satirici nemohli vyjadrovať tak slobodne ako Lucilius a márne sa snažili dosiahnuť jeho veľkosť.
Námety.
Neviazanosť satiry na gréckej literatúre a literárnej tradícii umožňovala Luciliovi písať v uvoľnenom duchu. Látku jeho básní netvorí mytológia ani história, ale každodennosť. Objavuje ľudí, ktorí jedia, spia, veselia sa a zarábajú peniaze, ale súčasne majú svoje chyby, klamú, podvádzajú a zaplietajú sa do škandálov. Aj celá forma básni je veľmi bezprostredná. Lucilius prechádza od jednej témy k druhej. Často spomína udalosti, ktorých bol sám svedkom a zdali sa mu hodné prebásnenia.
Jedna z rozsiahlejších Luciliovych satír, nazývaná "Concilium deorum" (Snem bohov) je parodickou narážkou na Homéra a jeho popis bohov rokujúcich na Olympe. V Luciliovej verzii zasadania bohovia rokujú o tom, ako smrťou potrestať Lentula Lupa, osobu nenávidenú Scipionom. Nakoniec sa rozhodnú pre smrť na zažívacie problémy. Terčom Luciliovho výsmechu je patetická epika, ktorú sa pokúšali napodobiť mnohí jeho súčasníci, neprajník Scipionovského krúžku, ale aj celý senát. Svojim usporiadaním a poriadkom pri zasadaní totiž bohovia napodobujú senátorov.
Satirik sa v svojich básniach s obľubou venuje jedlu. V niektorých sa pravdepodobne objavovali vtipné kuchárske recepty, v ďalších popisy komických hostín. Jedna zo satír si robila žart zo zbohatlíka Grania, ktorý sa usiluje svojich hostí ohromiť nákladnosťou a pestrosťou svojej tabule. Toto dielko je literárnym predchodcom iného výsmechu s opulentného hodovania, Trimalchionovej hostiny v podaní Petronia.
Štýl.
Jazyk, ktorý satirik používa, nie je zaťažený gréckymi vzormi, tak ako sa to často stávalo v prípade „vážnej poézie". Naopak, Lucilius grécku poéziu paroduje a vysmieva sa z nej. V súlade s tradíciou žánru používa zmiešané metrá. Prvé knihy sú písané trochejskými a jambickými metrami, neskoršie dielo v elegickom distichu a v daktylskom hexametri. Práve použitie hexametru, typického metra homérskej epiky, je ďalším satirickým prvkom, keďže ho Lucilius používa na zachytenie hovorovej reči a v situáciach, ktoré majú od strojenej vážnosti veľmi ďaleko.
Odkaz.
Lucilius sa stal vzorom pre všetkých ďalších rímskych satirikov. Obzvlášť sa ho pokúša napodobiť Horatius, ktorý, ako sa zdá, skladá niektoré svoje satiry na tie isté témy a tou istou formou ako Lucilius.
Hexameter, ktorý zaviedol do satiry Lucilius, sa počínajúc od neho stáva predpísaným metrom satiry.

</doc>
<doc id="207953" url="https://sk.wikipedia.org/wiki?curid=207953" title="Na pasekách">
Na pasekách

Na pasekách je ulica v Bratislave, v mestskej časti Rača. Nachádza sa v miestnej časti Východné. Je rovnobežná so Šúrskou ulicou, kolmá na Východná ulicu.
Na ulici sa nachádza detské ihrisko, trojica 9-poschodových panelových domov, ktoré boli kolaudované v roku 1982 a pôvodne ich obývali zamestnanci železníc. Oproti sa nachádzajú rodinné domy, ktoré boli čiastočne súčasťou pôvodnej zástavby. V okolí ulice sa nachádza poľnohospodárska pôda. 

</doc>
<doc id="207955" url="https://sk.wikipedia.org/wiki?curid=207955" title="Štefan Verbőczi">
Štefan Verbőczi



</doc>
<doc id="207956" url="https://sk.wikipedia.org/wiki?curid=207956" title="Vladimír Dvořák">
Vladimír Dvořák

Vladimír Dvořák (* 14. máj 1925, Písek – † 28. december 1999, Praha) bol herec, textár, konferencier a scenárista.
Známe hity.
ku ktorým napísal text:

</doc>
<doc id="207957" url="https://sk.wikipedia.org/wiki?curid=207957" title="Benedetto Caëtani">
Benedetto Caëtani



</doc>
<doc id="207958" url="https://sk.wikipedia.org/wiki?curid=207958" title="Hradný jobagión">
Hradný jobagión

Hradní jobagióni alebo hradní rytieri (lat. "jobagiones castri") bola v 13. storočí v Uhorsku najpočetnejšia skupina jobagiónov. Títo jobagióni tvorili vojenské posádky kráľovských hradov. Ich majetky sa nachádzali spravidla v okolí hradov na kráľovskej pôde. Medzi hradnými jobagiónmi mali významnejšie postavenie jobagióni, ktorí vykonávali strážnu a vojenskú službu, než jobagióni, ktorí zabezpečovali technické, zásobovacie a pomocné práce pre hrad.

</doc>
<doc id="207959" url="https://sk.wikipedia.org/wiki?curid=207959" title="Rise Of Nations">
Rise Of Nations



</doc>
<doc id="207960" url="https://sk.wikipedia.org/wiki?curid=207960" title="Hradný rytier">
Hradný rytier

Hradný rytier môže byť:

</doc>
<doc id="207961" url="https://sk.wikipedia.org/wiki?curid=207961" title="Voľby do orgánov samosprávnych krajov na Slovensku v roku 2001">
Voľby do orgánov samosprávnych krajov na Slovensku v roku 2001

Predseda NR SR svojím rozhodnutím č. 320/2001 Z.z. zo dňa 17. augusta 2001 vyhlásil voľby do zastupiteľstiev samosprávnych krajov a voľby predsedov samosprávnych krajov v roku. Deň volieb bol určený na 1. decembra 2001. Druhé kola sa v prípade volieb županov siedmich krajov (výnimkou bol Bratislavský kraj) konali následne 15. decembra 2001. Účasť v prvom kole dosiahla 26% oprávnených voličov a v druhom kole 22,6% oprávnených voličov. Toto boli prvé voľby do VÚC v historií nezavíslého Slovenska od r. 1993.

</doc>
<doc id="207962" url="https://sk.wikipedia.org/wiki?curid=207962" title="Voľby do orgánov samosprávnych krajov na Slovensku v roku 2005">
Voľby do orgánov samosprávnych krajov na Slovensku v roku 2005

Predseda NR SR svojím rozhodnutím č. 235/2005 Z.z. zo dňa 3. júna 2005 vyhlásil voľby do zastupiteľstiev samosprávnych krajov a voľby predsedov samosprávnych krajov. Deň volieb určil na sobotu 26. novembra 2005. Druhé kolo v prípade volieb županov sa konalo 10. decembra 2005. Účasť v prvom kole dosiahla 18 % oprávnených voličov, účasť v druhom kole dosiahla 11,1 % oprávnených voličov.
Výsledky druhého kola volieb.
Kandidáti sú v takom poradí, v akom vyhrali prvé kolo volieb.

</doc>
<doc id="207971" url="https://sk.wikipedia.org/wiki?curid=207971" title="Hana Ulrychová">
Hana Ulrychová

Hana Ulrychová (* 31. marec 1949, Liberec) je česká speváčka, sestra hudobníka Petra Ulrycha.
Životopis.
Od mladosti veľmi rada spievala, účinkovala v detských zboroch. S bratom Petrom účinkovala v brnianskom "Divadle bez tradic" (DIBETRA). Od roku 1964 pôsobila v rockovej skupine Vulkán, v roku 1967 prešla do skupiny Atlantis, s ktorou vystupovala v pražskom divadle Rokoko, kde spievala okrem pôvodného repertoáru tiež prevzaté piesne. Vystupovala aj s olomouckou skupinou "Bluesmeni". 
Sólovo začala vystupovať v roku 1968, od roku 1970 sa datuje jej spolupráca s Tanečným orchestrom Československého rozhlasu (TOČR) a s brnianskym orchestrom Gustava Broma. Prvé veľké spevácke ocenenie – zlatú Bratislavsku lýru získala v roku 1971. 
V roku 1974 vyšiel súrodencom Ulrychovcom album "Nikola šuhaj loupežník" (omnoho skôr než neskoršia divadelná a filmová adaptácia tohoto námetu, ktoré mali odlišný názov "Balada pro banditu"). Tento úspešný album posunul súrodeneckú dvojicu smerom k moravskému folklóru a štylizácii moravských ľudových piesní, ktoré sú dodnes hlavným repertoárom ich sprievodnej hudobnej skupiny "Javory". 
V roku 1975 natočila svoj prvý profilový album "Pojďte dál, chci být chvíli s Vámi". S bratom Petrom tiež vystupovala v brnianskych muzikáloch "Máj", "Koločava" a "Radúz a Mahulena". 

</doc>
<doc id="207972" url="https://sk.wikipedia.org/wiki?curid=207972" title="Ečer (Maďarsko)">
Ečer (Maďarsko)

Ečer () je obec v Maďarsku. V roku 2011 tu žilo 3649 obyvateľov.
Dejiny.
Okolie Ečeru bolo už v čase príchodu Maďarov do novej vlasti silne zaľudnené. Názov osady pochádza pravdepodobne z rodiny kniežat'a Árpáda, ved' práve vnuk vodcu sa volal Ecsellő. Podľa ústneho podania názov našej osady súvisí aj s dubom cerovym, ktorý dlhé stáročia bol symbolom dediny a nachádzal sa aj na pečati.
Prvá písomná pamiatka o Ečeri pochádza z rolu 1315. O kostole je zmienka už v roku 1399. V stredoveku na Ečeri žilo viac statkárov, ale počas tureckého útlaku osada bola vyl'udnená, jej pozemky obrábali obyvatelia susednych dedín. 150 ročna turecká nadvláda tu zanechala len stopy pustošenia. Podľa výkazu z roku 1969 bol Ečer opustená osada. Proces znovuosídlenia datujú na rok 1699, vtedy tu žilo už finančne pomerne dobre založenych 11 rodín.
Na Rákociho povstaní sa zúčastnilo 9 mužov z Ečeru.
Cieľavedomé zaľudnenie dediny prebiehalo v 18. storoči. Za statkára Antona Svafdlera sa v Ečeri usadili predovšetkym slovenskí, resp. v menšom počte maďarskí a nemeckí osadníci. V roku 1722 sa Ečer dostal do majetku Antona Grasalkoviča, ktorý pokračoval v zaľudňovaní slovenskými osadníkmi. V roku 1730 v osade dane platilo už 50 rodín. Noví prisťahovalci prišli predovšetkým zo stredného Slovenska, z okolia mesta Trenčína. Na žiadosť obyvateľstva dal vlastník dediny v roku 1740 vystaviť na pamiatku Svätého Antona z Padovy katolícky kostol v barokovom slohu. Dnes je tento kostol jedinou pamiatkovou budovou, o stáročnej histórii ktorej sa píše v Histórii Domus od roku 1757. Taktiež v 1740-om majiteľ osady založil školu a dal vybudovať farnosť.
Podľa štatistických údajov z roku 1836 v dedine žilo 612 obyvateľov. Z toho 80 % malo slovenský a 20 % maďarský materinský jazyk. Počas revolúcie 1848-49 aj z Ečeru viacerí vstúpili do armády. Na jar roku 1849 sa maďarské oddiely nachádzali na severnej kopcovitej časti dediny. Odtiaľ velili peštianske a rákošské bitky (??).
Následkom častého striedania majiteľov dediny k správe(??) majetku došlo už v roku 1852. Veľká časť pozemkov sa v roku 1874 dostala do rúk obyvateľstva. Podľa monografie z roku 1877 sa obyvatelia osady už svetoznámej ečerskej svadby a kroja pochádzajú z 18-eho storočia (??). V 19. a začiatkom 20. storočia s ohľadom na väčšinové obyvateľstvo výuka v škole prebiehala v slovenskom jazyku. Pamiatku našich predkov chránia nepočetné staré slovenské modlitebné knižky a spevníky. Obyvatelia našej dediny, narodení v 20. storoči, už všetci ovládajú maďarčinu, ale začiatkom prvej polovice storočia ešte žili starší ľudia, ktorí hovorili len po slovensky.
Vo vývoji dediny bola v roku 1880 veľmi rýchlo vybudovaná železničná trať Budapešť-Szolnok. Ďalšiemu vývoju zabránila prvá svetová vojna. V boji zahynulo 52 ečerských vojakov. Ich pamiatku pripomína pamätná tabuľa umiestnená nad vchodom kostola. Elektrinu zaviedli medzi rokmi 1930-32. Prvú verejnú telefónnu linku dali do prevádzky v roku 1937.
Smutnou etapou v dejinách osady je druhá svetová vojna. Mnohí zahynuli v boji a početné boli aj obete obyvateľov. Ich mená pripomína stĺp hrdinov, vybudovaný v roku 1996.
Počas česko-slovensko-maďarskej výmeny obyvateľstva v rokoch 1946-47 sa približne 25 rodín vrátilo do materskej krajiny. Pokladá sa za kuriózne, že sa väčšina Ečeranov usadila na jednom mieste, vo vtedajšom 12. obvode Bratislavy, v Prievoze, kde dlhé roky žili pokope. Na prievozskom cintoríne na náhrobných kameňoch vidno rad-radom staré mená ečerskych rodín.
V Ečeri založili v roku 1960 družstvo, ktoré bolo na desaťročia smerodajné pre hospodárske pomery osady. V 60. a 70. rokoch sa do domov dostala pitná voda cez vodovod, vybudovali lekársku ordináciu, osvetový dom, ako aj školu, materskú školu, ktoré neskôr po náraste obyvateľstva rozšírili.
Ečer má družobné styky so slovenskou osadou Zlaté Klasy a s tureckou Kumbag.
Dnes má Ečer - nachádzajuci sa v susedstve hlavného mesta Maďarska - 100% infraštruktúru.
Ani v pohodlí moderného veku Ečerania nezabúdajú na svoja stáročné tradície, kroje a na svadbu, vďaka ktorej sa preslávili na celom svete.

</doc>
<doc id="207973" url="https://sk.wikipedia.org/wiki?curid=207973" title="Petr Ulrych">
Petr Ulrych

Petr Ulrych (* 21. február 1944, Hradec Králové) je český spevák, hudobný skladateľ a textár, brat speváčky Hany Ulrychovej.
Život.
Po ukončení strednej školy vyštudoval letecké inžinierstvo na Vojenskej akadémii v Brne. Letectvu sa však nikdy nevenoval, ihneď po ukončení školy v roku 1966 sa stal profesionálnym hudobníkom. V priebehu štúdia na vysokej škole sa súkromne učil hrať na klavíri, na brnianskom konzervatóriu dva roky študoval skladbu a hru na kontrabase. V roku 1961 bol spoluzakladateľ brnianskeho "Divadla bez tradic" (DIBETRA) kam ho neskôr nasledovala aj jeho mladšia sestra Hana. Od roku 1964 prešiel do rockovej skupiny Vulkán, v roku 1967 potom do skupiny Atlantis, kam ho znova nasledovala aj sestra Hana. 
Když «21. srpna 1968 přišla "na pomoc" bratrská vojska, Petr Ulrych tentýž den spontánně složil a nahrál píseň Zachovejte klid!. Slova "To ráno bylo klidný jako všechna rána, … a nikdo netušil, že otevře se brána pro křídla strašných ptáků, která nejsou sen. Zachovejte klid, se ozvalo z ticha, přišel k nám někdo, kdo nebyl pozvaný, zachovejte klid, když těžko se dýchá a každou chvíli někdo vběhne do rány. Zbývá mi jenom píseň, a proto zpívám jděte pryč, jděte pryč, pravdu nezničí tanky, my máme pravdu a vy jenom bič, zradu a bič" samozřejmě neunikla cenzorům a na kariéru Ulrychových to mělo fatální dopad.»
So skupinou Atlantis vystupoval v pražskom divadle Rokoko, kde vystupoval v programe "Nepůjdem do kláštera". Najväčším hitom skupiny bola pieseň "Nechoď do kláštera", ktorá vtedy zvíťazila v rozhlasovej "Húpačke" (čo bola niekdajšia rozhlasová hitparáda). Petr Ulrych prejavoval sklony k syntéze moravského folklóru s rockom, čo sa výrazne prejavilo v nasledujúcich rokoch. V roku 1974 vychádza súrodencom Ulrychovcom legendárny album "Nikola šuhaj loupežník" (omnoho skôr než neskoršia divadelná a filmová adaptácia tohoto námetu, ktoré niesli odlišný názov "Balada pro banditu"). Tento úspešný album posunul súrodeneckú dvojicu smerom k moravskému folklóru a štylizácii moravských ľudových piesní, ktoré sú dodnes hlavným repertoárom ich sprievodnej hudobnej skupiny Javory. Petr Ulrych je umeleckým vedúcim, skladateľom aj textárom tejto skupiny, okrem tejto vlastnej tvorby je tiež autorom scénickej a filmovej hudby k niekoľkým ďalším filmom a divadelným predstaveniam. Spoločne so sestrou Hanou tiež vystupoval v jej zhudobnených (ako spoluautor sa Stanislavom Mošou) brnianskych muzikáloch "Legenda","Máj","Koločava" a "Radúz a Mahulena" uvádzaných v Mestskom divadle Brno. Za hudbu k muzikálu Koločava získal cenu Alfréda Radoka.
Diskografia, výber.
Gramofónové albumy:
CD albumy:

</doc>
<doc id="207974" url="https://sk.wikipedia.org/wiki?curid=207974" title="Reflekčný ďalekohľad">
Reflekčný ďalekohľad



</doc>
<doc id="207976" url="https://sk.wikipedia.org/wiki?curid=207976" title="Javory (skupina)">
Javory (skupina)

Skupina Javory je hudobné zoskupenie súrodencov Hany a Petra Ulrychových založené v roku 1974.
Diskografia.
Gramofonové albumy
CD albumy

</doc>
<doc id="207979" url="https://sk.wikipedia.org/wiki?curid=207979" title="Teplý potok (prítok Revúcej)">
Teplý potok (prítok Revúcej)

Teplý potok je potok na dolnom Liptove, v okrese Ružomberok. Tečie vo Veľkej Fatre a je tokom IV. rádu. 
Pramení v severovýchodnom úbočí Rakytova (), potom preteká Teplou dolinou a v nadmorskej výške približne sa vlieva do Revúcej.

</doc>
<doc id="207980" url="https://sk.wikipedia.org/wiki?curid=207980" title="Pacifik (skupina)">
Pacifik (skupina)

Country, trampská a folková hudobná skupina Pacifik vznikla v roku 1971. Skupinu založilo niekoľko hudobníkov z bývalých hudobných skupín Drnkači a Mantrap. Od tejto doby Pacifik patrí ku stáliciam českej folkovej a country scény, na ktorej úspešne pôsobí dodnes. Jeden z otcov zakladateľov, kapelník Tony Linhart patrí medzi najvýraznejších českých autorov a osobností tohto žánru. Skupinu založil spolu s manželmi Helenou a Václavem Maršálkovými, k nim sa potom pridal Jiří Cipro a speváčka Hana Veselá-Sýkorová. Neskôr sa pridal aj sólový gitarista Miloš Tůma. Vznikla tak „zahajovacia“ zostava kapely.

</doc>
<doc id="207981" url="https://sk.wikipedia.org/wiki?curid=207981" title="Tralee Bay">
Tralee Bay

Tralee Bay je záliv v severovýchodnej časti Atlantického oceánu, na juhozápadnom pobreží Írska. Zo severu, východu a juhozápadu ho obklopuje pevnina grófstva Kerry, na severozápade (v línii mys Kerry Head - súostrovie Magharee Islands) je otvorený. 
Severovýchodná časť sa nazýva Ballyheige Bay, juhovýchodná časť zálivu medzi obcou Fenit a polostrovom Derrymore Island sa zužuje a hlboko zarezáva do pevniny. Jediným veľkým ostrovom v zálive je Fenit Island, ktorý spolu s malým polostrovom východne od neho obkolesuje zátoku Barrow Harbour.
Na pobreží zálivu leží niekoľko obcí: Ballyheige, Blennerville, Camp, Castlegregory, Derrymore, Fenit, Spa. Mesto Tralee, ktoré dáva zálivu názov, leží cca 3 km vo vnútrozemí.

</doc>
<doc id="207982" url="https://sk.wikipedia.org/wiki?curid=207982" title="Sempronius Asellio">
Sempronius Asellio

Publius Sempronius Asellio (?-91? pred Kr.) bol rímsky historik, prvý predstaviteľ analytickej školy.
Asellio pochádzal s veľkou pravdepodobnosťou z plebejského rodu Semproniovcov ("gens Sempronia"). Zúčastnil sa obliehania Numantie (134 pred Kr.) ako vojenský tribún pod velením Scipiona Aemiliana. Podobne ako dramatik Terentius alebo satirik Lucilius, bol Asellio členom Scipionovského krúžku.
Sempronius Asellio sa odklonil od analistickej tradície, ktorá prevládala do tej doby v rímskej historiografii. Na rozdiel od analistov, ktorí si vystačili s chronologickým zaznamenávaním historických faktov od najstarších čias, Asellio sa rozhodol venovať len tým udalostiam, ktoré sám zažil a hlavne „ukázať to, z čieho popudu a z akého dôvodu k nim došlo“ ("quo consilio quaque ratione gesta essent demonstrare"). Jeho vzorom bol grécky historik Polybius.
Dielo Sempronia Asellia, označované jednoducho ako "Rerum gestarum libri" (Dejiny) malo najmenej 14 kníh. Údajne nadviazal na Polybia, ktorého práca končila rokom 146 pred Kr. Máme dochovaný zlomok pojednávajúci o roku 137 pred Kr. a zlomok z poslednej knihy viažuci sa k roku 91 pred Kr.

</doc>
<doc id="207984" url="https://sk.wikipedia.org/wiki?curid=207984" title="Dingle Bay">
Dingle Bay

Dingle Bay (ír. "Bá an Daingin") je záliv v severovýchodnej časti Atlantického oceánu, na juhozápadnom pobreží Írska. Záliv má tvar rovnoramenného trojuholníka, ktorého ťažnica prebieha v dĺžke približne v smere VSV – ZJZ. Z troch strán ho obklopuje pevnina grófstva Kerry, na severe polostrov Dingle, kým na juhu polostrov Iveragh. Rozširuje sa od východu smerom na západ, v hlave meria na šírku cca , v ústí cca .
Najvýchodnejšia časť zálivu nesie názov Castlemaine Harbour a od zvyšku zálivu je oddelená tromi polostrovmi (sú zakončené mysmi Cromane Point, Inch Point a Rossbehy Point. V severnej časti zálivu sa do pevniny vrezávajú dve malé zátoky – Dingle Harbour a Ventry Harbour.
Priamo v zálive neležia žiadne väčšie ostrovy, v ústí ležia ostrovy Valencia (na juhozápade) a Great Blasket Island, Inishnabro a Inishvickillane (na severozápade). Z riek ústiacich do zálivu sú najvýznamnejšie Caragh, Laune a Maine.
Na pobreží Dingle Bay leží mestečko Dingle a niekoľko obcí: Cromane, Inch, Ventry a iné.

</doc>
<doc id="207985" url="https://sk.wikipedia.org/wiki?curid=207985" title="Servienti">
Servienti



</doc>
<doc id="207989" url="https://sk.wikipedia.org/wiki?curid=207989" title="Penovec">
Penovec

Penovec môže byť:

</doc>
<doc id="207990" url="https://sk.wikipedia.org/wiki?curid=207990" title="Passacaglia a fúga c mol">
Passacaglia a fúga c mol

Passacaglia a fúga c mol (BWV 582) je organová skladba od Johanna Sebastiana Bacha. Pravdepodobne bola skomponovaná na počiatku Bachovej kariery. Je jedným z jeho najdôležitejších a najznámejších diel. Mala veľký vplyv na passacaglie v 19. a 20. storočie storočí. Robert Schumann opísal variácie passacaglie ako "prepletajúce sa tak dômyselne, že nikdy neprestanú byť úžasné".
Všeobecné informácie.
Vlastnoručný manuskript BWV 582 je v súčasnej dobe považovaný za stratený. Toto dielo, ako je typické pre Bacha a súdobých skladateľov je známe iba z kopií. Existujú niektoré dôkazy, že originál bol zapísaný v organovej tabulatúre. Nie je presne známe kedy Bach skomponoval toto dielo, ale dostupné zdroje hovoria o intervale od roku 1706 do 1713, iný zdroj udáva roky 1708-1712. Je možné, že Bach BWV 582 skomponoval v Arnstadte po svojom návrate z Lübecku (kde študoval Buxtehudove ostinátne diela).
Prvá polovica ostináta v passacaglii (variácie nad ostinátnym basom), ktorá tiež slúži ako hlavná téma fúgy bola veľmi pravdepodobne prevzatá z krátkeho diela od francúzskeho skladateľa André Raisona, "Christe: Trio en passacaille" from "Messe du deuxieme ton" of the "Premier livre d'orgue". Je možné, že druhá polovica ostinata bola tiež prevzatá od Raisona, basová linka skladby "Christe: Trio en chaconne" of "Messe du sixieme ton" je veľmi podobná. Pozri "príklad 1" pre Bachove a Raisoneho témy.
Avšak, niektorí odborníci spochybňujú Raisonov vplyv. Bachove diela majú niektoré črty spoločné s severonemeckými ostinátnymi dielami, najviac s Buxtehudovymi dvoma chaconne (BuxWV 159–160) a passacaglia (BuxWV 161) a tu je zreteľný vplyv Pachelbelovej chaconne v niekoľkých variáciach a celkovej štruktúre. 
Hoci BWV 582 je teraz najbežnejšie hrávaná na organe, nie je jasné či bola skomponovaná pre organ alebo dvojmanuálové čembalo prípadne klavichord, originálne manuskripty nemali pedál cues.
Analýza.
BWV 528/1: Passacaglia.
Passacaglia je skomponovaná v 3/4 takte typickom pre túto hudobnú formu. Bachovo ostináto pozostáva z ôsmich taktov, čo je nezvyčajné, nie však ojedinelé: ostináto rovnakej dĺžky použil v passacaglii napríklad Johann Krieger. O niečo nezvyklejšie je otvorenie skladby, ktoré tvorí ostináto v pedáloch bez sprievodu manuálov, hoci tento nápad sa objavuje aj v iných dielach, a je možné že ho využil dokonca Buxtehude.
Passacaglia BWB 582/1 pozostáva z 20 variácií. Prvá z nich začína typickým "afektom" v c mol (Spitta ho nazval “bolestnou túžbou”), podobným začiatku Buxtehudovej "Chaconny c-mol (BuxWV 159)". Boli učinené mnohé pokusy zanalyzovať oblúkovú symetrickú štruktúru diela, avšak vedci sa ešte nezhodli na jednotnej interpretácií. Zvlášť významné sú názory Christopha Wolffa a Siegfrieda Vogelsändera. Niektorí odborníci špekulujú o tom, že štruktúra diela má symbolický význam, napríklad Martin Radulescu tvrdí, že BWV 582/1 je “vo forme kríža”.
Väčšina odborníkov sa zhoduje na tom, že passacaglia graduje do jej vyvrcholenia v dvanástej variácií. Za ňou nasledujú tri tiché variácie tvoriace krátke intermezzo a následne päť zostávajúcich variácií dielo uzatvára.
Marie-Claire Alain, bádateľka a interpretka Bacha, upozorňuje na to, že 21 variácií je rozdelených do siedmich skupín po troch podobných variáciách, pričom každá skupina začína citáciou z luteránskeho chorálu, podobne ako v rovnakej dobe skomponovaná "Orgelbüchlein":
Alain tiež poukazuje na to, že čísla v skladbe (21 passacagliových repetícií a 12 prevedení tém fúgy) sú vzájomnou inverziou.
BWV 582/2: Fúga.
Po passacaglii bez pauzy nasleduje dvojitá fúga. Prvá polovica passacagliového ostinata je použitá ako prvá téma, transformovaná druhá polovica ako druhá téma. Na začiatku zaznievajú obe témy súčasne. Ihneď nato sa objavuje téma s kontramelódiou, ktorá zaznieva v priebehu celej skladby. Keď sa tri témy objavujú súčasne, nikdy to nie je v rovnakej kombinácií hlasov, ide teda o využitie tzv. permutačnej techniky, pravdepodobne inšpirovanej dielami Johanna Adama Reinckena.
V priebehu fúgy Bach moduluje do durových tónin (Es a B) a čas medzi prevedeniami sa postupne predlžuje od 1-3 taktov až po 7-13 taktov. Toto rozpínanie kulminuje v neapolskom sextakorde, ktorý vedie k 18 taktovej kóde.
Transkripcia.
Passacaglia bola prepísaná pre orchester Leopoldom Stokowským a tiež pre klavír viacerými skladateľmi a klaviristami napr. Eugene d'Albert, Georgy Catoire, Max Reger (2 verzie) a Awadagin Pratt. Existuje tiež verzia pre brass kvintet od Neila Balma s ktorou vystupovalo The Canadian Brass.

</doc>
<doc id="207997" url="https://sk.wikipedia.org/wiki?curid=207997" title="Zlatá bula">
Zlatá bula

Zlatá bula môže byť:

</doc>
<doc id="207998" url="https://sk.wikipedia.org/wiki?curid=207998" title="Vedecký kongres">
Vedecký kongres

Vedecký kongres je podujatie osobitého, najčastejšie medzinárodného významu, zamerané na výmenu výsledkov ľudského poznania z vedných oblastí. 
Účastníkmi sú zvyčajne významné osobnosti, počet účastníkov presahuje 300. Prevažne ide o cudzie osoby. Rokovania sa uskutočňujú v pléne, prípadne v sekciách (blokoch, skupinách). Výsledky rokovania majú vedecký význam. 
Podobný pojem je zjazd; ten sa používa hlavne na označenie stretnutí členov alebo delegátov politických strán, spoločenských organizácií a pod.

</doc>
<doc id="207999" url="https://sk.wikipedia.org/wiki?curid=207999" title="Servient">
Servient

Servient môže byť v histórii:

</doc>
<doc id="208000" url="https://sk.wikipedia.org/wiki?curid=208000" title="Konferencia (veľká schôdza)">
Konferencia (veľká schôdza)

Konferencia (z od "conferre" – znášať dohromady, zlučovať) je väčšia poradná schôdzka, porada zástupcov vedeckých, stavovských, politických a podobných organizácií zvolaná na prerokovanie určitých otázok, alebo výchovné podujatie so širokou účasťou teoretických, riadiacich a praktických pracovníkov, ktoré sa zameriava na vyjadrenie stanovísk k rozličným aspektom odbornej problematiky.
Konferencia môže byť usporadúvaná pravidelne alebo podľa potreby. Medzi najznámejšie pravidelne organizované medzinárodné konferencie patrí TED ("Technology, Entertainment, Design").
Typológia.
Konferencie možno rozdeliť podľa účasti na:
Podľa účelu sa rozlišuje napr.:

</doc>
<doc id="208001" url="https://sk.wikipedia.org/wiki?curid=208001" title="Sympózium">
Sympózium

"Sympózium znamená aj hostinu s duchaplným rozhovorom."
Sympózium je vedecká konferencia užšieho špeciálneho odboru spojená s vedeckou diskusiou o danej problematike s domácou, prípadne zahraničnou účasťou. Počas rokovania sa prezentuje niekoľko kratších referátov k príslušným témam alebo niekoľko referátov k jednej téme, ale z rôznych uhlov pohľadu. Počet účastníkov zvyčajne nepresahuje 300.

</doc>
<doc id="208002" url="https://sk.wikipedia.org/wiki?curid=208002" title="Konferencia">
Konferencia

Konferencia môže byť:

</doc>
<doc id="208003" url="https://sk.wikipedia.org/wiki?curid=208003" title="Seminár">
Seminár

Seminár môže byť:

</doc>
<doc id="208006" url="https://sk.wikipedia.org/wiki?curid=208006" title="Seminár (kurz)">
Seminár (kurz)

Seminár je druh kolektívneho odborného štúdia, ktorej podstatou je spojenie prednášky či série prednášok s diskusiou a pripomienkami poslucháčov. Ide o užšie intenzívne pracovné rokovanie za účasti do 50 účastníkov, zamerané na podrobnejšie oboznámenie sa s aktuálnymi úlohami a problémami, ktoré sú predmetom praktickej alebo teoretickej činnosti prítomných osôb, s následnou diskusiou o nich. Organizovanie seminárov, v kombinácii so spoločensko-zábavnými podujatiami, je často súčasťou programov incentívnych zájazdov a pobytov.
Pojem seminár sa často spája s pojmami školenie alebo kurz. Ide o aktivity spojené so vzdelávaním, sústredené na špecifický predmet vzdelávania, pričom účastníci počúvajú prednášajúceho. Sústreďujú sa na špecifický predmet vzdelávania. Účastníci nemajú len pasívnu úlohu, pretože diskusia je významnou súčasťou týchto podujatí. S ohľadom na použitie diskusných metód ide o panelovú diskusiu, diskusiu za okrúhlym stolom, kolokvium, skupinovú diskusiu a skupinové interview.

</doc>
<doc id="208007" url="https://sk.wikipedia.org/wiki?curid=208007" title="BWV 582">
BWV 582



</doc>
<doc id="208008" url="https://sk.wikipedia.org/wiki?curid=208008" title="BC J79">
BC J79



</doc>
<doc id="208013" url="https://sk.wikipedia.org/wiki?curid=208013" title="Úhor európsky">
Úhor európsky

Úhor európsky alebo úhor riečny (staršie "úhor obyčajný", ešte staršie "úhor sťahovavý"; lat. "Anguilla anguilla") je druh rýb z čeľade úhorovité ("Anguillidae").
Jeho typickým znakom je pretiahnuté, valcovité telo pripomínajúce skôr hada než rybu. Na rozdiel od väčšiny ostatných sladkovodných rýb nemá brušnú plutvu a chrbtová, chvostová a análna plutva splývajú do jedného celistvého lemu. V sladkých vodách je jeho sfarbenie tmavé a koža sa javí bez šupín, v období nástupu trenia sa však jeho farba mení na kovovo striebornú.
Spôsob rozmnožovania úhorov bol pre ľudstvo po storočia záhadou. Najväčší posun v tomto smere nastal na konci 19. a v prvej polovici 20. storočia, kedy boli objavené jeho larvy a miesto trecieho aktu v Sargasovom mori. Dodnes však nie je biológia úhora známa v potrebnej úplnosti.
Ľudská činnosť spôsobila, že počty úhorov v európskych riekach značne poklesli. Môžu za to stavby neprekonateľných prekážok v tokoch, znečistenie, rozšírenie nepôvodných chorôb a tiež nadmerný rybolov, pretože mäso úhora je veľmi chutné a v mnohých prímorských štátoch je súčasťou tradičnej kuchyne. Z tohto dôvodu sa odborníci usilujú o jeho ochranu a umelé rozmnožovanie.
Opis.
Úhor prechádza počas svojho života dvoma podobami. V larválnom štádiu, ktoré trvá od vyliahnutia až po dosiahnutia kontinentálnych brehov, vyzerá skôr ako malá rybka, a hadovitý tvar tela nadobúda až tesne pred vstupom do brakických a sladkých vôd.
Larva.
Larva je bezfarebná, iba oko je čierne. Telo má tvar vŕbového listu. Šupiny nie sú vyvinuté. Kostra je stále ešte chrupkovitá. Na každej čeľusti je 14 zubov. V dobe, keď sa začína meniť na sklovitého úhora, dosahuje dĺžku a výšku , ale v priebehu tejto premeny sa skracuje až na .
Ešte na konci 19. storočia považovali drobnú, priehľadnú morskú rybku "Leptocephalus breviostris" za samostatný druh. Až Giovanni Battista Grassi a Salvatore Calandruccio pri odchove v akváriu zistili a v rokoch 1894 – 1897 uverejnili, že v skutočnosti je larválnym štádiom vývoja úhora riečneho. Objav bol pre vtedajšiu vedu významný, pretože pomohol rozlúštiť záhady rozmnožovania úhora a tiež nájsť miesto jeho trenia.
Sladkovodné štádium.
V sladkovodnom štádiu života je telo úhora dlhé, hadovitého tvaru. Chrbtová, análna a chvostová plutva splývajú do jedného celistvého plutvového lemu, pričom v chrbtovej plutve sa nachádza 245 – 275 mäkkých lúčov a v análnej plutve 176 – 249 mäkkých lúčov. Brušné plutvy úplne chýbajú. Prsné plutvy sa nachádzajú hneď za hlavou. Koža je na prvý pohľad hladká a produkuje veľké množstvo slizu. Šupiny sú drobné, oválne a zarastené hlboko v koži. Na rozdiel od väčšiny ostatných druhov rýb sa tieto šupiny neprekrývajú. Žiabrové viečka sú pomerne malé, a pretože v bahne a vo veľkých hĺbkach nie je dýchanie žiabrami dostačujúce, má úhor silne vyvinuté kožné dýchanie, ktoré mu umožňuje dokonca aj dočasné opustenie vody. Ústa sú koncové a pomerne hlboko rozoklané, dosahujúce na úroveň oka, ktoré je pomerne malé. Na hľadanie potravy slúži predovšetkým dobre vyvinutý čuch. Úhor tvorí formy s rôzne širokými čeľusťami, čo pravdepodobne súvisí s druhom prijímanej potravy. Vďaka tomu dokáže lepšie využívať dostupnú potravu. Extrémnymi prípadmi tohto morfologického rôznenia sú forma "úzkohlavá" a "širokohlavá". 
Sfarbenie sa mení v priebehu života. Najmladší, tzv. "sklovití úhori" (anglicky "glass eels") nemajú žiadnu pigmentáciu, ale v priebehu rastu a vstupu do sladkých vôd sa objavuje maskovacie sfarbenie. "Žltí úhori" (anglicky "yellow eels") majú tmavý, dohneda sfarbený chrbát, ktorý na bruchu prechádza do žltavej farby. S nástupom pohlavnej dospelosti a migrácie na miesto rozmnožovania sa menia na "strieborné úhory" (anglicky silver eels). Celé telo zosvetlie a získava kovový lesk, brucho je strieborné. V tomto štádiu sa tiež výrazne zväčšia oči a začína sa uzatvárať tráviaci trakt. V podmienkach českých vôd je rýchlosť rastu úhora skôr priemerná, na konci prvého roku dosahuje dĺžky 15 pri hmotnosti do 20 g kým v treťom roku môže jeho dĺžka dosiahnuť 40 a hmotnosť až 400 g.
V období nástupu trenia sa už jeho dĺžka pohybuje priemerne okolo , ale môže dosahovať aj väčšiu veľkosť v závislosti na životných podmienkach a veku. Najdlhší zdokumentovaný exemplár meral . Samci sú výrazne menší než samice a dosahujú dĺžku do . Hmotnosť sa väčšinou pohybuje okolo jedného kilogramu, rekordný kus však vážil .
Úhory sa bežne dožívajú veku 8 – 12 rokov, objavujú sa však jedinci dosahujúci aj 20 rokov. Je známy aj prípad úhora, pomenovaného "Pepík", ktorého chovali v bazéniku v budove Českej poisťovne v Prahe v Spálenej ulici. Do bazénika bol vypustený v roku 1912 a uhynul o 64 rokov neskôr v roku 1976, pričom sa dožil celých 68 rokov. Aj napriek vysokému veku však dosiahol dĺžku iba a hmotnosť . Zvláštnosťou je, že krátko pred smrťou sa premenil na strieborného úhora. Vôbec najstarším exemplárom sa však stal kus pomenovaný "Putte" chovaný vo Švédsku v akváriu, ktorý sa dožil dokonca 85 rokov.
Rozšírenie a početnosť.
Oblasť výskytu úhora európskeho pokrýva značnú časť Európy. Žije v oblasti Pečory a v Bielom mori, na Škandinávskom polostrove, Islande a Britských ostrovoch, v úmorí Severného a Baltského mora, vo Francúzsku, na Pyrenejskom polostrove a v celej oblasti Stredozemného mora. Názory na jeho prirodzený výskyt v povodí Dunaja sa rôznia. Proti sebe tu stoja teórie, že úhor sa do povodia Dunaja dostal iba vďaka ľudskej činnosti a vysadzovaniu, alebo že sa aj pred výstavbou rôznych riečnych kanálov v určitom množstve dostával do tejto oblasti cez Čierne more. Dávnejšie sa dokonca objavila aj teória, ktorá predpokladala prechod medzi prameňmi Dunaja a Rýna po súši.
Okrem úhora európskeho je tiež možné sa v Európe stretnúť s jeho blízkym príbuzným, úhorom americkým ("Anguilla rostrata"), ktorý sa tiež rozmnožuje v oblasti Sargasového mora, a preto časť jeho populácie odnášajú morské prúdy k európskym brehom. Pri bežnom porovnaní nie je možné tieto dva druhy od seba odlíšiť, je však možné pozorovať niektoré anatomické odlišnosti, napríklad počet stavcov. Zatiaľ čo úhor riečny ich má medzi 110 – 119, jeho americký príbuzný iba 103 – 111.
Úhor vždy patril k hojným riečnym druhom a v prímorských krajinách sa dokonca stal významnou hospodárskou komoditou. Podľa súčasných odhadov však jeho početnosť klesla na iba 1 % stavu populácie, aká bola pred sto rokmi. Početnosť úhora na jednotlivých územiach a jeho rozšírenie úzko súvisí s morským prúdením, ktoré mladé jedince do Európy rozširuje. Najväčšie populácie sa nachádzajú v severnej časti kontinentu a smerom na juh a východ počty ubúdajú.
Potrava.
Úhor preferuje život pri dne, väčšinu dňa je zahrabaný v bahne. Na lov vypláva až po zotmení, prípadne po silnejších dažďoch, kedy je voda zakalená a je v nej možné nájsť aj spláchnuté suchozemské organizmy. Tomu zodpovedá aj zloženie jeho potravy, kde prevažujú bentické organizmy (organizmy žijúce pri dne). Len veľmi vzácne konzumuje uhynuté alebo utopené živočíchy. V období trenia ostatných druhov rýb, hlavne kaprovitých, vyžiera na mieste ich trenia ich ikry. Hlavnou zložkou potravy úzkohlavej formy úhora sú vodné bezstavovce, žijúce pri dne, hlavne kôrovce, larvy vodného hmyzu a mäkkýše. Naproti tomu širokohlavá forma loví i ryby a obojživelníky. Podobne ako u ostatných dravých rýb je aj u úhora bežný kanibalizmus, ktorý zaisťuje, aby v určitej lokalite nedošlo k premnoženiu. Zastúpenie jednotlivých zložiek potravy závisí predovšetkým od podmienok, v ktorých sa jedinec vyskytuje, a tiež na aktuálnej dostupnosti koristi.
Rozmnožovanie.
Spôsob rozmnožovania úhorov bol pre vedcov záhadou po celé storočia. Antický filozof Aristoteles sa v súvislosti so svojou teóriou samoplodenia domnieval, že úhory sa rodia z bahna. V 17. storočí sa predpokladalo, že úhory rodia živé mláďatá, čo bolo spôsobené omylom pri skúmaní jedincov napadnutých červovitými parazitmi.&lt;ref name="OP 2002/1"&gt;
&lt;/ref&gt; Všetky tieto omyly boli spôsobené tým, že v sladkých vodách nemajú ešte úhory zrelé pohlavné orgány a je veľmi obťažné ich rozpoznať. Až v roku 1777 popísal Talian Carlo Mondini vaječníky a v roku 1874 Szymon Syrski popísal samčí pohlavný orgán. Spôsob rozmnožovania však zostával naďalej nejasný.
Až po objave existencie larválneho štádia bolo možné odhaliť spôsob a miesto rozmnožovania úhorov. V roku 1904 sa podarilo Johanesovi Schmidtovi na lodi "Thor" uloviť larvy v blízkosti Faerských ostrovov. V nasledujúcich rokoch boli vykonávané rozsiahle prieskumy v celom Atlantickom oceáne. V roku 1922 ulovila dánska loď "Dana" v oblasti Sargasového mora larvy s dĺžkou približne , ktoré mali dovtedy žĺtkový vak. Tým bolo objavené miesto rozmnožovania.
Nie je známa ani cesta, ktorou sa úhor dostáva na miesto rozmnožovania. Dodnes sa totiž nedarí uloviť migrujúce dospelé úhory na voľnom mori. Zmenu by v tomto smere mal priniesť výskum írskych a dánskych vedcov, ktorí nasadili jedincom vysielačky, vďaka ktorým by malo byť možné sledovať migračné trasy vrátane hĺbky a teploty vody, v ktorej sa pohybujú. Práve neúspechy v tejto oblasti výskumu priviedli v roku 1959 anglického biológa Denysa W. Tuckera k teórii, že európske úhory vôbec nedosiahnu svoj cieľ a že všetka populácia je zaisťovaná iba vďaka americkej populácii úhora. Jeho teória však nie je všeobecne prijímaná, pretože medzi oboma populáciami boli objavené biologické rozdiely, takže ich ichtyológovia považujú za rôzne druhy, a takisto sa líšia aj miesta ich trenia. Pokiaľ by však bola pravdivá, znamenalo by to, že všetka ochrana úhora riečneho je zbytočná a je možné ho loviť v ľubovoľnom množstve.
Ďalším významným pokrokom vo výskume biológie úhorov bol objav, že jednotlivé skupiny z rôznych oblastí sú vzájomne oddelené a na mieste trenia nedochádza k ich vzájomnému miešaniu. Toto bolo dosiahnuté veľmi náročným skúmaním DNA úhora.
V súčasnej dobe sa predpokladá, že úhory riečne migrujú až do Sargasového mora po dobu až 1,5 roka, pričom neprijímajú žiadnu potravu. Dôvod, prečo sa vydávajú na také vzdialené miesto, zrejme súvisí s pohybom litosférických platní. Pred miliónmi rokov k sebe mali Európa a Amerika omnoho bližšie a ryby teda mali možnosť sa na postupné predlžovanie vzdialenosti adaptovať. Samotný akt pravdepodobne prebieha v hĺbke okolo pri teplote vody 17 °C. Ikry sú drobné, asi veľké, a voľne sa vznášajú vo vodnom stĺpci. Ich počet sa odhaduje na 400 000 – 700 000 na jednu samicu. Dospelé úhory po trení hynú a plôdik je pomocou Golfského prúdu unášaný k Európe. Táto cesta trvá 3 – 4 roky a na jej konci sa larvy menia na monté. Časť populácie zostáva v ústiach riek v brakickej vode a ďalšia časť migruje ďalej do vnútrozemia. Je zaujímavé, že úhory v brakických vodách sa stávajú samcami a v sladkých vodách takmer výlučne samicami, vrátane umelo vysadzovaných jedincov. Zodpovedalo by to teórii, že sladká voda stimuluje vývoj samičích pohlavných orgánov, kým slaná voda vývoj samčích orgánov.
Jed.
V krvi úhora sa nachádza jed zo skupiny "ichtyochemotoxínov". Intoxikácia týmto jedom pripomína otravu spôsobenú uhryznutím vretenice. Medzi základné prejavy otravy patrí hnačka, nevoľnosť, zvracanie, cyanóza, nepravidelný pulz, slabosť, otupenosť a dýchacie problémy. V najhoršom prípade môže nastať aj smrť. Tento jed je schopný zabíjať veľmi rýchlo aj v malých dávkach. V laboratóriu stačilo na usmrtenie menšieho psa v priebehu štyroch minút iba pol gramu krvného séra, vo väčšom množstve jed zabíjal v priebehu jednej minúty. Pri kontakte toxínu so sliznicami, napríklad očí, môže vyvolať silný zápal. Toxín je bielkovinovej povahy, preto je teplotne nestály a rozkladá sa už pri teplote 60 °C. Konzumácia tepelne upraveného mäsa úhora teda nie je zdraviu nebezpečná.
Určovanie veku.
U rýb sa bežne vek určuje niekoľkými rôznymi metódami, napr. pomocou zimných prírastkov šupín alebo pomocou výbrusov stavcov či ušných kamienkov otolitov. Najjednoduchšia a medzi ľuďmi najznámejšia metóda pomocou šupín je však nespoľahlivá, pretože šupiny sa začínajú tvoriť až nejaký čas po premene larvy na úhora. V roku 1988 preto FAO vydala odporúčanie používať na zisťovanie veku úhorov metódu založenú na skúmaní otolitov. Odporúčaná metóda bola overená mnohoročným skúmaním výsledkov jednotlivých metód na rybách známeho veku a ich porovnávaním so skutočnosťou.
Ochorenia.
Bakteriálne a vírusové ochorenia.
Bakteriálne a vírusové ochorenia spolu úzko súvisia, veľmi často pôsobia spoločne a v množstve prípadov teda nie je možné celkom jednoznačne identifikovať pôvodcu určitého ochorenia. Napriek tomu sú u rýb pravdepodobne častejšie bakteriózy, a tiež sú lepšie zdokumentované než virózy.
Jedným z najbežnejších ochorení je škvrnitosť spôsobená baktériou "Pseudomonas punctata", ktorá sa vyskytuje za rôznych podmienok a je hlavným pôvodcom hromadného uhynutia u úhorov, medzi ktoré možno zaradiť napríklad aj masové uhynutie v třeboňskom rybníku Jordán v roku 1929. Medzi prejavy škvrnitosti úhorov možno zaradiť výskyt škvrnitých miest na tele, hrachovité zdurenie na hlave, oslepnutie, krvné výrony na vnútornostiach a úhyn. Pri výskyte tohto ochorenia je nutné zabrániť jeho ďalšiemu šíreniu, čo znamená odlov a likvidáciu uhynutých jedincov.
Jedným z najvýznamnejších patogénov spôsobujúcich úhyn rýb v intenzívnych chovoch je baktéria druhu "Listonella anguillarum". Toto ochorenie sa prejavuje červenou škvrnitosťou na bruchu a bokoch tela, opuchmi a poraneniami kože, ktoré následne hnisajú. V tomto prípade sa liečba vykonáva antibiotikami. Podobné ochorenie, zvané vibrióza, spôsobuje v intenzívnych chovoch úhorov príbuzná baktéria "Vibrio vulnificus" sérovar E. Táto baktéria sa vyskytuje primárne u úhorov, sekundárne však môže spôsobiť ochorenie človeka. Hniloba plutiev a krvácavá otrava krvi úhorov je spôsobená baktériou druhu "Aeromonas hydrophila". Ako liečba sa pri tomto ochorení uplatňuje okamžité zvýšenie kvality vody v chove, čo sa realizuje napríklad jej výmenou, chemickou úpravou alebo prečistením a zvýšením koncentrácie chloridu sodného vo vode na 0,5 – 0,9 %.
Medzi vírusové ochorenia patrí papilomatóza, ktorá sa prejavuje zdurením kožného epitelu na čeľustiach, ktoré vzhľadom pripomína karfiol. Medzi ďalšie významné vírusové ochorenia patria choroby spôsobené herpetickými vírusmi a rhabdovírusmi, vyvolávajúce krvácanie v oblasti hlavy a očí a postupujúce do celého tela.
Plesňové ochorenia.
Medzi najčastejšie plesňové ochorenia patrí povrchové zaplesnenie spôsobované plesňami rodu "Achlya" respektíve "Saprolegnia". Najčastejšie sa objavuje u oslabených alebo poranených rýb. Prejavuje sa bielymi až hnedými vatovitými porastmi na koži a plutvách. Pri silnom zaplesnení často dochádza k uhynutiu v dôsledku otravy látkami vznikajúcimi pri rozklade napadnutých tkanív a toxínmi, ktoré sú produkované samotnými hubami. Pre ryby však môže byť nebezpečné aj napadnutie menšieho rozsahu. Liečba spočíva v zvýšení kvality vody a kúpeľoch v roztoku manganistanu draselného alebo chloridu sodného.
Iné ochorenie je spôsobované druhom "Dermocystidium anguillae", ktorý je niekedy zaraďovaný medzi prvoky, ale pravdepodobne ide o pleseň. Prejavuje sa opuchmi na tele a plutvách. Liečba nie je známa, jedinou možnosťou je prevencia proti šíreniu odstraňovaním napadnutých rýb.
Parazitálne ochorenia.
Parazitálne ochorenia možno rozdeliť na ochorenia spôsobené jednobunkovými (prvoky) alebo mnohobunkovými organizmami (kôrovcami, pásomnicami aj.). Do prvej skupiny patrí napríklad kožovcovitosť, spôsobovaná nálevníkom druhu kožovec rybí ("Ichthyophthirius multifiliis"). Tento druh cudzopasí v derme rýb a jeho prítomnosť sa prejavuje bielymi krupičkovitými útvarmi na telách a plutvách rýb. Chorobu je možné liečiť opakovaným prenosom napadnutých rýb do čistého, nezamoreného prostredia.
Ako ďalšie druhy možno uviesť rybomorku úhoriu ("Myxidium giardi"), ktorá parazituje na žiabrach úhorov, ale nemá výraznú patogenitu, alebo "Trypanosoma granulosum", prenášanú hlavne rôznymi ektoparazitmi.
Značný vplyv na stavy úhorov mala "Anguillicola crassus", hlístovec pôvodom z východnej Ázie, ktorý parazituje v plynových mechúroch úhorov. Do Európy sa dostala pravdepodobne v 80. rokoch 20. storočia s planktónom v trajektoch spájajúcich jej pôvodnú domovinu so zvyškom sveta. Napadnuté ryby majú narušenú hydrostatickú funkciu plynového mechúra, a dokonca môže dôjsť k jeho perforácii alebo otrave ryby v dôsledku rozkladných procesov odumretých hlístovcov.
Za zmienku tiež stoja parazity v tráviacej sústave. Sú nimi "Acanthocephalus anguillae", spôsobujúci zápalové sčervenanie čriev, a pásomnica "Eubothrium crassum", ktorá je predovšetkým parazitom pstruhov a rodu Thymallus. Pri silnejšom napadnutí môže dôjsť až k nepriechodnosti tráviacej trubice.
Hospodársky význam.
Z hospodárskeho a rybárskeho hľadiska ide o veľmi cenený druh. V dávnejších dobách bol v Čechách spolu s lososom najdrahšou rybou. Jeho hospodársky význam výrazne vzrástol na konci 19. a obzvlášť na začiatku 20. storočia, kedy počty migrujúcich lososov začali klesať pod prijateľnú hranicu. Uvádza sa dokonca, že príjem z chytených a predaných úhorov mohol pokryť značnú časť vtedajších životných nákladov. Ryby sa v tom čase lovili vo veľkom hlavne do pascí, čo patrilo medzi výsady mlynárov, alebo do špeciálne upravených vrší, ktoré naopak používala predovšetkým chudoba. Úhor sa cenil pre kvalitné mäso a pre kožu, ktorá sa po vysušení používala na priväzovanie bijáku cepu.
Najväčší hospodársky význam má jeho lov v prímorských krajinách. V mnohých európskych štátoch sa lovia úhory vo veľkom, pričom sa lovia nielen dospelé jedince, ktoré tiahnu do Sargasového mora, ale aj plôdik vplávajúci do riek. Úhorí plôdik sa totiž v mnohých krajinách považuje za pochúťku, podobne ako kaviár, a preto sa značná časť vyloveného množstva predáva do reštaurácií. Veľká časť tiež smeruje do Ázie, kde na jedálnom lístku nahrádza tamojšieho úhora japonského. Klesajúce počty úhorov stimulujú rast jeho ceny, a teda tiež jeho atraktivitu z pohľadu rybárov. Cena jedného kilogramu úhorieho plôdika bola v roku 2003 10 266 Kč, v roku 2005 už bola čiastka za rovnaké množstvo 27 300 Kč.
Úhor v gastronómii.
V množstve európskych štátov je úhor cenenou sladkovodnou rybou, aj keď v poslednom čase v súvislosti so znížením jeho stavov sa neobjavuje v jedálničku európskych národov tak často ako predtým. Úhora možno pripravovať snáď na všetky obvyklé spôsoby, najčastejšie sa ale pečie, údi, smaží, dusí alebo varí. Má lahodné mäso s veľmi malým množstvom kostí, ale s vysokým obsahom tuku. Niektoré príručky o zdravej výžive uvádzajú, že podiel tuku môže dosahovať až 27 %, a preto sa neodporúča ľuďom, ktorí majú zdravotné problémy súvisiace s trávením.
Úhor sa pre kuchyňu pripravuje deň dopredu. Po omráčení ranou do zátylku sa nožom prepichne krk. Väčšie úhory sa sťahujú, aby sa mäso dalo presoliť, a aby sa pri tepelnej príprave koža neskrútila. Množstvo receptov uvádza úhora pečeného ("pečený úhor na šampiňónoch", "marinovaný úhor", "grilovaný úhor", "úhor pečený s pórom a olivami", "úhor pečený na panvici", "úhor po baskicky"), v tradičnej českej kuchyni je to "úhor na šalvii".
Smažením sa pripravuje "falošný úhor" či "úhor na taliansky spôsob", dusením "úhor na burgundský spôsob" či "úhor na rímsky spôsob", varením "grilovaný úhor Villeneuve". V Európe sa potom s úhorom stretávame v kuchyni belgickej ("úhor s čerstvými bylinkami"), holandskej ("úhor na ihle"), španielskej ("úhor po baskicky"), švédskej ("úhor smažený", "úhor v aspiku" – aspik je v tomto význame rôsol vznikajúci vývarom úhorieho mäsa s korením a prídavkom želatíny) a britskej ("úhor v rôsole").
Chov a športový rybolov.
Okrem komerčného rybolovu v mori je tiež úhor súčasťou moderných akvakultúr, ktoré sa špecializujú na jeho odchov. Vo vyspelých štátoch ide predovšetkým o intenzívne chovy v špecializovaných úhorích farmách, ktorých produkcia je takmer výhradne určená pre potravinárske spracovanie. Oproti extenzívnemu chovu vykazuje menšiu stratovosť s nižšími celkovými nákladmi na následný odlov. Celá populácia úhora v odchovoch je však rovnako ako populácia vysadená do voľných vôd stále závislá na odlove plôdika pri ústiach riek, pretože umelé rozmnožovanie nebolo dodnes vedcami uspokojivo zvládnuté.
Chov na farmách prebieha v špeciálnych nádržiach alebo žľaboch s prívodom čerstvej vody. Za najvhodnejšiu pre úhory je označovaná voda prúdiaca rýchlosťou 0,3 – 0,5 l·min−1 s teplotou 20 – 25 °C s obsahom kyslíka 6 – 9 mg·l−1. Zo začiatku činí hustota vysadeného množstva rýb takého chovu okolo 800 kusov na liter, neskôr s rastom rýb toto číslo klesá. V priebehu chovu sa odporúča ryby niekoľkokrát roztriediť podľa veľkosti, aby sa obmedzila možnosť kanibalizmu. Úhory sa kŕmia špeciálnymi pastami alebo granulami s vysokým obsahom tuku. Stratovosť sa pri tejto metóde pohybuje okolo 10 % a úhory zároveň pomerne rýchlo rastú. Preto sa táto metóda využíva taktiež na počiatočný odchov plôdika pred vysadením do voľných vôd, kde nie sú podmienky také priaznivé. Okrem umelých nádrží sú tiež v niektorých krajinách bežné malé odchovné rybníčky. Intenzívny chov môže dosiahnuť produkciu blížiacu sa k 26 tonám na hektár vodnej plochy.
V množstve štátov však prevláda extenzívny spôsob chovu, kedy sú úhory vysádzané priamo do vôd s ďalšími rybími druhmi a následne sú lovené. Táto metóda však vykazuje stratovosť až 90 %, ktorá je spôsobovaná predovšetkým kanibalizmom, migráciou, predátormi a v neposlednom rade tiež obmedzenou schopnosťou ryby uloviť. To je tiež dôvod, prečo po rozpade štátneho rybárstva došlo v Česku k silnému obmedzeniu tejto metódy chovu úhora. V súčasnej dobe sú teda Český rybársky zväz a Moravský rybársky zväz jediné väčšie inštitúcie, ktoré nasadzujú úhorí plôdik do voľných vôd. Okrem tohoto plôdika, ktorý sa dováža v polystyrénových krabiciach, sa vysadzujú tiež staršie, v intenzívnom chove odchované úhory. Obvykle vysadzované množstvo sa pohybuje od 150 do 300 kusov na hektár vodnej plochy.
Úhor riečny je tiež predmetom športového rybolovu, ktorý prebieha vo voľných vodách takmer výlučne na udici. Loví sa najčastejšie za tmy v období od júna do októbra na prirodzenú nástrahu vo vodnom stĺpci pomocou špeciálnych chemických svietidiel, ktoré slúžia ako indikátory záberu, alebo na nástrahu uloženú na dne
s akustickými, často elektronickými, hlásičmi. Okrem toho sa občas uloví aj v priebehu horúceho letného dňa alebo pri zákale vody po daždi. Ako návnada sa najčastejšie používa dážďovka alebo mŕtva rybka. Pri love sa odporúča okamžite vyvinúť proti rybe silný a stály ťah, čím sa odtiahne od dna s mnohými prekážkami, okolo ktorých sa ryba môže ovinúť, čo väčšinou znamená jej stratu.
Násada úhora na Slovensku.
Násada úhora vo vodách Slovenska bola problematická. Chýbali zariadenia na odchyt úhorov tiahnúcich pozdĺž riek (vrše, výlovné debny a pod.). Objavili sa tiež problémy s nasadzovaním úhora do nevhodných typov vôd, ako aj problémy vyplývajúce z jeho dravosti a ohrozovania iných živočíchov vrátane chránených. Úhory nasadzované do vôd slúžiacich na športový rybolov sa zase vyskytovali v priveľkých počtoch, následkom čoho trpeli jendotlivé jedince nedostatkom potravy a dorastali len do malých rozmerov. V roku 2008 Slovenský rybársky zväz doviezol po ôsmich rokoch na Slovensko násadu úhora európskeho z Veľkej Británie. Plôdik s celkovou hmotnosťou 100 kilogramov bol 17. apríla distribuovaný po území celého Slovenska. V predchádzajúcich rokoch sa úhor európsky do slovenských tokov nevysádzal a bolo možné zakúpiť si len mrazené úhory, ktoré pochádzali z dovozu.
Ochrana.
Stavy úhorov v poslednom čase výrazne poklesli. Za príčiny sa všeobecne označujú stavby priehradných hrádzí a vodných elektrární vrátane takzvaných malých vodných elektrární, ktoré bránia prirodzenej protiprúdovej migrácii mladých úhorov a zabíjajú dospelé úhory migrujúce po prúde do miest párenia v Sargasovom mori. Ďalší nezanedbateľný dopad má pravdepodobne silný komerčný rybolov a znečistenie tokov. Zároveň sa tiež objavili informácie o vplyve otravy polychlórovanými bifenylmi, ktorá údajne spôsobuje už úhyn samotného embrya.
Problém poklesu početnosti sa rieši aj v rámci Európskej únie, ktorá vydala nariadenie zaisťujúce lepšiu ochranu tohto rybieho druhu. V prvých návrhoch sa objavovali klauzuly o zákaze lovu a prechovávania úhora v lodiach vždy do 15. dňa každého mesiaca, tie však boli neskôr vypustené ako nevhodné. 
V súčasnom nariadení zo septembra 2007 je stanovené, že každý štát, na ktorého území sa prirodzene vyskytuje úhor riečny, je povinný vypracovať a do konca roku 2008 predložiť plán riadenia stavov úhora. Každý členský štát je ďalej povinný zaistiť, aby aspoň 40 % úhorov mohlo unikať na miesto párenia. Toto číslo sa vypočítava z najlepších odhadov stavu populácie, pokiaľ by nebola zaťažená ľudskou činnosťou. Významným bodom je taktiež povinnosť poskytovať do roku 2013 aspoň 60 % ulovených úhorov menších než na ich vysadzovanie do voľných vôd. V prípade, že niektorý štát tento plán nepredloží, alebo mu nebude schválený, je povinný okamžite zaistiť zníženie odlovu na 50 % vzhľadom na stav z obdobia rokov 2004 – 2006.
Migrácia úhora do mnohých miest v Európe bola prerušená v dôsledku stavieb priečnych prekážok vo vodných tokoch, ako sú priehrady alebo hate, a preto je na mnohých miestach nutné jeho stále vysadzovanie.
Riešením by v podmienkach Slovenska mohla byť stavba funkčných rybích priechodov a zábran, ktoré by bránili vstupu dospelých rýb do turbín vodných elektrární. Vo vyhláške z roku 2006 bola najmenšia lovná miera úhora určená na a doba hájenia stanovená od 1. septembra do 30. novembra, čo má zaistiť základnú ochranu mladých úhorov a úhorov v období migrácie pred lovom na udicu, pretože žiadny iný úspešný spôsob lovu na voľnej vode nie je na Slovensku možný. Švédsko išlo v tomto smere v ochrane úhora ešte ďalej a od 1. mája 2007 platí v tomto štáte pre športových rybárov úplný zákaz lovu úhorov.&lt;ref name="RYBÁŘSTVÍ 2007/10"&gt;
&lt;/ref&gt;

</doc>
<doc id="208014" url="https://sk.wikipedia.org/wiki?curid=208014" title="Anguilla anguilla">
Anguilla anguilla



</doc>
<doc id="208015" url="https://sk.wikipedia.org/wiki?curid=208015" title="Zápoľskovci">
Zápoľskovci

Zápoľskovci alebo Zápoľskí (základný tvar: "Zápoľský", maď. "Szapolyai", chorvát. "Zapoljski") bol uhorský magnátsky rod chorvátskeho pôvodu, pochádzal z chorvátskej dediny Zapolje, (Rešetar, Požegská stolica) v Slávónsku od ktorej odvodzoval svoje priezvisko. 
Dejiny rodu.
Prvé kontakty s kráľovským dvorom mal Ján Zápoľský, ktorý sa s vojskom kráľa Žigmunda Luxemburgského zúčastnil bitky pri Nikopole v roku 1396. Za vlády gubernátora Jána Huňadyho, sa bratom Štefanovi a Imrichovi vďaka podpore Mateja Korvína podarilo získať početné majetky, ktoré po Imrichovej smrti zdedil jeho brat Štefan. V roku 1492 bol Štefan Zápoľský podobne ako predtým jeho brat ako zvolený uhorským palatínom. Po smrti Štefana Zápoľského sa hlavou rodu stal ešte nedospelý Ján Zápoľský. Toho na podnet ostrihomského arcibiskupa Tomáša Bákoca kráľ Vladislav vymenoval za spišského, liptovského a zemplínskeho župana. Vďaka svadbe Jána Zápoľskeho s dcérou poľského kráľa Žigmunda Jagelovského Zápoľskí ďalej rástli v spoločenskom rebríčku a po tom, čo v roku 1505 uhorská šľachta prijala zákon, ktorý v prípade vymretia Jagelovcov povoľoval iba zvolenie uhorského šľachtica na uhorský trón sa Ján Zápoľský stal vážnym kandidátom na kráľovskú korunu. Zápoľskí v tomto čase sídlili na Spišskom hrade, okrem neho ich významným sídlom bol aj Trenčín. Zápoľskovci mali rozhodujúce slovo aj vplyv na smerovanie politiky na severe vtedajšieho Horného Uhorska, osobitne v oblasti spišských miest, vďaka sobášom s poľským kráľovským rodom mali dobré vzťahy aj s Poľským kráľovstvom. V roku 1510 bol Ján na príhovor poľského kráľa Žigmunda menovaný sedmohradským vojvodom. Členovia rodu postupne získali obrovské majetky po celom území Uhorska. Na Slovensku okrem základných rodových majetkov, panstiev Spiš a Kežmarok, získali ďalšie panstvá, hrady a majetky, najmä v Nitrianskej, Trenčianskej, Oravskej, Liptovskej, Spišskej a Šarišskej stolici. Významne zasiahli aj do verejnej správy krajiny, zastávali najvyššie funkcie.
Ďalšiu popularitu Ján Zápoľský získal po tom, čo spolu so svojim bratom Jurajom Zápoľským a Štefanom Báthorym pri Temešvári porazili vojsko sedliackeho povstaleckého vodcu Juraja Dóžu (Dóžovo povstanie, 1514). V roku 1415 pri príležitosti dvoch svadieb medzi Jagelovcami a Habsburgovcami uzatvorili Vladislav II. a cisár Maximilián dohodu, že v prípade ak jeden rod vymrie, zdedí druhý rod odumreté dŕžavy. To však bolo v rozpore s uhorským právom a preto, keď v roku 1526 v bitke pri Moháči zomrel posledný uhorský Jagelovec Ľudovít II., rozpútal sa boj o uhorskú kráľovskú korunu. Kandidáti boli dvaja, Ján Zápoľský ako uhorský domáci kandidát a Ferdinand I. Habsburgský. Obaja kandidáti mali medzi uhorskou šľachtou prívržencov, ale i odporcov. Ján Zápoľský mal navyše na sebe biľag zradcu, pretože s vojskom neprišiel na pomoc Ľudovítovi II. v bitke pri Moháči. 11. novembra 1526 bol Ján Zápoľský v Stoličnom Belehrade biskupom Štefanom Podmanickým ako prvý z kandidátov korunovaný za uhorského kráľa, avšak už v decembri si uhorská šľachta na sneme za kráľa zvolila Ferdinanda I. Po dlhých bojoch medzi stranami bol v roku 1538 uzavretý Veľkovaradínsky mier, ktorý rozdelil Uhorsko na tri časti medzi dvoch kráľov a Osmanskú ríšu s dohodou, že po smrti Jána Zápoľského koruna pripadne Ferdinandovi.
V roku 1540 sa Jánovi narodil syn Ján Žigmund. Počas osláv jeho narodenia kráľ Ján od nadmerného hodovania zomrel. Boje sa opäť rozhoreli. Prívrženci Zápoľských sa pre Jána snažili udržať kráľovskú korunu, no Habsburgovci v súlade s Veľkovaradínskym mierom chceli korunu pre seba. Boje o Uhorsko sa skončili v roku 1571 osmanskou okupáciou južného Uhorska. Ján Žigmund si ako osmanský vazal smel ponechať Sedmohradsko, avšak ešte toho roku 14. marca Ján Žigmund zomrel a spolu s ním vymrel i rod Zápoľských.
Známi príslušníci rodu.
Medzi najvýznamnejších členov rodu patrili:
Erb.
Erb rodu prešiel zaujímavým vývojom. Na Imrichovej pečati z roku 1459 je v hornom poli deleného štítu obrnené rameno s mečom, v dolnom polkoleso. Krajinský kapitán Štefan v roku 1463 odtlačil pečať, kde v štíte z kolesa pošikom vyrastá doľava otočený rytier s mečom v ruke. Spišský gróf Štefan odtlačil v roku 1462 pečať, kde v modrom štíte na zelenom trojvrší doľava vyskakuje strieborný vlk, nad ktorým sú privrátená zlatá hviezda a strieborný polmesiac. Štítonosičom je anjel so štólou. Štefan neskôr odtlačil takmer identickú pečať, v hornom pravom rohu je privrátený polmesiac, v ľavom dolnom zlatá hviezda. Štítonosičom je anjel. V oválnom leme sa nachádza kruhopis: STEPHANUS – SZAPOLIA. Na mladšej zrejme Štefanovej pečati z roku 1528 vlk vyskakuje z päty štítu a nebeské znamenia sú v horných rohoch. Iniciály nad štítom rozpisujeme: S(tephanus) Z(ápolyai). Imrich užíval aj iný erb, zobrazený spolu s predchádzajúcim na náhrobku Imricha z roku 1487, kde v červenom štíte doprava skáče strieborný jednorožec. Neskôr sa erby spojili do štvrteného, kde je v prvom a štvrtom poli jednorožec, v druhom a treťom vlk. Klenotom je z koruny vyskakujúci jednorožec. Prikrývadlá sú strieborno-červené po oboch stranách.
Prvý variant (starší) na zelenom trojvrší je zobrazený strieborný vlk, vľavo hore so strieborným polmesiacom a vpravo dole päť alebo šesťstupňová zlatá hviezda. Hore sa občas nachádza Motto: "SIC FATA VOLLUNT". Na sedmohradských minciach skrátene "S.F.V.".
Druhý variant (novší) erb rozdelený na štvrtiny. Ide o kombináciu strieborného jednorožca na červenom poli a na zelenom trojvrší je zobrazený strieborný vlk.
Ostatné varianty
Patriarchálny kríž na zelenom trojvrší a symbol Uhorska s vyobrazením strieborného vlka na zelenom trojvrší uprostred strieborného polmesiaca a päť alebo šesťsťupňovej zlatej hviezdy.
Rodokmeň rodiny Zápoľských.
"! Upozornenie tento rodokmeň nie je úplný chýbajú záznamy pred Ladislavom Zápoľským."

</doc>
<doc id="208020" url="https://sk.wikipedia.org/wiki?curid=208020" title="Rímska analistická škola">
Rímska analistická škola

Rímska analistická škola alebo analisti bola najstaršia z historiografických škôl pôsobiacich v starovekom Ríme. Vrchol analistického dejepisectva spadá do obdobia vrcholnej a neskoršej republiky. Po tomto období analistickú tradíciu nahrádzal analytický prístup k dejinnej látke.
Pôvod.
Názov analistická škola je odvodený od slova "Annales", ktorým boli označovane každoročne vyhotovované úradné záznamy o nastupujúcich úradníkoch, vojnách a prírodných nešťastiach, ktoré postihli rímsku obec. Iný názov pre tieto záznamy bol i "tabula dealbata" (vybielená tabuľa), pretože sa zachytávali na bielu tabuľu vystavovanú verejne. Tradícia vyhotovovania každoročných záznamov má rituálny pôvod a siaha do najstarších dejín Ríma. Úlohou zapisovať "annales" bol poverený najvyšší rímsky kňaz ("pontifex maximus"), ktorý mimo iné dbal na to, aby v nich boli zachytené nábožensky dôležité dátumy a znamenia.
Časom začali v záznamoch prevládať historické fakty na úkor veštieb a priaznivých alebo nepriaznivých znamení. "Annales" sa stali významným zdrojom informácii o najstarších dejinách Večného mesta pre všetkých rímskych historikov, ktoré sa na ne často odvolávali. Žiaľ, podstatná časť análov zhorela počas ohrozenia Ríma Galmi v 4. storočí pred Kr. Za pôsobenia bratov Gracchovcov pontifex Publius Mucius Scaevola zozbieral do viac ako 80 zväzkov všetky anály za posledných 280 rokov. Jeho dielo sa nazývalo "Annales maximi" (Veľké anály).
Znaky analistickej školy.
Historiografická práca analistov nadväzovala na tradíciu rímskych análov. Rovnako ako tieto záznamy, aj analistické diela sa zaoberali históriou podľa vzorca „rok za rokom“. Zvyčajne začínali od založenia Ríma a popisovali udalosti do vlastnej doby. Neskorší historici iných škôl považovali tento prístup za zbytočne zväzujúci a obviňovali analistov z toho, že nezáživne iba uvádzajú fakty bez toho, aby podanie oživili alebo podali vysvetlenie. Dnes sa takáto kritika javí ako nie celkom oprávnená, pretože sa zdá, že analisti, podobne ako iní dejepisci, tiež oživovali svoje rozprávanie anekdotami zo života významných historických osobností a zaujímavosťami.
Analistická tradícia sa vyvinula z pôvodne rímskej literárnej formy nezávisle od gréckej historiografie. V období, kedy pôsobili analisti, ale Rimania udržiavali styky s helenistickou kultúrou a prišli do kontaktu s gréckymi historikmi. Analisti si boli vedomí slávnej histórie gréckych mestských štátov a ich úspechov. Ich zámerom bolo ukázať, že i Rímska republika má slávnu históriu, porovnateľnú s históriou Grékov, a že sa im môže vyrovnať ako jedna z veľmocí Stredomoria. Pretože analistické histórie boli určené v prvom rade gréckym čitateľom, boli spočiatku písané po grécky. Prejavuje sa v nich silne dôraz na oslavu rímskeho štátu ako celku a na vyzdvihnutie významných vodcovských typov v súlade s požiadavkami gréckej helenistickej historiografie.
Na rozdiel od gréckych historikov, analisti sa nezaoberali inými ako rímskymi dejinami. Kým Gréci písali aj o dejinách Ríma a ďalších cudzích národov, Rimania sa sústredili výlučne na oslavu vlastného štátu.
Predstavitelia.
Rímski analisti sú rozdeľovaní na starších analistov a mladších analistov.
Starší analisti (2. storočie pred Kr.).
Písali po grécky a neskôr po latinsky. Pridržiavali sa dôslednej analistickej formy zápisu, takže sa o nich Cicero vyjadril, že nehľadeli vôbec na štýl a ich jediným kritériom bola stručnosť a pravdivosť.
Mladší analisti (1. storočie pred Kr.).
V konkurencii historikov iných škôl sa začali mladší analisti prispôsobovať publiku. Pokúšajú sa svojich čitateľov upútať nielen obsahom, ale aj štýlom. Ich prístup je značne nekritický – zmenšujú význam udalostí, ktoré by mohli vrhnúť negatívne svetlo na rímsku históriu, napríklad na porážky a obliehania Ríma, naopak zveličujú činy slávnych predkov.

</doc>
<doc id="208021" url="https://sk.wikipedia.org/wiki?curid=208021" title="Lucius Cassius Hemina">
Lucius Cassius Hemina

Lucius Cassius Hemina bol rímsky analista pôsobiacich v dobe bratov Gracchovcov. Patril k staršej generácii tzv. rímskej analistickej školy. Jeho dielo "Annales" (Anály) pozostávalo zo štyroch kníh a venovalo sa udalostiam od počiatku rímskeho štátu do roku 146 pred Kr.

</doc>
<doc id="208025" url="https://sk.wikipedia.org/wiki?curid=208025" title="Dorze (etnikum)">
Dorze (etnikum)

Dorze je etnikum, asi 28 000 ľudí, v okolí miest Chencha a Arba Minch v južnej Etiópii, mnohí sa presťahovali do Addis Abeby. Mnohí Dorze sa živia tkáčstvom.

</doc>
<doc id="208026" url="https://sk.wikipedia.org/wiki?curid=208026" title="Personál (Uhorsko)">
Personál (Uhorsko)

Personál alebo osobník (lat. "personalis", maď. "személynök") patril k najvýznamnejším krajinským hodnostárom v Uhorsku. Je historicky najmladší, funkcia personála sa vytvorila v 15. storočí (1464).
Hodnosťou personála bol poverený osobitne jeden človek, zastupujúci osobnú prítomnosť kráľa na súde ("personalis presentie regie in iudicis locumtenens"). Pôvodne túto činnosť od 14. storočia vykonával tajný kancelár. Avšak v dôsledku vyťaženosti tajného kancelára vlastným úradom bola táto funkcia prenesená na nového funkcionára, personála.
Úlohy personála spočívali vo výkone sudcovských právomocí. Predsedal personálskemu súdu. V jeho kancelárii pôsobili dvaja protonotári, ktorí vybavovali súdne spisy, týkajúce sa personálskeho súdu. Personálsky súd tvorili pôvodne šľachtici vyberaní spomedzi tých, ktorí žili na kráľovskom dvore. Neskôr členov súdu menoval kráľ zo zástupcov prelátov, magnátov a ostatnej šľachty. Personál bol opatrovateľom kráľovskej súdnej pečate, bol tiež členom kráľovskej rady. Sídlom personála bol Budín.
Zákonný článok 8 z roku 1486 menuje personála zástupcom tajného kancelára a stavia ho na tretie miesto v Uhorsku v poradí hlavných sudcov kráľovstva. Kým v 15. storočí boli personálom duchovné osoby, od 16. storočia je funkcia v rukách neklerikov. Prvým neklerikom vo funkcii personála bol Štefan Verbőci. 
Personál mal na starosti aj správu niektorých slobodných kráľovských miest, ktoré sa preto nazývali aj personálskymi. Boli to Stoličný Belehrad, Ostrihom, Levoča. 
Po roku 1526 funkcia personála nezanikla, personál sa stal trvalým členom miestodržiteľskej rady. Roku 1608 sa stal natrvalo predsedom dolnej tabule uhorského krajinského snemu. V rokoch 1671-1680, po nastolení gubernia, sa stal jedným zo štyroch predstaviteľov uhorských stavov, ktorí boli členmi guberniálnej rady. Až do roku 1848 mu zostala právomoc v oblasti súdnictva.

</doc>
<doc id="208028" url="https://sk.wikipedia.org/wiki?curid=208028" title="Lion (trieda lodí 1939)">
Lion (trieda lodí 1939)

Trieda Lion mala byť trieda bojových lodí Royal Navy Spojeného kráľovstva. Bola predposlednou triedou bojových lodí navrhnutou v Spojenom kráľovstve.
Trieda Lion mala plánované štyri jednotky: HMS Lion · HMS Temeraire · HMS Conqueror · HMS Thunderer. 
Pracovať sa začalo len na prvých dvoch, no neboli nikdy dokončené. Konštrukčne trieda vychádzala z triedy King George V a bolo zamýšľané ju stavať podobne ako triedu bojových krížnikov Revenge; ako úsporné. Trieda Revenge bola konštruovaná ako ekonomicky nenáročná na pohon, čo sa odzrkadlilo v jej maximálnej rýchlosti 21 ulov, čím nebol zrovna vhodným kandidátom na rekonštrukciu.
Obvyklé riešenie, kde 14 palcové (365 mm) delá hlavného kalibru spojené v dvoch štvorhlavňových vežiach a jednou dvojhlavňovou ako na triede "King Georg V" bolo zapríčinené znením druhej Londýnskej námornej dohody, ktorá limitovala výtlak na 35 000 ton a maximálny kaliber na 356 mm. Trieda Lion mala prekročiť limity tejto dohody, pretože bolo plánované nainštalovať delá kalibru 16 palcov (406 mm) a maximálny výtlak mal dosiahnuť 45 000 ton. Štandardný výtlak mal dosahovať niečo medzi 40 500 a 42 500 ton pričom hlavné delostrelectvo malo mať deväť 406 mm hlavní v trojhlavňových vežiach (podobne ako trieda Nelson), aj keď delá aj veže by boli modernejšie. Dve veže na prove jedna na korme. Sekundárne delostrelectvo by bolo podobné ako u triedy King George V so šestnástimi 5,25 palcovými (133 mm) delami v ôsmich dvojhlavňových vežiach, rozmiestnených po štyroch rovnomerne po každej strane. Mal byť namontovaný aj katapult pre lietadlá. Trieda Lion mala byť rovnocenným partnerom americkej triede Iowa. Podobne ako lode triedy King George V boli porovnateľné s triedou North Carolina.

</doc>
<doc id="208029" url="https://sk.wikipedia.org/wiki?curid=208029" title="Trieda Lion (1939)">
Trieda Lion (1939)



</doc>
<doc id="208031" url="https://sk.wikipedia.org/wiki?curid=208031" title="Asbest">
Asbest

Asbest (rus. Асбест) je mesto vo Sverdlovskej oblasti v Rusku pomenovaný podľa Azbestového priemyslu, ktorý sa tu nachádza. Nachádza sa na rieke Boľšoj Reft (prítok Pyšmy), 70 km severovýchodne od Jekaterinburgu. Bol založený v roku 1889 ako Kudeľka (rus. Куделька) Počet obyvateľov je 56 533 (2023). V roku 1989 84 470.
Dnes je Asbest veľké priemyselné centrum Spoločnosť "Uralasbest" je hlavný priemyselný podnik. Ďalšie spoločnosti sú: "UralATI", "Zarečny", "Asbostroj", "Asbestovskaja", ktoré vyrábajú výrobky zo železa, azbestu, stavebný materiál, porcelán, nábytok, železné konštrukcie, a iné azbestové výrobky. 
Vzdelanie poskytuje hudobná škola, škola umenia, Olympijská škola, inštitút vedy a výskumu, profesionálne školy, univerzity, a vysoká škola banícka a ekonomiky. Nachádzajú sa tu geologické múzeum a múzeum miestnych ľudových tradícií.

</doc>
<doc id="208035" url="https://sk.wikipedia.org/wiki?curid=208035" title="Vincent Tomek">
Vincent Tomek

Dr. Vincent Tomek (* 9. november 1892, Plaveč – † 18. apríl 1986, Rím) bol rímskokatolícky kňaz a rehoľník – piarista a generálny predstavený piaristov.
Život.
Rodičia Vincenta Tomeka sa volali Juraj Tomek (1847 – 1924) a Mária rod. Siskovičová (1858 – 1914). Otec pochádzal z Oľšova, bol učiteľom na ľudovej škole. Vincent Tomek v poradí deviaty z 10 detí. Z nich sa dospelého veku dožili iba štyria.
Základnú školu vychodil v Plavči do roku 1901. Jeho učiteľom bol otec Juraj. V tom čase túto školu navštevovalo približne 300 žiakov. Po absolvovaní základnej školy pokračoval v štúdiu na Piaristickom gymnáziu v Sabinove. Štúdium tu začal v školskom roku 1904/1905 a ukončil v školskom roku 1907/1908. Časť zo svojho sabinovského pobytu prežil v komunite otcov piaristov v ich kláštore, kde vykonával pomocné práce. Pravdepodobne práve toto denné stretávanie sa s piaristami nielen v škole, ale aj v kláštornej komunite, kde mohol sledovať zblízka ich život, malo dôležitý vplyv na rozhodnutie mladého študenta stať sa piaristom. Už pred ukončením štúdia na gymnáziu bol rozhodnutý svoj život zasvätiť službe Bohu, Cirkvi a to formou života v duchu charizmy, ktorú Boh dal svojej Cirkvi prostredníctvom sv. Jozefa Kalazanského, zakladateľa rehole Zbožných škôl, ktorú poznáme pod názvom piaristi.
Vincent Tomek bol prijatý do rehole a noviciát začal dňa 27. augusta 1908 vo Vacove. O rok neskôr, teda dňa 28. augusta 1909, zložil prvé rehoľné sľuby a stal sa členom rehole piaristov. Za svojho patróna si zvolil aj sv. Antona Paduánskeho. Gymnaziálne štúdiá ukončil v školskom roku 1911/1912 v Ružomberku maturitou. Z Ružomberka bol Vincent Tomek disponovaný do Kecskemétu. Školský rok 1917/1918 začal už v tomto meste. Po dobu troch rokov zažil tu aj veľa ťažkostí, keďže práve v tom čase to boli roky najkritickejšie. Dňa 21. marca 1919 moc v krajine uchvátila komunistická boľševická strana pod vedením Bélu Kuna. V roku 1919 ukončil štúdiá na Budapeštianskej univerzite. Obhájil doktorskú prácu. Ako príkladný kňaz a rehoľník piarista pôsobil medzi študentmi ako ich magister, profesor teológie, kanonického práva, patristiky a francúzštiny.
Rímske obdobie života a činnosti Vincenta Tomeka.
Veľmi významnú časť svojho života prežil Vincent Tomek v Ríme. Ide najmä o obdobie od roku 1947, ktorý bol pre tohto muža viery veľmi zaujímavý. V spomínanom roku sa v Ríme zišli provinciálni predstavení a iní delegáti jednotlivých piaristických domov z celého sveta, kde sa konala Generálna kapitula Rádu rehole Zbožných škôl. Na tejto kapitule sa mala uskutočniť voľba nového generálneho predstaveného.
Dňa 28. augusta 1947 sa v rehoľnom dome začala 36. generálna kapitula rehole Zbožných škôl. Dňa 3. septembra 1947 sa konala voľba nového generálneho predstaveného rehole Zbožných škôl – piaristov, na ktorej bol za predstaveného Generálnej kapituly Rehole Zbožných škôl zvolený Vincent Tomek. Tým sa začala ďalšia ťažká a zodpovedná etapa jeho života a činnosti.
Pastoračné návštevy.
Vincent Tomek počas svojej pôsobnosti ako predstavený Generálnej kapituly Rehole Zbožných škôl navštívil rôzne miesta a krajiny, ako Maďarsko, Rakúsko, Taliansko, Španielsko a iné. V roku 1948, po mnohých úskaliach uskutočnil cestu s relikviami zakladateľa rehole Zbožných škôl sv. Jozefa Kalazanského po svätcovom rodnom Španielsku. Okrem rehoľných domov piaristov navštívil aj domy iných rehoľných spoločenstiev.
Stretnutia s pápežmi.
Počas svojho pôsobenia ako generálny predstavený piaristov, Vincent Tomek uskutočnil viaceré osobné stretnutia s pápežmi ako napríklad – s pápežom Piom XII., Jánom XXIII. a Pavlom VI. na audienciách, kde bola hodnotená činnosť piaristov Rehole Zbožných škôl.
Ďalšie pôsobenie.
Ďalším veľmi významným poslaním Vincenta Tomeka bolo jeho pôsobenie v oblasti starostlivosti o nové rehoľné povolania. Napomáhal vzniku nových reholí vo väčšine krajín sveta, zakladal kolégiá, semináre i nové farnosti. 
I keď Vincent Tomek pôsobil na území Maďarska, neprestal byť srdcom Slovákom. Vo svojej rodnej obci bol naposledy v roku 1944, kedy daroval farnosti zlatý kalich. No i napriek tomu, že sa do rodného Plavča už nevrátil, jeho srdce po celý život ostalo pripútané k rodnému hniezdu.
S pribúdajúcimi rokmi pribúdali Vincentovi Tomekovi aj zdravotné problémy. Jeho zdravotný stav sa v marci 1986 rapídne zhoršil. Zomrel dňa 18. apríla 1986. Mŕtve telo nebolo pochované v Ríme, ale bolo prevezené do Budapešti, kde sa 30. apríla 1986 v kostole Nanebovzatia Panny Márie konali pohrebné obrady. Pozostatky boli uložené na starom budapeštianskom cintoríne Kerepesi do hrobky piaristov. 

</doc>
<doc id="208036" url="https://sk.wikipedia.org/wiki?curid=208036" title="Jaromír (biskup)">
Jaromír (biskup)

Jaromír alebo Gebhart/Gebhard (* okolo 1040† 26. jún 1090, Ostrihom) bol český princ a biskup, štvrtý syn kniežaťa Břetislava I. a Judity zo Schweinfurtu; predurčený pre cirkevnú dráhu. 
Vzdelával sa v cudzine, ale na kňazský stav nemal veľa chuti. Po smrti kniežaťa Spytihněva II. (v r. 1061) sa domnieval, že od svojho brata Vratislava dostane údel, ale bratia ho presvedčili, aby prijal vysvätenie za kňaza. Po smrti biskupa Šebíra v r. 1067 ho bratia priviedli pred knieža Vratislava ako kandidáta na biskupský stolec. Vratislav sa však obával prílišnej Jaromírovej moci. V r. 1063 zriadil samostatné olomoucké biskupstvo, ktoré sa oddelilo od pražského. Úrad pražského biskupa chcel Vratislav obsadiť svojím kandidátom, Nemcom Lancom. V r. 1068 však uznal voľbu Jaromíra, ktorý 30. júna toho roku v Mohuči prijal investitúru od cisára Henricha IV. a 6.7. bol mohučským arcibiskupom vysvätený na biskupa.
Vo svojom úrade si Jaromír počínal pomerne zodpovedne, medzi kňazmi nastolil prísnejšiu disciplínu. Súčasne však nastali spory medzi ním a jeho bratom kniežaťom Vratislavom, ktoré sa vystupňovali najmä po založení vyšehradskej kapituly.
Tešil sa zvláštnej priazni cisára Henricha IV., ktorý ho v r. 1077 menoval najvyšším kancelárom. Úrad zastával tri roky, práve počas vrcholiaceho boja o investitúru. V r. 1086 bolo rozhodnutím cisára pražské a olomoucké biskupstvo spojené. Ale už o dva roky knieža Vratislav olomoucké biskupstvo obnovil a obsadil ho kaplánom Vezelom. Jaromír s týmto stavom nesúhlasil, chystal sa osobne protestovať u pápeža. Odišiel do Uhorska ku kráľovi Ladislavovi, s ktorým ho spájalo osobné priateľstvo.&lt;br&gt;
V júni 1090 ťažko ochorel a 26. júna v Ostrihome zomrel.

</doc>
<doc id="208040" url="https://sk.wikipedia.org/wiki?curid=208040" title="Oto I. Olomoucký">
Oto I. Olomoucký

Oto I. Olomoucký alebo Oto I. Pekný (*? – † 9. júl 1087) bolo olomoucké údelné knieža z rodu Přemyslovcov. 
Najmladší syn kniežaťa Břetislava I. a Judity zo Schweinfurtu bol údajne povestný svojou telesnou krásou. Od staršieho brata, kniežaťa Vratislava dostal v roku 1061 Olomoucko, ktoré spravoval do konca života. 
V roku 1078 založil v Olomouci benediktínsky kláštor. Pokojný život mu dovolil vytvoriť stabilnú hospodársko-mocenskú základňu olomouckého údelu, vybudovať dôstojné sídlo a vydržiavať stálu vojenskú posádku. 
Rodinné pomery.
Oto I. Olomoucký bol ženatý s dcérou uhorského kráľa Bela I. Eufémiou (* 1045/1055 – † 1111), s ktorou mal štyri deti, z ktorých dve zomreli ešte v útlom veku:

</doc>
<doc id="208048" url="https://sk.wikipedia.org/wiki?curid=208048" title="Stanislav Bernát">
Stanislav Bernát

Ing. Stanislav Bernát (* 26. júl 1949, Martin) je bývalý primátor Martina.
Politická kariéra.
V prvom kole prezidentských volieb v roku 2004 získal 5 719 (0,28%) hlasov a 11. miesto z dvanástich kandidátov.

</doc>
<doc id="208049" url="https://sk.wikipedia.org/wiki?curid=208049" title="Vladislav I. (Čechy)">
Vladislav I. (Čechy)

Vladislav I. (*?, † 12. apríl 1125) bolo české knieža (v r. 11091117 a 11201125) z rodu Přemyslovcov, syn kniežaťa a prvého českého kráľa Vratislava II. a jeho tretej manželky Svatavy.
Za vlády starších bratov Břetislava II. a Bořivoja II. žil Vladislav v ústraní. Významnejšie politicky zasiahol do dejín až v roku 1107. Pod vplyvom olomouckého kniežaťa Svatopluka sa rozišiel s Bořivojom II. a podieľal sa na jeho zosadení. Za to mu knieža Svatopluk zaistil nástupníctvo na kniežacom stolci. Po jeho smrti v roku 1109 rozhodnutím cisára Henricha V. získal nástupníctvo na českom kniežacom stolci. 
Kniežaťom bol dvakrát a to v rokoch 11091117 a 11201125. Bořivoj II. sa ho v roku 1110 márne pokúšal zvrhnúť. Vladislav vládol pevnou rukou, i keď panoval v dobe veľmi nepokojnej, pretože sa o moc usilovalo mnoho jeho vládychtivých príbuzných. Vladislav si ich skúšal rôznym spôsobom nakloniť. Bratovi Soběslavovi napr. odovzdal v roku 1114 Hradecko a o rok neskôr Brniansko. V roku 1116 zvíťazil nad uhorským vojskom v bitke na Luckom poli a zabezpečil hranicu juhovýchodnej Moravy. Na nátlak rakúskej strany v decembri 1117 odovzdal vládu bratovi Bořivojovi. Jemu ostalo územie východne od rieky Labe, čo sa prakticky rovnalo spoluvladárstvu. Po Bořivojovej smrti v roku 1120 sa opäť stal jediným panovníkom. 
Rok pred svojou smrťou ochorel a za svojho nástupcu určil mladšieho brata Soběslava. Po smrti bol pochovaný v krypte kostola benediktínskeho kláštora v Kladruboch, ktorý sám založil.
Rodinné pomery.
Vladislav bol ženatý s Richenzou (* asi 1095, † 27. september 1125), dcérou Henricha z Bergu. Spolu mali štyri deti: 

</doc>
<doc id="208050" url="https://sk.wikipedia.org/wiki?curid=208050" title="Jozef Šesták">
Jozef Šesták

Ing. Jozef Šesták PhD. (* 9. november 1945 Michalovce) je slovenský diplomat, od decembra 2009 do 31.12. 2018 veľvyslanec – generálny konzul Slovenska v Istanbule. Odborník na
medzinárodné vyjednávanie v zahranično-politickej oblasti a v diplomacii. Najvyššia štátna funkcia – štátny tajomník Ministerstva zahraničných vecí SR. Najvyššia diplomatická hodnosť – veľvyslanec.
Študentské roky.
Časť mladosti strávil v Košiciach. Vyštudoval Vysokú školu ekonomickú v Bratislave s vyznamenaním. Vedeckú hodnosť CSc. – PhD. získal v roku 1985. Bol zakladateľom medzinárodnej študentskej organizácie AIESEC (medzinárodná Asociácia študentov vysokých škôl ekonomických a obchodných) na Slovensku, prvým viceprezidentom AIESEC Československo a prvý prezident AIESEC na VŠE v Bratislave (1965 – 1967). V období "Pražského jara" patril medzi pokrokových študentských lídrov na Slovensku. Angažoval sa proti vstupu vojsk Varšavskej zmluvy na územie Československa v auguste 1968. Bol spoluzakladateľom a prvým viceprezidentom Zväzu vysokoškolákov Slovenska (ZVS 1968 – 1969).
Profesionálna kariéra.
V Československu.
Ako absolvent zahraničného obchodu VŠE v Bratislave nastúpil pracovať na Ministerstvo obchodu Slovenskej republiky (1970) a potom na federálne ministerstvo zahraničného obchodu v Prahe (1972 – 1979). Stal sa zástupcom obchodného pridelenca na Obchodnom oddelení veľvyslanectva Česko-Slovenska vo Washingtone, D.C. (USA) v rokoch 1974 – 1979. Neskôr pôsobil na federálnom Ministerstve zahraničných vecí ČSSR v Prahe. Postupne pôsobil v Kancelárii ministra, na postoch veľvyslaneckého radcu pri Stálej misii ČSSR pri medzinárodných organizáciách vo Viedni, bol zástupcom vedúceho delegácie ČSSR na rokovaniach o znížení ozbrojených síl a výzbroje v strednej Európe (1983 – 1988), bol expertom v čs. delegácii pre rokovania o odsune sovietskych vojsk z územia ČSSR (1990). Pôsobil ako vedúci delegácie ČSFR v diplomatickej hodnosti veľvyslanca na medzinárodných rokovaniach o režime "Otvorené nebo" v Kanade a v Maďarsku (1990).
Na Slovensku.
Po konštituovaní vlády Slovenskej republiky bol externým poradcom prvého podpredsedu vlády SR pre zahraničnopolitické a medzi-národnoekonomické otázky (1990 – 1991). Ešte v rámci federatívneho usporiadania Československa inicioval v roku 1991 vznik Ministerstva medzinárodných vzťahov SR v Bratislave ako rezortu samostatnej slovenskej diplomacie.
V decembri 1994 bol ako diplomat a odborník na medzinárodné vzťahy oslovený vládou premiéra Vladimíra Mečiara a vymenovaný do funkcie štátneho tajomníka na Ministerstve zahraničných vecí SR (1994 – 1998). Ako štátny tajomník bol autorom ekonomickej dimenzie diplomacie – EDD, ktorú predstavil v roku 1995 – ako nové zameranie diplomacie na ekonomiku a obchod. Na tému ekonomickej dimenzie diplomacie zorganizoval v rokoch 1996 a 1997 dve svetové konferencie pre vysokých predstaviteľov ministerstiev zahraničných vecí z viac ako 50 krajín sveta, kde hlavným rečníkom bol bývalý minister zahraničných vecí Nemecka Hans-Dietrich Genscher. Významný diplomatický úspech dosiahol vyrokovaním Zmluvy o dobrom susedstve a priateľskej spolupráci medzi Slovenskou republikou a Maďarskou republikou, ako vedúci vládneho negociačného tímu SR (Zmluva bola podpísaná 19.3.1995 v Paríži). Významnú úlohu zohral na poste vedúceho vládneho negociačného tímu Slovenskej republiky v rokovaniach s Maďarskou republikou o možnosti mimosúdneho urovnania dlhoročného sporu o Vodné dielo Gabčíkovo – Nagymaros (1996 – 1997). Ako štátny tajomník MZV SR pôsobil ako podpredseda Rady vlády SR na podporu exportu, bol členom Rady vlády SR pre integráciu SR do Európskej únie a členom Rady vlády SR pre vstup Slovenskej republiky do OECD. Bol prvým hlavným vládnym
vyjednávačom pre vstup Slovenskej republiky do Európskej únie (1997 – 1998). Viedol prístupové rokovania SR do OECD a NATO (1995 – 1998).
Na jeseň 1998 bol vymenovaný prezidentom SR za mimoriadného a splnomocneného veľvyslanca Slovenskej republiky v Rakúsku a po nástupe vlády premiéra Mikuláša Dzurindu bol z tohto postu, napriek tomu, že bol kariérnym diplomatom, odvolaný.
V rokoch (2002 – 2009) pôsobil na MZV SR v hodnosti veľvyslanca ako hlavný štátny radca a poradca na MZV SR. Je autorom mierového projektu pre riešenie krízy na Blízkom východe, ktorý prezentoval expertom Európskej komisie pre Blízky východ (2005) a rakúskemu predsedníctvu EÚ (2006). Iniciatívu veľvyslanca Jozefa Šestáka ocenil 25. februára 2005 Javier
Solana, Vysoký predstaviteľ EÚ pre spoločnú zahraničnú a bezpečnostnú politiku.
V roku 2004 sa zúčastnil ako nezávislý kandidát prezidentských volieb v SR.
Od decembra 2009 do decembra 2018 pôsobil ako veľvyslanec – generálny konzul Slovenskej republiky v Istanbule. V rokoch 2016 – 2018 bol doyenom Istanbulského konzulárneho zboru (ICC) v Istanbule, ktorý je najväčším konzulárnym zborom na svete. Počas pôsobenia v Istanbule nadviazal a zorganizoval systematickú vedecko-výskumnú spoluprácu medzi špičkovými vedcami Slovenska a Turecka, za čo mu v roku 2016 udelila Vedecká rada Slovenskej akadémie vied "Medailu Slovenskej akadémie vied za podporu vedy".
V súčasnosti sa prioritne venuje problematike Umenia medzinárodných vyjednávaní v zahranično-politickej oblasti a v diplomacii. Externe prednáša na prestížnej súkromnej KOC University v Istanbule.
Vo vydavateľstve VEDA Slovenskej akadémie vied vyšla v máji 2023 kniha spomienok Jozefa Šestáka s názvom „DIPLOMAT, moje poslania a príbehy“. Slávnostne bola uvedená do života 1. júna 2023 v reprezentačných priestoroch vydavateľstva VEDA za účasti štátnej tajomníčky MZVEZ SR, veľvyslancov viacerých krajín pôsobiacich na Slovensku a ďalších významných osobností. Kniha obsahuje množstvo pozoruhodných scén, príbehov a udalostí z prostredia veľkej i menšej politiky, viaceré sú humorné, iné pikantné, ale niektoré sú aj veľmi zaujímavé z hľadiska histórie, hoci dosiaľ ostali širokej aj odbornej verejnosti neznáme. Kniha je tiež literatúrou faktu a prináša aj informácie a dokumenty, ktoré dosiaľ neboli zverejnené. Nielen priami účastníci dramatického diania z tých rokov, diplomati a politici, ale aj široká verejnosť tak dostali do rúk úplne nový zdroj informácií.
Manželka PhDr. Annu Šestáková, rodená Chrobákovú, pochádza z Hýb. Je neter spisovateľa Dobroslava Chrobáka, univerzitný pedagóg a je expertna diplomatický protokol, etiketu a dejiny diplomacie.

</doc>
<doc id="208051" url="https://sk.wikipedia.org/wiki?curid=208051" title="Július Kubík">
Július Kubík

Július Kubík (* 3. máj 1940, Svit – † 6. máj 2013, Poprad) bol slovenský novinár, politik a neúspešný kandidát na prezidenta v roku 2004.
V roku 1968 emigroval do Švajčiarska, kde začínal ako radový robotník, postupne pracoval ako letecký mechanik a neskôr sa stal expertom na videotechniku a elektrotechniku. Mal slovenské aj švajčiarske občianstvo. Bol členom SĽS.
V prvom kole prezidentských volieb v roku 2004 získal 7 734 (0,38%) hlasov a 9. miesto z dvanástich kandidátov.

</doc>
<doc id="208052" url="https://sk.wikipedia.org/wiki?curid=208052" title="Michal Penk">
Michal Penk

Michal Penk (* 19. apríl 1968) je český spevák, skladateľ a hudobník.
Životopis.
Michal Penk bol v detstve úspešný klavirista. V najvýznamnejších súťažiach získaval skvelé umiestnenia.
V roku 1984 začal hrať v skupine "Julie 2300". V roku 1985 hľadali speváka do skupiny Lucie a tip na osemnásťročného Michala Penka dal vtedajší manažér Michal Kaizr. A v novembri 1985 sa stal spoluzakladateľom skupiny. Súbežne s kapelou Lucie hral aj v kapele Bossanova. V priebehu leta 1986 spevák Michal Penk z kapely Lucie odišiel, pretože ho zlákal Ladislav Štaidl do "Orchestra Ladislava Štaidla".
Spolupracoval s producentským duom "ORM" (Petr Orm, Pavel Orm) s ktorým na seba výrazne upozornili koncom 80. rokov pesničkami "“Odpusťte nám”" alebo "“Stín”", súčasne vystupoval v duetoch s Ivetou Bartošovou. Napísal pre ňu hudbu k piesňam "Útoč svou láskou", "Závod s mládím", "Tichá píseň". Naspieval titulnú pieseň k TV seriálu Chlapci a chlapi “"Má daleká"” (seriál o vojakoch hrali v ňom napr.: Eva Vejmělková, Martin Zounar, Sabina Laurinová a ďalší). V roku 1989 mu vyšiel jeho prvý album "Michal Penk". Po revolúcii založil kapelu "Sing Sing", ktorá hrala tvrdý rock. Vydali štyri albumy. A v hudobnej tvorbe produkoval albumy speváčke Tereze Pergnerovej.
Začiatkom 90. rokov sa znova vrátil s piesňou "“O bláznech”". Je to jeho najväčší a najúspešnejší hit. Na pesničku "O bláznech" natočil aj videoklip, ktorý mu režíroval Sagvan Tofi. V roku 1993 pre film “Kanárská spojka” zložil scénickú hudbu a naspieval piesne do filmu. V tomto filme vystupoval aj ako herec, hral tam sám seba. K filmu vydal album “Naopak” s podtitulom "Kanárská spojka". Potom 1994, ale prišiel strmý pád. Spadol do dlhoročnej drogovej závislosti. Päť rokov medzi 19962001 sa systematicky ničil používaním drog. Potom nastal veľmi veľký obrat, keď našiel cestu k Bohu. Lenže neskôr sa od Boha odvrátil a vybral si radšej drogy. Potom sa predsa len spamätal a začal sa opäť pripomínať v roku 2002 a 2004. Podľa svojich slov je už teraz čistý, ale hudobné návraty mu zatiaľ stále nevychádzajú. Hral v českom muzikáli Michala Davida na motívy románu Alexandra Dumasa – Traja mušketieri postavu Aramisa.
V 80. rokoch spolupracoval s Ivetou Bartošovou, s ktorou spolu žili v spoločnej domácnosti. Potom Michal Penk zoznámil Ivetu Bartošovú s Ladislavom Štaidlom. Speváčka Michala kvôli Štaidlovi opustila.
V roku 1991 sa mu s vtedajšou priateľkou narodil syn Kryštof (Christopher). Neskôr v roku 1994 sa s priateľkou rozišiel .

</doc>
<doc id="208053" url="https://sk.wikipedia.org/wiki?curid=208053" title="Makovica">
Makovica

Makovica môže byť:

</doc>
<doc id="208054" url="https://sk.wikipedia.org/wiki?curid=208054" title="Bořivoj II.">
Bořivoj II.

Bořivoj II. alebo po slovensky aj Borivoj II. (* okolo 1064, † 2. február 1124, Uhorsko) bolo české knieža (v r. 11001107 a 11171120) z rodu Přemyslovcov, syn kniežaťa a prvého českého kráľa Vratislava II. a jeho tretej manželky Svatavy. 
Snahami staršieho brata Břetislava II. o presadenie Bořivoja ako svojho nástupcu na kniežacom stolci bol porušený tzv. starešnícky princíp zavedený Břetislavom I. Podľa neho mal Břetislava II. na kniežacom stolci nahradiť Oldřich, starší syn Konráda I. Brnianskeho. Počiatkom r. 1100 sa kniežaťom stal skutočne Bořivoj II. Tento postup mal závažné dôsledky pre celé 12. storočie, kedy došlo niekoľkokrát k zásahom rímskych panovníkov do českých pomerov. 
Aby upokojil domáce pomery, hneď po nástupe k moci vrátil Bořivoj Oldřichovi brniansky údel. V roku 1105 začalo olomoucké knieža Svatopluk pripravovať Bořivojovo zvrhnutie. Pritiahol k Prahe, ale bezúspešne. O dva roky neskoršie vpadol do Čiech opäť. Bořivoj musel utiecť z krajiny. V roku 1100, keď sa neúspešne pokúšal znova zmocniť trónu, bol na príkaz cisára Henricha V. uväznený. V roku 1116 bol prepustený a o rok na to sa opäť posadil na český kniežací stolec. Od roku 1116 viedol neúspešnú vojnu s Uhorskom.
Bořivoj II. bol mierumilovný, láskavý až prostý človek, majúci prílišnú dôveru vo svoje okolie. Bola to ale jeho osobná neschopnosť, ktorá privodila jeho pád. V roku 1120 bol zosadený z trónu. Odišiel do exilu do Uhorska, kde aj v roku 1124 zomrel.
Mal početné potomstvo, žiadny z jeho synov sa však nestal českým kniežaťom. Jeho telo bolo ešte v roku jeho smrti prevezené do Prahy a je uložené v Svätovítskej katedrále.
Rodinné pomery.
Od roku 1100 bol ženatý s Helbirgou Babenberskou (*?, † 13. júl 1142), dcérou rakúskeho markgrófa Leopolda II. Spolu sa im narodilo šesť detí:

</doc>
<doc id="208055" url="https://sk.wikipedia.org/wiki?curid=208055" title="Jozef Kalman">
Jozef Kalman

RSDr. Jozef Kalman (* 18. apríl 1951, Pohorelá) je slovenský politik. V rokoch 19941998 bol v tretej vláde Vladimíra Mečiara podpredsedom vlády pre sociálny a duchovný rozvoj a v roku 1998 krátko aj povereným ministrom zahraničných vecí SR. Do vlády bol nominovaný za Združenie robotníkov Slovenska, neskôr bol členom HZDS, poslancom Národnej rady SR, neskôr predsedom strany Ľavicový blok a jej neúspešným kandidátom v prezidentských voľbách v roku 2004.
Biografia.
Absolvoval Stredné odborné učilište chemické pri CHZJD v Bratislave a Vysokú školu politickú ÚV KSČ v Bratislave. Od roku 1973 do roku 1994 pôsobil v rôznych funkciách v odborovom hnutí (v odborovom zväze kovopriemyslu, neskôr ako tajomník odborového zväzu miestneho hospodárstva). Po roku 1989 bol aktívny v slobodných odboroch. V roku 1990 sa stal predsedom Slovenského odborového hnutia pracovníkov miestneho hospodárstva. V roku 1993 sa ako predseda tohto zväzu stal členom predstavenstva KOZ SR.
Tretia vláda Vladimíra Mečiara (19941998).
V období od decembra 1994 do októbra 1998 bol v tretej vláde Vladimíra Mečiara ako nominant Združenia robotníkov Slovenska podpredsedom vlády pre sociálny a duchovný rozvoj. Jeho zodpovednosťou bola koordinácia rezortov školstva, zdravotníctva, kultúry, životného prostredia, národnostná a cirkevná politika, ako aj rokovania tripartity. V marci 1998 Kalman Slovensko zastupoval v Londýne na otvorení vstupného procesu do EÚ s 11 kandidátskymi štátmi ako vicepremiér a predseda Rady vlády pre európsku integráciu. V októbri 1998 bol v tejto vláde krátko poverený minister zahraničných vecí SR.
Opozícia a Ľavicový blok.
V parlamentných voľbách v roku 1998 sa stal poslancom Národnej rady za HZDS (za ZRS už kandidovať nechcel, pretože sa podľa vlastných slov už s jeho politikou nestotožňoval). Kalman sa 9. apríla 2002 rozhodol vystúpiť tiež z HZDS, tento raz kvôli pravicovej orientácii hnutia. Vyjadril sa, že svojou podstatou je sociálne, ľavicovo cítiaci človek, preto sa rozhodol opustiť rady strany. Oznámil založenie vlastnej strany, ktorá bola do konca apríla 1998 zaregistrovaná. V máji 2002 sa stal prvým predsedom strany Ľavicový blok. Za túto stranu kandidoval v parlamentných voľbách v roku 2002, ale ĽB získal len 0,22 % hlasov a nezískal zastúpenie v parlamente. Kalman v prezidentských voľbách v roku 2004 neúspešne kandidoval na prezidenta SR ako kandidát Ľavicového bloku, ale v prvom kole získal len 10 221 (0,51 %) hlasov a skončil na ôsmom mieste z 12 kandidátov, do druhého kola nepostúpil.
Osobný život.
Je ženatý, má dve deti.

</doc>
<doc id="208057" url="https://sk.wikipedia.org/wiki?curid=208057" title="Personál">
Personál

Personál môže byť:

</doc>
<doc id="208058" url="https://sk.wikipedia.org/wiki?curid=208058" title="Osobník">
Osobník



</doc>
<doc id="208059" url="https://sk.wikipedia.org/wiki?curid=208059" title="Lion">
Lion

Lion môže byť:

</doc>
<doc id="208060" url="https://sk.wikipedia.org/wiki?curid=208060" title="Ivan Mjartan">
Ivan Mjartan

Ing. Ivan Mjartan (* 31. august 1958† 9. apríl 2018, Bratislava) bol bývalý mimoriadny a splnomocnený veľvyslanec Slovenska v Česku, štátny tajomník na ministerstve kultúry a šéf koordinačnej rady HZDS. 
Stál pri zrode Strany demokratického stredu neskôr pomenovanej na STRED. V roku 1999 neúspešne kandidoval na prezidenta SR. Stál pri zrode Rádiožurnálu Slovenského rozhlasu. Pod jeho vedením sa rozhlasový Rádiožurnál zmenil na vysoko sledovanú, a teda aj veľmi vplyvnú reláciu. 

</doc>
<doc id="208061" url="https://sk.wikipedia.org/wiki?curid=208061" title="Oldřich II.">
Oldřich II.

Oldřich (* 1134, † 18. október 1177) bolo hradecké údelné knieža z rodu Přemyslovcov, tretí syn kniežaťa Soběslava I. a Adléty Uhorskej. 
V roku 1152, v dobe, keď sa novým nemeckým cisárom stal Fridrich I. Barbarossa, sám sa dostavil na ríšsky snem do Merseburgu a prihlásil sa o svoje právo na kniežací stolec. Od cisára získal prísľub. Oldřich sa vrátil do Čiech a ujal sa údelu na Hradecku. Neskoršie žil v Poľsku a na cisárovom dvore. S ním sa zúčastnil v roku 1162 a 1174 bojov v Taliansku. 
Po zosadení kniežaťa Bedřicha v roku 1173 a možnosti zasadnúť na kniežací stolec sa prekvapujúco vzdal kniežacieho titulu v prospech svojho staršieho brata Soběslava. Od nasledujúceho roku je v historických prameňoch uvádzaný ako olomoucké knieža. 
Rodinné pomery.
Bol dvakrát ženatý. Prvé manželstvo s Cecíliou Durínskou, dcérou Ľudovíta I. Durínskeho ostalo bezdetné, s druhou manželkou Žofiou Wettinskou, dcérou Otta II. Miessenského, mal dcéru Anežku.

</doc>
<doc id="208062" url="https://sk.wikipedia.org/wiki?curid=208062" title="Dorzeovia">
Dorzeovia



</doc>
<doc id="208063" url="https://sk.wikipedia.org/wiki?curid=208063" title="Dorze">
Dorze

Dorze môže byť:

</doc>
<doc id="208064" url="https://sk.wikipedia.org/wiki?curid=208064" title="Juraj Švec">
Juraj Švec

Prof. MUDr. Juraj Švec DrSc. (* 16. január 1938, Bratislava† 17. február 2017) bol slovenský lekáronkológ, univerzitný profesor, rektor Univerzity Komenského (19911997). V rokoch 19942002 poslanec NR SR, kandidát na prezidenta SR v roku 1999.
Život.
Roku 1955 skončil gymnázium v Bratislave. V roku 1961 dokončil štúdium na Lekárskej fakulte Univerzity Komenského v Bratislave, v roku 1966 získal titul MUDr.
V rokoch 19611962 pôsobil ako sekundárny lekár Liečebne TBC vo Vyšných Hágoch. Neskôr do roku 1970 ako asistent Katedry rádiológie Inštitútu pre ďalšie vzdelávanie lekárov a farmaceutov v Bratislave. V rokoch 19701980 pôsobil ako asistent Katedry onkológie, rádiológie a nukleárnej medicíny LF UK v Bratislave. Roku 1980 sa stal prednostom Onkologického ústavu SAV. V rovnakej dobe pôsobil ako docent na Katedre onkológie, rádiológie a nukleárnej medicíny Lekárskej fakulty UK pre odbor onkológia. V rokoch 19811990 bol vedúcim tejto katedry. Profesorský titul v odbore onkológia získal v roku 1987. Neskôr v rokoch 19901997 pôsobil ako prednosta Onkologického ústavu Lekárskej fakulty a zároveň v rokoch 19921996 ako riaditeľ a externý vedúci laboratória molekulárnej biológie nádorov (19851988) Ústavu experimentálnej onkológie SAV. Roku 1998 sa stal prednostom Onkologickej kliniky Lekárskej fakulty. V roku 1991 bol zvolený za rektora Univerzity Komenského. V tejto funkcii zotrval do roku 1997. 
V rokoch 1994 až 2002 bol zároveň poslancom Národnej rady. Vo voľbách v roku 1994 kandidoval za Demokratickú úniu Slovenska (DEÚS), ktorá sa aj jeho významným prispením 25. marca 1995 pretransformovala na Demokratickú úniu (DÚ). Vo voľbách do Národnej rady v roku 1998 bol členom Slovenskej demokratickej koalície (SDK).
V roku 1999 neúspešne kandidoval na prezidenta Slovenskej republiky keď získal 0,82% hlasov.
26. septembra 2000 spoločne s Jánom Budajom a inými založili Liberálnodemokratickú úniu (LDÚ)

</doc>
<doc id="208065" url="https://sk.wikipedia.org/wiki?curid=208065" title="Oldřich">
Oldřich

Oldřich môže byť:

</doc>
<doc id="208066" url="https://sk.wikipedia.org/wiki?curid=208066" title="Ján Zvonár">
Ján Zvonár

Prof. MUDr. Ján Zvonár, CSc. (* 19. jún 1951, Bratislava – † 24. jún 2023, Bratislava) bol slovenský lekár, vysokoškolský pedagóg a komunálny politik.
V júni 2013 sa vzdal mandátu poslanca BSK (zvolený v roku 2009). V minulosti bol v období 20062010 starostom mestskej časti Bratislava-Rača a vo volebnom období 20062010 poslancom NR SR za stranu SMER-SD.

</doc>
<doc id="208067" url="https://sk.wikipedia.org/wiki?curid=208067" title="Analista">
Analista

Analista môže byť:

</doc>
<doc id="208068" url="https://sk.wikipedia.org/wiki?curid=208068" title="Letopisec">
Letopisec



</doc>
<doc id="208069" url="https://sk.wikipedia.org/wiki?curid=208069" title="Analisti">
Analisti



</doc>
<doc id="208070" url="https://sk.wikipedia.org/wiki?curid=208070" title="Děpoltovci">
Děpoltovci

Děpoltovci (po česky "Děpoltici") bola vedľajšia vetva rodu Přemyslovcov, potomkovia Děpolta I., druhorodeného syna kniežaťa Vladislava I. 
Děpoltovci ako bočná vetva nemali v krajine veľký politický vplyv. Ich centrum ležalo vo východných Čechách. Osudným sa pre rod stalo panovanie kráľa Přemysla Otakara I., ktorého cieľom bolo zachovanie vlády iba v hlavnej rodovej línii. Po r. 1216 vyhlásením zákona o nástupníctve pri voľbe Václava I. (zákon primogenitúry), boli Děpoltovci definitívne zbavení nádeje na český trón. Po r. 1247 úplne miznú z histórie.

</doc>
<doc id="208071" url="https://sk.wikipedia.org/wiki?curid=208071" title="Zápoľský">
Zápoľský



</doc>
<doc id="208072" url="https://sk.wikipedia.org/wiki?curid=208072" title="Děpoltici">
Děpoltici



</doc>
<doc id="208073" url="https://sk.wikipedia.org/wiki?curid=208073" title="Děpolt II.">
Děpolt II.

Děpolt II. (* pred 1167 - † 21. november 1190) bol syn Děpolta I. a přemyslovský šľachtic, verný spojenec kniežaťa Bedřicha.
Historikmi je označovaný ako „muž znamenitých vlôh“. Po otcovej smrti (v r. 1167) sa ujal jeho údelu a vládol tu pokojne, v zhode s kniežaťom Bedřichom. V r. 1185 však mal byť na jeho rozkaz zajatý, utiekol preto z krajiny a vrátil sa tu až po nástupe Konráda Ota. Zomrel na krížovej výprave r. 1190 pri Ancone na mor. Mal troch synov: Děpolta III. (* 1770/1780, † 1223), Soběslava (* ?, † po 1213) a Boleslava (* ?, † po 1213). 
Z nich najvýznamnejším bol Děpolt III. Nemecký kráľ Filip Švábsky mu udelil v r. 1203 Čechy ako léno. Jeho manželkou bola istá Adéla, s ktorou mal piatich synov.

</doc>
<doc id="208074" url="https://sk.wikipedia.org/wiki?curid=208074" title="Oto I.">
Oto I.

Oto I. môže byť:

</doc>
<doc id="208075" url="https://sk.wikipedia.org/wiki?curid=208075" title="Otto I.">
Otto I.

Otto I. môže byť:

</doc>
<doc id="208076" url="https://sk.wikipedia.org/wiki?curid=208076" title="Spytihněv II.">
Spytihněv II.

Spytihněv II. (* 1031, Olomouc – † 28. január 1061, Hradec nad Moravicí) bol české knieža (od r. 1055), najstarší syn kniežaťa Břetislava I. a Judity zo Schweinfurtu.
Od mladosti bol správcom olomouckého údelu a po smrti svojho otca v r. 1055 sa stal českým kniežaťom. Jeho údajne prvým štátnickým činom (podľa Kosmasa) bolo vyhnanie Nemcov z Čiech. Tvrdenie je však pravdivé iba čiastočne, pretože sám povolal nemeckých mníchov do Sázavského kláštora, keď predtým odtiaľ vyhnal slovanských rehoľníkov.
Jeho pomer k matke a mladším súrodencom bol nepriateľský. V r. 1056 tiahol do Olomouca, kde sídlil jeho mladší brat Vratislav so svojou matkou. Tí pred ním utiekli do Uhorska a Spytihněv obsadil celú Moravu.
Spytihněv nadviazal dobré vzťahy s pápežskou kúriou a pápež Mikuláš II. mu údajne za ročný poplatok 100 hrivien striebra dovolil, aby pri slávnostných príležitostiach mohol nosiť biskupskú mitru. 
V r. 1057 založil Spytihněv kolegiálny chrám v Litoměřiciach a v r. 1060 začal z rozsiahlou prestavbou chrámu sv. Víta na Pražskom hrade, kde bol po svojej smrti pochovaný. 
Rodinné pomery.
Spytihněv II. bol otcom jedného syna Svatobora (*?, † 23. február 1086) a neznámej dcéry, ktoré mal so svojou manželkou Idou Wettinskou. Svatobor sa r. 1085 stal aquilejským patriarchom.

</doc>
<doc id="208077" url="https://sk.wikipedia.org/wiki?curid=208077" title="Jaromír">
Jaromír

Jaromír môže byť:

</doc>
<doc id="208078" url="https://sk.wikipedia.org/wiki?curid=208078" title="Gebhart">
Gebhart



</doc>
<doc id="208079" url="https://sk.wikipedia.org/wiki?curid=208079" title="Gebhard">
Gebhard

Gebhard (zastarano aj Gebhart) môže byť:

</doc>
<doc id="208080" url="https://sk.wikipedia.org/wiki?curid=208080" title="Lucia">
Lucia

Lucia môže byť:

</doc>
<doc id="208081" url="https://sk.wikipedia.org/wiki?curid=208081" title="Břetislav II.">
Břetislav II.

Břetislav II. (*?, † 22. december 1100, hrad Zbečno) bolo české knieža (od r. 1092) z rodu Přemyslovcov. 
Najstarší syn kniežaťa a prvého českého kráľa Vratislava II. a jeho druhej manželky Adléty Uhorskej bol zvolený kniežaťom 14. septembra 1092. Hneď na počiatku svojej vlády vyhlásil zákaz všetkých dožívajúcich pohanských zvykov a obyčajov. Prvý článok jeho nariadenia obsahoval vypovedanie všetkých čarodejníkov, kúzelníkov a veštcov z krajiny. V roku 1097 nariadil vyhnanie slovanských mníchov zo sázavského kláštora. Na ich miesto povolal rehoľníkov z kláštora v Břevnove. 
V roku 1093 vpadol Břetislav II. do Poľska, kde bojoval s kniežaťom Vladislavom I. Hermanom. Počas bojov bolo veľmi spustošené Sliezsko. Pokúsil sa zrušil tzv. starešnícky zákon svojho deda Břetislava I., a tým sa snažil zaistiť následníctvo pre svojho mladšieho brata Bořivoja. 
Břetislav II. bol na sklonku roku 1100 pri návrate z lovu zavraždený pri hrádku Zbečno. Súčasníci považovali tento akt za odplatu Vršovcov.
Rodinné pomery.
S manželkou Lukartou (* okolo 1075, † 31. december neznámeho roku) mal jedného syna Břetislava (*?, † 8. marec po 1030).

</doc>
<doc id="208082" url="https://sk.wikipedia.org/wiki?curid=208082" title="Hank Azaria">
Hank Azaria

Hank Azaria (* 25. apríl 1964, Queens, New York, New York, USA) je americký herec, režisér, komik a dabér. Azaria sa preslávil dabovaním originálu Simpsonovcov, kde dabuje postavy Vočka, Apua, Crustyho, Clancyho Wigguma a iných.
Stal sa známy už po filmových rolách vo filmoch "Vtáčia klietka", "Godzilla" a "Riskni to s Polly". Účinkoval ako hlavná postava v seriáli "Huff", ktorý bol produkovaný v rokoch 2004 až 2006. Hral v muzikáli "Spamalot", kde hral postavu Sira Lancelota.
V roku 2020 Azaria oznámil, že končí s dabovaním Apua. Za svoje propagovanie stereotypov sa ospravedlnil: „Ospravedlňujem sa za to, že som bol súčasťou niečoho, čo tento problém spôsobilo a pomohlo zakoreniť rasistické stereotypy.“ Dodal ešte: „Mám preto pocit, že by som sa mal každému človeku indického pôvodu ospravedlniť.“ Azaria vyzýva, aby postavy dabovali herci s rasou príslušnosťou postavy.

</doc>
<doc id="208083" url="https://sk.wikipedia.org/wiki?curid=208083" title="Penta">
Penta

Penta môže byť:

</doc>
<doc id="208086" url="https://sk.wikipedia.org/wiki?curid=208086" title="Monkeystone Games">
Monkeystone Games

Monkeystone Games bola americká softvérová firma zaoberajúca sa vývojom počítačových hier pre mobilné platformy. Spoločnosť založili v roku 2001 John Romero, Tom Hall, Stevie Case a Brian Moon.
Tituly.
Firma vydala svoj prvý debutový titul Hyperspace Delivery Boy! v roku 2001 pre platformu Pocket PC. Hra bola neskôr portovaná pre Windows, Mac OS X, Linux a handheld Game Boy Advance.
Nasledovala hra Congo Cube, pôvodne vyvíjaná pre OS Windows, avsak neskôr bola portovaná pre Pocket PC a mobilné telefóny s podporou Java ME.
V poradí tretím titulom sa stal port úspešnej akčnej hry Red Faction pre N-Gage. Hra bola dokončená v októbri 2003.
Rozpad firmy.
"Brian Moon" opustil "Monkeystone" niekedy v roku 2002. "Stevie Case" opustila firmu približne v polovici roku 2003. "Tom Hall" a "John Romero" opustili Monkeystone v októbri 2003, kvôli práci u Midway Games. "Lucas Davis", jeden z ich kolegov, udržiaval firmu až do jej zániku v januári 2005.

</doc>
<doc id="208089" url="https://sk.wikipedia.org/wiki?curid=208089" title="Lucius Cornelius Sisenna">
Lucius Cornelius Sisenna

Lucius Cornelius Sisenna (120 – 67 pred Kr.) bol rímsky politik a historik. Zahynul počas Pompeiovho ťaženia proti pirátom. Sisenna bol Pompeiovým veliteľom operujúcim na pobreží Grécka.
Jeho historické dielo nazvané "Historiae" (Dejiny) pozostávalo z 23 kníh. Podľa správ, ktoré sa o ňom dochovali, ho možno zaradiť k „tragickej“ historiografii, ktorú charakterizoval sklon k dramatizácii dejinných udalostí a hľadanie heroických osobností. Vzorom mu v tom bol helenistický historik Kleitarchos, ktorý obdobným štýlom rozpracoval život Alexandra Macedónskeho.
Sisenna sa venoval obdobiu, ktoré sám prežil – od občianskych vojen v neskorej republike po Sullovu smrť. Práve veľký diktátor je Sisennovým hrdinom non plus ultra. Nielenže ho svojim dielom oslavuje, ale predstavuje ho ako charizmatika, ktorý je schopný viesť rímsky národ. Pritom skĺzava až k romantickému opisu dejín. Romantizujúcej forme diela prikrášľujúcej históriu fantastickými až mýtickými faktami zodpovedá jazyk, ktorý je ornamentálny a radí sa k tzv. aziatickému štýlu. Podľa Cicerona Sisenna používal aziatický štýl i ako rečník.
Sisenna tiež napísal dielo "Fabulae Milesiae" (Milétske poviedky), ktoré sa inšpirovalo rovnomenným dielom Aristida z Milétu. Mohlo ísť o voľné, latinské spracovanie týchto vtipných, erotických poviedok. Sisenna touto svojou tvorbou ovplyvnil prozaické dielo Apuleia a Petronia.

</doc>
<doc id="208091" url="https://sk.wikipedia.org/wiki?curid=208091" title="Dendrobium kingianum">
Dendrobium kingianum

Dendrobium kingianum je rastlina z čeľade vstavačovité (). Pomenovaná je po prieskumníkovi austrálskeho pobrežia admirálovi Phillipovi Parkerovi Kingovi.
Morfológia.
Patrí medzi menšie dendróbiá, aj keď vzrast môže byť variabilný. Stonky zhrubnuté v pahľuzy dosahujú veľkosť 10–15 cm, naspodu sú širšie a k vrcholu sa zužujú do špičky. Striedavo protistojné listy sú oválne a zašpicatené, na pseudohľuze ich je 2–7.
Kvitne drobnými ružovými, vzácnejšie bielymi kvetmi. Patrí medzi nemnohé orchidey s voňavými kvetmi.
Ekológia.
Pochádza z východnej Austrálie. Rastie na slnečných miestnach prevažne litofyticky, vzácnejšie epifyticky na kmeňoch stromov.

</doc>
<doc id="208097" url="https://sk.wikipedia.org/wiki?curid=208097" title="Lucius Aelius Stilo Praeconinus">
Lucius Aelius Stilo Praeconinus

Lucius Aelius Stilo Praeconinus (154 – 74 pred Kr.) bol prvý rímsky filológ. Pochádzal z jazdeckej rodiny naklonenej nobilite z Lanuvia.
Cognomen Stilo (pero) dostal podľa toho, že písal reči na objednávku. Meno Praeconinus sa zasa viazalo k povolaniu jeho otca ("praeco" znamená po latinsky hlásateľ). Stilove prošľachtické sympatie boli také silné, že dobrovoľne nasledoval do vyhnanstva Quinta Caecilia Metella Numidica. V Ríme sa venoval vyučovaniu, hoci nebol učiteľom z povolania, a literárnej činnosti.
Praeconinovi najznámejší žiaci boli Varro a Cicero. Jeho blízkymi priateľmi zasa historik Lucius Coelius Antipater a satirik Gaius Lucilius. Obaja mu údajne venovali svoje diela. Podľa Cicerona sa Stilo radil k stoikom.
Z diela Lucia Aelia Stilona sa dochovali iba zlomky. Zaoberal sa problematikou autentickosti Plautových komédií (za pravých uznal 25 komédií, čiže o štyri viac ako jeho pokračovateľ Varro), spísal komentáre ku "Carmen Saliare" (Spevy Saliov) a "Leges XII tabularum" (Zákon dvanástich tabúľ).
Niektorí odborníci mu pripisujú aj autorstvo rétorického spisu "Ad Herennium".

</doc>
<doc id="208098" url="https://sk.wikipedia.org/wiki?curid=208098" title="Mořina">
Mořina

Mořina je obec v okrese Beroun. Na západ od obce sú viditeľné opustené vápenné lomy a asi juhozápade je vidieť hrad Karlštejn. Ku dňu 3. 7. 2006 mala Mořina 665 obyvateľov.

</doc>
<doc id="208099" url="https://sk.wikipedia.org/wiki?curid=208099" title="Enzýmová jednotka">
Enzýmová jednotka

Enzýmová jednotka je (akákoľvek) miera pre aktivitu enzýmu. 
V súčasnosti je jednotkou, ktorú odporúčajú organizácie typu IUB, IUPAC, IFCC a podobne, a ktorá je od roku 1999 aj jednotkou SI, katal (značka kat).
V 60. a 70. rokoch 20. storočia sa používala bezmenná (nevolala sa, ako sa často chybne uvádza, "enzýmová jednotka"), ale presne definovaná, jednotka so značkou U. 
Ešte staršie sa používali rôzne iné jednotky, napr. Wohlgemuthova jednotka, alebo prakticky odvodené jednotky, napr. mg premeny substrátu/min.

</doc>
<doc id="208100" url="https://sk.wikipedia.org/wiki?curid=208100" title="Muchotrávka červená">
Muchotrávka červená

Muchotrávka červená ("Amanita muscaria" var. "muscaria" (L.) Lam., 1783) je jedovatá bazídiová huba z čeľade muchotrávkovité ("Amanitaceae"). Je to veľká huba s typicky sýtočerveným klobúkom, pokrytým belavými alebo žltkastými bradavkami. Ide o jednu z najznámejších a najľahšie rozoznateľných húb. 
Vyskytuje sa v rôznych častiach sveta, ako sú Európa, Ázia, Severná Amerika a Severná Afrika. Na území Slovenska rastie od augusta do novembra v ihličnatých aj listnatých lesoch, preferuje rast v symbióze pod brezami, smrekmi, alebo borovicami. 
Jej názov je odvodený od tradičného využitia muchotrávky červenej ako insekticídu proti muchám. Ďalšie ľudové názvy muchotrávky sú mucholapka, muchomôrka, mušárka, mucharka, muchačka.
Otravu spôsobuje spoločný účinok muscimolu a kyseliny iboténovej, látok s neurotoxickými a psychoaktívnymi účinkami; smrteľné otravy sú však veľmi zriedkavé. Historicky boli otravy muchotrávkou červenou väčšinou výsledkom chybnej identifikácie - huby boli zamieňané s jedlými druhmi alebo skonzumované nevedomky. V posledných rokoch však narastá počet zámerných intoxikácií, niektorí ľudia huby konzumujú so zámerom dosiahnuť psychoaktívny účinok. Tento posun v motivácii so sebou prináša nové riziká a predstavuje výzvu pre zdravotnú starostlivosť.
Taxonómia.
A. muscaria vykazuje komplexnú genetickú diverzitu, čo naznačuje, že ide skôr o druhový komplex ako o jediný druh. 
Variety.
Muchotrávka červená má niekoľko variet, ktoré líšia farbou a výskytom:
Vzhľad.
Klobúk má 6–20 cm v priemere, v mladosti je takmer guľovitý až polguľovitý, neskôr klenutý a v dospelosti plocho rozprestretý až takmer úplne plochý. Jeho farba je variabilná, najčastejšie šarlátovočervená, koralovočervená, svetločervená či oranžovočervená, zriedkavejšie pomarančovožltá alebo žltá. Povrch klobúka pokrývajú belavé až žltkasté bradavičky, ktoré sú zvyškami plachtičky; po daždi môžu miznúť, takže klobúk je potom hladký. Okraj býva v dospelosti výrazne ryhovaný. Dužina je pevná a biela, tesne pod pokožkou klobúka asi v 1 mm vrstve zlatožltá až oranžovožltá. Vôňu má nevýraznú, chuť sladkastú.
Hlúbik je 8–22 cm dlhý, valcovitý, smerom nahor sa zužuje a naopak nadol je hľuzovito zhrubnutý. Farba hlúbika je prevažne biela, povrch môže byť jemne vločkatý alebo v dôsledku rozpukanej pokožky výrazne šupinatý. Mladé plodnice mávajú hlúbik plný, neskôr rúrkovito dutý. V hornej tretine sa nachádza veľký, mohutný biely až žltkastý prsteň - typický znak muchotrávky červenej.
Výskyt.
Muchotrávka červená rastie v oblasti celého mierneho pásma Eurázie a Ameriky, od nížin až do vysokých hôr. Plodnice rastú najmä koncom leta a na jeseň v ihličnatých a listnatých lesoch. Muchotrávka červená trávi väčšinu života pod zemou, poprepletaná v masu bielych vlákien, ktoré sa nazývajú podhubie (mycélium). Rastie v symbióze s niektorými stromami - brezou, smrekom, borovicou, smrekovcom a dubom. Bez symbiotického vzťahu medzi koreňovými bunkami stromov a podhubím by plodnice muchotrávky červenej nemohli vôbec vyrásť. Rastie na pôdach kyslých aj vápenatých, ľahkých piesočnatých i ťažkých hlinitých, ale aj na rašeliniskách. 
Farmakológia.
Muchotrávka obsahuje viaceré biologicky aktívne zlúčeniny, najmä muskarín, kyselinu ibotenovú a muscimol.
Muskarín.
Muskarín bol dlho považovaný za hlavnú psychoaktívnu látku v A. muscaria. Muskarín je alkaloid, viažuci sa na muskarínové acetylcholínové receptory, na ktorých pôsobí ako agonista, čo vedie k excitácii neurónov, ktoré nesú tieto receptory. Vyskytuje sa však v hube len v malých množstvách (0,0002 - 0,0003%), čo je hladina príliš nízka na to, aby spôsobila otravu.
Kyselina iboténová.
Je to analóg neurotransmiteru glutamátu a vďaka svojej štrukturálnej podobnosti s týmto neurotransmiterom pôsobí ako neselektívny agonista glutamátových receptorov. Ide o prekurzor muscimolu, ktorý sa v pečeni metabolizuje na túto stabilnejšiu zlúčeninu.
Muscimol.
Muscimol je silný agonista GABAA​ receptora, ktorý sprostredkúva účinok hlavného inhibičného neurotransmitera v mozgu, kyseliny gama-aminomaslovej (GABA). Muscimol sa viaže na to isté miesto GABAA​ receptora ako samotný neurotransmiter GABA, na rozdiel od barbiturátov, benzodiazepínov či Z-hypnotík, ktoré pôsobia na oddelené alosterické miesta receptora. Receptory GABAA​ sú v mozgu široko rozšírené, takže po podaní muscimolu dochádza k zmene neurónovej aktivity v rôznych oblastiach, vrátane mozgovej kôry, hipokampu a mozočku. Napodobňovaním účinku GABA muscimol aktivuje tieto receptory, čo vedie k otvoreniu chloridových kanálov a následnej hyperpolarizácii neurónov, čím sa znižuje ich excitabilita.
Účinky.
Za psychoaktívne účinky je zodpovedný predovšetkým muscimol, pričom kyselina iboténová prispieva najmä k toxickým prejavom a počas spracovania huby sa čiastočne mení na muscimol. V závislosti od relatívneho množstva oboch zlúčenín v plodniciach, požitej dávky a celkového stavu konzumenta môže vzniknúť široká škála symptómov. Tieto symptómy zahŕňajú stav opojenosti, eufóriu, halucinácie, nepokoj, zvýšenú psychomotorickú aktivitu, depresiu centrálneho nervového systému a gastrointestinálne poruchy. Bežný klinický priebeh po požití muchotrávky červenej zvyčajne začína po 30 minútach nevoľnosťou, vracaním, hnačkou, kŕčmi, trasom, ataxiou a nekoordinovanosťou. Po 60 minútach sa objaví zmenený psychický stav charakterizovaný najprv zvýšeným vnímaním a agitovanosťou, neskôr dochádza k zníženému vnímaniu, dezorientácii, depersonalizácii, striedaniu agitácie a otupenia. Bežné sú aj zrakové alebo sluchové halucinácie, taktiež bizarné správanie. Neskoršie účinky zahŕňajú letargiu, po ktorej nasleduje hlboký spánok. Neexistuje žiadne antidotum, pretože príznaky sú cholinergické aj anticholinergické. Terapia po požití zvyčajne zahŕňa výplach žalúdka, použitie aktívneho uhlia a symptomatickú liečbu.
Výskyt v kultúre.
Muchotrávka je dlhodobo predmetom záujmu a príťažlivosti; stelesňuje pojem „huby“ a je pravdepodobne najčastejšie zobrazovanou hubou. Napriek zlej povesti je táto huba jedinečná svojím nápadným vzhľadom a je najčastejšie používaným piktogramom pre divoké huby. Používa sa napríklad v ilustráciách rozprávok pre deti a komiksoch, vo vianočných ozdobách a taktiež ako motív k tetovaniu. V sérii videohier Super Mario sa objavuje ikonická huba, ktorá po konzumácii spôsobí zväčenie hlavnej postavy; v populárnej kultúre je často interpretovaná ako štylizované zobrazenie muchotrávky červenej. V animovanom seriáli a komiksovej sérii The Smurfs (Šmolkovia) sú obydlia Šmolkov v tvare húb, ktoré výtvarne pripomínajú muchotrávku červenú. Ďalším príkladom je dielo Alica v krajine zázrakov, kde sa objavuje ikonická scéna, v ktorej húsenica sedí na hube a fajčí vodnú fajku; Alica z huby odlamuje kúsky, pričom jeden spôsobuje jej zmenšovanie a druhý zväčšovanie, čo je často interpretované ako narážka na psychoaktívne vlastnosti muchotrávky červenej. Samotná huba však nie je výtvarne spracovaná ako realistické zobrazenie muchotrávky červenej, ale má skôr fantazijný charakter. 

</doc>
<doc id="208104" url="https://sk.wikipedia.org/wiki?curid=208104" title="Samuel Chalupka">
Samuel Chalupka



</doc>
<doc id="208105" url="https://sk.wikipedia.org/wiki?curid=208105" title="Erdődyho palác (Godrova)">
Erdődyho palác (Godrova)

Erdődyho palác je štvorpodlažný neogotický dom na Godrovej ulici č. 2 v Bratislave v Starom Meste.
Bol postavený medzi rokmi 1880 a 1900. Nachádza sa v nároží uličného bloku a je chránený aj s priľahlou zeleňou. V čase svojho vzniku slúžil pravdepodobne ako obytný nájomný dom. Má kompaktný bokový pôdorys. Jeho autor sa inšpiroval pravdepodobne anglickou tudorovskou gotikou.
Dnes je bytovým domom, zeleň spred paláca bola vyvlastnená na účely zastávky trolejbusu, tá bola neskôr presunutá o dva domy nižšie na ul. Palisády.

</doc>
<doc id="208106" url="https://sk.wikipedia.org/wiki?curid=208106" title="Bantry">
Bantry

Bantry môže byť:

</doc>
<doc id="208107" url="https://sk.wikipedia.org/wiki?curid=208107" title="Turpilius">
Turpilius

Turpilius (?103 pred Kr.), nazývaný Sextus Turpilius, bol rímsky autor komédii. Jeho praenomen a cognomen sa nezachovali. Peter Crinitus ho v svojom diele "De poetis latinis libri V" (Päť kníh o rímskych básnikoch) z roku 1505 označuje ako Sexta, hoci nie je jasné, na základe čoho sa k tomuto menu priklonil.
Turpilius bol autorom komédii podobného razenia ako Plautus a Caecilius. I on využíval pestré metrum a hovorový jazyk. Napísal tiež akúsi komédiu s mytologickou témou (podobne ako Plautus hru "Amphitruo").
Zachovali sa početné zlomky z asi 13 Turpiliových komédii. Ich názvy, v gréčtine, podľa Nonia, Cicera, Diomeda a ďalších sú: "Boethuntes", "Canephoros", "Demetrius", "Demiurgus", "Epicleros", "Hetaera", "Lemniae" (tiež "Lemnii"), "Leucadia", "Lindia", "Paedium", "Paraterusa", "Philopator" a "Thrasyleon".

</doc>
<doc id="208108" url="https://sk.wikipedia.org/wiki?curid=208108" title="Bantry Bay">
Bantry Bay

Bantry Bay môže byť:

</doc>
<doc id="208111" url="https://sk.wikipedia.org/wiki?curid=208111" title="Mňága a Žďorp">
Mňága a Žďorp

Mňága a Žďorp je česká alternative rocková kapela. Kapela, ktorá pochádza z Valašského Meziříčí, sa formovala od roku 1983. Najprv kapela vystupovala pod názvom "Slepé střevo", tiež sa často menilo zloženie skupiny. Členovia Mňágy súčasne pôsobili v iných kapelách napr. Velký plytkoš, Happyend, tieto kapely však zanikali a od roku 1987 sa hovorí len o skupine Mňága a Žďorp.
Do podvedomia sa dostala predovšetkým hitom „Hodinový hotel“, ktorý je prvá skladba na debutovom albume skupiny s názvom "Made in Valmez" (1991). Najnovší album z roku 2017 má názov "Na stanice Polární", ktorý je už jedenásty v poradí.
Frontman skupiny je Petr Fiala, navyše vytvoril aj dva samostatné albumy "Nečum a tleskej" (1994) a "Je čas" (2005)

</doc>
<doc id="208112" url="https://sk.wikipedia.org/wiki?curid=208112" title="U (enzýmová jednotka)">
U (enzýmová jednotka)

U je značka bezmennej enzýmovej jednotky používanej najmä v 60. a 70. rokoch 20. storočia (nevolala sa, ako sa často chybne uvádza, "enzýmová jednotka")
Je definovaná ako množstvo enzýmu, ktoré premení za optimálnych podmienok 1 μmol substrátu za 1 minútu. U sa meria v μmol/min a väčšinou pri 25 °C.

</doc>
<doc id="208113" url="https://sk.wikipedia.org/wiki?curid=208113" title="Prepoštský palác (Bratislava)">
Prepoštský palác (Bratislava)

Prepoštský palác je dom v Bratislave v Starom Meste na Kapitulskej ulici. Na nádvorí paláca je súsošie sv. Alžbety z roku 1907, ktoré priamo na mieste vytesal z kameňa sochár Alojz Rigele. Palác aj so súsoším patrí medzi národné kultúrne pamiatky.
Dejiny.
Budova v barokovom štýle bola postavená v roku 1632. V súčasnosti tu sídli Teologická fakulta Univerzity Komenského v Bratislave.

</doc>
<doc id="208115" url="https://sk.wikipedia.org/wiki?curid=208115" title="Bantry Bay (Írsko)">
Bantry Bay (Írsko)

Bantry Bay (ír. Cuan Baoi alebo "Inbhear na mBárc" alebo "Bádh Bheanntraighe") je záliv v severovýchodnej časti Atlantického oceánu, na juhozápadnom pobreží Írska. Prebieha od severovýchodu na juhozápad a z troch strán (sever, východ a juh) ho obklopuje pevnina grófstva Cork. V juhozápadnej časti, v línii mysov Black Ball Head a Sheep's Head sa otvára do Atlantiku. Šírka zálivu sa pohybuje od 3-4 km do 10 km v ústí.
V zálive ležia dva veľké ostrovy, Bere Island v západnej a Whiddy Island vo východnej časti, a viacero menších. Pobrežie zálivu je značne členité najmä na severe (polostrov Beara), kde sa do pevniny vrezávajú viaceré menšie zálivy a zátoky - Glengarriff Harbour, Adrigole Harbour, Bere Haven. Na juhu (polostrov Sheep's Head) nie je pobrežie výraznejšie rozčlenené. Najvýznamnejšie rieky ústia vo východnej časti zálivu: Coomhola, Mealagh a Owvane.
Záliv nesie názov podľa mesta Bantry, ktoré leží vo východnej časti zálivu, oproti ostrovu Whiddy Island. Okrem neho sa na pobreží nachádza niekoľko obcí: Adrigole, Ballylickey, Castletownbere, Curryglass, Gerahies, Glengarriff, Snave Bridge a Trafrask. Obec Rerrin leží na ostrove Bere Island, kým na ostrove Whiddy Island je ropný terminál.
8. januára 1979 zahynulo pri ostrove Whiddy Island 50 ľudí po tom, ako francúzsky tanker "Betelgeuse" zachvátil požiar a po následnej explózii, sa rozlomil na tri časti. 

</doc>
<doc id="208118" url="https://sk.wikipedia.org/wiki?curid=208118" title="Prepoštský palác">
Prepoštský palác

Prepoštský palác môže byť:

</doc>
<doc id="208121" url="https://sk.wikipedia.org/wiki?curid=208121" title="Esterháziho palác (Kapitulská)">
Esterháziho palác (Kapitulská)

Esterháziho palác (staršie Eszterházyho palác) je štvorkrídlový palác v Bratislave na Kapitulskej ulici v Starom Meste. Palác bol postavený v prvej polovici 17. storočia v neskororenesančnom štýle. V súčasnosti sa predné krídlo paláca nezachovalo a zvyšok stavby je vo veľmi zlom stave. 
Na dvore grófa Esterháziho istý čas pôsobil hudobný skladateľ Joseph Haydn, ktorý v tomto paláci prvýkrát dirigoval svoje hudobné dielo La Canterina.
V minulosti sa ruiny paláca používali aj ako kulisy pri natáčaní filmových scén vojnou zničených domov.

</doc>
<doc id="208122" url="https://sk.wikipedia.org/wiki?curid=208122" title="Muchotrávka tigrovaná">
Muchotrávka tigrovaná

Muchotrávka tigrovaná ("Amanita pantherina") je jedovatá huba z čeľade muchotrávkovitých.
Opis.
Klobúk má 4 – 12 cm široký, za mladi polguľovitý, neskôr klenutý až rozprestrený na okraji pravidelne ryhovaný. Najčastejšie je žltohnedý, môže byť aj bledohnedý, sivastý alebo sivohnedý. Povrch je za vlhka slizký, za sucha lesklý, na okraji zreteľne ryhovaný, takmer vždy celý pokrytý drobnými útržkami plachtičky. Lupene sú 6 – 10 mm široké, husté, pri hlúbiku takmer voľné, biele. Hlúbik je 6 – 15 cm dlhý a 0,5 – 2 cm hrubý, vylomiteľný, valcovitý, dolu hľúzovito zhrubnutý, biely, hladký, lesklý, s bielym neryhovaným ovisnutým prsteňom. Nad hľuzou, ktorú obaľuje prirastená pošva, bývajú 1 až 3 prstencovité pásiky. Dužina je dosť tenká, mäkká, biela, vôňu má spravidla nevýraznú, so zemiakovým alebo reďkovkovým komponentom, chutí sladkasto. Výtrusy sú krátko elipsovité, hladké, bezfarebné, s jednou veľkou tukovou kvapkou, veľké 10–12 × 7,8 μm. Výtrusný prach je biely.
Výskyt.
Muchotrávka tigrovaná rastie najmä v ihličnatých lesoch, zriedkavejšie v listnatých (od augusta do októbra.) na presvetlenejších vyhriatych miestach. Rozšírená je dosť hojne od nížin do vrchov. 
Praktický význam.
Muchotrávka tigrovaná spôsobuje otravy prejavujúce sa tráviacimi aj nervovými poruchami, ktoré sa vo výnimočných prípadoch končia smrťou.
Možnosť zámeny.
Možná je zámena s jedlou, no nechutnou muchotrávkou hrubou, ale aj s jedlou a chutnou muchotrávkou červenkastou.

</doc>
<doc id="208123" url="https://sk.wikipedia.org/wiki?curid=208123" title="Bazídiomycéty">
Bazídiomycéty



</doc>
<doc id="208124" url="https://sk.wikipedia.org/wiki?curid=208124" title="Basidiomycota">
Basidiomycota



</doc>
<doc id="208125" url="https://sk.wikipedia.org/wiki?curid=208125" title="Thomas Rabitsch">
Thomas Rabitsch

Thomas Rabitsch (* 19. november 1956 Viedeň) je rakúsky klávesák a hudobný producent. Od sedemdesiatych rokov bol Rabitsch v mnohých rakúskych skupinách činný.
Je zakladajúcim členom hudobnej skupiny Hallucination Company (od 1977 do 1981), od 1978 tiež členom a producentom album viedenskej skupiny Drahdiwaberl „Schock-Rocker“. Tam sa stretol s vtedajším basgitaristom Hansom Hölzelom („Falcom“), ktorému robil vedúceho kapely a klávesáka pri všetkých koncertoch roku 1984 do 1994. V roku 1999 produkoval album "Verdammt wir leben noch". Ďalej produkoval dve úspešné DVD s Falcových koncertov (Live Donauinsel a Symphonic - Wiener Neustadt).
Medzi spevákov s ktorými Rabitsch spolupracoval bol napr. Peter Cornelius, Boris Bukowski, Dana Gillespie a Franz Morak.
Okrem toho produkoval Rabitsch Hörbücher, divadelnú, filmovú hudbu a je činný s mnohými projektmi pre rakúsky rozhlas. K jeho najznámejším projektom v týchto oblastiach patrí hudobné vedenie hudobnej súťaže Starmania.

</doc>
<doc id="208126" url="https://sk.wikipedia.org/wiki?curid=208126" title="Moldava">
Moldava

Moldava môže byť:

</doc>
<doc id="208127" url="https://sk.wikipedia.org/wiki?curid=208127" title="Esterháziho palác (Panská)">
Esterháziho palác (Panská)

Esterháziho palác (staršie Esterházyho palác) je dom na Panskej ulici v Bratislave v Starom Meste, kultúrna pamiatka. Budova bola postavená v roku 1743 v barokovom štýle.
V súčasnosti sa tu prezentujú zbierky Slovenskej národnej galérie. V jeho bezprostrednej blízkosti na Panskej ulici sa nachádza viac palácov, napríklad Balašov palác a Čákiho palác.

</doc>
<doc id="208128" url="https://sk.wikipedia.org/wiki?curid=208128" title="Čákiho palác (Panská)">
Čákiho palác (Panská)

Čákiho palác (staršie Csákyho palác) je mestský palác a národná kultúrna pamiatka Slovenskej republiky vedená pod číslom 101-148/1 na Panskej ulici č. 33 v Bratislave v časti Staré Mesto.
Palác vznikol v roku 1775, v období, keď sa začali búrať mestské hradby.

</doc>
<doc id="208131" url="https://sk.wikipedia.org/wiki?curid=208131" title="Kenmare Bay">
Kenmare Bay

Kenmare Bay (niekedy aj "Kenmare River", ír. "An Ribhéar", staršie tiež "Inbhear Scéine") je záliv v severovýchodnej časti Atlantického oceánu, na juhozápadnom pobreží Írska. Do pevniny sa zarezáva medzi polostrovmi Iveragh na severe a Beara na juhu. Na severe, východe a juhovýchode ho obklopuje územie grófstva Kerry, na juhu najzápadnejšia časť územia grófstva Cork. 
Záliv prebieha z vnútrozemia na severovýchode k otvorenému oceánu na juhozápade, na dĺžku meria približne 44 km, na šírku od 0,5 až 2 km v hlave zálivu po 8 km v jeho ústí. Záliv sa smerom na juhozápad postupne lievikovito rozširuje a jeho pobrežie je značne členité. Do pevniny sa vrezávajú menšie zátoky - Lehid Harbour, Kilmakilloge Harbour, Ardgroom Harbour na južnej a Coongar Harbour a Bunnow Harbour na severnej strane zálivu. V zálive tiež leží viacero ostrovov, z nich najväčšie sú: Rossmore Island, Rossdohan Island, Sherky Island, Garinish Island, Dinish Island, Ormond's Island, Illaundrame, Illaunleagh, Daniel's Island a súostrovie Greenane Islands. Ostrov Inishfarnard]oddeľuje záliv od susedného zálivu Coulagh Bay. Vstup do zálivu sa nachádza na línii mysov Lamb's Head - Cod's Head.
Najvýznamnejšie rieky pritekajúce do Kenmare Bay ústia v severovýchodnej časti: Roughty, Blackwater, Sneem.
V severovýchodnej, najužšej časti zálivu leží mestečko Kenmare. Na pobreží zálivu leží tiež niekoľko obcí: Ardgroom, Castlecove, Collorus, Lauragh, Parknasilla, Sneem, Tahilla, Templenoe.

</doc>
<doc id="208139" url="https://sk.wikipedia.org/wiki?curid=208139" title="Živnostník">
Živnostník

Živnostník môže byť:

</doc>
<doc id="208140" url="https://sk.wikipedia.org/wiki?curid=208140" title="Živnosť">
Živnosť

Živnosť môže byť:

</doc>
<doc id="208143" url="https://sk.wikipedia.org/wiki?curid=208143" title="Errol Flynn">
Errol Flynn

Errol Leslie Thomson Flynn (* 20. jún 1909, Hobart, Austrália - † 14. október 1959, Vancouver, Kanada) bol americký herec.

</doc>
<doc id="208145" url="https://sk.wikipedia.org/wiki?curid=208145" title="Oprávnenie prevádzkovať živnostenské podnikanie">
Oprávnenie prevádzkovať živnostenské podnikanie

Oprávnenie prevádzkovať živnostenské podnikanie (legislatívna a bežná skratka: živnostenské oprávnenie , iná legislatívna skratka: oprávnenie prevádzkovať živnosť ) je úradné oprávnenie prevádzkovať živnostenské podnikanie. 
Vznik a charakteristika.
Podľa § 10 živnostenského zákona :
"(1) Oprávnenie prevádzkovať živnosť (ďalej len „živnostenské oprávnenie“) vzniká právnickým osobám už zapísaným do obchodného registra, právnickým osobám, ktoré sa do obchodného registra nezapisujú, a fyzickým osobám s bydliskom v členskom štáte Európskej únie alebo v členskom štáte Organizácie pre hospodársku spoluprácu a rozvoj dňom ohlásenia, alebo ak je v ohlásení uvedený neskorší deň začatia živnosti, týmto dňom; za deň ohlásenia sa považuje deň, ktorým má ohlásenie všetky náležitosti podľa § 45, 45a a 46. Podanie, ktoré spĺňa náležitosti ohlásenia a obsahuje predmet podnikania, na ktorý už podnikateľovi vzniklo živnostenské oprávnenie alebo ktorý nie je živnosťou, nie je ohlásením.
(2) Preukazom živnostenského oprávnenia je
a) osvedčenie o splnení podmienok ustanovených týmto zákonom na prevádzkovanie živností (ďalej len „osvedčenie o živnostenskom oprávnení“); do vydania osvedčenia o živnostenskom oprávnení rovnopis ohlásenia s preukázaným doručením,
b) výpis zo živnostenského registra.
(3) Ak tento zákon neustanovuje inak, zahraničným osobám28a) a fyzickým osobám, ktoré sa podľa osobitného predpisu povinne zapisujú do obchodného registra, sa pri splnení určených podmienok vydá osvedčenie o živnostenskom oprávnení pred zápisom do obchodného registra. Pri nesplnení určených podmienok sa im o tom vydá rozhodnutie.
(4) Na žiadosť zakladateľov, prípadne orgánov alebo osôb oprávnených podať návrh na zápis slovenskej právnickej osoby do obchodného registra, vydá živnostenský úrad osvedčenie o živnostenskom oprávnení pred zápisom do tohto registra, ak je preukázané, že právnická osoba bola založená a spĺňa určené podmienky; ustanovenie § 6 ods. 3 druhej vety sa v tomto prípade nepoužije. Pri nesplnení určených podmienok sa im o tom vydá rozhodnutie.
(5) Osobám uvedeným v odsekoch 3 a 4 vzniká živnostenské oprávnenie dňom zápisu do obchodného registra.
(6) Živnostenské oprávnenie nemožno preniesť na inú osobu. Iná osoba ho môže vykonávať, len ak to ustanovuje tento zákon.
(7) Živnostenské oprávnenie možno vykonávať na celom území Slovenskej republiky.
(8) Ohlásenie, ktorým vzniklo živnostenské oprávnenie, nemožno vziať späť."
Zánik.
Zánik živnostenského oprávnenie je upravený v § 57 a 58 živnostenského zákona. 

</doc>
<doc id="208146" url="https://sk.wikipedia.org/wiki?curid=208146" title="Živnostenský list">
Živnostenský list

Živnostenský list bol na Slovensku do mája 2010 doklad osvedčujúci existenciu živnostenského oprávnenia podnikateľa v prípade ohlasovacej živnosti. Od júna 2010 je nahradený osvedčením o živnostenskom oprávnení.
Živnostenský list vydával miestne príslušný živnostenský úrad najneskôr do piatich pracovných dní odo dňa, keď mu ohlásenie živnosti a výpisy z registra trestov boli doručené, ak zistil, že ohlásenie živnosti má náležitosti podľa § 45 - 46 živnostenského zákona a podnikateľ spĺňa podmienky ustanovené týmto zákonom.
Podľa dobového textu zákona (stav v roku 2008) ďalej platilo:
§47 (2) Živnostenský list vydaný fyzickej osobe obsahuje
(3) Identifikačné číslo pridelí fyzickej osobe živnostenský úrad. Potrebné identifikačné čísla oznámi živnostenskému úradu príslušný orgán štátnej správy.
(4) Živnostenský list vydaný právnickej osobe obsahuje
(5) Živnostenský list vydaný zahraničnej osobe obsahuje aj adresu miesta činnosti podniku zahraničnej osoby alebo miesta činnosti organizačnej zložky podniku zahraničnej osoby na území Slovenskej republiky.
(6) Ak živnostenský úrad zistí, že ohlásenie nemá náležitosti podľa § 45-46, vyzve podnikateľa v lehote podľa odseku 1 [najneskôr do piatich pracovných dní odo dňa, keď mu ohlásenie živnosti a výpisy z registra trestov boli doručené], aby odstránil nedostatky ohlásenia. Vo výzve určí primeranú lehotu na ich odstránenie, najmenej však 15 dní. Ak sú na to závažné dôvody, môže živnostenský úrad na žiadosť podnikateľa predĺžiť lehotu i opakovane. Ak v tejto lehote podnikateľ odstráni závady, postupuje sa podľa odseku 1.
(7) Ak podnikateľ neodstráni závady v určenej lehote, živnostenský úrad konanie zastaví.
(8) Ak živnostenský úrad zistí, že podnikateľ nespĺňa podmienky ustanovené týmto zákonom, rozhodne, že živnostenské oprávnenie nevzniklo.
(9) Ak výpis z registra trestov obsahuje záznam o odsúdení za úmyselný trestný čin, živnostenský úrad v pochybnostiach vyzve podnikateľa, aby predložil právoplatný rozsudok o odsúdení. Ak podnikateľ nepredloží rozsudok v určenej lehote, živnostenský úrad konanie zastaví. Lehota na vydanie živnostenského listu podľa odseku 1 začína plynúť od nasledujúceho dňa po doručení rozsudku. Ak živnostenský úrad zistí, že podnikateľ nespĺňa podmienku bezúhonnosti, rozhodne, že živnostenské oprávnenie nevzniklo.

</doc>
<doc id="208147" url="https://sk.wikipedia.org/wiki?curid=208147" title="Ohlasovacia živnosť">
Ohlasovacia živnosť

Ohlasovacia živnosť bola na Slovensku do mája 2010 živnosť, ktorá sa pri splnení určených podmienok smela prevádzkovať na základe ohlásenia (príslušnému živnostenskému úradu). Dokladom takejto živnosti bol živnostenský list. Delila sa na tri typy: voľná živnosť, remeselná živnosť alebo viazaná živnosť. Opakom ohlasovacej živnosti bola koncesovaná živnosť. 
V súčasnosti už koncesované živnosti neexistujú a všetky živnosti sú teda už len ohlasovacie živnosti (prívlastok "ohlasovacia" pred slovom živnosť sa teda stal nadbytočným).
Náležitosti ohlásenia živnosti (platné dnes a podobne aj do mája 2010) pozri v článku živnostenské podnikanie.

</doc>
<doc id="208148" url="https://sk.wikipedia.org/wiki?curid=208148" title="Taj Mahal">
Taj Mahal

Taj Mahal vlastným menom Henry St. Clair Fredericks (* 17. máj 1942, New York) je americký bluesový hudobník.
Narodil sa v Harleme v New Yorku, ale vyrastal v Springfielde v Massachusetts. Otec bol džezový pianista, skladateľ, pôvodom z Jamajky
Na začiatku 60. rokoch študoval Taj Mahal poľnohospodárstvo na University of Massachusetts Amherst, štúdium ukončil v roku 1964 (v roku 2006 mu univerzita udelila čestný titul "Doctor of Fine Arts"). Počas štúdia založil Taj Mahal &amp; Elektras. K umeleckému menu Taj Mahal ho inšpiroval jeden jeho sen.
Po štúdiách sa presťahoval do Los Angeles, kde s Ryom Cooderom v roku 1964 založili skupinu Rising Sons. Skupina podpísala kontrakt s vydavateľstvom Columbia Records, vydala singel a nahrala album, ktorý však Columbia vydala až v roku 1992. 
Sklamaný zo zmiešaných reakcií na jeho hudbu, opustil Taj skupinu a začal sólovú kariéru. Jeho prvý sólový album "Taj Mahal" z roku 1968, ktorý vyšiel znova v Columbia Records, dosahoval dobré predajné výsledky. V rovnakom roku zaznamenal úspech s ďalšou dlhohrajúcou platňou "The Natch'l Blues". Album Giant Step z roku 1969 upevnil postavenie Taj Mahala medzi americkými bluesovými umelcami, a titulná skladba s rovnomenným názvom má dodnes kultový status medzi jeho publikom. 

</doc>
<doc id="208149" url="https://sk.wikipedia.org/wiki?curid=208149" title="Voľná živnosť">
Voľná živnosť

Voľná živnosť je každé živnostenské podnikanie iné než remeselná živnosť alebo viazaná živnosť. Na prevádzkovanie voľnej živností musia byť splnené len všeobecné podmienky (pozri pod živnostenské podnikanie); preukazovanie odbornej ani inej spôsobilosti sa nevyžaduje.
Ministerstvo vnútra Slovenskej republiky zverejnilo na svojej internetovej stránke zoznam odporúčaných označení najčastejšie používaných voľných živností a ich obsahové vymedzenie. . Ohlasovateľ živnosti si môže zvoliť aj inú živnosť, ktorá nie je uvedená v zozname.

</doc>
<doc id="208150" url="https://sk.wikipedia.org/wiki?curid=208150" title="Registrový súd">
Registrový súd

Registrový súd je na Slovensku okresný súd, ktorý je príslušný viesť obchodný register.
Podľa § 279 Civilného mimosporového poriadku (zákon č. 161/2015 Z. z.) obchodný register vedie okresný súd v sídle kraja:
V minulosti boli registrové súdy upravené v zákone č. 371/2004 Z. z. o sídlach a obvodoch súdov Slovenskej republiky a v zákone č. 80/1992 Zb. o štátnej správe súdov.
Podrobnosti o vedení obchodného registra upravuje zákon č. 530/2003 Z. z. o obchodnom registri a § 27 Obchodného zákonníka.

</doc>
<doc id="208154" url="https://sk.wikipedia.org/wiki?curid=208154" title="Nobilita">
Nobilita

Nobilita môže byť:

</doc>
<doc id="208159" url="https://sk.wikipedia.org/wiki?curid=208159" title="Zoznam spisovateľov starovekého Ríma">
Zoznam spisovateľov starovekého Ríma



</doc>
<doc id="208160" url="https://sk.wikipedia.org/wiki?curid=208160" title="Namang">
Namang



</doc>
<doc id="208161" url="https://sk.wikipedia.org/wiki?curid=208161" title="Egon (sopka)">
Egon (sopka)

Egon (alebo Namang) je aktívny stratovulkán, nachádzajúci sa na indonézskom ostrove Flores. Vrchol vulkánu je ukončený 350 m širokým a 200 m hlbokým kráterom, ďalšie parazitné krátery sa nachádzajú na svahoch.
Sopka bola dlhý čas neaktívna (s výnimkou solfatárovej aktivity v kráteri a na južných svahoch), svoju činnosť obnovila v januári roku 2004. Posledná erupcia sa začala 15. apríla 2008.

</doc>
<doc id="208162" url="https://sk.wikipedia.org/wiki?curid=208162" title="Nobilita (Staroveký Rím)">
Nobilita (Staroveký Rím)

Nobilita bola vrstva bohatých a vplyvných rímskych občanov, ktorá sa vytvorila na začiatku 3. storočia pred Kr. a v nasledujúcom období prevažne jej príslušníci obsadzovali vysoké štátne úrady v Rímskej ríši.
Názov pochádza z latinského slova "nobilis" = vznešený. Vznik nobility sa spájal s takmer dvestoročným bojom plebejcov za zrovnoprávnenie s patricijmi. Plebejci v dlhoročných politických a hospodárskych bojoch dosiahli jednak politické ústupky (obsadzovanie úradov aj príslušníkmi plebejských rodín, zriadenie vlastných úradníkov – plebejskí tribúni = lat. "tribuni plebis"), jednak hospodársku rovnoprávnosť.
Rozhodujúcim medzníkom k ukončeniu bojov bol rok 287 pred Kr., kedy bol prijatý Hortensiov zákon ("lex Hortensia"), podľa ktorého sa rozhodnutia plebejských snemov(na ktorých sa mohli zúčastňovať len plebejci) boli záväzné aj pre patricijov bez schválenia senátom (predtým bol súhlas senátu potrebný). Týmto zákonom plebejci získali rozhodujúcu zákonodarnú iniciatívu a výrazný politický vplyv v rímskej republike. Vyrovnali sa rozdiely medzi bohatými patricijmi a bohatými plebejcami. Z ich radov sa v nasledujúcom období prevažne volili rímski úradníci (edili, prétori, konzuli). Do radov nobility len ťažko prenikali noví ľudia ("homo novus"), ktorí rozširovali politickú základňu rímskej republiky.

</doc>
<doc id="208163" url="https://sk.wikipedia.org/wiki?curid=208163" title="MiG-3">
MiG-3



</doc>
<doc id="208164" url="https://sk.wikipedia.org/wiki?curid=208164" title="Kráľovský dvor (Uhorsko)">
Kráľovský dvor (Uhorsko)

Uhorský kráľovský dvor bol systém ústredných inštitúcií v správe a súdnictve stredovekého Uhorska, ktorý vznikal a postupne sa menil v priebehu 10.15. storočia. Obsahovo sa pôvodný uhorský kráľovský dvor nelíšil od centrálnej správy Veľkomoravskej ríše a obsahoval tie isté funkcie. Definitívny zánik uhorského kráľovského dvora ako samostatného celku prinieslo začlenenie Uhorska do Habsburskej monarchie po roku 1526. Ani táto skutočnosť ale neznamenala zánik všetkých jednotlivých funkcií. 
Panovník.
Na čele Uhorského kráľovstva stál panovníkod roku 1000/1001 s titulom kráľ. V prvých rokoch existencie sa nástupnícky systém v Uhorsku riadil princípom seniorátu, neskôr sa presadila primogenitúra. Približne od 15. storočia bolo Uhorsko stavovskou monarchiou a kráľ čiastočne volenou funkciou. Presadili sa idea svätoštefanskej koruny a o organické učenie o štáte.
V osobe panovníka sa v najstaršom (ranofeudálnom, patrimoniálnom) období sústreďovala všetka najvyššia zákonodarná, výkonná a súdna moc. Prví Arpádovci vydávali kráľovské dekréty, z ktorých najznámejšie sú dekréty svätého Štefana, dekréty svätého Ladislava a dekréty kráľa Kolomana. Kráľovská moc postupom času upadala a v 15. storočí, s nástupom stavovskej monarchie, prešli zákonodarné právomoci na stavovský snem a panovník zákony iba promulgoval.
Kráľovská rada a kráľovská kancelária.
Výkonnú moc vykonávala okrem panovníka aj kráľovská rada, ktorá však v najstaršom období mala najmä poradnú funkciu. Pôsobili v nej najvplyvnejší veľmoži a najvyšší cirkevní hodnostári. S úpadkom patrimoniálnej formy štátu sa kráľovská rada osamostatnila a posilnili sa jej právomoci. Jej cieľom bola ochrana záujmov šľachty. Za vlády Anjouovcov sa kráľovská rada "de facto" rozčlenila na dve. Širšia kráľovská rada vykonávala zákonodarnú moc a užšia kráľovská rada poradnú právomoc. Za vlády kráľa Bela III. vznikla kráľovská kancelária, ktorá sa taktiež podieľala na výkonnej moci. S postupným oslabovaním moci panovníka naopak rástla moc kráľovskej rady a kancelárie. Najväčší význam mala kráľovská rada v období interregna, keď disponovala všetkými panovníkovými právomocami.
Osobitní kráľovskí úradníci.
Okrem kráľovskej rady výkonnou mocou disponovali aj individuálni kráľovskí úradníci. Pôvodne súkromné funkcie dvorských hodnostárov kráľa postupom času nadobudli verejno-správny charakter a zmenili sa na reprezentantov šľachty. Ako celok bývali títo funkcionári nazývaní skutočnými barónmi krajiny ("veri barones regni"). Mali osobitné postavenie na kráľovskom dvore, boli právne odčlenení. Niektoré z funkcií nemali priame výkonné právomoci na chod krajiny, avšak ich držba bola i tak vecou cti.
Medzi pôvodných siedmich skutočných barónov krajiny patrili:
V neskoršom období vznikli i ďalšie úrady 
Ďalšími funkciami na kráľovskom dvore boli kráľovský dverník ("janitorum regalium magister"), kráľovský mečník a kráľovský poľovník, ktorí mali na starosti zložky dvorníckeho obyvateľstva a zabezpečovali jeho činnosť. 
Po nástupe Anjouovcov na uhorský trón došlo k reorganizácii kráľovského dvora a prišlo k oddeleniu ústrednej štátnej správy od dvorskej správy. Osadenstvo dvora dostalo novú štruktúru zo západných kráľovstiev. Na čele kráľovského dvora stál hlavný dvormajster ("curiae regiae magister"). Hierarchia kráľovského dvora bola nasledovná:
V tejto podobe sa kráľovský dvor zachoval až do polovice 16. storočia, keď zanikol smrťou Jána Zápoľského.
Okrem uhorského kráľovského dvora existoval aj dvor uhorskej kráľovnej ("reginatus"), ktorý okrem palatína zahŕňal všetkých funkcionárov ako dvor kráľovský.

</doc>
<doc id="208172" url="https://sk.wikipedia.org/wiki?curid=208172" title="HMS Lion (27)">
HMS Lion (27)

HMS Lion mala byť bojová loď triedy Lion Royal Navy Spojeného kráľovstva. O postavení plavidla bolo rozhodnuté 21. februára 1939. Kýl bol založený v lodeniciach Vickers Armstrongs vo Walkery 4. júla 1939. Po začiatku II. svetovej vojny bola výstavba urýchlená, no v októbri 1940 boli uprednostnené stavby iných druhov plavidiel, hlavne eskortných lietadlových lodí. Počas rokov 1942-43 bola postavená časť lode zošrotovaná.

</doc>
<doc id="208173" url="https://sk.wikipedia.org/wiki?curid=208173" title="HMS Temeraire (36)">
HMS Temeraire (36)

HMS Temeraire mala byť bojová loď triedy Lion Royal Navy Spojeného kráľovstva. O postavení plavidla bolo rozhodnuté 21. februára 1939. Kýl bol založený v lodeniciach Cammell Laird &amp; Company v Birkenheade 1. júna 1939. Po začiatku II. svetovej vojny bola výstavba urýchlená, no v októbri 1940 boli uprednostnené stavby iných druhov plavidiel, hlavne eskortných lietadlových lodí. Počas rokov 1942-43 bola postavená časť lode zošrotovaná.

</doc>
<doc id="208174" url="https://sk.wikipedia.org/wiki?curid=208174" title="HMS Thunderer (49)">
HMS Thunderer (49)

HMS Thunderer mala byť bojová loď triedy Lion Royal Navy Spojeného kráľovstva. O postavení jednotky sa rozhodlo 16. augusta 1939 Kýl mal byť založený v lodeniciach Fairfield Shipbuilding &amp; Engineering Company v Govane. Po začiatku II. svetovej vojny však nebola stavba uskutočnená, neskôr padlo rozhodnutie stavbu zrušiť v prospech stavby iných plavidiel.

</doc>
<doc id="208175" url="https://sk.wikipedia.org/wiki?curid=208175" title="HMS Conqueror (45)">
HMS Conqueror (45)

HMS Conqueror mala byť bojová loď triedy Lion Royal Navy Spojeného kráľovstva. O postavení jednotky sa rozhodlo 16. augusta 1939 Kýl mal byť založený v lodeniciach John Brown &amp; Company v Clydebanku. Po začiatku II. svetovej vojny však nebola stavba uskutočnená, neskôr padlo rozhodnutie stavbu zrušiť v prospech stavby iných plavidiel.

</doc>
<doc id="208177" url="https://sk.wikipedia.org/wiki?curid=208177" title="Teritoriálne vody">
Teritoriálne vody

Teritoriálne vody alebo výsostné vody alebo pobrežné vody je pásmo mora, ktoré sa začína od línie najnižšieho odlivu alebo od hranice vnútrozemských morských vôd, na ktoré, vrátane vzdušného priestoru nad ním, morského dna a podzemia pod ním, sa vzťahuje suverenita (zvrchovaná moc) pobrežného štátu.

</doc>
<doc id="208178" url="https://sk.wikipedia.org/wiki?curid=208178" title="Kudeľka">
Kudeľka



</doc>
<doc id="208180" url="https://sk.wikipedia.org/wiki?curid=208180" title="Beriozovskij">
Beriozovskij

Beriozovskij môže byť:

</doc>
<doc id="208184" url="https://sk.wikipedia.org/wiki?curid=208184" title="Pacaya">
Pacaya

Pacaya je aktívny vulkanický komplex, nachádzajúci sa v Guatemale, asi južne od hlavného mesta. Sopka je aktívna viac ako 23 000 rokov a je to jedna z najaktívnejších sopiek Strednej Ameriky za posledných 500 rokov.
Geologický vývoj.
Sopka leží na južnom okraji masívnej (14 × ) pleistocénnej kaldery (v súčasnosti jazero Amatitlán). Pred 23 000 rokmi posledné štádium formovania kaldery vytvorilo viacero menších kráterov po jej obvode, Pacaya predstavuje najaktívnejší a najväčší z nich. Približne pred 1 100 rokmi nastal kolaps vulkanickej stavby, spojený s masívnymi zosuvmi. Mohutné depozity zosuvu sa nachádzajú vo vzdialenosti až od úpätia vulkánu smerom k pobrežiu Pacifiku. Plytko uložené ložisko magmy spôsobuje ďalší rozpad masívu, čo viesť k novým zosuvy v budúcnosti.
Erupcie.
Erupcie sopky bývajú pomerne časté, len od čias Kolumbovho objavenia Ameriky eruptovala viac ako 20 krát. Väčšinou ide o menšie strombolské alebo plínijské erupcie s objemom vyvrhnutých láv a tefry cez 1 mil. m3. V druhej polovici 19. storočia si Pacaya vybrala "„oddychový čas“", po asi storočnej pauze sa prebudila v marci 1961. Posledná erupcia sa začala 19. júla 2004 a trvá až po dnes.

</doc>
<doc id="208185" url="https://sk.wikipedia.org/wiki?curid=208185" title="Beriozovskij (Sverdlovská oblasť)">
Beriozovskij (Sverdlovská oblasť)

Beriozovskij (rus. Берёзовский) je mesto vo Sverdlovskej oblasti v Rusku. Nachádza sa na rieke Beriozovka (prítok Pyšmy), 13 km severovýchodne od Jekaterinburgu. Počet obyvateľov je 46 744 (2002). V roku 1989 47 944.
Založenie sa datuje do roku 1752 ako zlatokopecká osada, status mesta získal Beriozovskij v roku 1938.

</doc>
<doc id="208187" url="https://sk.wikipedia.org/wiki?curid=208187" title="Berjozovskij (Sverdlovská oblasť)">
Berjozovskij (Sverdlovská oblasť)



</doc>
<doc id="208188" url="https://sk.wikipedia.org/wiki?curid=208188" title="Berjozovskij">
Berjozovskij



</doc>
<doc id="208192" url="https://sk.wikipedia.org/wiki?curid=208192" title="Hlavný pokladník">
Hlavný pokladník

Hlavný pokladník (iné názvy: kráľovský pokladník, správca kráľovskej pokladnice, hlavný kráľovský pokladník; lat. "summus thesaurarius", "thesaurarius"; maď. "főkincstárnok", "főkincstartó", "kincstartó", "kincstárnok", "kincstáros" ) bola funkcia, ktorá sa v Uhorsku objavila v prvej polovici 14. storočia, pričom spočiatku bola podriadená taverníkovi, ale koncom toho istého storočia sa stala samostatnou funkciou oddelenou od taverníka. Hlavný pokladník v podstate prebral dovtedajšiu hlavnú náplň práce taverníka, pretože taverník v 14. storočí začal mať iné, najmä sudcovské úlohy.
Hlavný pokladník bol správcom kráľovského pokladu, správcom financií a daní ako aj všetkých finančných záležitostí kráľa. Začiatkom 15. storočia za vlády Žigmunda Luxemburského prebral aj správu vojenských daní. Šľachta prejavila záujem o túto funkciu a v priebehu 15. storočia nastáva určitý posun do verejnosprávnej polohy, napriek tomu však ostal hlavný pokladník funkcionárom kráľa. 
Začiatkom 16. storočia sa šľachta pokúsila obmedziť kráľove právomoci vo svoj prospech. Krajinský snem sa zameral na kontrolu činnosti hlavného pokladníka. Roku 1521 došlo k úpadku funkcie hlavného pokladníka, pretože značná časť daní prešla pod správu štyroch pokladníkov volených na sneme. Koniec funkcie hlavného pokladníka znamenal nástup Habsburgovcov na uhorský trón. Ferdinad I. presadil svoju kontrolu hospodárstva a roku 1528 zriadil v Budíne uhorskú kráľovskú komoru, ktorá zlikvidovala okruh pôsobnosti hlavného pokladníka, prevzala správu financií a fungovala až do polovice 19. storočia.

</doc>
<doc id="208205" url="https://sk.wikipedia.org/wiki?curid=208205" title="Petra Janů">
Petra Janů

Petra Janů, vlastným menom Jana Petrů (* 19. november, 1952, Praha) je česká speváčka populárnej hudby a herečka.
Od roku 1972 vystupovala v divadle Semafor. Od roku 1977 spievala so skupinou "Pro-rock", s ktorou vydala svoj prvý album "Motorest". V roku 1978 skončila v Zlatom sláviku na druhom mieste. V roku 1980 natočila s plzenskou skupinou "Bumerang" film "Koncert". V 80. rokoch spolupracovala s Ondřejom Soukupom a Petrom Jandom. V roku 1987 sa prvýkrát stala „Zlatou slávicou“. V 90. rokoch sa objavila v niekoľkých muzikáloch a začiatkom nového tisícročia sa znovu vracia k spolupráci s Petrom Jandom a Otom Petřinom.
Meno speváčok - Jany Petrů a Petry Janů.
Dôvodom zámeny krstného mena a priezviska bola skutočnosť, že na začiatku 60. rokov už spievala iná pomerne známa jazzová a swingová speváčka tohto mena Jana Petrů (* 14. júl, 1938), ktorá ale v dobe speváckych začiatkov Petry Janů spievala väčšinou ľudovú alebo zľudovelú hudbu s rôznymi dychovkami. Prešmyčka mien bola zvolená úmyselne kvôli zamedzeniu možnej zámeny dvoch osôb rovnakého mena.

</doc>
<doc id="208210" url="https://sk.wikipedia.org/wiki?curid=208210" title="Čačina (folklórny súbor)">
Čačina (folklórny súbor)

Čačina je folklórny súbor zo Spišskej Novej Vsi, zaoberá sa interpretáciou ľudových piesní, tancov a hudby najmä z regiónov Východného Slovenska, najmä Spiša, Šariša a Zemplína. V repertoári sú zaradené aj cigánske spevy a tance.
V roku 2007 dovŕšil 35 rokov svojej existencie. Toto jubileum oslávil XXXV. premiérou nového programu dňa 11. apríla 2008.
Sídli na adrese Mestské kultúrne centrum Spišská Nová Ves, Radničné námestie č. 4, 052 01 Spišská Nová Ves.

</doc>
<doc id="208214" url="https://sk.wikipedia.org/wiki?curid=208214" title="Dwight David Eisenhower">
Dwight David Eisenhower



</doc>
<doc id="208216" url="https://sk.wikipedia.org/wiki?curid=208216" title="George Walker Bush">
George Walker Bush



</doc>
<doc id="208219" url="https://sk.wikipedia.org/wiki?curid=208219" title="George Herbert Walker Bush">
George Herbert Walker Bush



</doc>
<doc id="208221" url="https://sk.wikipedia.org/wiki?curid=208221" title="Pahľuza">
Pahľuza

Pahľuza je zásobný orgán rastliny, ktorý vzniká zhrubnutím stonkového článku.
Na rozdiel od pravej hľuzy nevzniká hrubnutím koreňa. Pahľuzy sú typické najmä pre čeľaď vstavačovité ("Orchidaceae").

</doc>
<doc id="208222" url="https://sk.wikipedia.org/wiki?curid=208222" title="Pseudohľuza">
Pseudohľuza



</doc>
<doc id="208237" url="https://sk.wikipedia.org/wiki?curid=208237" title="Wayne Douglas Gretzky">
Wayne Douglas Gretzky



</doc>
<doc id="208239" url="https://sk.wikipedia.org/wiki?curid=208239" title="Nanahuatzin">
Nanahuatzin

Nanahuatzin je skromný aztécky boh zjazvený od kiahní, ktorý sa na základe rozhodnutia rady bohov na začiatku piatej éry sveta (na začiatku tohoto nášho obdobia) obetoval pre dobro všetkých. Bohovia vtedy v Teotihuacáne usúdili, že sa jeden z nich musí obetovať a umožniť svojou obetou zrodenie svetla. Nanahuatzin a Tecciztécatl sa štyri dny trýznili, postili sa a púšťali si krv. Nanahuatzin sa potom sám vrhol do ohňa a dal tak vzniknúť slnku. Druhý boh Tecciztécatl dal vzniknúť mesiacu. Táto legenda má mnoho zaujímavých variant.

</doc>
<doc id="208240" url="https://sk.wikipedia.org/wiki?curid=208240" title="Narmerova paleta">
Narmerova paleta

Narmerova paleta je významný egyptský archeologický nález pochádzajúci z 31. storočia pred Kr., z prelomu 0. a 1. dynastie. Obsahuje jedny z prvých hieroglyfických znakov a výjavy na nej sa považujú za znázornenie zjednotenia Horného a Dolného Egypta faraónom Narmerom. Na každej strane je kráľ zobrazený s korunou jednej z týchto oblastí. Egyptológ Bob Brier považuje Narmerovu paletu za "„prvý historický dokument na svete“".

</doc>
<doc id="208246" url="https://sk.wikipedia.org/wiki?curid=208246" title="Dublin Bay">
Dublin Bay



</doc>
<doc id="208247" url="https://sk.wikipedia.org/wiki?curid=208247" title="Donegal Bay">
Donegal Bay



</doc>
<doc id="208248" url="https://sk.wikipedia.org/wiki?curid=208248" title="Pentagon (Bratislava)">
Pentagon (Bratislava)

Pentagon je zaužívané pomenovanie obytného domu v Bratislave v mestskej časti Vrakuňa na Stavbárskej ulici 3442, postaveného medzi rokmi 19701972. Tvorí ho 450 bytových jednotiek. Autormi projektového riešenia sú známi architekti – Ing. arch. Štefan Svetko a Štefan Ďurkovič. Spočiatku slúžil počas výstavby sídliska Medzi Jarkami ako ubytovňa pre stavbárov, podľa toho dostala názov aj ulica. Jedno- a dvojgarsónky sa neskôr používali ako sociálne byty. Medializácia objektu prispela len k tomu, že v povedomí občanov sa stala táto budova a jeho okolie strašiakom.
Rovnaké pomenovanie nesie aj budova Ministerstva obrany USA, ktorá dostala názov podľa svojho typického päťuholníkového tvaru. V prípade bratislavskej stavby názov nevychádza z geometrického tvaru, ale počtu budov tvoriaci tento komplex, ktorých je dokopy päť. Celý dom je postavený v otvorenom poloblúku a vo vnútornej časti tak vzniklo átrium s parkom, oddelené od hlavnej cesty miernym svahom. V minulosti sa objekt stal neslávne známym ako útočisko kriminálnikov a drogových priekupníkov.
Rekonštrukcia bytového domu.
Dva vchody, resp. bloky, konkrétne Stavbárska 40 a 42, ktoré boli považované za najproblémovejšie, prešli v roku 2019 celkovou obnovou vrátane vonkajšieho zateplenia, nových výťahov, úpravy spoločných priestorov a zabezpečenia jednotlivých častí a poschodí bytového domu cez tzv. pípače, „antivandal“ dvere a kamery. Podarilo sa zabrániť vstupu nežiaducich osôb dovnútra vchodov a zabezpečiť tak čistotu a bezpečnosť. Je predpoklad, že sa v dohľadnej dobe pridajú aj ostatné vchody s podobným typom rekonštrukcie a zabezpečenia.
Projekt revitalizácie objektu a okolia.
V roku 2013 bola publikovaná urbanistická štúdia pre potreby vydania územného rozhodnutia pre stavby v riešenom území pod názvom Obytný komplex Pentagon Bratislava-Vrakuňa. Hlavným cieľom urbanistickej štúdie zóny bolo vytvorenie územno-plánovacieho podkladu pre spracovanie záväznej územno-plánovacej dokumentácie zonálnej úrovne ako zmeny funkčného využitia územia v porovnaní s UPN Hl. Mesta Bratislavy. Objednávateľom štúdie bol majoritný vlastník parciel pod novonavrhovanou zástavbou.
Nízkoprahové centrum MIXklub.
Na Stavbárskej ulici 38 sídli nízkoprahové centrum pre deti a mládež. Je určené pre neorganizované skupiny detí a mládeže vo veku 618 rokov, ktoré sa pohybujú v prostredí so zvýšenou kriminalitou. Centrum je v prevádzke od júna 2004 a je otvorené pravidelne 3 dni v týždni. Poskytuje komplex služieb kontaktnej práce, sociálnej pomoci a psychosociálnej podpory, ktoré sú kombinované s ponukou voľnočasových aktivít. Deťom a mladým ľudom poskytuje bezpečný, akceptujúci a podporný priestor a vytvára tak podmienky na zmysluplné trávenie voľného času, zvyšovanie sociálnych a životných  zručností, poskytuje pomoc pri prekonávaní problémov. Súčasťou projektu je aj práca s obyvateľmi miestnej komunity a zástupcami miestnych orgánov.

</doc>
<doc id="208249" url="https://sk.wikipedia.org/wiki?curid=208249" title="Galway Bay">
Galway Bay



</doc>
<doc id="208251" url="https://sk.wikipedia.org/wiki?curid=208251" title="Joseph Eric Thornton">
Joseph Eric Thornton



</doc>
<doc id="208253" url="https://sk.wikipedia.org/wiki?curid=208253" title="Ráztočná">
Ráztočná

Ráztočná môže byť:

</doc>
<doc id="208256" url="https://sk.wikipedia.org/wiki?curid=208256" title="Jana Petrů">
Jana Petrů

Jana Petrů (* 14. júl 1938, Praha – † 6. máj 1990) bola česká speváčka. Bola jedna z najobľúbenejších českých speváčok zo začiatku 60. rokov.
Životopis.
Svoju kariéru začala v roku 1962. Spievala široký repertoár od swingu po rock'n'roll – s Tanečním orchestrom čs. rozhlasu (TOČR), "orchestrom Karla Vlacha", príležitostne aj s "orchestrom Ferdinandom Havlíkom" a orchestrom Karla Duba. Výnimočne spievala aj náročnější jazz (s SHQ Karla Velebného). Veľké úspechy slavila v duetoch s Josefom Zímom, Karolom Gottom, Karlom Hálom, Milanom Chladilom, Milanom Martinom, Standom Procházkom a Miroslavom Šubom. Jej najväčším hitom bol duet s Karlom Gottom "Den je krásný" z prvého českého muzikálu "Starci na chmelu". Na začiatku 70. rokov definitívne odchádza z hudobnej scény.
Meno speváčok – Jany Petrů a Petry Janů.
"Jana Petrů" je aj vlastné meno známejšej speváčky Petry Janů (nar. 19.novembra 1952 Praha) ale kvôli tomu aby nevznikla zámena mien s Janou Petrů (* 14. júl,1938), tak začala vystupovať pod menom Petra Janů.
Ocenenia.
Zlatý slávik 1964 – 3. miesto (pozn. 1963 – 14. miesto, 1965 – 6. miesto)
Diskografia.
"Kánoe pro dva – Jana Petrů a Miroslav Šuba, Kamarád oheň – Jiří Vašíček, Trosečnice – Jiří Bruder / Den se krátí – Rudolf Pellar, Drnová chýše – Rudolf Pellar" – (Supraphon, SP)

</doc>
<doc id="208261" url="https://sk.wikipedia.org/wiki?curid=208261" title="Eva Pilarová">
Eva Pilarová

Eva Pilarová, rodená "Bojanovská" (* 9. august 1939, Brno† 14. marec 2020, Praha) bola česká popová a jazzová speváčka, herečka a fotografka, trojnásobná víťazka čitateľskej ankety Zlatý slávik v kategórii speváčok.
Životopis.
Spievala už od detstva a to aj vážnu hudbu. V roku 1960 sa stala členkou divadla Semafor, kde vystupovala, okrem iného, aj s legendárnou dvojicou Jiří Suchý a Jiří Šlitr. V roku 1962 na krátky čas odišla spievať do Divadla Rokoko, ale už v roku 1964 sa vrátila späť do Semaforu. V rovnakom roku si tiež zahrala drobnú úlohu vo filme "Kdyby tisíc klarinetů" (ako výrazná zboristka dievčenskej školy – spolu s Naďou Urbánkovou a ďalšími).
Počas dlhej speváckej kariéry naspievala veľké množstvo piesní, z ktorých sa stali hity. Veľmi populárne a obľúbené boli jej duety s Waldemarom Matuškom, spievala aj s Karlom Gottom, Jaromírom Mayerom a inými spevákmi. Speváčka mala farebne zaujímavý hlas a vynikajúcu spevácku techniku. S pribúdajúcimi rokmi sa stále viac orientovala predovšetkým na žánrovú oblasť jazzu a swingu. V posledných 20 rokoch sa venovala fotografovaniu prírody a miest, poriadala výstavy svojich fotografií. Napísala dve kuchárske knihy.

</doc>
<doc id="208267" url="https://sk.wikipedia.org/wiki?curid=208267" title="Červená armáda (rozlišovacia stránka)">
Červená armáda (rozlišovacia stránka)

Červená armáda môže byť:

</doc>
<doc id="208270" url="https://sk.wikipedia.org/wiki?curid=208270" title="Trojspolok (prvá svetová vojna)">
Trojspolok (prvá svetová vojna)

Trojspolok bol bojový spolok štátov, ktorý tvorili Nemecko, Rakúsko-Uhorsko, Taliansko a od roku 1883 aj Rumunsko. Fakticky vznikol viacerými zmluvami z rokov 1879, 1882 a 1883, ale formálne vznikol formou jedinej zmluvy až v roku 1887, ktorá bola niekoľkokrát obnovená - posledný raz 5. decembra 1912. Spolok zanikol formálnou výpoveďou zmluvy o Trojspolku Talianskom 4. mája 1915.
Jeho hlavným zámerom bolo získať nové územia - kolónie, na úkor iných koloniálnych štátov. Najviac úsilia v tomto smere vyvíjalo Nemecko, ktoré bolo druhou najväčšou európskou veľmocou a chcelo získať francúzske a britské kolónie, rovnako ako Taliansko, preto Spojené kráľovstvo, Francúzsko a Rusko uzatvorili Dohodu, ktorej sa tiež hovorilo "Trojdohoda", proti územným nárokom Trojspolku. Rakúsko-Uhorsko zase chcelo oslabiť a poraziť Srbsko a rozširovať svoje územie na Balkáne, proti čomu sa postavilo Rusko, ktoré bolo spojencom balkánskych národov. Po vypuknutí 1. svetovej vojny vyhlásilo Taliansko neutralitu (1915) a Nemecku a Rakúsko-Uhorsku sa začalo hovoriť centrálne mocnosti. Ich neskoršími spojencami boli Bulharsko a Osmanská ríša. Trojspolok bol vo vojne s Dohodou porazený.

</doc>
<doc id="208271" url="https://sk.wikipedia.org/wiki?curid=208271" title="Mesto-hrdina">
Mesto-hrdina



</doc>
<doc id="208280" url="https://sk.wikipedia.org/wiki?curid=208280" title="Nesterov palác">
Nesterov palác

Nesterov palác je palác v Bratislave v Starom Meste na Hviezdoslavovom námestí, ktorý si dal postaviť v roku 1856 Josef von Nester.
Palác sa nachádza pri bývalej Promenáde a postavil ho Ignác Feigler. Fasáda je spestrená trojuholníkovým tympanónom, balkón nad vchodom je podopretý sochami faunov, ktoré sú vraj dielom bratislavského sochára A. Brandla. Brandlovi sú pripisované tiež kamenné reliéfy pod oknami prvého poschodia na severnej a východnej fasáde, ktoré sú pravdepodobne už druhotné.
Po druhej svetovej vojne sa pôvodne obytný palác používal ako administratívna budova, získala ho Slovenská akadémia vied. V 80. rokoch 20. storočia bol výrazne prestavaný, pričom bola kvalitne obnovená fasáda a inak sa nezachovalo nič pôvodné. Dnes tu sídli Veľvyslanectvo Spolkovej republiky Nemecko.

</doc>
<doc id="208283" url="https://sk.wikipedia.org/wiki?curid=208283" title="Vittorio Emanuele II.">
Vittorio Emanuele II.



</doc>
<doc id="208285" url="https://sk.wikipedia.org/wiki?curid=208285" title="Rodová šľachta">
Rodová šľachta



</doc>
<doc id="208286" url="https://sk.wikipedia.org/wiki?curid=208286" title="Universitas Istropolitana">
Universitas Istropolitana

Universitas Istropolitana (Iné názvy: Universitas Histropolitana, Universitas Histropolensis, Universitas Posoniensis, od 16. storočia aj Academia Istropolitana) (1465/1467 – cca 1491) v Bratislave bola najstaršou univerzitou založenou na území Slovenska.
Dejiny.
Založením University Istropolitany Matejom Korvínom v roku 1465 sa začali písať dejiny vysokého školstva na území dnešného Slovenska. V tomto roku na žiadosť Mateja Korvína pápež Pavol II. poveril Jána Vitéza zo Sredny, arcibiskupa ostrihomského, a Jána z Čazmy (Jána Pannónia), pécskeho biskupa, založením univerzity v Uhorsku (v tom čase jedinej, hoci nie prvej). Roku 1467 zomrel bohatý bratislavský mešťan Gmaitl a jeho domy aj s príslušenstvom pripadli kráľovi. Matej Korvín sa rozhodol, že ich použije ako univerzitné budovy a umiestnil univerzitu do Bratislavy.
O dva roky neskôr začala svoju činnosť štyrmi fakultami: teologickou, právnickou, lekárskou a umeleckou (filozofickou). Škola bola zriadená podľa štatútov bolonskej univerzity a vládla na nej humanistická a protischolastická atmosféra, dôraz sa kládol na prírodné vedy, matematiku, astronómiu a medicínu. Do roku 1472 ju viedli Ján Vitéz ako kancelár univerzity a tiež bratislavský prepošt Juraj von Schönberg.
Učitelia najprv prišli z Viedenskej univerzity, neskôr z Talianska a Poľska (z Krakova). Od roku 1467 do 1471 na univerzite pôsobil známy nemecký matematik, astrológ a astronóm Johannes Müller von Königsberg (Regiomontanus). Ďalej tu napríklad pôsobili Poliaci Martin z Olkusza a magister Peter, Nemci Mikuláš Schricker, Erazmus z Rezna, z územia dnešného Slovenska pochádzali Vavrinec Koch z Krompách a Martin zo Štiavnice. Prednášal tu tiež vzdelaný kanonik Ján Han z Weytry. Profesori používali knihy z bohatej a vzácnej knižnice bratislavskej kapituly, na čo získal súhlas Juraj von Schönberg.
Roku 1472 Jána Vitéza uväznili, pretože spolu s Jánom z Čazmy 14711472 zorganizovali sprisahanie, pri ktorom mal poľský kráľ Kazimír IV. získať uhorský trón. Viacerí učitelia nato opustili univerzitu.
Po dobytí Viedne Matejom Korvínom (1485) a smrti Juraja von Schönberg (1486) nastal postupný úpadok univerzity. Pracovať prestala niekedy v období 14881490. Definitívne skončila po smrti Mateja Korvína, ktorý univerzitu financoval.
Dnes je budova sídlom Divadelnej fakulty Vysokej školy múzických umení a patrí medzi sedem Národných kultúrnych pamiatok (NKP) v Bratislave, vyhlásených pred rokom 2002.
Po univerzite je pomenovaná planétka (11614) Istropolitana.

</doc>
<doc id="208288" url="https://sk.wikipedia.org/wiki?curid=208288" title="Conseil scolaire francophone de la Colombie-Britannique">
Conseil scolaire francophone de la Colombie-Britannique

Conseil scolaire francophone de la Colombie-Britanique (známy aj ako Francophone Education Authority alebo School district 93) je združenie všetkých škôl, na ktorých sa vyučuje po francúzsky a ktoré sa nachádzajú v kanadskej provincii Britská Kolumbia. Na rozdiel od ostatných školských združení v provincii, toto združenie nepokrýva geografickú oblasť, ale spravuje iba školy, na ktorých sa vyučuje francúzsky.
Toto školské združenie zaisťuje ústavné právo na vzdelanie v jazyku menšín, tak ako ho garantuje článok 23 kanadskej charty práv a slobôd.

</doc>
<doc id="208289" url="https://sk.wikipedia.org/wiki?curid=208289" title="Výsostné vody">
Výsostné vody



</doc>
<doc id="208290" url="https://sk.wikipedia.org/wiki?curid=208290" title="Pobrežné vody">
Pobrežné vody



</doc>
<doc id="208291" url="https://sk.wikipedia.org/wiki?curid=208291" title="Vyššia šľachta">
Vyššia šľachta



</doc>
<doc id="208292" url="https://sk.wikipedia.org/wiki?curid=208292" title="Slobodné kráľovské mestá">
Slobodné kráľovské mestá



</doc>
<doc id="208294" url="https://sk.wikipedia.org/wiki?curid=208294" title="Kráľovský dvor">
Kráľovský dvor

Kráľovský dvor môže byť:

</doc>
<doc id="208296" url="https://sk.wikipedia.org/wiki?curid=208296" title="Egon">
Egon

Egon môže byť:

</doc>
<doc id="208297" url="https://sk.wikipedia.org/wiki?curid=208297" title="Počet pravdepodobnosti">
Počet pravdepodobnosti



</doc>
<doc id="208298" url="https://sk.wikipedia.org/wiki?curid=208298" title="Prechodová funkcia">
Prechodová funkcia

Prechodová funkcia môže byť:

</doc>
<doc id="208299" url="https://sk.wikipedia.org/wiki?curid=208299" title="Prechodová charakteristika">
Prechodová charakteristika



</doc>
<doc id="208302" url="https://sk.wikipedia.org/wiki?curid=208302" title="Francis Richard Scobee">
Francis Richard Scobee

Francis Richard Scobee (* 19. máj 1939, Cle Elum, Washington, USA – † 28. január 1986, nad Floridou) bol americký letec a kozmonaut z raketoplánov, ktorý tragicky zahynul pri katastrofe Challengeru.
Život.
Mladosť a výcvik.
Po základnej a strednej škole absolvoval univerzitu v Arizone, kde sa stal inžinierom kozmických vied a nastúpil ako testovací pilot na leteckej základni Edwards Air Force Base v Kalifornii. Oženil sa s Mary a mali spolu dve deti. Do tímu kozmonautov NASA bol 16. januára 1978 vybraný ako astronaut – pilot. Používal prezývku Dick. Do vesmíru sa dostal ako 139. kozmonaut Zeme.
Lety do vesmíru.
Po prvýkrát letel na palube raketoplánu Challenger na šesťdennú misiu STS-41-C. Veliteľom bol Robert Crippen, pilotom major Francis Scobee a troma letovými špecialistami George Nelson, Terry Hart a James van Hoften. Vypustili družicu LDEF 1, inú staršiu družicu z roku 1980 (veľmi drahá) SMM dokázali zachytiť, opraviť a opäť vypustiť na obežnú dráhu.
Druhý let skončil 73 sekúnd po štartu z Floridy výbuchom raketoplánu Challenger. Celá posádka v zložení Francis Scobee (vtedy vo veku 46 rokov), Michael Smith, Judith Resniková, Ellison Onizuka, Ronald McNair, Gregory Jarvis a Christa McAuliffeová zahynula. Bola to tragická misia STS-51-L.

</doc>
<doc id="208303" url="https://sk.wikipedia.org/wiki?curid=208303" title="Francis Scobee">
Francis Scobee



</doc>
<doc id="208304" url="https://sk.wikipedia.org/wiki?curid=208304" title="Francis R. Scobee">
Francis R. Scobee



</doc>
<doc id="208305" url="https://sk.wikipedia.org/wiki?curid=208305" title="Francis Dick Scobee">
Francis Dick Scobee



</doc>
<doc id="208306" url="https://sk.wikipedia.org/wiki?curid=208306" title="Dick Scobee">
Dick Scobee



</doc>
<doc id="208307" url="https://sk.wikipedia.org/wiki?curid=208307" title="Folklórny súbor">
Folklórny súbor

Folklórny súbor (FS) je združenie ľudí rôznych vekových kategórií so záujmom o umelecké dedičstvo zachované v tancoch, spevoch a hudbe predošlých generácií. Na rozdiel od folklórnej skupiny sa venuje takmer výlučne pódiovej forme vystupovania. Skladá sa zvyčajne z tanečnej, speváckej a hudobnej zložky.

</doc>
<doc id="208309" url="https://sk.wikipedia.org/wiki?curid=208309" title="Folklórna skupina">
Folklórna skupina

Folklórna skupina (FSk) je združenie ľudí rôznych vekových kategórií so záujmom o umelecké dedičstvo zachované v obyčajoch, zvykoch, tradíciách, a spevoch minulých generácií. Na rozdiel od folklórneho súboru, základom jeho tvorby býva uchovávanie správania sa ľudí v rôznych typických situáciách vyskytujúcich sa počas roka cyklicky, dožinky, odpust, páračky, priadky, fašiangy, Vianoce, Veľká noc, alebo náhodne, napr. krstiny, sviatky a pod.
Pódiové vystupovanie je až na druhom mieste po zachovávaní tradícií a zvykov, zvyčajne v obci.
Môže, no nemusí mať formu občianskeho združenia.

</doc>
<doc id="208310" url="https://sk.wikipedia.org/wiki?curid=208310" title="2325 Chernykh">
2325 Chernykh



</doc>
<doc id="208312" url="https://sk.wikipedia.org/wiki?curid=208312" title="Prokonzul (staroveký Rím)">
Prokonzul (staroveký Rím)

Prokonzul (lat. "proconsul", vo význame "pro – consule" = namiesto konzula) bol vysoký rímsky úradník v starom Ríme v období republiky.
Úrad sa vyvinul z funkcie konzula, ktorý bol najvyšším úradníkom v starovekom Ríme. Konzul mal civilné i vojenské povinnosti. Keď sa rozširovala Rímska ríša, konzul už nemohol súbežne plniť svoje civilné, ale predovšetkým vojenské povinnosti, pretože musel byť dlhodobo vzdialený z Ríma. Preto sa začalo predlžovať funkčné obdobie konzulov tak, že sa im predĺžila vojenská funkcia, dostali prokonzulské impérium a tak mohli plniť svoje vojenské povinnosti. Lucius Cornelius Sulla svojou ústavnou reformou nariadil, že konzul musí byť počas svojho funkčného obdobia v Ríme a až po skončení riadneho úradu sa mu mohlo predĺžiť funkčné obdobie a stával sa prokonzulom. Podľa potreby sa prokonzulom (mohlo ich byť viac) žrebovaním prideľovala konkrétna provincia (alebo niekoľko provincií), v ktorej plnili svoje vojenské povinnosti, prípadne si v osobitných prípadoch vyberali správu konkrétnej provincie (napr. Gaius Iulius Caesar si po skončení konzulátu v roku 59 pred Kr. vybral za svoje prokonzulské pôsobenie Zapádsku Galiu).

</doc>
<doc id="208318" url="https://sk.wikipedia.org/wiki?curid=208318" title="USS Iowa">
USS Iowa

USS Iowa je názov pre loď USA, nazvanú podľa 29. spolkového štátu Iowa. Tento názov niesli tieto plavidlá:

</doc>
<doc id="208319" url="https://sk.wikipedia.org/wiki?curid=208319" title="Alfred Stieglitz">
Alfred Stieglitz

Alfred Stieglitz (* 1. január 1864, Hoboken, New Jersey, USA – † 13. júl 1946, New York, New York) bol americký fotograf publicista a galerista, ktorý presadzoval fotografiu ako svojbytné umenie. Patril k priekopníkom secesného piktorializmu a priamej fotografie. 
Častým námetom jeho fotografií bolo mesto New York – bol jedným z prvých fotografov, ktorí sa venovali umeleckému stvárneniu veľkomesta. Fotografoval aj portréty a abstraktné cykly mrakov. Mnohoročná séria portrétov, aktov a detailov tela jeho manželky Georgie O'Keeffe zachytáva proces stárnutia a premenu osobnosti. Jeho dielo, ktoré sa nachádza v zbierkach amerických múzeí a bolo oceňované už za jeho života, ovplyvnilo vývoj fotografie.&lt;br&gt; 
Publikoval fotografie a články vo fotografických časopisoch, bol redaktorom časopisov "American Amateur Photographer" a "Camera Notes", podieľal sa na založení spolku "Photo-Secession", vydával fotografický časopis "Camera Work", podporoval začínajúcich amerických umelcov, organizoval výstavy avantgardných umeleckých diel a zaslúžil sa nielen o propagáciu fotografie, ale aj moderného európskeho a amerického umenia – maliarstva a sochárstva – v USA. Vo svojich newyorských galériach ("Galéria 291"), a vystavoval počas štyridsiatich rokov fotografie uznávaných i začínajúcich európskych i amerických fotografov a výtvarné diela impresionistov, postimpresionistov, kubistov, futuristov a predstaviteľov ďalších nových umeleckých smerov.
Životopis.
Bol najstarším synom úspešného obchodníka Edwarda Stieglitza. Rodina pochádzala z Nemecka, kde chcel Edward Stieglitz dopriať vzdelanie svojim deťom, preto celá rodina, vrátane Alfreda a jeho štyroch mladších sestier a dvoch bratov, odišla roku 1881 do Nemecka. 
V roku 1882 začal študovať polytechniku v Berlíne. Štúdium ho nebavilo, ale v januári 1883 si zakúpil fotoaparát a začal experimentovať s fotografovaním. Zároveň navštevoval na polytechnike kurzy fotografie. Jeho vlastná tvorba väčšinou vznikala na prázdninových cestách po Európe. 
V roku 1887 začal zasielať na fotografické súťaže svoje práce a bol veľmi úspešný. Začali ho pozývať do porôt, publikoval kritiky a články o praktických problémoch fotografovania. V roku 1890 získal štipendium časopisu "The Amateur Photographer" v Londýne aby mohol vyhotoviť fotografie pamiatok vo Francúzsku.
V lete 1890 sa vrátil do New Yorku. O rok neskôr (1891) sa stal členom združenia "New York Society of Amateur Photographers" (od roku 1891 "New York Camera Club"). Od roku 1892 fotografoval pouličný život a zákutia New Yorku, zároveň začal vystavovať a samostatne publikovať. V roku 1893 sa oženil s Emmeline Obermeyerovou a v roku 1898 sa im narodila dcéra Kitty.
V roku 1894 bol zvolený ako prvý americký fotograf za člena britskej piktorialistickej spoločnosti "The Linked Ring Brotherhood". V rokoch 1894 až 1895 pôsobil ako redaktor mesačníka "American Amateur Photographer". V rokoch 1897–1902 pôsobil vo štvrťročníku "Camera Notes".
Stieglitzove fotografie si získali rešpekt svojim dokonalým technickým prevedením, aj keď boli zhotovené za veľmi obtiažnych svetelných podmienok (sneženie, hmla, dážď, noc). Avšak nielen technika a extrémne podmienky sú hodnotami jeho fotografií. Stieglitz bol jedným z prvých, kto sa venoval umeleckému stvárneniu veľkomesta. Jeho fotografie z tohto obdobia predstavujú priekopnícke dielo secesného piktorializmu. Efekty na fotografiách dosiahol fotografickými prostriedkami, svetelnými podmienkami a technikou tlače, len s minimálnymi ručnými zásahmi do pozitívov.
Photo-Secession.
Stieglitz sa snažil presadiť fotografiu ako umenie a pozdvihnúť americkú fotografickú tvorbu. V roku 1902 stál pri zrode Photo-Secession, výberovej organizácie podľa vzoru európskych spolkov, ktorá združovala do roku 1912 120 fotografov. Medzi jej členov patrilo mnoho významných osobností americkej fotografie, napr. Frank Eugene, Gertrude Käsebierová, Edward Steichen, Clarence White, Alvin Langdon Coburn. 
Prvým počinom "Photo-Secession" bolo usporiadanie výstavy "Americká piktoriálna fotografia". S "Photo-Secession" bol rovnako spojený fotografický časopis "Camera Work", ktorý Stieglitz vydával v rokoch 1903–1917. V rokoch 1905–1917 viedol Stieglitz výstavnú sieň "Little Galleries of the Photo-Secession", ktorá sa nachádzala na najvyššom poschodí domu č. 291 na Piatej Avenue v New Yorku a neskôr sa stala známou pod názvom "291". Podieľal sa aj na usporadúvaní výstav v zahraničí. Roku 1909 zostavil americkú kolekciu na "Medzinárodnej fotografickej výstave" v Drážďanoch.
V roku 1910 sa podieľal na organizácii "Medzinárodnej výstavy piktoriálnej fotografie" v Buffalo. Výstava bola veľmi úspešná, avšak medzi členmi Photo-Secession už boli názorové rozpory, ktoré viedli k jej rozpadu v roku 1912. 
Časopis "Camera Work" a výstavná sieň "291" existovali ďalej až do roku 1917, avšak ich náplň sa zmenila. Stieglitz rozšíril svoje aktivity o usporadúvanie výstav diel moderných európskych maliarov a sochárov (Henri Matisse, Auguste Rodin, Henri Rousseau, Paul Cézanne, Pablo Picasso).
Organizovanie výstav Stieglitza zamestnávalo natoľko, že mal len málo príležitostí fotografovať. New York fotografoval aspoň z okien svojej fotogalérie. Kontakt s ľuďmi ho však priviedol k portrétnej fotografii, najmä v období 1915–1925. Fotografoval svojich spolupracovníkov, priateľov a návštevníkov. V roku 1916 sa stretol s americkou maliarkou Georgiou O'Keeffovou, ktorá ovplyvnila jeho ďalší život. Rok 1917 je začiatkom dlhého cyklu portrétov, detailov tela a aktov Georgie O'Keeffovej. Po rozvode s prvou ženou sa Alfred Stieglitz v roku 1924 s Georgiou oženil.
Aj po zániku časopisu "Camera Work" a výstavnej siene "291" pokračoval Stieglitz v redakčnej činnosti a organizovaní výstav. V rokoch 1925–1929 viedol galériu "The Intimate Gallery", a od roku 1929 až do svojej smrti v roku 1946 galériu "An American Place". Poslednú etapu jeho fotografickej tvorby reprezentujú abstraktné expresionistické cykly fotografií mrakov a fotografie mrakodrapov snímané z okien hotela "Shelton" a galérie "An American Place". Alfred Stieglitz prestal fotografovať v roku 1937, avšak galerijnej činnosti sa venoval až do konca svojho života.

</doc>
<doc id="208320" url="https://sk.wikipedia.org/wiki?curid=208320" title="DASP">
DASP

DASP (Disk Anti-Shock Protection) je ochrana pevného disku pred poškodením spôsobeným nárazom, alebo otrasmi. Technológia je založená na špeciálnom materiáli pohlcujúcom nárazy, z ktorého sú vytvorené úchyty pevného disku v šasi notebooku. Uloženie v úchytoch zabraňuje prenosu otrasov na telo disku, čím chráni disk proti poškodeniu. Túto technológiu má patentovanú firma Acer.

</doc>
<doc id="208321" url="https://sk.wikipedia.org/wiki?curid=208321" title="I/O port">
I/O port



</doc>
<doc id="208325" url="https://sk.wikipedia.org/wiki?curid=208325" title="Dasp">
Dasp



</doc>
<doc id="208332" url="https://sk.wikipedia.org/wiki?curid=208332" title="Hora osudu">
Hora osudu

Hora Osudu, Mount Doom, Orodruin alebo Amon Amarth je sopka nachádzajúca sa v Stredozemi, fiktívnej krajine vytvorenej spisovateľom J. R. R. Tolkienom. Nachádza sa v čiernej zemi Mordor. Je to sopka, kde bol ukovaný Jeden Prsteň temným pánom Sauronom a kde bol taktiež zničený Frodom v trilógii Pán prsteňov.
Pomenovanie sopky "Amon Amarth" sa stalo v roku 1992 aj novým názvom skupiny "Scum".

</doc>
<doc id="208333" url="https://sk.wikipedia.org/wiki?curid=208333" title="Jozef Minka">
Jozef Minka

Jozef Minka (* 30. október 1930, Argenteuil, Francúzsko – † 11. júl 1999, Žiar nad Hronom) bol slovenský ekonóm, lektor francúzskeho jazyka, člen Vedeckotechnickej a Numizmatickej spoločnosti. 
Životopis.
Navštevoval základnú školu v Argenteuil vo Francúzsku, kam jeho rodičia emigrovali za prácou. V štúdiu pokračoval v Banskej Bystrici na Obchodnej akadémii. Po absolvovaní vojenskej služby nastúpil v roku 1954 do Závodu Slovenského Národného povstania (ZSNP) v Žiari nad Hronom ako plánovač. Popri zamestnaní pokračoval v štúdiu na Vysokej škole ekonomickej v Bratislave, ktorú úspešne ukončil v roku 1958 s titulom inžinier. Ako ekonomický inžinier pracoval v ZSNP do roku 1992. Bol aktívnym členom "Vedeckotechnickej spoločnosti", "Numizmatickej spoločnosti" a spoluzakladateľom Miestneho odboru Matice slovenskej. 
Po Nežnej revolúciu, spoluzakladateľ časopisu veriacich žiarskeho dekanátu Hlasy z Kríža (vychádza od roku 1990). Ako lektor francúzskeho jazyka organizoval jazykový konkurz Štefana Moyzesa. Ako poslanec mestského zastupiteľstva sa zaslúžil o premenovanie niekoľkých ulíc v meste Žiar nad Hronom podľa národovcov, ktorí odtiaľ pochádzali alebo tam pôsobili. 
Zdroje.
Jozef Minka, Významné osobnosti Žiaru nad Hronom a okolia (MÚ Žiar nad Hronom, 2005) 

</doc>
<doc id="208339" url="https://sk.wikipedia.org/wiki?curid=208339" title="Bakteriologická zbraň">
Bakteriologická zbraň



</doc>
<doc id="208340" url="https://sk.wikipedia.org/wiki?curid=208340" title="Zoznam ulíc a námestí v Žiari nad Hronom">
Zoznam ulíc a námestí v Žiari nad Hronom

Toto je zoznam ulíc a námestí v Žiari nad Hronom.

</doc>
<doc id="208341" url="https://sk.wikipedia.org/wiki?curid=208341" title="Monzún">
Monzún

Monzún je „zložka monzúnového prúdenia s viacmenej stálym prevládajúcim smerom prúdenia v jednom polroku (sezóne)“. Príčinou sú hlavne rozdiely v ohrievaní kontinentov a oceánov a vo vytváraní tlakových výší a níží. Monzúny sa výrazne prejavujú v oblastiach, kde susedia výrazne plochy pevninovej časti s rozsiahlymi vodnými plochami napr. v južnej a juhovýchodnej Ázii alebo v oblasti Indického oceánu.

</doc>
<doc id="208343" url="https://sk.wikipedia.org/wiki?curid=208343" title="Metasomatóza (geológia)">
Metasomatóza (geológia)

Metasomatóza (iné názvy: zatláčanie, substitúcia, nahrádzanie, alterácia) je premena hornín, pri ktorej dochádza k výrazným chemickým zmenám pôvodnej horniny (protolitu), najčastejšie pôsobením hydrotermálnych roztokov a/alebo plynnej fázy (v tomto prípade býva označovaná ako hydrotermálna metamorfóza). Má prevažne retrográdny charakter, zdroje látok sú často celkom neznáme, predpokladá sa však ich endogénny pôvod.
Možno rozoznať viacero typov metasomatózy, v magmatických horninách to je napríklad feldšpatitizácia, greizenizácia, serpentinizácia a iné, v usadených horninách môže dochádzať k silicifikácii a dolomitizácii. Niekedy tiež dochádza k zatláčaniu rôznych typov hornín rudnými minerálmi. Výsledkom metasomatózy sú metasomatity.
Mechanizmus.
K metasomatóze môže dochádzať pri rôznych teplotách a tlakoch. Najintenzívnejšia je pneumatolitická a hydrotermálna metasomatóza, ktorá môže viesť k rozsiahlej premene ľahko rozpustných (zatlačitelných) hornín ako sú vápence a dolomity. Samotný mechanizmus zahŕňa proces rozpúšťania, transportu a vyzrážania z migrujúcich fluíd.

</doc>
<doc id="208344" url="https://sk.wikipedia.org/wiki?curid=208344" title="Cuilapa-Barbarena">
Cuilapa-Barbarena

Cuilapa-Barbarena je v súčasnosti neaktívne vulkanické pole, nachádzajúce sa asi 40 km juhovýchodne od hlavného mesta Guatemala. Pole je tvorené približne sedemdesiatimi troskovými kužeľmi štvrtohorného veku, prevažne bazaltového zloženia.
Vulkanická aktivita poľa bola sústredená pozdĺž zlomu "Jalpatagua" a prekrývajú pyroklastické depozity kaldery Amatitlán. Vek poslednej erupcie nie je presne doložený, no odhaduje sa na holocén.

</doc>
<doc id="208345" url="https://sk.wikipedia.org/wiki?curid=208345" title="Battery Park City">
Battery Park City

Battery Park City je najjužnejšia štvrť Manhattanu. Sídlila tam bývalá colná správa Custom House, cez ktorú prešlo viac ako sedem miliónov prisťahovalcov. Dnes je tu sídli konkurzný súd a Indiánske múzeum.
V Battery Park Ciry je prekvapivo podarená skupina mrakodrapov postmodernej architektúry, ktoré po svojom dokončení mali až 25 000 obyvateľov. Z pobrežnej promenády, jedinej na Manhattane, je pekný výhľad na Sochu Slobody.

</doc>
<doc id="208346" url="https://sk.wikipedia.org/wiki?curid=208346" title="Enterobacteriales">
Enterobacteriales

Enterobaktérie (lat. "Enterobacterales", staršie: "Enterobacteriales") je rad baktérií z taxónu gama-proteobaktérie (Gammaproteobacteria). 
Do roku 2016 zahŕňal jedinú čeľaď Enterobacteriaceae (v širšom zmysle), od roku 2016 je rozdelený na viacero čeľadí, z ktorých len jedna sa volá Enterobacteriaceae (v užšom zmysle).
Charakteristika.
Rad zahŕňa gramnegatívne, chemoorganotrofné, fakultatívne anaeróbne baktérie nachádzajúce sa vo vzduchu, vo vode a v pôde. Rozšírené sú v telách živočíchov od bezstavovcov až po človeka Ich rozšírenie je kozmopolitné. Tieto baktérie netvoria spóry, len puzdrá. Puzdrá majú polysacharidový základ, chránia bunku pred faktormi vonkajšieho prostredia, napríklad slnečným žiarením a dezinfekčnými prostriedkami. Kolónie niektorých neopuzdrených mikroorganizmov môžu získať opuzdrenie genetickým procesom transdukcie, takto obalom chránené bakteriálne organizmy sú virulentnejšie. Majú tvar paličiek širokých 0,1 až 1,5 µm. Bunkový pohyb sa uskutočňuje pomocou bičíkov (peritrichne usporiadaných), rad však zahŕňa aj nepohyblivé baktérie, bez bičíkov. 
Známe sú ich biochemické, genetické, morfologické vlastnosti a máme informácie o ich kultivácii na základe vlastností, ktoré vykazujú k povahe kultivačného média. Do radu enterobaktérie patria podmienene patogénne, patogénne a komenzálne rody.
Systematika.
Do radu enterobaktérie (Enterobacterales) sa zaraďujú tieto rody (stav okolo roku 2007):

</doc>
<doc id="208347" url="https://sk.wikipedia.org/wiki?curid=208347" title="Novoapoštolská cirkev">
Novoapoštolská cirkev

Novoapoštolská cirkev chápe samu seba ako zväzok obcí, ktoré sú pokračovateľom prvotných kresťanských obcí, ktoré viedli apoštoli. Vznikla v poslednej fáze ľudských dejín, aby obnovila apoštolský úrad pred druhým príchodom Krista. Za zakladateľa sa považuje londýnsky kazateľ škótskej presbyteriánskej cirkvi Edward Irwing. So svojou skupinou v rokoch 1832 – 1835 ustanovil dvanásť apoštolov, ktorí boli následne vyslaní oznámiť svetu blížiaci sa druhý príchod Krista.
Úspech zaznamenali napríklad u pruského kráľa Fridricha Wilhelma IV. Predpoveď konca sveta na rok 1864 sa nenaplnila; následne nastal rozkol, ktorý bol spôsobený odlišným postojom k apoštolom. Jedna skupina tvrdila, že nie je možné ustanovovať ďalších (po smrti pôvodných apoštolov), druhá opak. Novoapoštolská cirkev, pomenovaná neskôr Hermannom Niehausom, patrila do druhej skupiny a cirkev sa dodnes vyznačuje zložitou hierarchiou.
Najvyšší stupeň tvoria apoštoli (kmeňoví spolu s okružnými a pomocnými), jednotlivé cirkevné obvody spravujú biskupi (pôvodne nazývaní anjelmi), obce vedú prednostovia spolu s pastiermi, diakonmi a ďalšími. Pre cirkev je charakteristické presvedčenie o jedinečnej a nezastupiteľnej úlohe apoštolov a tiež silný dôraz na sviatosti. V súčasnosti nadpolovičná väčšina členov pochádza z afrických krajín. Novoapoštolská cirkev bola v SR zaregistrovaná 1. 9. 2001. Podľa sčítania obyvateľov, domov a bytov z roku 2011 mala 166 členov; počas sčítania v roku 2021 sa k nej prihlásilo 73 veriacich.

</doc>
<doc id="208348" url="https://sk.wikipedia.org/wiki?curid=208348" title="Bakteriologické zbrane">
Bakteriologické zbrane



</doc>
<doc id="208350" url="https://sk.wikipedia.org/wiki?curid=208350" title="Chinatown (Manhattan)">
Chinatown (Manhattan)

Chinatown, čiže "Čínske mesto", bolo kedysi ohraničené na severe Canal street, ďalej Bowery, Worth Street a Mulberry Street, no dnes sa rozpína ďaleko na sever a východ. Patrí medzi najväčšie Čínske mestá v Amerike, presnejšie povedané, je druhé najväčšie. Izolovane v ňom žije až stotisíc Číňanov, napriek tomu, že v rokoch 1882 až 1965 bolo prisťahovávanie Číňanov úplne zakázané. Nachádza sa tam buddhistický chrám na 16 Pell Streeta Čínske múzeum na 8 Mottt Street.

</doc>
<doc id="208352" url="https://sk.wikipedia.org/wiki?curid=208352" title="Slobodný trh">
Slobodný trh



</doc>
<doc id="208354" url="https://sk.wikipedia.org/wiki?curid=208354" title="Giuseppe Farina">
Giuseppe Farina

Emilio Giuseppe Farina, prezývaný aj Nino, (* 30. október 1906, Turín – † 30. jún 1966, Aiguebelle, Francúzsko) bol taliansky automobilový pretekár a prvý majster sveta Formuly 1 z roku 1950.
Začiatky a kariéra pred Formulou 1.
Narodil sa v Turíne, centre automobilového priemyslu v Taliansku. Ako synovec známeho konštruktéra karosérií Pinina Farinu mal blízky vzťah k automobilom. Jeho kariéra automobilového pretekára sa začala až po skončení štúdia na univerzite v Turíne. Pretekársky debut absolvoval v roku 1932 na pretekoch automobilov do vrchu "Aosta – St Bernard". V pretekoch však havaroval a skončil v nemocnici. Začal jazdiť s Maserati na okruhoch, ale zlom v jeho kariére znamenal prechod k Alfe Romeo, kde jazdil po boku slávneho Tazia Nuvolariho. Tu zdokonalil svoje jazdecké schopnosti a vyhral mnohé menšie preteky v triede Voiturette. V rokoch 19371939 vyhral Majstrovstvá Talianska. V roku 1939 vyhral Veľkú cenu Švajčiarska a v roku 1940 Veľkú cenu Tripolisu v Líbyi. Ďalšie úspechy v automobilových pretekoch Farinovi, ktorý bol na vrchole kariéry, znemožnila druhá svetová vojna. 
Po vojne sa k pretekania vrátil v roku 1946, keď vyhral s Alfou Romeo Veľkú cenu národov v Ženeve. V roku 1948 jazdil na súkromnom Maserati a zvíťazil na Veľkej cene Monaka. Okrem toho zvíťazil ešte v Ženeve a Mar del Plata.
Formula 1.
1950.
Keď FIA schválila usporiadanie majstrovstiev sveta Formule 1, ktoré sa mali prvýkrát uskutočniť v roku 1950, angažovala Farinu do svojho tímu Alfa Romeo. Jeho spolujazdcami v tíme sa stali Juan Manuel Fangio a Luigi Fagioli. Zvíťazil hneď v prvej Veľkej cene Veľkej Británie, okrem toho získal aj pole position a dosiahol najrýchlejšie kolo. V nasledujúcich pretekoch v Monaku havaroval a preteky nedokončil. Pretekov v Indianapolis, ktoré boli súčasťou majstrovstiev, sa pretekári z Európy nezúčastnili. Nasledovalo víťazstvo vo Švajčiarsku, štvrté miesto v Belgicku a siedme miesto vo Francúzsku. Pred poslednými pretekmi v Taliansku mali najväčšiu šancu na titul majstra sveta Farina a Fangio. Farina v Monze vyhral, Fangio preteky nedokončil, a tak bolo o titule majstra sveta rozhodnuté.
1951.
Do nového ročníka vstúpil Farina tretím miestom na Veľkej cene Švajčiarska. Nasledovalo víťazstvo v Belgicku. Po piatom mieste na Veľkej cene Európy však prišli dva výpadky vo Veľkej Británii a Nemecku a navrch začal mať jeho spolujazdec z tímu Fangio. Okrem toho sa čoraz viac začali presadzovať jazdci tímu Ferrari: Alberto Ascari a Jose Froilan Gonzalez. Na Veľkej cene Talianska získal tretie miesto, ale o body sa delil s Felicem Bonettom. Tretie miesto obsadil aj na záverečných pretekoch sezóny v Španielsku. Sezónu ukončil na celkovom štvrtom mieste.
1952.
Keď sa po sezóne 1951 Alfa Romeo rozhodla stiahnuť z F1, stal sa Farina v sezóne 1952 pretekárom tímu Ferrari. V úvodných pretekoch sezóny vo Švajčiarsku nedošiel do cieľa, ani potom, čo si vymenil auto s André Simonom. Pretekov v Indianapolis sa nezúčastnil. V Belgicku a vo Francúzsku skončil na druhom mieste, vždy za tímovým kolegom Albertom Ascarim. Na Veľkej cene Veľkej Británie ho problém s vynechávajúcim motorom odsunul na šieste miesto. V Nemecku a v Holandsku opäť skončil na druhom mieste, a opäť za Ascarim. So sezónou sa rozlúčil štvrtým miestom na Veľkej cene Talianska. V celkovom poradí obsadil konečné druhé miesto za bezkonkurenčným Ascarim.
1953.
Sezóna 1953 začínala v Južnej Amerike Veľkou cenou Argentíny. Preteky sa pre Farinu vôbec neskončili šťastne. V jednej zo zákrut stratil kontrolu na automobilom a vrazil medzi divákov pri trati. V Indianapolis opäť neštartoval. Na Veľkej cene Holandska obsadil druhé miesto. V Belgicku nedokončil pre poruchu motora. Vo Francúzsku obsadil piate miesto. V Silverstone obsadil tretie miesto a v Nemecku po dlhej dobe dosiahol víťazstvo. V posledných dvoch pretekoch, vo Švajčiarsku a v Taliansku, obsadil zhodne druhé miesto. Celkovo skončil tretí, za Ascarim a Fangiom.
V tomto roku okrem toho vyhral spolu s ďalším jazdcom F1 Mikeom Hawthornom 24-hodinové preteky v Spa.
1954.
Do sezóny 1954 vstupoval Farina s veľkými nádejami. Jeho tímový spolujazdec Ascari, v ktorého tieni bol posledné dva roky, totiž prestúpil z Ferrari do úplne nového tímu Lancia. V úvodných pretekoch v Argentíne získal pole position, v pretekoch však už nestačil na Fangia. Pretekov v Indianapolis aj v tomto roku pretekári z Európy nezúčastnili. Prvou veľkou cenou v Európe bola Veľká cena Belgicka, ktorú však Farina nedokončil pre problémy so zapaľovaním. Pred ďalšou veľkou cenou sa zúčastnil pretekov športových automobilov v Monze, počas ktorých sa stala nehoda, z ktorej vyviazol s popáleninami nôh. Sezóna sa tak pre neho predčasne skončila, v celkovom poradí obsadil ôsme miesto.
1955.
V sezóne 1955 sa k pretekaniu vrátil, musel však často užívať lieky proti bolesti. Na úvodnej veľkej cene v Argentíne bodoval dokonca na dvoch autách (druhé a tretie miesto), pretože si každé z nich vymenil s dvoma ďalšími jazdcami. V Monaku obsadil štvrté miesto. Najlepší výsledok sezóny dosiahol v Belgicku, kde obsadil tretie miesto. Boli to jeho posledné bodované preteky. Nasledujúce preteky v Holandsku a Veľkej Británii vynechal. V posledných pretekoch sezóny v Taliansku z bezpečnostných dôvodov nenastúpil (pre problémy s pneumatikami v kvalifikácii). Sezónu ukončil na celkovom piatom mieste. Po sezóne sa rozhodol s pretekaním v F1 skončiť.
V roku 1956 sa pokúsil o návrat počas pretekov v Indianapolis. Neuspel však v záverečnej kvalifikácii a tak musel preteky sledovať len z tribúny. V nasledujúcom roku sa chcel opäť zúčastniť pretekov v Indianapolis. Keď však počas testov zahynul jeho tímový kolega Keith Andrews, rozhodol sa skončiť s pretekaním navždy.
Je iróniou osudu, že Farina, ktorý počas svojej pretekárskej kariéry prežil množstvo ťažkých nehôd, zahynul nakoniec pri automobilovej nehode počas cesty na Veľkú cenu Francúzska 1966.

</doc>
<doc id="208355" url="https://sk.wikipedia.org/wiki?curid=208355" title="Tecuamburro">
Tecuamburro

Tecuamburro je menší neaktívny stratovulkán, nachádzajúci sa v južnej časti Guatemaly, asi 50 km juhovýchodne od hlavného mesta. Sopka vznikla približne pred 38 000 rokmi na základoch staršieho vulkánu "Miraflores". Posledná erupcia Tecumaburra sa odohrala približne pred 3 000 rokmi, v okolí vrcholového krátera sa v súčasnosti vysktujú početné aktívne fumaroly, horúce pramene a bahenné sopky. Samotný kráter je zaliaty vodou so zvýšeným pH.

</doc>
<doc id="208356" url="https://sk.wikipedia.org/wiki?curid=208356" title="Wu-Tang Clan">
Wu-Tang Clan

Wu-Tang Clan (/ˈwuːtæŋ/) je americká hip-hopová skupina z New Yorku, ktorej členmi sú East Coast rapperi RZA, GZA, Method Man, Raekwon, Ghostface Killah, Inspectah Deck, U-God, Masta Killa, Ol’ Dirty Bastard a neskôr aj Cappadonna. Skupina bola založená v newyorskom obvode Staten Island.
V roku 2008 ich webstránka About.com zaradila na 1. miesto v zozname najlepších hip-hopových skupín všetkých čias. Kris Ex z časopisu "Rolling Stone" nazval skupinu Wu-Tang Clan za „najlepšiu rapovú skupinu vôbec“. V roku 2004 časopis "NME" nazval skupinu ako jednu z najvplyvnejších skupín posledných desiatich rokov.
História.
Skupinu založila deväťčlenná partia kamarátov na čele s producentom a "de facto" lídrom RZA. Názov skupiny bol vybraný podľa taoistického kláštora v pohorí Wu-tang. Wu-Tang Clan sa tak prihlásili k svojím vzorom z ázijských kung-fu filmov. Poslucháčov skupina priťahuje predovšetkým striedavým rapom jednotlivých členov a tvrdosť ich prejavu. Popularitu skupine vyniesli albumy "Enter The Wu-Tang (36 Chambers)" z roku 1993 a "Wu-Tang Forever" (1997). Skupina sa nesnaží ovplyvniť životný štýl svojich poslucháčov len hudbou. Od roku 1995 distribuuje aj vlastné kolekcie oblečenia pod značkou Wu-Wear. Značka Wu zaštiťuje aj sólové projekty jednotlivých členov. Za album "Wu-Tang Forever" obdržala skupina v roku 1998 nomináciu na Cenu Grammy za najlepší rapový album. 

</doc>
<doc id="208357" url="https://sk.wikipedia.org/wiki?curid=208357" title="Musaši (bojová loď)">
Musaši (bojová loď)

Musaši (jap.:武蔵, ) bola bojová loď triedy Jamato japonského námorníctva. Pomenovaná bola podľa japonskej provincie Musaši. Mala štyri sesterské lode: Jamato, lietadlovú loď Šinano, Projekt 111 a Projekt 797.
Stavba.
Kýl lode bol položený v lodenici Mitsubishi Heavy Industries v Nagasaki 29. marca 1938 a spustená na vodu bola 1. novembra 1940. Štandardný výtlak bol 68 200 t, pričom plne vybavená až 72 800 ton. Prevzatá námorníctvom bola 5. augusta 1942.
Pohon a pancierovanie.
Pohonná jednotka pozostávala z dvanástich kotlov Kanpon a štyroch turbín Kanpon, ktoré dodávali lodi výkon až 150 000 ks čo je 110 MW, pri ktorých jednotka dosahovala maximálnu rýchlosť 27 uzlov pomocou štyroch skrutiek.
Pancierovanie bočného pásu dosahovalo hrúbku 369 - 408 mm sekundárny pás mal hrúbku 198 mm. Pancier veže mal hrúbku 500 mm barbety (veže delostrelectva) mali na čele hrúbku až 650 mm, pričom hmotnosť veže hlavného delostrelectva mali hmotnosť až 2 500 ton. paluba mala len jediný pancierový pás o hrúbke 231 mm.
Výzbroj.
Primárna výzbroj pozostávala z deviatich 460 mm diel kalibru 45. Bol to najväčší kaliber aký bol v dejinách namontovaný na loď. A to v troch trojhlavňových vežiach, dve na čele, jedna na korme, pričom každá mala hmotnosť 2 500 t. Sekundárna výzbroj pozostávala z dvanástich 155 mm (60. cal.). Bola uložená v štyroch trojhlavňových vežiach jedna nad primárnym delostrelectvom v prednej časti, druhá takisto nad primárnym delostrelectvom v zadnej časti a zvyšné dve po stranách v strede trupu. Po oboch bokoch trupu nad 155 mm vežami boli tri strelištia dvojhlavňových 127 mm kanónov (40 cal.).
Služba.
Po uvedení do služby 5. augusta 1942 sa Musaši stala vlajkovou loďou admirála Isoroku Jamamota. Po atentáte na Jamamota pri Šalamúnovych ostrovoch 18. apríla 1943 (jediný atentát na predstaviteľa armády počas II. svetovej vojny, vykonaný US Air Force), previezla Musaši ostatky admirála späť do Japonska. 5. augusta sa už vrátila na Truk a zotrvala v tejto oblasti do 10. februára 1944, kedy hliadkovala v oblasti Marshallovych ostrovov, no nestretla sa so žiadnymi nepriateľskými silami. 29. marca 1944 bola zasiahnutá jedným torpédom z americkej ponorky USS Tunny a vrátila sa do japonska na opravu a prestavbu jej protilietadlového delostrelectva.
Prestavba.
Pri prestavbe boli dve veže sekundárneho 155 mm delostrelectva na bokoch plavidla odobraté a namiesto nich boli pridané 25 mm kanóny. Pridaný bol radar Typ-22.
Služba.
Pod vlajkou viceadmirála Takeo Kuritu sa ako súčasť centrálnych síl spolu s Jamatom zúčastnila Musaši bitky v zálive Leyete. počas tejto bitky bola 24. októbra 1944 bola napadnutá juhovýchodne od Luzonu americkými lietadlami z lietadlových lodí. Prvá vlna zaútočila o 10:27, osem lietadiel SB2C Helldiver z USS Intrepid s 500 librovými (227 kg) bombami. Vlna lietadiel, za vlnou z lietadlových lodí USS Intrepid, USS Essex, USS Franklin a USS Lexington útočila a 17 bombami a 20 torpédami zasiahla, pričom ďalších 18 bômb vybuchlo v blízkosti Musaši. Najviac škôd spôsobil David S. McCampbell a letecká skupina 15. Toto bola jediná bitka, pri ktorej Musaši použila protilietadlové granáty najväčšieho kalibru "San Šiki" 
"Musaši" sa prevrátila a potopila o 19:25 24. októbra, pričom zahynulo viac ako 1 000 námorníkov z 2 399. 1 376 zachránili torpédoborce Kijoshimo a Šimakaze. Vrak jednotky sa nachádza v hĺbke 4 430 metrov na súradniciach 13° 07' 01" s.š. a 122° 31' 59" v.d. pri polostrove Bondoc.
Sumár.
Z triedy Jamato sa ani jedna jednotka nedočkala konca vojny. Jamato a Musaši potopilo letectvo, Šinano ponorka, a štvrtá a piata jednotka nebola nikdy postavená.

</doc>
<doc id="208358" url="https://sk.wikipedia.org/wiki?curid=208358" title="Bowery">
Bowery

Bowery je ulica a štvrť v južnej časti Manhattanu. Zo severu ju ohraničuje East Houston Street, z východu hraničí so štvrťou Lower, kde ju ohraničuje Clinton Avenue, z juhu končí na Delancey Street, kde sa aj nachádza významné Tenementské múzeum a zo západu končí Bowery, ktorá sa neskôr, na Midtown Manhattane, mení na Fourth Avenue.

</doc>
<doc id="208359" url="https://sk.wikipedia.org/wiki?curid=208359" title="Proteus">
Proteus

Proteus môže byť:

</doc>
<doc id="208361" url="https://sk.wikipedia.org/wiki?curid=208361" title="'N Sync">
'N Sync

'N Sync (niekedy štylizované ako ★NSYNC) bola americká chlapčenská skupina založená roku 1996 v Orlande na Floride. Jej členmi boli Justin Timberlake (*31.1.1981), Chris Kirkpatrick (*17.10.1971), Joey Fatone (*28.1.1977), Lance Bass (*4.5.1979) a Joshua Scott Chasez (*8.8.1976). Názov skupiny bol zložený z posledných písmen mien jednotlivých členov (JustiN, ChriS, JoeY, LansteN a J.C.). Každý z nich začínal svoju kariéru ako herec alebo manekýn.
Ešte pred vydaním svojho debutu v roku 1998 si 'N Sync dokázali vybudovať širokú základňu fanúšikov nielen v USA, ale aj v Európe, predovšetkým potom v Nemecku a Holandsku. Ich prvého albumu sa predalo cez 10 miliónov kopií a skupina získala mnoho ocenení vrátane Americkej hudobnej ceny v kategórii Najlepšia nová skupina v oblasti popu a rocku. Po roku 2001 sa ale členovia skupiny (hlavne Justin Timberlake) venujú vlastným aktivitám a činnosť 'N Sync je pozastavená.

</doc>
<doc id="208362" url="https://sk.wikipedia.org/wiki?curid=208362" title="Metasomatóza">
Metasomatóza

Metasomatóza môže byť:

</doc>
<doc id="208364" url="https://sk.wikipedia.org/wiki?curid=208364" title="Wanastowi Vjecy">
Wanastowi Vjecy

Wanastowi Vjecy je česká rocková skupina založená v roku 1988. Skupina dosiaľ vydala desať albumov, z ktorých sa celkovo predalo vyše 500 000 kusov. Do roku 2010 bolo jadrom skupiny duo Robert Kodym – Petr Chovanec, ktoré paralelne pôsobí v skupine Lucie. V roku 2010 Chovanec svoje účinkovanie v skupine Wanastowi Vjecy ukončil.
Prvé skladby skupiny vznikli pre dokumentárny film o punku režiséra Vladislava Kvasničku "… Aby si lidi všimli" (1988). Skupina si získala kultovú povesť a účinkovala na niekoľkých pololegálnych punkových akciách. Oficiálne debutovala v roku 1990 skladbami „Tak mi to teda nandej“, „Vona je hotová“ a „Oni“ ("sic") na punkovom albume rozličných interpretov s názvom "Epidemie". Tieto skladby sa neskôr objavili v pozmenených verziách aj na prvom samostatnom albume skupiny z roku 1991, na ktorom sa začal jej žánrový posun od punku k rocku.
Napriek tomu, že skupinu Wanastowi Vjecy vždy tvorilo viacero hráčov, bola už od vydania svojho prvého albumu oficiálne reprezentovaná iba dvojicou Kodym – Chovanec. Po Chovancovom odchode sa vnútorný stav skupiny zmenil a Wanastowi Vjecy odvtedy vystupujú ako rovnocenná štvorčlenná skupina, čo sa prejavilo aj na obale ich nasledujúceho albumu "Letíme na Wenuši" (2011), na ktorom sú vyobrazení všetci členovia.
Zostava.
Súčasní členovia:
Bývalí členovia:
Diskografia.
LP.
Štúdiové:
Výberové:
(**) 
Knihy o skupine.
KROC, Vladimír – KŘIVÁNEK, Rostislav: "Divnoknížka". 1. vyd. Praha: Popron Music 1993. 80 s.

</doc>
<doc id="208366" url="https://sk.wikipedia.org/wiki?curid=208366" title="Zatláčanie">
Zatláčanie

Zatláčanie (dokonavý vid: zatlačenie) môže byť:

</doc>
<doc id="208367" url="https://sk.wikipedia.org/wiki?curid=208367" title="Zatlačenie">
Zatlačenie



</doc>
<doc id="208368" url="https://sk.wikipedia.org/wiki?curid=208368" title="Nahrádzanie">
Nahrádzanie

Nahrádzanie alebo nahradzovanie alebo nahradenie alebo náhrada môže byť:
Nahrádzanie alebo nahradzovanie môže byť:
Nahradenie alebo náhrada je v logike: súhrnné označenie pre dosadenie a premenu, pozri dosadenie (logika) a premena (logika)

</doc>
<doc id="208369" url="https://sk.wikipedia.org/wiki?curid=208369" title="All Saints">
All Saints

All Saints je britská dievčenská hudobná skupina, sformovaná v Londýne roku 1993 Melaniou Blatt (*25.3.1975) a Shaznay Lewis (*14.10.1975). Po vydaní singlu „If You Want To Party“ sa k nim pridali pôvodom kanaďanky sestry Nicole Appleton (*7.12.1974) a Natalie Appleton (*14.5.1973).
Vo februári 2001 sa skupina po vzájomných nezhodách rozpadla. Sestry Appeltonové sa rozhodli pokračovať ako duo. Ďalšie dva členky sa vydali každá na samostatnú dráhu. Melanie Blatt, ktorá už vydala svoj sólový singel však prehlásila, že sa All Saints môžu dať zase dohromady.

</doc>
<doc id="208370" url="https://sk.wikipedia.org/wiki?curid=208370" title="Taktika vlčích svoriek">
Taktika vlčích svoriek

Taktika vlčích svoriek je spôsob ponorkového boja proti chráneným konvojom. Boli to skupinové nočné útoky ponoriek. Aplikovaná bola iba nacistickým Nemeckom počas druhej svetovej vojny.
Jej autorom bol admirál Karl Dönitz, pôvodná myšlienka vznikla už v roku 1935. Plán vychádzal z úvahy, že ponorka na hladine je nezachytiteľná hydroakustickými prostriedkami, pretože tieto nereagujú na plávajúce lode. Vynorená ponorka je ťažko zistiteľná optickými prostriedkami, nemecké ponorky typu VII a IX používané v tom čase, vyčnievali z vody iba 3-4 m nad hladinou a vlnenie hladiny ich robilo skoro nepozorovateľné. Výhodou bola i skutočnosť, že po odhalení ponorky ju nemohli eskortné lode prenasledovať, pretože konvoj bol vystavený útokom ostatných a eskorta sa musela venovať obrane konvoja. Svorka sa skladala podľa situácie až z niekoľko desiatok ponoriek, väčšinou do 30 člnov. Na oceáne boli rozmiestnené v takzvanom závese. To znamená, že zaujímali líniu vo vzdialenosti 40-60 km od seba. Po spozorovaní konvoja ho ponorka sledovala v závese a vysielačkou privolávala ďalšie člny. Po sústredení dostatočného počtu ponoriek, ktoré boli schopné dostihnúť konvoj, dalo velenie povel na útok. Pre nutnosť koordinácie zriadilo nemecké námorníctvo pri prístave Lorient veľkú spojovaciu centrálu. Briti však po získaní zariadenia Enigma dokázali zachytiť a dešifrovať ich rozkazy.
Ponorky útočili hlavne v noci z tmavšej časti horizontu aby nebolo možné zbadať ich siluety. Táto taktika nemeckého námorníctva bola veľmi úspešná až do roku 1943. Kriegsmarine tento spôsob používala na transatlantických linkách. Po skonsolidovaní protiponorkovej obrany v máji 1943 sa stala neúčinnou. V júni 1943 admirál Dönitz zakázal útoky na chránené konvoje. Pokus obnoviť boj proti konvojom na jeseň 1943 s novými torpédami bol neúspešný. Zo spojeneckých mocností prebralo vo veľmi obmedzenej miere niektoré prvky iba Námorníctvo USA v boji proti japonskej plavbe.

</doc>
<doc id="208371" url="https://sk.wikipedia.org/wiki?curid=208371" title="NoHo">
NoHo

NoHo, alebo inak povedané North of Houston Street je štvrť na Manhattane v New Yorku. Je známa pouličnými maliarmi a inými výtvarníkmi. Nachádza sa tam divadlo The J. Papp, ale predovšetkým University Plaza. Táto štvrť má trojuhloníkový tvar. Na juhu susedí so SoHo, respektíve v tomto prípade, s West Houston Street, na východe s Bowery, ktorá sa na Midtown Manhattane mení na Fourth Avenue a zo západu ju ohraničuje Broadway, ktorá sa takmer zlučuje s Fourth Avenue.

</doc>
<doc id="208372" url="https://sk.wikipedia.org/wiki?curid=208372" title="Nahradzovanie">
Nahradzovanie



</doc>
<doc id="208373" url="https://sk.wikipedia.org/wiki?curid=208373" title="Nahradenie">
Nahradenie



</doc>
<doc id="208374" url="https://sk.wikipedia.org/wiki?curid=208374" title="Náhrada">
Náhrada



</doc>
<doc id="208376" url="https://sk.wikipedia.org/wiki?curid=208376" title="Uhradenie">
Uhradenie



</doc>
<doc id="208381" url="https://sk.wikipedia.org/wiki?curid=208381" title="História psa">
História psa



</doc>
<doc id="208383" url="https://sk.wikipedia.org/wiki?curid=208383" title="Apollo 440">
Apollo 440

Apollo 440 (alternatívne známa ako Apollo Four Forty alebo @440) je anglická hudobná skupina založená v Liverpoole v roku 1990. Skupina napísala, nahrala a vydala päť albumov, v spolupráci a pordukcii s inými interpretmi. Počas ich 11 rokov v zmluve so Sony, vydali 11 singlov, ktoré sa dostali do Top 40 v Spojenom kráľovstve.
Názov skupiny pochádza z mena gréckeho boha Apolóna a z komorného tónu – A tón pri 440 Hz, často označovaný ako "A440".
Mimo vlastnej tvorby vytvorili Apollo 440 aj remixy skladieb skupín ako INXS, U2 alebo Manic Street Preachers a album "Gettin’ High on Your Own Supply", z ktorého boli vydané úspešné single „Lost in Space“ a „Stop The Rock“ (ktorý zaznel vo filme "60 sekúnd").

</doc>
<doc id="208384" url="https://sk.wikipedia.org/wiki?curid=208384" title="Alterácia">
Alterácia

Alterácia môže byť:
Alterácia alebo alterovanie môže byť:
Alterovanie je rozčuľovanie (niekoho).

</doc>
<doc id="208385" url="https://sk.wikipedia.org/wiki?curid=208385" title="Aero 150">
Aero 150

Aero 150 (tiež Škoda 150, Praga A 150) bol česko-slovenský úžitkový automobil vyrábaný v rokoch 1945-47.
Vozidlo bolo pôvodne vyvinuté firmou Škoda ako typ Škoda 150. Do od roku 1939 do konca vojny vyrobili 182 ks. Po vojne bola výroba presunutá do továrne Aero, kde sa typ ďalej vyrábal ako Aero 150 až do roku 1947, kedy výrobu prevzala továreň Praga, ktorá pokračovala vo výrobe pod označením typu Praga A 150 až do roku 1951.

</doc>
<doc id="208386" url="https://sk.wikipedia.org/wiki?curid=208386" title="M36 Jackson">
M36 Jackson

M36 Jackson známy tiež ako "Slugger" bol americký stíhač tankov používaný počas druhej svetovej vojny.
Vznik a vývoj.
Vyvinutý bol v USA na základe požiadaviek na rýchly stíhač tankov schopný postaviť sa nemeckým tankom Panther a Tiger. Nebol to typický stíhač tankov s konfiguráciou samohybného dela s omedzeným pohybom kanóna uloženého v korbe, ale mal normálne otočnú vežu. Prvé stroje sa dostali do bojov v roku 1944 používali sa hlavne v Európe. Ich oficiálne označenie bolo M36 GMC (Gun Motor Carriage). Ku koncu roku 1945 boli veže M36 Slugger vybavené skladacím pancierovaním na vrch veže proti ostreľovačom, ktorí ohrozovali obsluhu kanóna. M36 sa používal ešte aj v 90. rokoch počas konfliktu v Juhoslávii na strane Srbov. 

</doc>
<doc id="208388" url="https://sk.wikipedia.org/wiki?curid=208388" title="Rangers – Plavci">
Rangers – Plavci

Rangers – Plavci je česká skupina venujúca sa štýlu folk a country. Bola založená v roku 1964.

</doc>
<doc id="208390" url="https://sk.wikipedia.org/wiki?curid=208390" title="I Brought You My Bullets, You Brought Me Your Love">
I Brought You My Bullets, You Brought Me Your Love

I Brought You My Bullets, You Brought Me Your Love je prvý album od americkej skupiny My Chemical Romance. 

</doc>
<doc id="208394" url="https://sk.wikipedia.org/wiki?curid=208394" title="Hop Trop">
Hop Trop

Hop Trop je trampská, folková a country hudobná skupina, ktorá existuje už od roku 1980 a od začiatku svojej existencie hrá v trojici: "Jaroslav Samson Lenk", "Ladislav Huberťák Kučera" a "Jaromír Šroub Vondra". Od samého začiatku existencie skupiny ide o výrazné hudobné zoskupenie, ktoré v Česku až doteraz stále patrí k špičke vo všetkých vyššie uvedených hudobných žánroch.

</doc>
<doc id="208398" url="https://sk.wikipedia.org/wiki?curid=208398" title="Strelka">
Strelka

Strelka môže byť:

</doc>
<doc id="208400" url="https://sk.wikipedia.org/wiki?curid=208400" title="Pajštún">
Pajštún

Pajštún (normovaný názov; iné názvy: Pajštúnsky hrad, Borinka, Stupavský kameň, Kvetov) je zrúcanina hradu na západnom Slovensku pri obci Borinka, v katastrálnom území mesta Stupava. Nachádza sa v prírodnej rezervácii Pod Pajštúnom.
Dejiny.
Pajštún patril do sústavy pohraničných hradov, ktoré v Malých Karpatoch preberali od 13. storočia funkciu ochrany severozápadných hraníc uhorského štátu. Začiatky kráľovského hradu siahajú do 2. polovice 13. storočia. Doložený je v r. 1273. Najstarší majitelia mali spoločné panstvo so Stupavou, kam sa neskôr aj vrátili. Od 14. storočia patril grófom zo Svätého Jura a Pezinka nepretržite až do r. 1526, keď rod vymrel a majetky sa dostali do rúk Serédyovcov a neskôr Salmovcov. V r. 1592 až 1867 patril Pálfiovcom, neskôr Károliovcom. Hrad vyhorel v polovici 18. storočia, čiastočne ho opravili a naďalej používali. Od roku 1809, keď ho demolovali napoleonské vojská, leží v ruinách.
Exteriér.
Stredoveký hrad, z ktorého sa zachovali iba zvyšky muriva, podstatne prestavali v období renesancie. Zo 16. storočia pochádza na svoj čas moderné renesančné opevnenie, ktoré sa opieralo o mohutný rondel, na ktorom sa dali umiestniť delá. Opevnenie dokončili v r. 1550, ďalej ho zdokonaľovali v priebehu 17. storočia Pálfiovci, ktorí ukončili základnú prestavbu hradu a jeho rozšírenie už v r. 1619. Ešte väčšie zmeny nastali pri stavebných úpravách v polovici 17. storočia, keď nanovo prestavali obytné budovy a vybudovali ďalšie vonkajšie opevnenie.
Súčasný stav.
Hradné budovy sa zachovali vo fragmentoch okolo ústredného nádvoria, ktorého plochu prekrýva násyp z poškodených murív. Najsúvislejšie je obvodové murivo palácov a opevnení vstavaných do masívu hradného brala, so zachovanými otvormi okien, arkierov, vstupov, v murive s odľahčovacími oblúkmi a stopami po klenbách. Najpôsobivejšie sú krakorce niekdajšej pavlače nad vstupom s neskororenesančnou výzdobou v podobe maskarónov z r. 1619, ktoré svojou rôznorodosťou dokumentujú nároky staviteľa na architektúru a jej umelecké stvárnenie.

</doc>
<doc id="208404" url="https://sk.wikipedia.org/wiki?curid=208404" title="Milan Chladil">
Milan Chladil

Milan Chladil (* 8. február 1931, Brno – † 28. jún 1984, Praha) bol český muzikálový spevák v žánri popmusic.
Životopis.
Milan Chladil začal študovať spev na konzervatóriu v Brne, neskôr od roku 1954 až do roku 1957 na konzervatóriu v Prahe. Po ukončení štúdia chodil na súkromné hodiny spevu u prof. Karenina.
Už počas štúdia v roku 1949 začal v Brne spievať s orchestrom Erika Knirscha, kde účinkoval až do roku 1954. Po odchode krátko vystupoval s orchestrom Zdeňka Bartáka a Karla Hálu.
V roku 1956 Milan Chladil prešiel do Orchestra Karla Vlacha, kde pôsobil ako hlavný sólista. Od roku 1957 až do svojej smrti v roku 1984 vystupoval pravidelne so speváčkou Yvettou Simonovou s ktorou naspieval celý rad úspešných a populárnych duetov. Výsledkom tejto dlhodobej spolupráce je asi 350 nahrávok rôznych piesní a viacero nahrávok pre Československý rozhlas a televíziu.
Okrem svojho materského Orchestru Karla Vlacha príležitostne vystupovali aj s rôznymi ďalšími tanečnými orchestrami, napr. s "Tanečním orchestrom Československého rozhlasu" (TOČR), "Orchestrom Československej televízie", "Orchestrom Václava Hybša", alebo aj s vlastnou hudobnou skupinou.
Svoje uplatnenie našiel Milan Chladil aj ako muzikálový a operetný spevák, hlavne v "Hudebnom divadle v Karlíne". Hral napríklad v muzikáloch "My Fair Lady" a "Na tý louce zelený".
Diskografia.
Kompilácie.
Staropražské písničky – Reader's Digest (4 CD) – cd3 – 04. Pavlína Filipovská a Milan Chladil – Já bych chtěl mít tvé foto 
Literatúra.
Arnošt Tabášek : "Šťastný Milan Chladil", vydalo nakladateľstvo: Formát, v roku 2005, ISBN 80-86718-54-9,

</doc>
<doc id="208407" url="https://sk.wikipedia.org/wiki?curid=208407" title="Brittas Bay">
Brittas Bay

Brittas Bay () je záliv Írskeho mora, v severovýchodnej časti Atlantického oceánu, na východnom pobreží Írska. Záliv nie je hlboko vrezaný do pevniny, má misovitý tvar, je dlhý približne 4,5 km a široký maximálne 1 km. Rozprestiera sa medzi mysom Mizen Head na juhu a ústím rieky Potters River na severe, na západe obmýva pobrežie grófstva Wicklow.
Záliv je významnou rekreačnou oblasťou, vyhľadávanou najmä obyvateľmi Dublinu, nakoľko leží len cca 50 km južne od mesta. Pobrežie zálivu pokrývajú piesočné pláže v dĺžke približne 4 km. Paralelne s pobrežím vedie regionálna cesta R750 Wicklow - Arklow, ktorú od pobrežia oddeľuje pás piesočných dún.
Výletným miestom Dublinčanov je od 50. rokov 20. storočia, najviac ľudí sem tradične prichádza počas prvého augustového víkendu, cez tzv. August Bank Holiday. V zálive boli natáčané niektoré scény z filmu Gróf Monte Christo s Jimom Caviezelom v hlavnej úlohe.

</doc>
<doc id="208409" url="https://sk.wikipedia.org/wiki?curid=208409" title="Panorama City">
Panorama City

Panorama City môže byť:

</doc>
<doc id="208412" url="https://sk.wikipedia.org/wiki?curid=208412" title="Jednotný európsky akt">
Jednotný európsky akt

Jednotný európsky akt je medzinárodná zmluva, ktorá bola podpísaná 17. februára 1986 v Luxemburgu a 28. februára 1986 v Haagu. Účinnosť nadobudla 1. júla 1987.
Bol prvou veľkou revíziou Rímskych zmlúv. Zmenil a doplnil zmluvu o založení EHS a pripravil pôdu na dokončenie jednotného trhu a určil termín jeho dokončenia.
Formálne zakotvil inštitúciu Európsky parlament a posilnil jeho právomoci.
Zaviedol Európsku Radu.

</doc>
<doc id="208414" url="https://sk.wikipedia.org/wiki?curid=208414" title="Dundalk Bay">
Dundalk Bay

Dundalk Bay () je záliv v severovýchodnej časti Atlantického oceánu, na východnom pobreží Írska. Na juhu, západe a severe obmýva pobrežie grófstva Louth. V línii mysov Cooley Point (na severovýchode) a Dunany Point prechádza do Írskeho mora, tu dosahuje maximálnu dĺžku 15 km, na šírku má maximálne 13 km. Zo severu je záliv ohraničený polostrovom Cooley.
Na západe ústia do zálivu rieky Glyde, Fane a Castletown (I), na severe Flurry a Castletown (II). V čase odlivu je celá západná časť zálivu obnaženou plytčinou, ktorú prerezávajú spomenuté rieky. Rieka Castletown (I) rozdeľuje plytčinu na dve časti - tzv. North Bull na ľavom a tzv. South Bull na pravom brehu. V severozápadnej časti zálivu sa do pevniny vrezáva zátoka Dundalk Harbour. 
Na pobreží zálivu leží mesto Dundalk, mestečko Blackrock, obce Annagassan a Mountain Bay.

</doc>
<doc id="208415" url="https://sk.wikipedia.org/wiki?curid=208415" title="Rogue Entertainment">
Rogue Entertainment

Rogue Entertainment bola americká softvérová spoločnosť zaoberajúca vývojom počítačových hier sídliaca v Dallase, štáte Texas. Firma sídlila v rovnakej budove ako id Software. Všetky hry vyvinuté touto firmou používali herné enginy práve od "id Software", pričom firma vydala dva datadisky pre hry zo série Quake. Po rozpade firmy prešlo množstvo jej bývalých zamestancov do Nerve Software.

</doc>
<doc id="208416" url="https://sk.wikipedia.org/wiki?curid=208416" title="Álvares de Azevedo">
Álvares de Azevedo

Manuel Antônio Álvares de Azevedo (12. september 1831, São Paulo – 25. apríl 1852, Rio de Janeiro) bol brazílsky básnik, poviedkar a dramatik, jeden z najvýznamnejších predstaviteľov druhej generácie brazílskeho romantizmu.
Život a dielo.
Veľa čítal a už v 10 rokoch rozprával po francúzsky, po anglicky a po latinsky. Žil rušným životom a je známy ako "brazílsky Byron".
Študoval právo na Právnickej fakulte v São Paulo, kde napísal väčšinu svojho diela, ale len niekoľko mesiacov po ukončení štvrtého ročníka zomrel vo veku 21 rokov na tuberkulózu. Až o dva roky neskôr bola publikovaná jeho romantická tvorba rozdelená na "Ariel" (dobro) a "Caliban" (zlo).
Jeho básne vyšli posmrtne v zbierke "Lira dos Vinte Anos" (1853, Lýra dvadsaťročného), ktorá zožala veľký úspech. Okrem toho mu vyšla zbierka poviedok "A Noite na Taverna" (1855, Noc v krčme) a dráma "Macário" (1855). Až v roku 1942 vyšlo jeho kompletné dielo.

</doc>
<doc id="208417" url="https://sk.wikipedia.org/wiki?curid=208417" title="Gymnázium sv. Vincenta de Paul">
Gymnázium sv. Vincenta de Paul

Gymnázium sv. Vincenta de Paul je všeobecné cirkevné gymnázium v Leviciach. Posilnené je vyučovanie jazykov a informatiky.

</doc>
<doc id="208418" url="https://sk.wikipedia.org/wiki?curid=208418" title="Vzdušná vlhkosť">
Vzdušná vlhkosť



</doc>
<doc id="208419" url="https://sk.wikipedia.org/wiki?curid=208419" title="Sophia (časopis)">
Sophia (časopis)

Sophia bol časopis pre uvedenie duchovných hodnôt do života, ktorý vychádzal v rokoch 1994-1999. Jeho šéfredaktorom bol RNDr. Emil Páleš, CSc.
Vyšlo 20 čísel. Väčšina z nich je v súčasnosti sprístupnená v elektronickej podobe.
Metódou práce časopisu bol výber článkov systematicky vedúci čitateľa k vytvorení prehľadu o základných pilierov celého duchovného poznania, ktoré je v dnešnej dobe prítomné vo filozofii. Hovorí o špecifickom význame súčasnej doby, ktorej úlohou je podľa vydavateľa práve syntéza exaktných výsledkov materialistickej vedy a idealistickej zložky poznávania, inšpirácie. Cieľom je vytvoriť duchovnú vedu, ktorá má byť prvým stupňom k ozdraveniu spoločnosti od prílišného príklonu k materiálnym hodnotám.Časopis sa opiera, okrem iného, o rozsiahle dielo Rudolfa Steinera, na ktoré často odkazuje v článkoch.
Autorom mnohých článkov bol šéfredaktor Dr. Páleš. V novších číslach sa venoval najmä histórii a príčinám konkrétnych historických javov a celých epôch, ktoré vysvetľuje pôsobením hierarchických bytostí. Táto téma je podrobne rozpracovaná v jeho diele Angelológia dejín, ktoré sčasti nadväzuje na obsah časopisu.

</doc>
<doc id="208422" url="https://sk.wikipedia.org/wiki?curid=208422" title="Anticipácia (jazykoveda)">
Anticipácia (jazykoveda)

Anticipácia je kompozičný postup, schopnosť predvídať udalosti v texte. Dostatočné množstvo subjektívnej redundancie.

</doc>
<doc id="208423" url="https://sk.wikipedia.org/wiki?curid=208423" title="Brezový potok">
Brezový potok

Brezový potok môže byť:

</doc>
<doc id="208424" url="https://sk.wikipedia.org/wiki?curid=208424" title="Velámen">
Velámen

Velámen (z lat. "velamen") je viacvrstvová špongiovitá epiderma na koreňoch niektorých rastlín, tvorená odumretými bunkami.
Vyskytuje sa na koreňoch epifytických alebo semiepifytických rastlín, ako sú orchidey. V suchom stave má svetlú, striebornú farbu, po navlhčení presvitá spodná, zelená epiderma s obsahom chlorofylu. 

</doc>
<doc id="208425" url="https://sk.wikipedia.org/wiki?curid=208425" title="Ivan Dmytrovyč Sirko">
Ivan Dmytrovyč Sirko

Ivan Dmytrovyč Sirko (; * 1605, Merefa, Slobodná Ukrajina alebo Murafa, Braclavské vojvodstvo – † 7. november 1680, Hrušivka, Záporožská Sič) bol kozácky ataman záporožského vojska. Jeden z možných autorov známeho listu Odpoveď záporožských Kozákov, ktorý inšpiroval maliara I. J. Repina k namaľovaniu rovnomenného obrazu.
Život.
Ivan Sirko sa narodil na stanici Merefa blízko súčasného Charkova. V roku 1654 prišiel na Zaporozku Sič a zúčastnil sa povstania organizovaného Bohdanom Chmeľnickým. Získal hodnosť plukovník a roku 1659 spolu s ruským princom Alexejom Trubeckým bojoval proti Krymskému chánstvu. V roku 1663 sa Ivan Sirko stal košovým atamanom záporožského vojska. Spolu s cárskym Ruskom bojoval vo viacerých bitkách proti Poliakom, Tatárom a hajtmanovi Petrovi Dorošenkovi. Bol prvým kozáckym atamanom, ktorý do svojho vojska prijal aj oddiely Kalmykov. Napriek svojej pro-ruskej orientácii neveril a nenávidel pro-ruského hajtmana Ivana Briuchoveckého. V roku 1668 ho táto rivalita prinútila zmeniť strany a bojovať na strane Dorošenkovho vojska proti Moskovským bojarom a vojvodom. Ale už roku 1670 opäť prisľúbil vernosť cárovi Alexejovi Michajlovičovi. Onedlho nato sa mu podarilo obsadiť osmanskú pevnosť Očakov a pustiť sa do boja s Dorošenkom. 
Po smrti Demiana Mnohohrišného v roku 1672 sa Sirko pustil do zápasu o hajtmanský titul, no bol čoskoro cárom vyslaný do sibírskeho mesta Toboľsk. Po svojom návrate na Ukrajinu v roku 1673 bojoval proti Tatárom a Osmanom, obsadil pevnosť Arslan a opäť získal Očakov. V roku 1675 záporožskí kozáci porazili osmanské vojská vo veľkej bitke, ale sultán Mehmed IV. od nich aj naďalej požadoval podvoliť sa osmanskej nadvláde. Kozáci pod Sirkovým velením na tento list údajne odpovedali veľmi netradičným a nediplomatickým listom plným urážok a nedôstojnosti, známym ako odpoveď záporožských Kozákov.
Zomrel v roku 1680, bol pochovaný na Čortomlickej Siči, dnes dedina Kapulivka v Nikopoľskom okrese Dnepropetrovskej oblasti.
Ivan Sirko bol aj po smrti jedným z najznámejších záporožských atamanov, stal sa legendou viacerých povestí a ľudových piesní.

</doc>
<doc id="208426" url="https://sk.wikipedia.org/wiki?curid=208426" title="Gray Matter Interactive">
Gray Matter Interactive

Gray Matter Interactive Studios, Inc. bola americká softvérová spoločnosť zaoberajúca vývojom počítačových hier. V januári 2002 bola odkúpená spoločnosťou Activision. Gray Matter pôsobila istý čas ako Xatrix Entertainment, Inc. 

</doc>
<doc id="208428" url="https://sk.wikipedia.org/wiki?curid=208428" title="Lucius Calpurnius Piso Frugi">
Lucius Calpurnius Piso Frugi

Lucius Calpurnius Piso Frugi bol rímsky historik, predstaviteľ analistickej historiografickej školy, a politik.
V roku 149 pred Kr. zastával úrad tribúna, v roku 133 pred Kr. dosiahol konzulát a roku 120 pred Kr. úrad cenzora.
Calpurnius Piso Frugi autorom siedmich kníh dejín Ríma od jeho založenia do Pisónových čias. Livius ho považuje za menej hodnoverného autora ako Fabia Pictora, pretože Piso má tendenciu moralizovať, dejiny idealizovať a podlieha tendenčnosti. Podľa nemeckého historika Bertholda Niebuhra bol Piso Frugi prvý, kto zaviedol do rímskeho dejepisectva systematicky podvrhy. Ζ Pisonovho diela sa zachovali iba zlomky, ktoré prezrádzajú jednoduchý štýl.

</doc>
<doc id="208430" url="https://sk.wikipedia.org/wiki?curid=208430" title="Vretenica aspis">
Vretenica aspis

Vretenica aspis (lat. "Vipera aspis") je had z čeľade vretenicovité.
Žije od úrovne mora až do výšky (Alpy, Pyreneje). Má širokú hlavu a nos mierne zdvihnutý. Je štíhlejšia ako ostatné európske druhy vreteníc. Samice sú väčšie ako samce. Je živorodá. Samce majú dĺžku 70 – 85 cm, samice 60 – 70 cm.
Aj keď ide o menší druh vretenice, je jedovatejšia ako vretenica severná. Podobá sa na nejedovatú užovku vretenicovitú ("Natrix maura").

</doc>
<doc id="208432" url="https://sk.wikipedia.org/wiki?curid=208432" title="Velamen">
Velamen



</doc>
<doc id="208433" url="https://sk.wikipedia.org/wiki?curid=208433" title="Alterovanie">
Alterovanie



</doc>
<doc id="208437" url="https://sk.wikipedia.org/wiki?curid=208437" title="Sférická plocha">
Sférická plocha



</doc>
<doc id="208438" url="https://sk.wikipedia.org/wiki?curid=208438" title="Gerón">
Gerón



</doc>
<doc id="208439" url="https://sk.wikipedia.org/wiki?curid=208439" title="Guelfi">
Guelfi



</doc>
<doc id="208443" url="https://sk.wikipedia.org/wiki?curid=208443" title="Sophia">
Sophia

Sophia môže byť:

</doc>
<doc id="208444" url="https://sk.wikipedia.org/wiki?curid=208444" title="Margaret Rhea Seddonová">
Margaret Rhea Seddonová

Margaret Rhea Seddonová (* 8. november 1947, Murfreesboro, Tennessee, USA) je americká lekárka a bývalá kozmonautka z raketoplánov.
Život.
Mladosť a výcvik.
Po základnej a strednej škole (Central High School, Murfreesboro) v roku 1970 vyštudovala univerzitu v Berkeley, odbor fyziológia a doktorát medicíny obhájila na univerzite v Tennesse (University of Tennessee, College of Medicine) v roku 1973. Potom bola zamestnaná v nemocnici v Memphise. Odtiaľ bola vybraná roku 1978 ešte slobodná do NASA k oddielu pripravujúcich sa kozmonautov. Neskôr sa vydala, manželom je o rok starší astronaut Robert Lee Gibson.
Lety do vesmíru.
Po prvýkrát letela na palube raketoplánu Discovery s misiou STS-51-D, spoločne so šiestimi ďalšími kozmonautmi, medzi ktorými bol aj senátor Jake Garn, ďalej Karol Bobko, Donald Williams, Stanley Griggs, Jeffrey Hoffman a technik firmy McDonnell Douglas Charles Walker. Štartovali na Floride z mysu Canaveral. Na obežnej dráhe vypustili družicu "Anik C-1" (známa pod názvom Telesat 9) a druhú "Leasat 3". Druhá družica však po vypustení nezačala fungovať aj napriek množstvu pokusov kozmonautov ju opraviť. Každý taký nezdar ovplyvnil finančný výťažok letu, let teda z tohto pohľadu nepatril medzi úspešné.
Druhá expedícia bola s raketoplánom Columbia a zamerala sa na biologické experimenty v laboratóriu Spacelab, na palube boli desiatky potkanov, medúz. Posádku misie STS-40 tvorili títo kozmonauti: veliteľ Bryan O'Connor, pilot Sidney Gutierrez, letoví špecialisti James Bagian, Tamara Jerniganová, Margaret Seddonová a vedeckí pracovníci dr. Millie Hughes-Fulfordová a dr. Francis Gaffney. Expedícia bola úspešná.
Svoj tretí let absolvovala v misii STS-58 na jeseň roku 1993. Bola na palube raketoplánu Columbia, ktorého posádku tvorili John Blaha, Richard Searfoss, Margaret Seddonová, William McArthur, David Wolf, Shannon Lucidová a Martin Fettman. Na palube so sebou vyviezli 48 pokusných hlodavcov, celý program bol venovaný biologickým skúmaním ľudí a potkanov pri záťaži a pokusoch vo vesmíre. Aj táto výprava pristála na základni Edwards Air Force Base s veľkou kulisou prizerajúcich sa divákov.
Počas svojich 3 letov strávila vo vesmíre 30 dní, je zaregistrovaná ako 163. kozmonaut Zeme a siedma zo žien v kozme.

</doc>
<doc id="208445" url="https://sk.wikipedia.org/wiki?curid=208445" title="Margaret Seddonová">
Margaret Seddonová



</doc>
<doc id="208446" url="https://sk.wikipedia.org/wiki?curid=208446" title="Margaret R. Seddonová">
Margaret R. Seddonová



</doc>
<doc id="208447" url="https://sk.wikipedia.org/wiki?curid=208447" title="Margaret Rhea Seddon">
Margaret Rhea Seddon



</doc>
<doc id="208448" url="https://sk.wikipedia.org/wiki?curid=208448" title="Margaret Seddon">
Margaret Seddon



</doc>
<doc id="208449" url="https://sk.wikipedia.org/wiki?curid=208449" title="Margaret R. Seddon">
Margaret R. Seddon



</doc>
<doc id="208452" url="https://sk.wikipedia.org/wiki?curid=208452" title="Slovenska Bistrica">
Slovenska Bistrica

Slovenska Bistrica (Slovinská Bystrica) je jedno z najstarších miest v Slovinsku, založené v 13. storočí. Má rozlohu a podľa údaja z roku 2013 má mesto 7 603 obyvateľov.

</doc>
<doc id="208453" url="https://sk.wikipedia.org/wiki?curid=208453" title="Jumaytepeque">
Jumaytepeque

Jumaytepeque je menší neaktívny stratovulkán, nachádyajúci sa na juhu Guatemaly, severovýchodne od mesta Cuilapa. Sopka leží na juhozápadnom okraji miocénnej kaldery "Santa Rosa de Lima". Vek poslednej erupcie nie je doložený, no odhaduje sa na začiatok holocénu.

</doc>
<doc id="208454" url="https://sk.wikipedia.org/wiki?curid=208454" title="Moyuta">
Moyuta

Moyuta môže byť:

</doc>
<doc id="208455" url="https://sk.wikipedia.org/wiki?curid=208455" title="Agnostik">
Agnostik



</doc>
<doc id="208456" url="https://sk.wikipedia.org/wiki?curid=208456" title="Moyuta (sopka)">
Moyuta (sopka)

Moyuta je neaktívny stratovulkán, nachádzajúci sa v juhovýchodnej časti Guatemaly v departmente Jutiapa, asi 30 km severovýchodne od pobrežia Pacifiku. Vrchol vulkánu tvorí trojica lávových dómov andezitového zloženia, jej svahy sú posiate početnými troskovými kužeľmi. Vek poslednej erupcie nie je známy, na severnom a južnom svahu sa nachádzajú aktívne fumaroly a horúce pramene.

</doc>
<doc id="208459" url="https://sk.wikipedia.org/wiki?curid=208459" title="Vretenica ostronosá">
Vretenica ostronosá

Vretenica ostronosá alebo vretenica nosatá, alebo vretenica Latasteova (lat. "Vipera latastei", syn. "vipera latasti") je had z čeľade vretenicovitých.
Vzhľad.
Vretenica ostronosá dostala meno podľa malého výrastku na nose, ktorý niekedy budí dojem rožku. Je však mäkký. Je to malý had, dorastá dĺžky 60 až , ale má účinný jed, a preto je pre človeka nebezpečný. Našťastie nie je táto vretenica vôbec útočná a je navyše veľmi pomalá. K uštipnutiu dochádza zriedka dokonca aj vtedy, keď na ňu neopatrný človek šliapne. Aj tento druh má typickú vretenicovitú kresbu. Samec má kľukatý pruh na chrbte tmavohnedý, niekedy čierny, samica má prúžok zelenavo hnedý, v strede obyčajne svetlejší.
Rozšírenie.
Táto malá vretenica obýva takmer celý Iberský polostrov (Španielsko a Portugalsko) a vyskytuje sa aj v pobrežných oblastiach severnej Afriky, v Maroku, Tunisku a na severe Alžírska. Obýva stráne, pahorkatiny a redšie lesy a v strednom Španielsku vystupuje až do výšky 
Ekológia a biotop.
Je živorodá, samica kladie asi desať mláďat, ktoré hneď po narodení merajú 14 až . Mláďatá sa živia najskôr hmyzom, neskôr drobnými jaštericami. V druhom roku života už lovia myši a iné drobné hlodavce. V novembri a decembri sa vretenica ostronosá uchyľuje do zimných úkrytov a prezimuje v nich dva až štyri mesiace. Obvykle koncom februára alebo v marci tieto skrýše zase opúšťa a krátko potom nastáva obdobie párenia. Dĺžka zimného spánku sa riadi podnebím krajiny, kde vretenice žijú. Najdlhšie trvá zimný spánok u vysokohorských populácií v Španielsku.

</doc>
<doc id="208460" url="https://sk.wikipedia.org/wiki?curid=208460" title="Vretenica nosatá">
Vretenica nosatá



</doc>
<doc id="208461" url="https://sk.wikipedia.org/wiki?curid=208461" title="Vipera latastei">
Vipera latastei



</doc>
<doc id="208462" url="https://sk.wikipedia.org/wiki?curid=208462" title="Vipera latasti">
Vipera latasti



</doc>
<doc id="208464" url="https://sk.wikipedia.org/wiki?curid=208464" title="World in Conflict">
World in Conflict

World in Conflict (tiež známa ako WiC alebo WIC) je strategická počítačová hra vyvinutá švédskou firmou Massive Entertainment. Hra bola vydaná spoločnosťou Sierra Entertainment pre Windows v septembri 2007. Verziu pre herné konzoly Playstation 3 a Xbox 360 nesúcu názov "World in Conflict: Soviet Assault" vyvíja spoločnosť Swordfish Studio. Predbežný dátum vydania bol stanovený na koniec roka 2008.

</doc>
<doc id="208465" url="https://sk.wikipedia.org/wiki?curid=208465" title="Časticový detektor">
Časticový detektor

V experimentálnej a aplikovanej časticovej fyzike a v jadrovom inžinierstve, je časticový detektor, známy aj ako detektor žiarenia, zariadenie využívané pre detekciu, stopovanie, a/alebo identifikáciu elementárnych častíc vysokých energií, aké sú produkované jadrovým rozpadom, kozmickým žiarením, alebo v reakciách v časticovom urýchľovači. Moderné detektory sa využívajú aj ako kalorimetre pre meranie energie detegovaného žiarenia. Môžu byť využité aj pre meranie ďalších parametrov ako sú hybnosť, spin, náboj častíc atď.
Opis.
Detektory vytvorené pre moderné urýchľovacie komplexy sú obrovských rozmerov. Často sa namiesto detektora využíva aj pojem "počítač" [angl. counter], keďže detektor počíta častice ale nerozlišuje ich energiu alebo ionizáciu. Časticové detektory môžu zvyčajne stopovať aj ionizačné žiarenie (vysoko energetické fotóny alebo dokonca viditeľné svetlo). Ak je ich hlavným účelom meranie žiarenia, nazývajú sa aj detektory žiarenia, ale keďže fotóny môžeme pozorovať aj ako (nehmotné) častice, je pojem časticový urýchľovač stále správnym.
Príklady a typy.
Väčšina vynájdených a využívaných detektorov sú ionizačné detektory (z ktorých sú najtypickejšie plynný ionizačný detektor a polovodičový detektor) a scintilačné detektory; ale taktiež sa využívajú aj ďalšie, úplne odlišné princípy detekcie ako Čerenkovovo a prechodové žiarenie.
Historické príklady
Detektory pre radiačnú ochranu
Detektory bežne využívané pre fyziku vysokých energií
Moderné detektory.
Moderné detektory v časticovej fyzike sú kombináciou niekoľko vyššie uvedených detekčných prvkov uložených vo vrstvách.

</doc>
<doc id="208468" url="https://sk.wikipedia.org/wiki?curid=208468" title="Flores (vulkanické pole)">
Flores (vulkanické pole)

Flores (alebo Volcán Amayo) je názov menšieho vulkanického poľa nachádzajúceho na juhovýchode Guatemaly v departmente Jutiapa asi 10 km západne od jej správneho mesta. Pole pozostáva z niekoľkých menších stratovulkánov a troskových kužeľov je tvorené prevažne bazaltami a leží na starších, druho a treťohorných sedimentoch. Vek poslednej erupcie nie je doložený.

</doc>
<doc id="208469" url="https://sk.wikipedia.org/wiki?curid=208469" title="Volcán Amayo">
Volcán Amayo



</doc>
<doc id="208470" url="https://sk.wikipedia.org/wiki?curid=208470" title="Tahual">
Tahual

Tahual je v súčasnosti neaktívny stratovulkán, nachádzajúci sa v Guatemale, južne od mesta Monjas. Vrchol 1 716 m vysokého vulkánu je ukončený masívnym, značne erodovaným kráterom. Posledná aktivita je dokladovaná z holocénu - krátky bazaltový lávový prúd na severovýchodnom úpätí sopky.

</doc>
<doc id="208471" url="https://sk.wikipedia.org/wiki?curid=208471" title="Epifyt">
Epifyt

Epifyt (z gréc. έπί/"epi-" = na, φύτόν/"fyton" = rastlina) je označenie organizmu, ktorý žije prichytený na povrchu živej rastliny. Najčastejšie sa používa v spojitosti s epifyticky rastúcimi rastlinami, ale existujú aj epifytické baktérie, huby, riasy a machy.
Ide o druh komenzalizmu - epifyt má z „hostiteľa“ úžitok ako z opory, no nijak zle ani dobre naň nevplýva (nezískava z neho živiny, ani mu neposkytuje nijaké výhody). Nejde teda o parazitický ale ani symbiotický vzťah.
Epifytické rastliny.
Výlučne alebo prevažne epifytický charakter majú rastliny z nasledovných taxónov:

</doc>
<doc id="208475" url="https://sk.wikipedia.org/wiki?curid=208475" title="Turrialba">
Turrialba



</doc>
<doc id="208476" url="https://sk.wikipedia.org/wiki?curid=208476" title="Bernardo Guimarães">
Bernardo Guimarães

Bernardo Joaquim da Silva Guimarães (15. august 1825, Ouro Preto, Minas Gerais, Brazília - 10. marec 1884) bol brazílsky románopisec, básnik, sudca, novinár a profesor. 
Život a dielo.
Narodil sa v Ouro Preto (Minas Gerais), istý čas žil v São Paule a pôsobil ako mestský sudca v Catalão (Goiás). V roku 1867 sa vrátil do Ouro Preto, oženil sa a živil sa vyučovaním rétoriky, poetiky, latinčiny a francúzštiny. Je jedným zo zakladateľov brazílskeho romantického regionálneho románu. Zaoberá sa historickými, indianistickými, náboženskými a abolistickými námetmi. Najväčší čitateľský ohlas mal idealizovaný príbeh černošskej otrokyne "A escrava Isaura" (1875, Otrokyňa Isaura), tému kňazského celibátu spracoval v najlepšom románe "O seminarista" (1872, Seminarista).

</doc>
<doc id="208477" url="https://sk.wikipedia.org/wiki?curid=208477" title="Stredná odborná škola knihovníckych a informačných štúdií">
Stredná odborná škola knihovníckych a informačných štúdií

Stredná odborná škola masmediálnych a informačných štúdií (SOŠ MIŠ) je štátna stredná škola so sídlom v mestskej časti Bratislava-Rača, miestna časť Krasňany. Je jedinou odbornou školou svojho druhu na Slovensku, ktorá poskytuje stredoškolské vzdelávanie v oblasti informačných systémov, masmédií a marketingovej komunikácie.
História.
Škola bola založená v roku 1953 ako Osvetová škola v Bratislave. Týmto rokom sa datuje vznik stredného knihovníckeho školstva na Slovensku. Ťažiskovým študijným odborom sa v súvislosti s personálnym zabezpečením činnosti knižníc postupne stalo knihovníctvo. V 60. rokoch došlo ku kvalitatívnemu posunu v stredoškolskej príprave knižnično-informačných a kultúrno-výchovných pracovníkov, čo sa odrazilo i v zmene názvu Osvetovej školy v r. 1962 na Strednú knihovnícku školu (SKŠ). Podľa potrieb aktuálnej praxe vychovávala formou denného, nadstavbového a diaľkového štúdia knihovníkov, informačných, osvetových pracovníkov a archivárov v odboroch knihovníctvo, vedecko-technické informácie, archívnictvo a kultúrno-výchovná práca. SKŠ sa významne podieľala aj na podpore rozvoja regionálneho knihovníctva a knižníc, keď v súlade s ich narastajúcimi potrebami zriadila konzultačné strediská a štúdium popri zamestnaní v Martine, Banskej Bystrici a Košiciach. V priebehu 30 rokov (do r. 1992) koexistovala so Strednou priemyselnou školou grafickou, vychovávajúcou odborníkov pre polygrafický priemysel.
K významnejšej modifikácii učebných plánov SKŠ došlo v r. 1984, keď sa štúdium budúcich knihovníkov a informačných pracovníkov začalo realizovať v integrovanom študijnom odbore vedecké informácie a knihovníctvo. V roku 1992 sa prijalo rozhodnutie rozšíriť študijný profil absolventa odklonom od úzko špecializovaného a inštitucionálne zameraného štúdia v súlade s vývojom informačných odborov a študijnými programami škôl podobného zamerania v zahraničí a otvoril sa nový študijný odbor informačné systémy a služby s odborným zameraním na knihovníctvo a vedecké informácie, archívnictvo a hospodárske informácie. Hlavným vzdelávacím cieľom novokoncipovaného študijného programu sa stala príprava stredoškolsky kvalifikovaných knižnično-informačných pracovníkov na samostatné vykonávanie činností informačného charakteru v rôznych typoch knižničných a informačných pracovísk, systémov a sietí. Zavedením netradičného štúdia odborného zamerania hospodárske informácie (Business Information) sa dospelo k vhodnému spojeniu štúdia informačných predmetov najmä s ekonomicky zameraným vzdelaním, čím došlo k užšiemu prepojeniu odborného firemného záujmu (napr. účtovníctvo, finančníctvo, peňažníctvo, manažment, dane, marketing) vo vedomostiach a zručnostiach absolventa s kvalifikáciou v informačnej oblasti. Zvýšený dôraz sa začal klásť na výučbu cudzích jazykov, aplikácií výpočtovej techniky a na skvalitnenie praktickej výučby. Skĺbením štúdia informačných a sociálno-ekonomicky zameraných predmetov bol absolvent pripravený uchádzať sa o zamestnanie nielen vo sfére verejných informačných služieb, ale aj v peňažníctve, informačnom systéme podnikov, štátnej a miestnej správe, samospráve a pod. Na základe zmeny koncepcie poskytovaného štúdia smerom k posilneniu všeobecného informačného vzdelávania sa v roku 1993 zmenil aj názov školy zo Strednej knihovníckej školy na Školu knihovníckych a informačných štúdií (ŠKIŠ).
Súčasnosť.
Keďže informačná veda sa stále posúva ďalej, s dobou kráča aj škola. Okrem toho, že postupne inovovala študijný odbor Informačné systémy a služby, od roku 2011 zavádza nový študijný odbor masmediálne štúdiá a tak sa škola stáva prvou na Slovensku, ktorá vzdeláva mladých ľudí v oblasti masmédií na stredoškolskej úrovni. Študijný odbor sa zameriava na štúdium médií (tlač, rozhlas, televízia a online médiá). V roku 2015 zavádza nový odbor z danej oblasti a svoje zameranie rozširuje sa o tretí študijný odbor, ktorý úzko súvisí s masmédiami – marketingová komunikácia.
So zavedením nových študijných odborov súvisela aj zmena názvu školy v roku 2013 na terajšiu podobu pre výstižnosť možností vzdelávania.

</doc>
<doc id="208478" url="https://sk.wikipedia.org/wiki?curid=208478" title="Cerro Santiago">
Cerro Santiago

Cerro Santiago je vulkanické pole, nachádzajúce sa v juhovýchodnej časti Guatemaly v departmente Jutiapa, pričom obkolesuje jej správne mesto Jutiapa. Vek poslednej erupcie nie je doložený, no niektoré lávové prúdy sú pomerne mladé.

</doc>
<doc id="208479" url="https://sk.wikipedia.org/wiki?curid=208479" title="2208 Pushkin">
2208 Pushkin



</doc>
<doc id="208480" url="https://sk.wikipedia.org/wiki?curid=208480" title="Rickenbacker A-22">
Rickenbacker A-22

Rickenbacker A-22 bola prvá elektrická gitara. Tento nástroj navrhol George Beauchamp a následne bol vyrobený firmou Rickenbacker Electro. Bola to vlastne slide gitara a týmto spôsobom bola skonštruovaná kvôli veľkej popularite hawaiskej hudby v období tridsiatych rokov minulého storočia. Telo "panvice" je vyrobené z hliníku. Na tele je umiestnený jeden snímač tvaru podkovy, ktorý prechádza ponad struny. Beauchamp a Adolf Rickenbacker začali s výrobou v roku 1932, ale keďže Beauchampovi nebol udelený patent na jeho vynález až do roku 1937, ostatné gitarové spoločnosti mohli bez obťaží využívať jeho poznatky.
Vývoj.
Počas tridsiatych rokov minulého storočia sa hawaiská hudba tešila veľkej popularite v USA a Kanade. V tomto štýle hudby sa používala gitara ako hlavný melodický nástroj a akustická gitara nedokázala sprostredkovať zvuk v požadovanej hlasitosti. Beauchamp, ktorý mal obľubu v hawaiskej hudbe a sám ju produkoval, použil magnetickú indukčnú cievku, podobnú tej, ktorá sa nachádza v telefóne, na svojej oceľovej akustickej gitare. Po tom ako zistil, že jeho vynález produkuje neúnosné množstvo vedľajších šumov a spätnej väzby, ktoré spôsobovali neželané vibrácie tela gitary, rozhodol sa, že nie je možné s dostupnou technológiou dosiahnuť reprodukciu akustického zvuku. 
Beauchamp bol povolaný k vývoju Dobro gitary. Počas tejto práce sa spoznal s Adolphom Rickenbackerom, ktorý vlastnil firmu, ktorá vyrábala hliníkové rezonátory a ich spoločným výtvorom bola lap steel gitara s pevným hlinníkovým telom a krkom.

</doc>
<doc id="208485" url="https://sk.wikipedia.org/wiki?curid=208485" title="Suchitán">
Suchitán

Suchitán je v súčasnosti neaktívny stratovulkán, nachádzajúci sa v juhovýchodnej časti Guatemaly, severovýchodne od mesta Jutiapa. S výškou je to jeden z najvyšších vulkánov v oblasti. Suchitán sa nachádza neďaleko východného okraja kaldery "Retana" a jeho masív je tvorený prevažne bazaltami a andezitmi. Na severnom svahu sa nachádzajú viaceré menšie troskové kužele a maary. Vek poslednej erupcie nie je doložený, no viaceré lávové prúdy sú pomerne mladé (holocénne).

</doc>
<doc id="208493" url="https://sk.wikipedia.org/wiki?curid=208493" title="Chingo">
Chingo

Chingo je neaktívny stratovulkán, nachádzajúci v juhovýchodnej časti Guatemaly, neďaleko hraníc s Salvádorom. Vrchol vysokého vulkánu je ukončený kráterom oválneho tvaru. Na oboch stranách sopky sa nachádzajú satelitné troskové kužele, sledujúce severojužnú zlomovú líniu. O erupcii Chinga nie sú žiadne historické záznamy.

</doc>
<doc id="208494" url="https://sk.wikipedia.org/wiki?curid=208494" title="Art Ensemble of Chicago">
Art Ensemble of Chicago

Art Ensemble of Chicago je americká džezová skupina. 
Vznikla v roku 1968 ako experimentálne zameraný kvartet. Vo svojich vystúpeniach spojuje hudobnú zložku so scénickým prejavom, opiera sa o africkú tradíciu a širokú škálu džezových štýlov od raných foriem až po súčasnú a o populárnu hudbu, uplatňuje aj absurdné a surrealistické prvky.

</doc>
<doc id="208495" url="https://sk.wikipedia.org/wiki?curid=208495" title="Bottleneck">
Bottleneck

Bottleneck (iné názvy: bottle-neck, bottleneck/slide gitara; bottleneck = angl. hrdlo fľaše) je osobitý štýl hry na gitaru. Odlišnosť tohto spôsobu hry spočíva v kĺzaní (angl. slide) predmetov z rôznych materiálov po strunách gitary. Najčastejšie sa používa tzv. slide, čo je predmet rúrkovitého tvaru, ktorý sa nastokne na prst ruky, ktorá pri normálnom spôsobe stláča struny. Slide je vyrobený najčastejšie z kovu (ocele alebo bronzu), no niektorý gitaristi používajú výhradne sklený alebo keramický slide. Pri hre pomocou slideu sa struny nepritláčajú o pražce, iba sa na nich pridrží slide, ktorý sa posúva po strunách a výsledkom je plynulý prechod medzi jednotlivými tónmi, ktorý je normálnym štýlom hry nedosiahnuteľný.
Existuje viacero možných štýlov hry technikou slide, ale hlavný rozdiel medzi nimi nie je ani tak v odlišnom výsledku, ale skôr v odlišnom štýle hry.
Technika slide sa môže v podstate uplatniť pri hre na akúkoľvek gitaru, ale gitaristi, ktorí preferujú túto techniku zväčša uprednostňujú gitary prispôsobené tomuto štýlu. Najčastejšie sa pri technike slide používajú:
Technika.
Slide sa pritlačí malou silou na struny. Struny sa pod tlakom nesmú dotýkať pražcov a slide sa musí držať rovnobežne s nimi. Výška tónu sa mení pomocou plynulého pohybu slidu po strunách. Takto zaniká obmedzenie na dvanásť tónov v oktáve, lebo slide sa môže držať v ľubovolnej polohe medzi pražcami.

</doc>
<doc id="208496" url="https://sk.wikipedia.org/wiki?curid=208496" title="Babiná (vrch vo Volovských vrchoch)">
Babiná (vrch vo Volovských vrchoch)

Babiná () je vrch v pohorí Volovské vrchy, krajinnom celku Slovenského rudohoria. Leží nad obcou Hnilec, približne východne od Dobšinej. Je najvyšším vrchom podcelku.
Poloha.
Nachádza sa v západnej časti pohoria, v geomorfologickom podcelku Knola. Leží v Košickom kraji, na hranici okresov Spišská Nová Ves a Rožňava a zasahuje na katastrálne územie obce Hnilec, Mlynky, Vlachovo a mesta Dobšiná. Najbližšími sídlami sú východne situovaný Hnilec, severozápadne ležia Mlynky, západne Dobšiná a juhozápadne Vlachovo.
Opis.
Babiná leží v rázsoche, ktorá vybieha severným smerom z hlavného hrebeňa medzi sedlom Súľová a Smrečinkou (). Severne sa nachádza Viničiar (), Veľká Knola (), Muráň () a Malá Knola (), východne vrch Nad Javorom (), Pálenica (), Surovec () a Hoľa (), južne Peklisko (), Smrečinka () a Stromiš () a západne Ostrá (), Martinka () a Dobšinský kopec (). Oblasť patrí do povodia blízkeho Hnilca, kde vodu odvádzajú zväčša krátke potoky. Vrcholom vedie značená turistická trasa. 
Výhľady.
Vrchol pokrýva len nízka vegetácia, ktorá umožňuje kruhový rozhľad. Vďaka značnej nadmorskej výške je tak možné pozorovať mnohé vrcholy pohoria, no tiež Čiernu horu, Branisko, Čergov, Levočské vrchy, Vysoké Tatry, Kráľovu hoľu, Stolické vrchy a Revúcku vrchovinu.

</doc>
<doc id="208497" url="https://sk.wikipedia.org/wiki?curid=208497" title="Ixtepeque">
Ixtepeque

Ixtepeque je v súčasnosti neaktívne vulkanické pole, nachádzajúce sa severovýchodnej časti guatemalského departmentu Jutiapa. Lokalita je známa ako najvačší depozit obsidiánu v Severnej Amerike. Ryolitové obsidiánové pole sa rozkladá na ploche 4 × 5 km a jeho produkty sa nachádzajú v mnohých archeologických lokalitách predkolumbovskej Strednej Ameriky.

</doc>
<doc id="208498" url="https://sk.wikipedia.org/wiki?curid=208498" title="Orchidaceae">
Orchidaceae



</doc>
<doc id="208501" url="https://sk.wikipedia.org/wiki?curid=208501" title="Kultivar">
Kultivar

Kultivar (lat. cultivar, skr. cv.; iné názvy: odroda, pestovateľská odroda, odroda pestovanej rastliny, varieta, sorta, zriedkavo: plemeno, zriedkavo: forma, kultigén) je najnižšia taxonomická úroveň v systematike kultúrnych rastlín.
Etymológia.
Slovo "cultivar" bolo umelo vytvorené (v anglickom texte) okolo roku 1920. Je vytvorené pravdepodobne ako skratka z lat. "cultivarietas" , čo je buď skrátená podoba anglických slov "cultigen variety" alebo anglických slov "cultivated variety" alebo anglických slov "cultural variety"
Definícia.
Nasledujú ukážky definície z literatúry:
Ukážka definície z právneho predpisu (v právnych predpisoch sa zvykne používat výraz „odroda (pestovanej rastliny)“):
Tu treba dodať, že termín odroda ako termín z právnych predpisov býva definovaný trochu užšie než kultivar. K tomu citát: "Termín odroda (po anglicky variety, po nemecky die Sorte) má tesnejší vzťah k agronomickému chápaniu, termín kultivar naopak skôr k botanickému spojeniu a je vhodnejší skôr len na vedecké a medzinárodné označenie. Ako kultivar možno totiž označiť aj ďalšie výsledky šľachtenia, ktoré nemusia byť úradne registrované, napr. línia, mutant, šľachtiteľský polotovar a i."
Historicky sa výraz kultivar niekedy používal v užšom zmysle na označenie rastlín s nededičnými znakmi, čiže znakmi prenášanými len vegetatívnou cestou (ako opak kultigénu v užšom zmysle, ktorý sa vzťahoval na rastliny s dedičnými znakmi).
Ukážky definícií sorty (ako stašieho synonyma slova kultivar) uvádza napr. V. Jirásek 1961 a pozri aj v tomto článku poznámku pod čiarou č. 2.
Zaradenie v systéme.
ICNCP rozlišuje (a dovoľuje) na úrovni pod (pod)druhom len 2 úrovne: Skupina (staršie [ale s trochu odlišnou definíciou]: skupina kultivarov, ešte staršie: konvarieta) a kultivar.. Spomínané slovo Skupina sa mimochodom má písať s veľkým S , v slovenský textoch sa často nesprávne píše s malým s .
V literatúre sa však vyskytuje oveľa viac úrovní delenia, ktoré by sa dali zoradiť takto: subspecioid - cultiplex (a subcultiplex) - konvarieta [lat. convarietas] - provarietas (a subprovarietas) - cultigrex/conculta/sortotyp/skupina (a pod.) - kultivar [lat. cultivar] (a subkultivar [lat. subcultivar]).
Alternatívne sa vyskytuje delenie linneovského typu (určené dnes inak primárne pre divé rastliny, ale podľa ICN výslovne povolené aj pre pestované rastliny ), t. j.: poddruh [lat. subspecies] - konvarieta [lat. convarietas] - varieta [lat. varietas] (a subvarieta [lat. subvarietas]) - forma/tvar [lat. forma] (a subforma/podtvar [lat. subforma]) (prípadne aj: lusus) - kultivar [lat. cultivar].
Charakteristika.
Kultivar je umelá kategória a nemusí sa viazať na jediný genotyp alebo fenotyp. Rastliny jedného kultivaru môžu byť :
Nomenklatúra.
Pravidlá pomenovania kultivarov stanovuje "Medzinárodný kód nomenklatúry pestovaných rastlín" ("International Code of Nomenclature for Cultivated Plants", skr. ICNCP). Epiteton označujúci kultivar sa píše za vedecký (botanický) názov v živom jazyku, obyčajným písmom, s prvým počiatočným písmenom a uzatvára sa do jednoduchých úvodzoviek. Príklad:

</doc>
<doc id="208502" url="https://sk.wikipedia.org/wiki?curid=208502" title="Karloveská ulica (Bratislava)">
Karloveská ulica (Bratislava)

Karloveská ulica je ulica v Bratislave, v mestskej časti Karlova Ves.
Tvorí základnú a prakticky jedinú hlavnú komunikáciu tejto mestskej časti, prechádza ňou električková radiála smerom do mestskej štvrte Dúbravka a autobusové trate.
Karloveská ulica začína križovatkou pri „Riviére“, kde sa na ňu napája Devínska cesta a končí za Metrologickým ústavom. Ponad cestu sú vybudované dve lávky pre chodcov a jedna aj pre autá. Na Karloveskú sa napájajú odbočky ku trom väčším supermarketom (Lidl, Billa a OD Centrum), jednej čerpacej stanici pohonných hmôt a niekoľkým menším obchodom. Nachádza sa tu Karloveské kultúrne stredisko, mestská knižnica, pobočky bánk a Miestny úrad Karlova Ves. 
Na úrovni Jurigovho námestia sa zachovala stavba rímskokatolíckeho kostolíka zo staršej zástavby pôvodnej obce, Kostol svätého Michala archanjela. Vedie tu takisto odbočka k Námestiu svätého Františka, kde sa nachádza aj Kostol svätého Františka z Assisi. Na Karloveskej ulici sa nachádzajú tri školy, dve štátne – Základná škola Karloveská 32, Karloveská 61 a cirkevná Základná škola a gymnázium svätého Františka z Assisi. Karloveská je tiež dôležitá (jediná) spojovacia komunikácia s časťou Dlhé Diely.

</doc>
<doc id="208506" url="https://sk.wikipedia.org/wiki?curid=208506" title="Ipala (sopka)">
Ipala (sopka)

Ipala je menší neaktívny stratovulkán, nachádzajúci sa v Guatemale, v severnej časti departmentu Jutiapa. Vrchol vulkánu je ukončený širokým kráterom, ktorý je zaliaty vodou. Severojužný zlomový systém, ktorý prechádza južným okrajom masívu sopky, lemujú početné troskové kužele. Východný svah je rozrušený ďalším zlomovým systémom, ktorého výlevy bazaltových láv sú holocénneho veku a pokrývajú oblasť o rozlohe .

</doc>
<doc id="208508" url="https://sk.wikipedia.org/wiki?curid=208508" title="Chiquimula (sopka)">
Chiquimula (sopka)

Chiquimula je vulkanické pole, nachádzajúce sa vo juhovýchodnej časti Guatemaly neďaleko rovnomenného rovnomenného mesta. Pole je tvorené niekoľkými troskovými kužeľmi bazaltového zloženia. Vulkanické pole leží na staršom kriedovom granitovom plutóne. Jeho vývoj sa začal v pleistocéne výlevmi bazaltových láv pozdĺž severojužného zlomového systému. Najmladšie lávové prúdy nemajú viac ako 1 000 rokov.

</doc>
<doc id="208509" url="https://sk.wikipedia.org/wiki?curid=208509" title="Quezaltpeque (sopka)">
Quezaltpeque (sopka)

Quezaltpeque je vulkanické pole, nachádzajúce sa v juhovýchodnej časti Guatemaly, asi 5 km južne od rovnomenného mesta. Pole leží na starších treťohorných pyroklastikách a je tvorené prevažne bazaltovými horninami.

</doc>
<doc id="208511" url="https://sk.wikipedia.org/wiki?curid=208511" title="Problém fajčiarov cigariet">
Problém fajčiarov cigariet

Problém fajčiarov cigariet je problém, založený na súbežnosti, ktorý bol pôvodne popísaný v roku 1971 S. S. Patilom.
Opis problému.
Predpokladajme, že cigareta vyžaduje tri ingrediencie, aby mohla byť vyfajčená:
Ďalej predpokladajme, že okolo stola sú traja ťažkí fajčiari, z ktorých každý má nekonečné zásoby "jednej" z troch ingrediencií – jeden fajčiar má nekonečné zásoby tabaku, ďalší má nekonečné zásoby papieru, a tretí má nekonečné zásoby zápaliek.
Predpokladajme tiež, že je tu nefajčiaci rozhodca. Rozhodca umožňuje fajčiarovi vyrobiť si cigaretu, tak, že si vyberie dvoch fajčiarov naslepo (nedeterministicky), zoberie jednu položku z ich zdrojov a umiestni tieto položky na stôl. Následne upozorní tretieho fajčiara, že vykonal túto akciu. Tretí fajčiar zoberie veci zo stola a použije ich (spolu s jeho vlastným zdrojom) na vyrobenie cigarety, ktorú bude následne chvíľu fajčiť. Medzitým, rozhodca vidiac, že stôl je opäť prázdny, znovu náhodne vyberie dvoch fajčiarov a umiestni ich veci na stôl. Tento proces pokračuje do nekonečna.
Fajčiari si nezhromažďujú veci zo stola; fajčiar si začne opäť rolovať ďalšiu cigaretu, iba pokiaľ už dofajčil poslednú. Pokiaľ by rozhodca položil tabak a papier na stôl, zatiaľ čo muž so zápalkami fajčí, tabak a papier zostanú nedotknuté na stole, dokým tento fajčiar nedofajčí svoju cigaretu a nezoberie ich.
Problém pozostáva zo simulovania všetkých štyroch rolí na úrovni softvérového programu, použitím len určitého množstva synchronizačných premenných. V Patilovej pôvodnej formulácii jediné synchronizačné premenné, ktoré boli povolené, boli semafory a žiadny zo štyroch programov nemal dovolené obsahovať podmienené skoky – jedine podmienené čakania vyplývajúce z codice_1 operácií semaforov.
Polemika.
Patilova polemika spočívala v tom, že Edsger Dijkstrove semafory boli limitované. Použil problém fajčiarov cigariet, aby ilustroval tento názor tvrdiac, že tento problém nemôže byť ošetrený iba semaformi. Predsa len, Patil vložil veľké obmedzenia do svojej polemiky:
S týmito dvoma obmedzeniami je problém fajčiarov cigariet neriešiteľný.
Prvé obmedzenie dáva zmysel, ako povedal Downey v "The Little Book of Semaphores ," pretože keby prostriedok reprezentoval operačný systém, mohlo by to byť neznesiteľné, pozmeniť ho zakaždým, keď by sa vyskytla nová aplikácia. Predsa len, ako už podotkol David Parnas, druhé z obmedzení nevytvára žiadny netriviálny problém, ktorý by sme nevedeli riešiť:
Ale dôležité je, že toto skúmanie Dijkstrových primitív nezistí silu týchto primitív pod umelými obmedzeniami. Pod slovom "umelý" myslíme obmedzenia, ktoré nemôžu byť odôvodnené v praktických hľadiskách. Podľa názoru tohoto autora, obmedzenia zakazujúce, či už podmienky, alebo pole semaforov, sú umelé. Na druhej strane, zakázanie „činného čakania“ je pomerne realistické.
Riešenie.
Pokiaľ by sme odstránili druhé z Patilových obmedzení, problém fajčiarov cigariet by sa stal riešiteľný použitím binárnych semaforov, alebo mutexov. Zadefinujme si pole binárnych semaforov ako "A", kde každý semafor bude patriť inému z fajčiarov; a tiež jeden binárny semafor pre stôl, označme ho ako "T". Na začiatku inicializujeme všetky semafory fajčiarov na 0 semafor stola na 1. Rozhodcov kód bude nasledovný:
 while true {
 wait(T);
 "vyber fajčiarov i a j nedeterministicky, kde tretí z fajčiarov bude k"
 signal(A[k]);
kód pre fajčiara "i":
 while true {
 wait(A[i]);
 "vyrob cigaretu"
 signal(T);
 "vyfajči cigaretu"

</doc>
<doc id="208519" url="https://sk.wikipedia.org/wiki?curid=208519" title="Gymnázium sv.Vincenta de Paul">
Gymnázium sv.Vincenta de Paul



</doc>
<doc id="208520" url="https://sk.wikipedia.org/wiki?curid=208520" title="Wanastowi vjecy">
Wanastowi vjecy



</doc>
<doc id="208522" url="https://sk.wikipedia.org/wiki?curid=208522" title="Argument šírky perihélia">
Argument šírky perihélia



</doc>
<doc id="208528" url="https://sk.wikipedia.org/wiki?curid=208528" title="Domov, sladký domov">
Domov, sladký domov

Domov, sladký domov (Home sweet Home) je film z roku 1973, režiséra menom Benoît Lamy.
Komédia, v ktorej sa v hlavných úlohách predstavili Claude Jade, Jacques Perrin a Ann Petersenová, zachytáva nedorozumenia v bruselských domovoch dôchodcov. 
Snímka získala 14 medzinárodných ocenení vrátane ceny za najlepší film na festivale v Montreale a cenu poroty na festivale v Moskve.

</doc>
<doc id="208529" url="https://sk.wikipedia.org/wiki?curid=208529" title="Benoît Lamy">
Benoît Lamy

Benoît Lamy (* 19. september 1945 – † 15. apríl 2008) bol belgický filmový režisér, ktorý sa preslávil kultovou komédiou "Home Sweet Home" (Domov, sladký domov) z roku 1972, zomrel 15. apríla 2008 vo veku 62 rokov. Komédia, v ktorej sa v hlavných úlohách predstavili Claude Jadeová a Jacques Perrin, zachytáva nedorozumenia v bruselských domovoch dôchodcov. 
Snímka získala 14 medzinárodných ocenení vrátane ceny za najlepší film na festivale v Montreale a cenu poroty na festivale v Moskve. 
V roku 1976 založil Lamy svoju vlastnú spoločnosť Lamy Films.
V neskoršom období režíroval film Combat de fauves (1997) s Ute Lemperovou a Richardom Bohringerom v hlavných úlohách. 

</doc>
<doc id="208530" url="https://sk.wikipedia.org/wiki?curid=208530" title="Štefan Uher">
Štefan Uher

Štefan Uher (* 4. júl 1930, Prievidza – † 29. marec 1993, Bratislava) bol slovenský režisér a scenárista. Štúdium filmovej réžie absolvoval na FAMU v Prahe (1950 – 1955). Najprv sa venoval filmovému dokumentu, neskôr najmä hraným filmom. Bol predstaviteľom „novej vlny“ v česko-slovenskej kinematografii. Spolupracoval so spisovateľom a scenáristom Alfonzom Bednárom a kameramanom Stanislavom Szomolányim.
Životopis.
Narodil sa 4. júla 1930 v Prievidzi, v rodine mäsiarskeho pomocníka. V roku 1948 sa stal členom Komunistickej strany Slovenska. O rok neskôr už absolvoval prijímacie pohovory na Filmovej fakulte Akadémie múzických umení v Prahe. Po absolvovaní odboru filmovej réžie v rokoch 1950 – 1955 sa začal venovať dokumentárnemu filmu. Jeho prvým dokumentárnym a celkovo debutovým filmom bol film "Cesta nad oblaky" (1954), absolventský film, ktorý propagoval československé aerolínie.
Od roku 1955-1960 pracoval v Štúdiu umeleckých dokumentárnych filmov na Mostovej ul. v Bratislave. Prvou Uhrovou „pridelenou témou na spracovanie“ bolo osídľovanie českého pohraničia Slovákmi. Film "Prvá brázda" (1955) vznikol ako politická objednávka. Aj keď v ňom možno len ťažko nájsť čokoľvek iné než ilustráciu hesla, predsa len sa režisér aspoň v detailoch pokúsil o obrazové riešenie.
Druhý film vstupného roka Uhrovej profesionálnej dráhy mal názov "Stredoeurópsky pohár" (1955).
Pre Uhra dokumentárna tvorba neznamenala zrieknutie sa štylizácie a upravovania reality. Iba na rozdiel od koncepcie umeleckého dokumentárneho filmu nechcel zavádzať. Smeroval k ideálu pravdivého zobrazenia, nie k ilustrácii. Inscenuje situácie všedných dní, bez akéhokoľvek hrdinstva či výnimočnosti.
"Učiteľka" (1955) je pozitívny portrét stupavskej učiteľky. Scenár napísal Ján Beer spolu s manželkou Elsou, tiež učiteľkou (pôvodne mal scenár realizovať Peter Solan). Kľúčom k téme sa stalo presvedčenie, že vernosť všednosti, jej citlivé, úsporné zobrazenie môže nahradiť dramatický konflikt. V epizódach sa neustále zdôrazňuje, že Vilma Potmanová nič hrdinské neurobila, neprekonávala žiadne pracovné rekordy, neštudovala dňom nocou Leninove či Stalinove spisy, ale miluje svoje povolanie a má radosť z detí. Tento film odštartoval novú éru slovenského dokumentu, pretože fascinoval mierou blízkosti prostrediu, citlivosťou voči jednoduchému svetu „anonymného“ človeka a je začiatkom Uhrovho vyše 20-ročného autorského záujmu o detský svet.
"Lodníci bez mora" (1958) je cestopisná reportáž. Režisér strávil s posádkou 3 týždne na palube riečnej lode Javorina. Plavili sa po Dunaji z čiernomorského prístavu Izmail až po Bratislavu. Sám po rokoch zdôvodňoval neúspech filmu takto: „O Bulharoch, Rumunoch, Rusoch nič neviem. Vychádzali mi ako preoblečení Slováci. Netrúfam si ani na Čechov. Vážne. Ponúkali mi dobré české scenáre. Ale čo viem o českej mentalite?“
"Niekedy v novembri" (1958) bola prvá spolupráca so Szomolányim. Film bol pôvodne príznačnou aktualitou. Riaditeľ slovenskej oblasti Československého štátneho filmu Pavol Dubovský prikázal spracovať témy poľnohospodárstvo, priemysel, kultúra. Uhrovi pripadol priemysel. V konečnom tvare však film presiahol pôvodné propagandistické ciele a stal sa lyrickou reflexiou o neustálej túžbe človeka po ovládnutí neznámeho.
"Poznačení tmou" (1959) je film o výuke detí v slepeckom ústave v Levoči. Už samotná tematizácia života biednych uprostred rozjasaných budovateľov komunizmu spôsobila vedeniu filmu vážne starosti. Niet tu ani stopy po falošnom sentimente, práve vecnosť je najúčinnejším zdrojom empatie a emocionality.
Uhrov dokumentarizmus sa v mnohých bodoch stýkal či prelínal s neorealizmom. „Pravda je dramatická“ (zákl. téza neorealizmu), nie je blízka iba britským dokumentaristom 30. rokov, ale aj talianskym autorom (De Sica, Rossellini, Zavattini), z ktorých čerpal aj Uher. Približoval sa im tým, že si pre snímky "Učiteľka", "Niekedy v novembri" alebo "Poznačení tmou" zvolil osudy jednoduchých anonymných ľudí a objavoval v nich vysoké mravné hodnoty. 
Uhrova tvorba rokov 1955-1960 neustále oscilovala medzi vecnosťou dokumentaristiky, ktorá však musela byť vždy dostatočne dramatická, aby sa stala predmetom režisérovho záujmu, a vzrušujúcou dramatickosťou fikcie, ktorá sa zvierohodňovala dokumentaristickými postupmi.
Prechod k hranému filmu.
Po prechode do hraného filmu Uher vzťahy s dokumentárnou produkciou neprerušil okamžite - participoval na jej tvorbe až do roku 1963. Na základe jeho námetov či scenárov vzniklo niekoľko titulov, ktoré režírovali veľmi rozdielne osobnosti (vždy spolupracovali aj na scenári): Vladimír Kubenko, Miroslav Horňák, Štefan Kamenický a Otakar Krivánek.
Jeho prvým hraným filmom, ktorý nakrútil v roku 1961, bol film "My z IX.A". O rok neskôr nakrútil film "Slnko v sieti" (1962). O tri roky neskôr nakrúca film Organ (1965) a stáva sa predsedom slovenskej sekcie Zväzu československých filmových a televíznych umelcov. V roku 1966 nakrúca filmovú adaptáciu novely Dominika Tatarku, "Panna Zázračnica". Rok po tomto žánrovom vybočení dokončuje baladu o tragických začiatkoch päťdesiatych rokov, film "Tri dcéry" (1967). Medzi ďalšie Uhrove filmy patria napríklad "Keby som mal pušku" (1971), "Zlaté časy" (1978), "Pásla kone na betóne" (1982), "Správca skanzenu" (1988) a ďalšie.
Na rozdiel od pomerne osamelého Bielikovho postavenia v 50. rokoch patril Uher do výraznej autorskej skupiny. Jeho diela sa konfrontovali najmä s dielami Barabáša, Solana, Grečnera. To, že sa všeobecne najviac očakávalo od Uhra, vyplývalo aj z významu filmu "Slnko v sieti", z hĺbky "Organu", či "Panny zázračnice" alebo "Troch dcér". U Uhra chýbala romantická vášeň, buričstvo, či iná výrazná téma. Vychádzal z dvoch základných predpokladov:
K výrazným znakom Uhrovej poetiky patrí časté obsadzovanie nehercov do hlavných úloh. Vedel tak dobre zladiť prejavy obidvoch skupín, že nezasvätený divák nerozoznal hercov od nehercov. Aj Barabáš, Grečner, Solan pracovali s nehercami. Išlo o snahu po blízkosti k realite, po dôraze na vizuálnu podstatu filmu.
V roku 1989 získal Štefan Uher titul Národného umelca. V roku 1990 odchádza po tridsiatich rokoch do dôchodku a po vzniku Filmovej a televíznej fakulty Vysokej školy múzických umení sa stáva vedúcim Katedry filmovej a televíznej réžie. V januári roku 1993 umiera na zlyhanie srdca.

</doc>
<doc id="208531" url="https://sk.wikipedia.org/wiki?curid=208531" title="Labradorský retríver">
Labradorský retríver

Labradorský retriever (alebo labrador) je plemeno psa uznané v FCI, v skupine 8, pod číslom 122.
Vzhľad.
Labrador je dobre stavaný, aktívny pes so širokou lebkou, hlbokým hrudníkom a širokou, silnou zadnou časťou tela. Má ostro rezanú, širokú lebku s dobre definovaným stopom a širokým nosom. Hnedé oči majú tvar listu, vyjadrujú inteligenciu a dobrú náladu. Nemá veľké ani ťažké uši. Má ich posadené viac dozadu, zvesené, priliehajúce k hlave. Má mohutný krk. Zadok má na úrovni hornej línie tela. Stredne dlhý, silný chvost je dobre osrstený krátkou, hustou srsťou, ktorá mu dodáva guľatý vzhľad. Hruď má dostatočne širokú a hlbokú. Predné aj zadné končatiny majú byť dostatočne vyvinuté, mohutné. Pohyb je voľný. Krátka a hustá srsť môže byť čiernej, čokoládovej alebo krémovej farby.
Názov.
Labrador dostal svoje pomenovanie podľa polostrova, na ktorom bol podľa tradície vyšľachtený.
I keď dnešný labrador loví už len loptičky a prináša skôr papuče, jeho predkovia boli výkonné lovecké psy, ktoré boli nasadzované na vyhľadanie zveri a prinášanie bažantov, kačíc a inej operenej zveri. Labrador sa vďaka tejto jeho schopnosti radí medzi retrívre, čomu vďačí aj za druhú časť svojho pomenovania (retrieve - po anglicky donášať).
Pomenovanie labradorský retríver sa používa už od roku 1839.
História.
Podobne ako novofunlandský pes a landseer, pochádza aj labradorský retríver z východného pobrežia Kanady, aj keď nie z polostrova Labrador Peninsula, ale z okolia Newfoundlandu. Medzi jeho príbuzných patrí zlatý retríver, hladkosrstý retríver a iné. 
Pri rybolove sa využíval pri práci dnešný predchodca labradorského retrívera - St. John´s Water Dog (vodný pes svätého Jána). Keďže na ostrove panovali drsné podmienky, išlo o pevného, kompaktného a životaschopného psa vyznačujúceho sa anatomickou zvláštnosťou - blanami na labách. Vďaka nim vedel tento pes lepšie plávať, k čomu mu dopomáhala aj hustá, vode odolná srsť. 
Začiatkom 19. storočia sa z Kanady a pobrežia Newfoundlandu dostal St. John´s Water Dog do Anglicka, kde z nich vojvoda Earl z Malmesbury (1778-1841) vyšľachtil plemeno vhodné na poľovné účely. K pôvodnému plemenu prišľachtil pointre. 
Oficiálne bolo plemeno uznané v roku 1903. O 13 rokov neskôr bol založený prvý klub labradorov, ktorý vypracoval aj prvý štandard. Vďaka úspechom labradorov na výstavách si toto plemeno rýchlo našlo svojich priaznivcov. V 30. rokoch 19. storočia sa vyvinuli dve línie - pracovná a výstavná. Pracovná línia sa vyznačuje ľahšou stavbou tela, zatiaľ čo psy z výstavnej línie sú mohutnejšie. 
Prvý uznaný žltý labrador bol Ben of Hyde, ktorý sa narodil v roku 1899 v chovateľskej stanici majora Charlesa Radclyffa. Čokoládové labradory boli uznané až v roku 1964 vďaka odchovom v chovateľskej stanici Cookridge Tango.

</doc>
<doc id="208556" url="https://sk.wikipedia.org/wiki?curid=208556" title="Robert Doisneau">
Robert Doisneau

Robert Doisneau (* 14. apríl 1912, Gentilly, Francúzsko – † 1. apríl 1994, Montrouge) bol francúzsky fotograf ktorý sa preslávil najmä svojim humorným zobrazením pouličného života v Paríži.
Životopis.
Narodil sa v Gentilly.
Po vojne nastúpil roku 1946 do fotografickej agentúry Rapho; v rokoch 1949 až 1952 bol fotografom módneho magazínu Vogue. Počas fotografovania s ním po Paríži často chodil básnik Jacques Prévert. 
Roku 1978 sa konala retrospektívna výstava jeho fotografií v Chalon-sur-Saône, ďalšia bola roku 1992 v Múzeu moderného umenia v Oxforde. Poslednú fotografiu urobil 25. septembra 1993. Zomrel roku 1994 v Montrouge na predmestí Paríža.
Preslávil sa najmä snímkou "Milenci pred radnicou", portrétmi Jacquesa Préverta a Pabla Picassa. Spolu s Henrim Cartier-Bressonom patrí k najznámejším francúzskym fotografom.
20. februára – 30. marca 2008 sa v Stredoeurópskom dome fotografie v Bratislave uskutočnila výstava „Robert Doisneau alebo Obraz určitého Francúzska“.

</doc>
<doc id="208558" url="https://sk.wikipedia.org/wiki?curid=208558" title="1st Cavalry Division (USA)">
1st Cavalry Division (USA)

1st Cavalry Division (doslova: "1. jazdecká divízia") je obrnená divízia americkej armády, ktorej domovskou základňou je Fort Hood v štáte Texas. Je to najväčšia divízia americkej armády s 16 700 mužmi. Jednotka v súčasnosti spadá pod velenie III. zboru, velí jej generálmajor Thomas M. Feltey. Divízia je jednou z najstarších a najdlhšie existujúcich divízií americkej armády.
Dejiny.
Rané dejiny jazdectva v USA.
Prvá jazdecká divízia vznikla v roku 1855. Jej počiatky však možno hľadať v pôvodnom dragúnskom 1. jazdeckom pluku (1st Cavalry Regiment), ktorý bol založený na príkaz Kongresu roku 1833 v Jefferson Barracks, štát Missouri. Ďalšie pluky sa začali formovať postupne: 2. pluk bol založený v roku 1836 a 3. v 1846. V roku 1855 vznikla samotná divízia a jej boli podriadené aj novovzniknutý 4. a 5. pluk. Päť jazdeckých plukov v roku 1861 zastihla reorganizácia a doplnenie o 6. pluk. Jednotka sa zúčastnila viacerých bitiek americkej občianskej vojny vrátane oboch bitiek pri Bull Rune, bitky o Antietam, Gettysburg, Wilderness a Appomattox. V roku 1866 pribudol 7., 8., 9. (černošský) a 10. (černošský) pluk.
Viaceré jazdecké pluky sa zúčastnili na bojoch proti Indiánom. 25. až 26. júna 1876 bol 7. pluk pod vedením plukovníka Custera celkom zničený v bitke pri Little Big Horne spojenými silami Lakotských Siuxov, Severných Čejenov a Arapahov.
Prvá a druhá svetová vojna.
V období krátko pred prvou svetovou vojnou sa niektoré jazdecké pluky zúčastnili bojov proti na hraniciach s Mexikom. Počas vojny boli niektoré z plukov presunuté k novovzniknutej 2. a 15. jazdeckej divízii. V roku 1921 bola jednotka reaktivovaná vo Fort Bliss v Texase, jej celkový stav bol 7463 mužov. Do začiatku 2. svetovej vojny jednotka postupne prestávala používať kone, keďže bola motorizovaná. Posledné kone opustili 1. jazdeckú divíziu 28. februára 1943. Následne sa jednotka presunula na Tichomorské bojisko. Prvých bojov sa divízia zúčastnila počas vylodení na Admirálskych ostrovoch a Los Negros 29. februára 1944. Významne zasiahla do bojov o Filipíny, najmä o ostrovy Leyte a Luzon. Podieľala sa na okupácii Japonska a 8. septembra 1945 ako prvá americká jednotka vstúpila do Tokia. Počas bojov druhej svetovej vojny padlo 970 a bolo ranených 3 311 jej príslušníkov.
Kórejská vojna.
Opätovne nasadená do bojov bola počas Kórejskej vojny v roku 1950, keď bola poverená obranou Pusanského perimetra. Po vylodení X. zboru pri Inčhone, bojovala až do januára 1952, kedy bola nahradená 45. pechotnou dívíziou americkej Národnej gardy a presunutá do Japonska. Za toto obdobie stratila 3 811 padlých a 12 086 ranených. 7 jej príslušníkov bolo počas týchto bojov vyznamenaných Kongresovou medailou cti. Medzi rokmi 1957 a 1965 bola opäť dislokovaná v Korei, kde hliadkovala v demilitarizovanej zóne, až do svojho presunu do Fort Benning v Georgii.
Vietnamská vojna.
Následne bola divízia reorganizovaná a zlúčená so skúšobnou 11. vzdušnou útočnou divíziou (11th Air Assault Division (Test)), ktorá disponovala vyše 440 vrtuľníkmi a pripravená na presun do Vietnamu. Divízia získala prívlastok aeromobilná - 1st Cavalry Division (Airmobile). V júli 1965 sa začal presun jednotky do Camp Radcliffe pri An Khe v južnom Vietname. Divízia mala spolu so 101. výsadkovou divíziou vyskúšať novú taktiku aeromobilného boja za hojnej podpory vrtuľníkov. Krátko po príchode do Vietnamu sa zapojila do bitky v Ia Drang, pri ktorej spôsobila komunistickým jednotkám ťažké straty a prinútila ich zastaviť plánovanú ofenzívu Centrálnou vysočinou. Jej vojaci vynašli taktiku nasadenia označovanú lovec-zabijak. V roku 1966 sa zúčastnila operácie Masher/White Wing, väčšinu roka 1967 vojaci divízie strávili počas veľkoplošnej operácie Pershing v oblasti 3. taktickej zóny. Po jej skončení sa jednotka presunula do Camp Evans, severne od Hue, kde sa podieľala na odrážaní komunistickej ofenzívy Tet, oslobodzovaní miest Quang Tri a Hue. Po skončení ťažkých bojov o Hue, sa divízia presunula na sever, aby v marci 1968 spolupracovala pri odblokovaní základne námornej pechoty pri Khe Sanhu (operácia Pegasus). Do jesene 1968 divízia uskutočňovala vyčisťovacie operácie v oblasti údolia A Shau.
Následne sa presunula do 3. taktickej oblasti severozápadne od Saigonu, kde operovala v blízkosti kambodžskej hranice v oblasti označovanej ako Parrots Beak. V máji 1970 sa spolu s ďalšími jednotkami zúčastnila na invázii do Kambodže, odkiaľ ustúpila 29. júla. Počas obdobia tzv. vietnamizácie sa podieľala prevažne na akciách defenzívneho charakteru. 29. apríla 1971 bola prevažná časť jej jednotiek stiahnutá do USA. 1. prápor 7. pluku zostal vo Vietname až do 29. júna 1972. Počas vojny sa stala jednou z najrešpektovanejších divízii americkej armády, kvôli svojej vysokej bojovej hodnote bola posielaná do najnebezpečnejších oblastí. Počas vojny vo Vietname padlo 5 444 a ďalších 26 592 jej príslušníkov bolo ranených.
70. roky až súčasnosť.
Po návrate do USA bola časť jej plukov demobilizovaná zvyšok divízie bol reorganizovaný na tzv. typ TRICAP (triple capabilities), teda mala byť schopná plniť úlohy, pechotnej, aeromobilnej aj obrnenej divízie. Americká armáda však čoskoro od tohto konceptu upustila a v roku 1975 ju armáda prezbrojila na obrnenú divíziu. Jednotka bola vyzbrojená novými vrtuľníkmi AH-64 Apache, obrnenými vozidlami M2 Bradley, automobilmi HMMWV či raketometmi MLRS. Účastnila sa viacerých veľkých cvičení REFORGER v západnej Európe.
Pred začiatkom operácií vojsk OSN v Kuvajte jednotka obdržala moderné tanky M1 Abrams. Viacerých menších bojov sa zúčastnili jednotlivé pluky roku 1991 počas operácie Púštna Búrka, kde však bola ako celok počas ofenzívnej fázy držaná v zálohe.
V januári 2004 bola divízia presunutá do Iraku, kde v oblasti Bagdadu vystriedala 1. obrnenú divíziu. V apríli 2005 1. jazdeckú divíziu vystriedala 3. pechotná divízia. Počas nasadenia v Iraku jednotka stratila 168 padlých a asi 1 500 jej príslušníkov bolo ranených.
V súčasnosti sa divízia skladá zo 4 pozemných brigád (1. až 4. brigáda), 1. aeromobilnej brigády a 13. zaisťovacej brigády.

</doc>
<doc id="208559" url="https://sk.wikipedia.org/wiki?curid=208559" title="Corridor 7">
Corridor 7

Corridor 7 je akčná počítačová hra žánru FPS vyvinutá a vydaná firmou Capstone Software. Hra nebola hráčskou verejnosťou dobre prijatá vzhľadom na zastaranosť použitého herného enginu Wolfenstein 3D, ktorý bol v tej dobe už prekonaný enginom hry Doom. K hre bolo naplánavané vydanie pokračovania s názvom "Corridor 8: Galactic Wars", ale neskôr bolo zrušené.
Zbrane.
Corridor 7 obsahuje celkovo 8 zbraní. Disketová verzia neobsahovala trojicu zbraní: brokovnicu, útočný kanón a dezintegrátor.

</doc>
<doc id="208560" url="https://sk.wikipedia.org/wiki?curid=208560" title="West Coast Express">
West Coast Express

West Coast Express je rýchlodráha s celkovou dĺžkou 68 kilometrov v kanadskej provincii Britská Kolumbia. Od 1. novembra 1995 spája Vancouver s jeho východnými predmestiami Port Moody, Coquitlam, Port Coquitlam, Pitt Meadows, Maple Ridge a Mission.
Na konečnej stanici Waterfront Station v downtowne môžu cestujúci prestúpiť na nadzemné metro SkyTrain, kompu SeaBus, alebo na autobusové spojenia. Rýchlodráhu West Coast Express prevádzkuje TransLink, spoločnosť zaisťujúca verejnú dopravu v regionálnom okrese Metro Vancouver.
Na trase rýchlodráhy je počas pracovných dní v prevádzke desať vlakov denne, pričom ráno od 5.27 do 7.27, vždy po 30 minútach, ide do Vancouveru 5 súprav a podvečer medzi 15.50 a 18.20 sa v časových intervaloch 30 minút zhustí premávka v opačnom smere na Mission. Preprava z Mission do Vancouveru trvá približne 73 minút.
Vlakovú súpravu tvorí 4 až 9 vagónov od firmy Bombardier. Vagóny majú 144 miest na sedenie, s celkovou kapacitou maximálne 390 cestujúcich. West Coast Express má 37 týchto vagónov, ktoré uržuje v prevádzke železničná spoločnosť VIA Rail. Trasa rýchlodráhy patrí Kanadskej pacifickej železnici.
West Coast Express prevádzkuje autobusy pre 47 cestujúcich, nazývané TrainBus, z ktorých dva odchádzajú z Mission ráno po 7.30 a tri od stanice Waterfront Station vo Vancouveri po 19.20, doba jazdy je okolo dvoch hodín. TrainBus zastavuje iba u staníc rýchlodráhy West Coast Express.
Rozširovanie služieb a budúce stanice.
Plány na novú stanicu v North Burnaby boli zrušené.

</doc>
<doc id="208561" url="https://sk.wikipedia.org/wiki?curid=208561" title="Brewster Hopkinson Shaw">
Brewster Hopkinson Shaw

Brewster Hopkinson Shaw (* 16. máj 1945, Cass City, Michigan, USA) je bývalý americký kozmonaut z raketoplánov, predstaviteľ NASA.
Život.
Mladosť a výcvik.
Po základnej a strednej škole v roku 1969 vyštudoval univerzitu vo Wisconsine a získal titul strojného inžiniera. Potom pracoval ako inštruktor v škole testovacích pilotov na základni Edwards Air Force Base v Kalifornii. Do tímu kozmonautov NASA bol vybraný v roku 1978 v hodnosti kapitána amerického vojenského letectva ako astronaut – pilot. V tom čase bol už ženatý a mal tri deti.
Lety do vesmíru.
Po prvýkrát letel s expedíciou STS-9 v raketopláne Columbia (podľa COSPAR 1973-050.A). Leteli s ním: Owen Garriott, John Young, Robert Parker, Byron Lichtenberg a Nemec Ulf Merbold. Štart bol z Kennedyho vesmírneho strediska na Floride. Počas letu zvládli 70 vedeckých experimentov a s menšími problémy aj pristátie na základni Edwards.
O dva roky neskôr pokračoval druhým letom v raketopláne Atlantis. Posádku tvorili veliteľ Brewster Shaw, pilot Bryan O'Connor, traja letoví špecialisti - Sherwood Spring, ekologička dr. Mary Cleaveová a Jerry Ross a nakoniec dvaja špecialisti nákladu: Mexičan Rodolfo Neri Vela (elektrotechnik) a Charles Walker z firmy McDonnell Douglas. Počas letu vypustili družice: "Morelos B", určenú pre Mexiko, "Aussat 2" pre Austráliu a "RCA Satcom Ku-2" pre vnútroštátne spojenie v USA. V poriadku pristáli na základni Edwards.
Tiež tretí svoj let absolvoval ako kapitán raketoplánu. V posádke Columbie mal týchto kolegov: Richard Richards (pilot) a trojica letových špecialistov David Leestma, James Adamson a Mark Brown. Bol to let utajený, vojenský, pretože pri ňom vypustili dve špionážne družice. Aj tentokrát bol štart z Floridy – z mysu Canaveral a pristátie v Kalifornii na základni Edwards.
Počas svojich troch letov strávil na obežnej dráhe 22 dní. Je zapísaný ako 128 kozmonaut Zeme.
Po letoch.
Zo strediska oddielu kozmonautov odišiel v roku 1995, avšak už predtým v Houstone pracoval na rôznych riadiacich funkciách NASA. V roku 1999 odišiel z NASA do firmy Boening Co., kde sa stal riaditeľom projektu ISS, v roku 2003 sa k NASA vrátil ako riaditeľ letových operácií USA. 

</doc>
<doc id="208562" url="https://sk.wikipedia.org/wiki?curid=208562" title="Brewster Shaw">
Brewster Shaw



</doc>
<doc id="208563" url="https://sk.wikipedia.org/wiki?curid=208563" title="Brewster H. Shaw">
Brewster H. Shaw



</doc>
<doc id="208566" url="https://sk.wikipedia.org/wiki?curid=208566" title="LOH 2008">
LOH 2008



</doc>
<doc id="208570" url="https://sk.wikipedia.org/wiki?curid=208570" title="O Šaffovu ostrohu">
O Šaffovu ostrohu



</doc>
<doc id="208572" url="https://sk.wikipedia.org/wiki?curid=208572" title="Juraj Šaffa">
Juraj Šaffa

Juraj Šaffa (* 23. marec 1907, Dlhé Klčovo – † 2. február 1990) bol slovenský folklorista a ľudový tanečník. 
V roku 1913 začal navštevovať maďarskú školu, ktorú ukončil v roku 1917. 
Bol známy pracovitosťou, rozhľadom a dobrou náladou. Na javisku po prvý raz vystúpil na slávnosti v Podčičve v roku 1965. Do podvedomia milovníkov folklóru sa dostal toho istého roku, keď spolu s Gizelou Frenovou zvíťazili v párovom tanci vo Východnej. Mali veľký úspech a vyhrali prvú cenu bez akejkoľvek prípravy. So svojim tancom prešiel od Sobraniec až po Karlove Vary. Vystupoval nielen naprieč republikou, ale bol aj dvakrát v Rusku, trikrát v Maďarsku, v Juhoslávii a v Poľsku. Vo svojich začiatkoch účinkoval so súborom Bukovčan, neskoršie Zamutovčanom, Vranovčanom, Zemplínom, Železiarom, Šarišanom a ďalšími. Bol známy ako stále usmiaty, plný vitality a optimizmu. Typickými pre neho boli klobúk na hlave s dlhým kohútim perom a "čerkajúce" zlaté ostrohy na čižmách. Zdvihnuté ruky a drobné cifrované krôčiky boli signálom pre primáša hudby roztancovať jeho nohy. Jeho tanec ako sám nazýval "zemplinski, cifrovani, čerkani, čapašovi čardáš" mal u divákov veľký úspech a býval vysoko ocenený aj porotou. Obdivuhodným bol jeho tanec aj vo vysokom veku.
Tanec, ktorý diváci obdivovali takmer 30 rokov, ho naučil tancovať Pavol Čintala z Božčíc. Najlepšie sa mu tancovalo na melódiu piesne "Počerkaj, pocifruj..." a na pomaly už zabudnutú pieseň "Na bilej pojsceľi, robiľi co chceľi..." Juraj Šaffa najradšej spomínal na svoje vystúpenie v Budapešti v roku 1975, kde vystupoval so súborom Zamutovčan. Mal tam veľký úspech. Bol na neho pyšný aj minister Hagara, ktorý mu zagratuloval a so žartom poznamenal: "Beťar je ten Slovák, čo učí Maďarov tancovať". V roku 1986 Jurajovi Šaffovi udelili Zlatú medailu za rozvoj záujmovo-umeleckej činnosti. Osobnosť Juraja Šaffu, no hlavne "original zemplínsky, čerkaný, cifrovaný, čapášový, čardáš" sa výrazne zapísala do folklórnej histórie. Je uložený v kultúrnom dedičstve NOC v Bratislave ako tanec, ktorý ocenili a oceňujú veľké osobnosti a znalci slovenského folklórneho umenia, a ktorý je zdrojom inšpirácie mladej generácie v oblasti folklóru na celom Slovensku.

</doc>
<doc id="208573" url="https://sk.wikipedia.org/wiki?curid=208573" title="Paulo Coelho">
Paulo Coelho

Paulo Coelho (* 24. august 1947, Rio de Janeiro, Brazília) je brazílsky spisovateľ. Predtým ako sa úplne začal venovať literatúre, pôsobil ako riaditeľ divadla a autor hier, skladateľ a žurnalista.
Život a dielo.
Ako sedemročný sa stal žiakom jezuitskej školy svätého Ignáca v Rio de Janeiro. Už tu sa údajne rozhodol, že sa stane spisovateľom. Ako sedemnásťročný bol dvakrát internovaný v psychiatrickej liečebni (poslal ho tam jeho otec, keď mu oznámil, že chce byť spisovateľom), kde sa podrobil opakovanej elektrošokovej terapii.
Paulo študoval právo, no štúdium neukončil a začal sa venovať divadlu. Následne napísal texty pre úspešnú brazílsku alternatívnu rockovú kapelu a pre komiksový seriál. Najznámejšie sú skladby, ktoré vznikli v spolupráci s Raulom Seixasom „Eu nasci há dez mil anos atrás“, „Gita“, „Al Capone“. Jeho fascinácia spirituálnym svetom sa zrodila už v čase hippies. Za svoje anarchistické aktivity bol uväznený.
Ako dvadsaťšesťročný sa rozhodne „byť normálny“, zamestná sa v gramofónovej spoločnosti Polygram, ožení sa a presťahuje sa do Londýna. Tu sa začína pomaly venovať literatúre a rodia sa jeho prvotiny.
V Amsterdame zažije údajne „mystické stretnutie“, na základe ktorého sa vydá na púť do Santiaga de Compostela a stane sa katolíkom. O rok na to (1987) napíše svoju prvú knihu "Pútnik – mágov denník" (O diário de um mago), kde opíše zážitky na základe práve spomínanej púte. V roku 1988 napísal svoju najúspešnejšiu knihu "Alchymista". Jeho prvé dve knihy sú bestsellermi až o pár rokov neskôr, keď vychádza román "Brida".
Potom nasledovali ďalšie knihy, preklady do 56 jazykov a celosvetový úspech. Jeho knihy boli vydané v 150 krajinách. Jeho poslednou knihou je "Rukopis z Akkry" (2012).
Dosiaľ snáď najvýznamnejším dielom stále ostáva "Alchymista" (O Alquimista), ktorý sa stal dôležitým literárnym fenoménom XX. storočia. Zaradil sa do výbavy povinného čítania na školách vo Francúzsku, Taliansku, Portugalsku, Brazílii, Taiwane, USA, Veľkej Británie, Španielsku a iných krajinách. Ilustrované vydanie Alchymistu urobil výtvarník Moebius (autor scén filmu "Piaty element"). Filmárske práva na Alchymistu získala spoločnosť Warner Brothers, ktorá produkciu a réžiu zverila do rúk Laurencovi Fishburnovi. BMG Classics vydalo CD "Alchymistova symfónia". Toto dielo bolo inšpiráciou pre mnohé divadelné predstavenia a muzikály.
Paulo Coelho má vlastný inštitút "Instituto Paulo Coelho", ktorý slúži na podporu chudobným deťom v Brazílii.

</doc>
<doc id="208576" url="https://sk.wikipedia.org/wiki?curid=208576" title="Preßburg">
Preßburg



</doc>
<doc id="208619" url="https://sk.wikipedia.org/wiki?curid=208619" title="Korzo">
Korzo

Korzo (z tal.) je označenie pre tvrdú pešiu zónu, ktorá ma reprezentačný charakter. Väčšinou ide o hlavnú ulicu alebo niekoľko ulíc či námestí v historickom jadre mesta, prípadne pre promenádu v rekreačných prímorských letoviskách či v kúpeľoch. Slúži ako miesto hromadných prechádzok či stretnutí sa ľudí. Termín označuje aj samotnú prechádzku na takomto mieste.
Korzo je jedným z motívov slovenského oskarového filmu "Obchod na korze" (1965).
História.
Termín korzo v talianskom prostredí pôvodne označoval preteky koni bez jazdcov. Neskôr začal termín označovať slávnostný sprievod vozov vyzdobených kvetmi v talianskych mestách a stal sa tiež označením pre hlavnú triedu miest (bulvár) či promenádu na ktorých sa v mestách konávali hromadné prechádzky.
Slovensko.
Podľa Juraja Šeba „každé mesto a mestečko“ na Slovensku malo svoje korzo. Okrem Bratislavy mali korzo aj Trnava, Trenčín, Košice, Prešov či Žilina.“"
V Bratislave korzo tvoria predovšetkým ulice Michalská, Ventúrska a Strakova, ktorá je napojená na Hviezdoslavovo námestie, často aj Laurinská, Panská a Sedlárska, ktorá prechádza cez Hlavné námestie.

</doc>
<doc id="208620" url="https://sk.wikipedia.org/wiki?curid=208620" title="Nábrežie (breh)">
Nábrežie (breh)

Nábrežie je spevnený vyvýšený priestor pozdĺž rieky v mestskej alebo obecnej zástavbe, spravidla slúži aj ako pozemná komunikácia. V Európe v stredoveku začali nábrežia plniť ochrannú funkciu pri malých povodniach. Kamenné nábrežia udržali pri povodni rieku v jej koryte a zabraňovali jej vyliatiu do mesta. Nábrežia mali veľký význam pre hygienu mesta a prevenciu pred epidémiami. Stále mokrý breh rieky, ku ktorému navyše pritekal odpad z celého mesta, bol liahňou infekcií.

</doc>
<doc id="208645" url="https://sk.wikipedia.org/wiki?curid=208645" title="Zoznam najvyšších budov vo Vancouveri">
Zoznam najvyšších budov vo Vancouveri

Toto je zoznam najvyšších budov v kanadskom meste Vancouver.

</doc>
<doc id="208649" url="https://sk.wikipedia.org/wiki?curid=208649" title="Lucius Pomponius">
Lucius Pomponius

Lucius Pomponius (1. storočie pred Kr.) bol rímsky dramatik, autor dramatickej formy zvanej atellana ("Atellanae Fabulae"). Bol nazývaný aj Bononiensis, čiže pochádzajúci z Bononia (dnes Bologna). Pod Pomponiovým menom sa zachovali názvy asi 70 diel a fragmenty približne 200 veršov.
Pomponius posunul atellana od jednoduchej ľudovej zábavy bez vopred daného scenára smerom k vážnejšej komédii. Hoci i v jeho podaní vystupoval na scéne rovnaký repertoár atellanskych postáv, Pomponius pre pôvodne improvizačné divadlo vytvoril scenár (písaný podľa gréckeho vzoru a vo veršovanom metre) a ohraničil dej. Zdá sa, že Pomponius bol i autorom klasických komédii a tragédii a že tieto formy divadla miešal. U jeho atellan sa tak stretávame s názvami mytologického rázu ("Andromacha", "Marsyas") aj titulmi pripomínajúcimi novú komédiu (grécky titul "Adelphoi"). Je pravdepodobné, že Pomponius v týchto atellánach zosmiešňoval tragický i komický žáner. Názvy niektorých Pomponiových hier sú:
Pomponiovu schopnosť využiť ľudový jazyk atellan vyzdvihuje Macrobius, Seneca Starší aj Velleius Paterculus.

</doc>
<doc id="208652" url="https://sk.wikipedia.org/wiki?curid=208652" title="Miroslav Dudok">
Miroslav Dudok

Prof. PhDr. Miroslav Dudok, DrSc. (* 31. júl 1952, Erdevík, dnešné Srbsko) je slovenský jazykovedec narodený v Srbsku, univerzitný profesor, prekladateľ a básnik. Patrí medzi najznámejších slovenských slavistov a je jedným z najcitovanejších slovenských jazykovedcov v Srbsku. Napísal rôzne monografie, vedecké knihy, štúdie, publikoval rozličné príspevky v časopisoch a zborníkoch, prekladal a spolupracoval na mnohých dielach. Podľa slovenského jazykovedca Slavomíra Ondrejoviča predstavuje Miroslav Dudok spájajúci most medzi vojvodinskou a slovenskou slovakistikou, a to most, po ktorom sa chodí obojsmerne.
Životopis.
Narodil sa v malej vojvodinskej obci Erdevík, kde približne od polovice 19. storočia žije početná menšina Slovákov. Obec je dnes súčasťou Srbska, no vtedy bola ešte súčasťou Juhoslovanskej federatívnej ľudovej republiky. Jeden z členov jeho rodiny, prof. Dr. Daniel Dudok (narodený v roku 1932) založil Katedru slovenského jazyka a literatúry na Univerzite v Novom Sade. Ďalší, Ján Dudok (narodený v roku 1919) tvoril prozaické diela, ktoré uverejňoval v literárnom časopise Nový život.
Miroslav Dudok zažil v roku 1999 spolu s hudobníkom Đorđem Balaševićom bombardovanie v Novom Sade.
Vzdelanie.
V rokoch 1967 až 1971 navštevoval slovenské gymnázium v srbskom meste Petrovec, vo vtedajšej Juhoslovanskej socialistickej federatívnej republike. Na Filozofickej fakulte Univerzity Komenského v Bratislave vyštudoval v rokoch 1971 až 1976 odbor slovenský jazyk a literatúra. V roku 1979 získal titul doktor filozofie (PhDr.) prácou v oblasti slovenského jazyka na Univerzite Komenského v Bratislave. V roku 1987 obhájil na Univerzite v Novom Sade 320-stranovú dizertačnú prácu s názvom "Glutinácia textu v slovenčine a srbochorvátčine" (po srbochorv. Glutinacija teksta u slovačkom i srpskom i hrvatskom jeziku) a získal tak titul doktor vied (DrSc.). Od roku 1988 pôsobil ako mimoriadny profesor a od roku 1993 ako riadny profesor.
Počas študentských rokov, v rozmedzí rokoch 1970 až 1972 prispieval do časopisu Vzlet. V rokoch 1976 až 1977 pracoval ako redaktor v slovenskej redakcii Rádiotelevízie Nový Sad. V rokoch 1986 až 1989 prispieval do časopisu Rays. V rokoch 1990 až 1993 bol šéfredaktorom literárneho časopisu Nový život. V roku 1977 získal ocenenie Cena časopisu Nový život a v roku 1988 Cenu Vydavateľstva Obzor, ktorú mu udelili za knihu Glutinácia textu v slovenčine a v srbčine a chorvátčine.
Pedagogická činnosť.
V rokoch 1977 až 1987 pôsobil spočiatku ako asistent a potom aj ako vedecký pracovník na Katedre slovenského jazyka a literatúry na Filozofickej Fakulte Univerzity v Novom Sade. Neskôr v rokoch 1987 až 1993 aj ako docent a taktiež v 1993 až 1998 aj ako mimoriadny profesor v srbskej hierarchií vedecko-pedagogických hodností. Od roku 1985 do roku 1988 pôsobil ako prednášajúci na škole Viša pedagoška škola v Novom Sade. Od roku 1998 aj ako riadny profesor. V akademickom roku 1996/1997 pôsobil ako profesor na Vysokej škole pedagogickej v maďarskom Segedíne. Od roku 1988 do roku 2001 bol profesorom na Katedre slavistiky na Filologickej fakulte Univerzity v Belehrade, kde do akademického roka 1997/1998 prednášal jazykové kurzy. Po pôsobení na univerzitách v Novom Sade, Belehrade a Segedíne je od roku 2001 je profesorom na Katedre slovanských filológií Filozofickej fakulty Univerzity Komenského v Bratislave, kde v súčasnosti vyučuje kroatistiku.
Vedecká činnosť.
Od roku 1976 je členom Spolku vojvodinských slovakistov a v rokoch 1991 až 1995 bol jeho predsedom.
V roku 1997 stal vedeckým pracovníkom Jazykovedného ústavu Ľudovíta Štúra Slovenskej akadémie vied.
Vo vedeckej práci sa zameriava na slavistiku, slovakistiku, textovú lingvistiku, sociolingvistiku, ekolingvistiku, kontrastívnu lingvistiku, aplikačnú lingvistiku so zameraním na prekladateľstvo a slovensko-južnoslovanský bilingvizmus. V súčasnosti pracuje na domácom grante "Slovenčina v kontexte viacjazyčných spoločenstiev na Slovensku", pričom zodpovedným riešiteľom je Juraj Dolník.
Umelecká činnosť.
V roku 2012 získala jeho básnická zbierka Celebes, Celebes dotáciu z rezortu Úradu vlády Slovenskej republiky v hodnote 500 eur. Objednávateľom bol Úrad pre Slovákov žijúcich v zahraničí, ktorý knihu aj vydal. Autorské výtlačky mu odovzdali pri príležitosti osláv jeho šesťdesiatych narodením v septembri 2012.
Diela.
Preklady.
Do slovenčiny:
Do srbčiny:

</doc>
<doc id="208653" url="https://sk.wikipedia.org/wiki?curid=208653" title="Publilius Syrus">
Publilius Syrus

Publilius Syrus (1. storočie pred Kr.) bol rímsky autor mimov a výrokov. 
Narodil sa v Sýrii, odkiaľ bol privedený do Ríma ako otrok. Jeho duchaplnosť a vtip mu vyslúžili prepustenie. Publius potom pôsobil v hereckej skupine pre ktorú písal jednoduché hry a sám v nich vystupoval. Jeho divadelná spoločnosť sa zúčastnila aj hier, ktoré v roku 46 pred Kr. usporiadal Gaius Iulius Caesar. Za svoj výstup tu získal Publilius Syrus ocenenie od samotného Caesara.
Z Publiliovho diela sa zachovala iba zbierka výrokov ("Sententiae") v jambickom a trochejskom metre. Každé ponaučenie pozostáva z jedného verša, pričom jednotlivé verše sú usporiadané abecedne podľa počiatočného písmena výroku. Rozsiahle dielo nie je pravdepodobne celé autentické. Obsahuje výroky iných slávnych autorít, napríklad Senecu, ale aj ďalších, málo známych anonymných básnikov. Počet pravých Publiliových výrokov bol stanovený na 700 poučení. Medzi nimi je i známy výrok: "Iudex damnatur ubi nocens absolvitur" (Sudca je sám odsúdený, keď je vinník oslobodený).

</doc>
<doc id="208655" url="https://sk.wikipedia.org/wiki?curid=208655" title="Kaštela">
Kaštela

Kaštela (plurál slova kaštel, ) je mesto v strednej Dalmácii v Chorvátsku severozápadne od Splitu, západne od Solinu a východne od Trogiru, v Splitsko-dalmatínskej župe. Má 34 103 obyvateľov (2001). 
Pozostáva zo 7 tzv. kastelov:
Kaštel Gomilica (4 075 obyv.), Kaštel Kambelovac (4 505), Kaštel Lukšić (4 880), Kaštel Novi (5 309), Kaštel Stari (6 448), Kaštel Sućurac (6 236), Kaštel Štafilić (2 650).

</doc>
<doc id="208657" url="https://sk.wikipedia.org/wiki?curid=208657" title="Pálffyho palác (Hviezdoslavovo námestie)">
Pálffyho palác (Hviezdoslavovo námestie)

Pálffyho palác je mestský palác a národná kultúrna pamiatka Slovenskej republiky vedená pod identifikačným číslom 101-37/1, ktorá sa nachádza na Hviezdoslavovom námestí 18 v Bratislave v mestskej časti Staré Mesto. 
Charakteristika.
Palác bol postavený v rokoch 18841885 v novobarokovom slohu a slúžil grófovi Jánovi Pálfimu, ktorý bol jedným z najbohatších mužov v Uhorsku, milovníkom umenia a vášnivým zberateľom výtvarných diel a umeleckých predmetov. Svoje bratislavské prepychové sídlo si nechal vybudovať v zadnej časti Pálffyho paláca obráteného do Panskej ulice (identifikačné číslo NKP 101-37/2). Autorom projektu bol významný bratislavský rodák Viktor Rumpelmayer.
Dnes v tomto mestskom paláci sídli Vysoká škola výtvarných umení.

</doc>
<doc id="208661" url="https://sk.wikipedia.org/wiki?curid=208661" title="Strawberry Panic">
Strawberry Panic



</doc>
<doc id="208662" url="https://sk.wikipedia.org/wiki?curid=208662" title="Pálffyho palác (Zámocká)">
Pálffyho palác (Zámocká)

Pálffyho palác je palác ná Zámockej 47 v Bratislave v Starom Meste v Podhradí.
Postavený bol v čase prestavby Bratislavského hradu. Prestavbu viedol Pavol Pálffy, ktorý si palác postavil na Schlosgrunde. Z obslužnej cesty k palácu sa neskôr stala Zámocká ulica. V roku 1870 sa majiteľom paláca stalo mesto, boli tu zriadené delostrelecké kasárne, sirotinec a byty pre chudobu. V roku 1900 bol celý komplex asanovaný a vznikol tu vysokoškolský internát na Svoradovej a základná škola Palisády. 
Zachovaná časť paláca, letné krídlo, sa po druhej svetovej vojne dostala do správy bytového podniku, bol tu zriadený sklad stavebného materiálu. Objekt sa postupne devastoval, pretože nebol zaradený medzi historické pamiatky. V roku 1975 vznikol zámer obnovy, mal tu byť postavený vinársky dom s expozíciou vína. V roku 1985 bol palác zapísaný do zoznamu nehnuteľných pamiatok a v roku 1989 vznikla ďalšia architektonická štúdia, počítalo sa s využitím objektu pre Zväz slovenských výtvarných umelcov, aj ako stála expozícia Bratislavského hradu, na výstavy a ako cukráreň. Nakoniec bol objekt predaný.

</doc>
<doc id="208664" url="https://sk.wikipedia.org/wiki?curid=208664" title="Kostol svätého Martina (Jarok)">
Kostol svätého Martina (Jarok)

Kostol svätého Martina je baroková stavba z 18. storočia. Je národnou kultúrnou pamiatkou. Nachádza sa v obci Jarok ležiacej 10 km juhozápadne od Nitry.&lt;ref name="kostoly/?obec=nitra"&gt;&lt;/ref&gt; 
História.
Prvá zmienka pochádza z roku 1601. V "Ostrihomskom misály" sa spomína, že tento kostol, stojaci na starom cintoríne je malý, opustený a v zlom stave. O chod farnosti sa starali kňazi z Močenku, pretože až do roku 1708 bola filiálkou močenskej farnosti a dištriktu nitrianskeho. Samostatnou farnosťou sa stala v roku 1708 spolu s filiálkou Csápor, ktorá bola k nej pridelená. V roku 1708 bola postavená prvá fara, ktorá bola zhotovená z dreva. Prvým kňazom v kostole bol Pavol Férerváry v rokoch 1708 – 1709. Jeho miesto zaujal v rokoch 1709 – 1712 čerstvý absolvent teológie viedenskej univerzity Ján Baltazár Magin, známy ako autor prvej politickej obhajoby slovenského národa v Uhorsku. Dodnes sa v kostole nachádza jeho pamätná tabuľa. V rokoch 1712 – 1738 pôsobil v Jarku ako kňaz Karol Orlay, ktorý si za štvrťstoročie duchovnej služby v Jarku vyslúžil povesť horlivého kňaza. Jeho zásluhou a pomocou vtedajšieho nitrianskeho biskupa Ladislava Erdődyho bol postavený nový kostol v rokoch 1718 – 1723, ktorý bol konsekrovaný v roku 1789 nitrianskym biskupom Františkom Xaverom Fuchsom. Pôvodná stavba mala postavenú sakristiu a predstavenú vežu, v ktorej sa nachádzali tri menšie zvony. Najväčší z nich bol počas 1. svetovej vojny roztavený na zbrojárske účely, presnejšie v roku 1916.&lt;ref name="farsky-urad/farnost-a-kostol"&gt;&lt;/ref&gt; Prvá renovácia kostola sa konala v rokoch 1784 – 1789, kedy bol vybudovaný hlavný oltár sv. Martina, rovnako aj oba bočné oltáre, sv. Karola Boromejského a sv. Jána Nepomuckého. Zásluhu na tom mal vtedajší farár Dr. Anton Šafarovič. Na konci 18. storočia pribudla kazateľnica aj klasicistická mramorová krsteľnica. Kríž pred kostolom bol postavený v roku 1783. Pri kostole sa nachádza kaplnka sv. Anny.&lt;ref name="o-farnosti/"&gt;&lt;/ref&gt;

</doc>
<doc id="208667" url="https://sk.wikipedia.org/wiki?curid=208667" title="Dunmanus Bay">
Dunmanus Bay

Dunmanus Bay je záliv v severovýchodnej časti Atlantického oceánu, na juhozápadnom pobreží Írska. Zo severu ho ohraničuje polostrov Sheep's Head a z juhu polostrov Mizen Head. Prebieha od severovýchodu na juhozápad, má dĺžku , smerom od hlavy k ústiu sa rozširuje a v ústí dosahuje maximálnu šírku . Ústie sa nachádza v línii mysov Sheep's Head (na severe) a Three Castle Head (na juhu). Záliv obmýva pobrežie grófstva Cork.
V zálive sa nachádza niekoľko menších skalnatých ostrovov, z nich najväčšie sú Carbery Island a Furze Island. Na pobreží ležia tieto obce: Ahakista, Drishane Bridge, Dromnea, Dunmanus a Durrus.

</doc>
<doc id="208670" url="https://sk.wikipedia.org/wiki?curid=208670" title="Ballinskelligs Bay">
Ballinskelligs Bay

Ballinskelligs Bay (ír. "Bá na Scealg") je záliv v severovýchodnej časti Atlantického oceánu, na juhozápadnom pobreží Írska. Obmýva pobrežie polostrova Iveragh v grófstve Kerry a vstup do zálivu leží na línii mysov Hog's Head (na východe) a Bolus Head na západe. Záliv má viac-menej polkruhovitý tvar, na dĺžku má maximálne , na šírku . 
V severnej časti zálivu sa do pevniny zarezáva úzka zátoka, do ktorej sa vlieva rieka Inny. Vo východnej časti zálivu ústi krátka rieka, ktorá vyteká z jazera Lough Currane. Pri západnom pobreží sa rozprestiera ostrov Horse Island. 
Na pobreží zálivu leží mestečko Waterville a obce Ardkearagh, Ballinskelligs a Ballybrack.

</doc>
<doc id="208671" url="https://sk.wikipedia.org/wiki?curid=208671" title="Arménska sovietska socialistická republika">
Arménska sovietska socialistická republika

Arménska sovietska socialistická republika (skrátene: Arménska SSR; ; ) bola jedna zo zväzových republík Sovietskeho zväzu. Vznikla po obsadení Arménskej republiky Červenou armádou a vyhlásením sovietskej socialistickej republiky dňa 2. decembra 1920. Dňa 12. marca 1922 sa Arménska SSR stala súčasťou novovzniknutej Zakaukazskej socialistickej federatívnej sovietskej republiky, ktorá zanikla 5. decembra 1936 vytvorením troch nástupníckych republík – Arménskej SSR, Azerbajdžanskej SSR a Gruzínskej SSR. Arménska SSR mala rozlohu 29 800 km² a hlavným mestom bol Jerevan. Počas postupného rozpadu ZSSR bola dňa 23. augusta 1990 premenovaná na Arménsku republiku a 21. septembra 1991 vyhlásila nezávislosť od Sovietskeho zväzu, pričom 25. decembra toho istého roku oficiálne vzniklo nezávislé Arménsko. 

</doc>
<doc id="208673" url="https://sk.wikipedia.org/wiki?curid=208673" title="Azerbajdžanská sovietska socialistická republika">
Azerbajdžanská sovietska socialistická republika

Azerbajdžanská sovietska socialistická republika (skrátene: Azerbajdžanská SSR; ; ) bola jedna zo zväzových republík Sovietskeho zväzu. Vznikla po obsadení Azerbajdžanskej demokratickej republiky Červenou armádou a vyhlásením sovietskej socialistickej republiky dňa 28. apríla 1920. Dňa 12. marca 1922 sa Azerbajdžanská SSR stala súčasťou novovzniknutej Zakaukazskej socialistickej federatívnej sovietskej republiky, ktorá zanikla 5. decembra 1936 vytvorením troch nástupníckych republík – Arménskej SSR, Azerbajdžanskej SSR a Gruzínskej SSR. Azerbajdžanská SSR mala rozlohu 86 600 km² a hlavným mestom bolo Baku. V Azerbajdžanskej SSR sa nachádzali aj Nachičevanská autonómna sovietska socialistická republika a Hornokarabašská autonómna oblasť.
Počas postupného rozpadu ZSSR bola 5. februára 1991 premenovaná na Azerbajdžanskú republiku a 18. októbra toho istého roku vyhlásila nezávislosť od Sovietskeho zväzu, pričom 25. decembra 1991 oficiálne vznikol nezávislý Azerbajdžan.

</doc>
<doc id="208676" url="https://sk.wikipedia.org/wiki?curid=208676" title="1. aeromobilná divízia">
1. aeromobilná divízia



</doc>
<doc id="208687" url="https://sk.wikipedia.org/wiki?curid=208687" title="Vietnamská republika">
Vietnamská republika

Vietnamská republika (neformálne označovaná ako Južný Vietnam) bol štát nachádzajúci sa medzi rokmi 1954 – 1975 na území dnešnej Vietnamskej socialistickej republiky, južne od 17. rovnobežky. Krajina s rozlohou bola dejiskom väčšiny pozemných bojov vietnamskej vojny.
Dejiny.
Vietnamská republika vznikla rozdelením pôvodnej francúzskej kolónie 17. rovnobežkou. K rozdeleniu došlo počas Ženevskej mierovej konferencie medzi 8. májom až 21. júlom 1954. Rozdelenie krajiny bolo súčasťou mierového riešenia niekoľko rokov trvajúceho konfliktu medzi Francúzskom a prevažne komunistickým partizánskym hnutím Viet Minh. Podľa dohody sa mali v oboch častiach krajiny uskutočniť demokratické voľby a následne rozhovory o znovuzjednotení. K tomu však v južnej časti krajiny nedošlo, pretože vláda na juhu pod vedením Ngô Đình Diệma považovala voľby na severe za zmanipulované.
Južný Vietnam zostal do veľkej miery dedičom koloniálnych tradícií neefektívneho správneho aparátu. Krajina čelila v priebehu svojej existencie mnohostranným hospodárskym, spoločenským, politickým aj vojenským problémom. V druhej polovici 50. rokov sa v krajine aktivovalo komunistické partizánske hnutie známe ako Vietkong. To prežívalo aj vďaka masívnej podpore severovietnamskej Vietnamskej demokratickej republiky a bezmocnosti susediaceho Laosu a Kambodže, ktoré nedokázali zabrániť presunom Severovietnamskej armády cez svoje územie. Vietnamská republika v dôsledku hroziaceho nebezpečenstva nadviazala úzku spoluprácu so Spojenými štátmi americkými. V roku 1963 vyvrcholila nespokojnosť s autoritatívnym spôsobom vlády prezidenta Diệma, čo vyústilo do prevratu, pri ktorom bol Diệm zavraždený. Vietnamská spoločnosť sa tak zmietala nasledujúce dva roky až do nástupu vlády premiéra Nguyena Cao Kyho 18. júna 1965 v politickom vákuu. Novému premiérovi sa nakoniec spolu s prezidentom Nguyenom Van Thieuom podarilo vytvoriť demokratickú vládu, ktorá viedla krajinu v časoch vojny.
Špecifiká bojových operácií a neschopnosť Južného Vietnamu efektívne brániť svoju suverenitu vyústili do veľkej angažovanosti USA vo vojne. Ozbrojené zrážky s komunistickými jednotkami, medzi rokmi 1965 a 1975, sa stali najväčším konfliktom druhej polovice 20. storočia, známym ako vietnamská vojna. Zdĺhavá a krutá protipartizánska vojna však mala v USA mnoho odporcov, ktorým sa podarilo dosiahnuť stiahnutie amerických síl z krajiny. USA, Vietnamská republika, NFOJV aj jej severný sused Vietnamská demokratická republika podpísali koncom januára 1973 v Paríži dohodu, podľa ktorej mali komunisti aj Američania stiahnuť svoje vojenské jednotky z krajiny. Vojská USA Južný Vietnam opustili do konca roku 1973, komunistické sily sa však z krajiny nikdy nestiahli. Napriek záväzkom prezidenta Richarda Nixona, ktorý prisľúbil pomoc v prípade ďalších komunistických útokov, už Spojené štáty do bojov nezasahovali. Na jar 1975 začali komunisti veľkú ofenzívu, prenikli Centrálnou vysočinou, obsadili mestá Hue, Da Nang a Da Lat, čím rozdelili Vietnamskú republiku na dve časti. Juhovietnamská armáda ako aj väčšina obyvateľstva už nekládla efektívny odpor. 
Thieu požiadal nového amerického prezidenta Forda o vojenskú pomoc, ale americký senát pre bojové operácie neuvoľnil žiadne peniaze. Komunisti postupne obsadili všetky provincie a USA sa zmohli iba na evakuáciu zvyšku svojich civilných pracovníkov z krajiny. Nguyen Van Thieu preto 21. apríla 1975 podal demisiu a odišiel na Taiwan. Za svojho nástupcu menoval Tran Van Huonga, ten však onedlho postúpil prezidentský post Duong Van Minhovi. Minh bol považovaný za oveľa prijateľnejšieho politického predstaviteľa pre Sever a mohol tak teoreticky vyjednať prijateľnejšie podmienky pri neskorších mierových rokovaniach. Severovietnamci však žiadne vyjednávanie nepotrebovali, ich tanky prenikli do Saigonu a Minh podpísal bezpodmienečnú kapituláciu celej krajiny 30. apríla 1975. V priebehu nasledujúceho roku bola Vietnamská republika zlúčená s Vietnamskou demokratickou republikou, nový štátny celok, ktorý oficiálne vznikol 2. júla 1976 bol pomenovaný Vietnamská socialistická republika.
Hospodárstvo.
Hospodárstvo Vietnamskej republiky bolo založené hlavne na poľnohospodárstve, ktoré bolo značne závislé od zahraničného kapitálu. Dominoval potravinársky priemysel, spracovanie ryže, dreva, tabaku, výroba tkanín, potravín a liehovín. Krajina vyvážala kaučuk, ryžu, ryby. Dovážala hlavne strojné vybavenie, automobily, uhlie a ropu.

</doc>
<doc id="208689" url="https://sk.wikipedia.org/wiki?curid=208689" title="Západné umenie">
Západné umenie



</doc>
<doc id="208690" url="https://sk.wikipedia.org/wiki?curid=208690" title="Južný Vietnam">
Južný Vietnam



</doc>
<doc id="208696" url="https://sk.wikipedia.org/wiki?curid=208696" title="Palác Ruttkayovcov Vrútockých">
Palác Ruttkayovcov Vrútockých

Palác Ruttkayovcov Vrútockých je meštiansky dom na Uršulínskej ulici č. 6 v Bratislave v Starom Meste. Patrí medzi národné kultúrne pamiatky.
Má dvor chránený mrežami, ktorým je možné prejsť do zadného traktu Primaciálneho paláca. Na nádvorí sa nachádza fontána a na nej je originálny fragment Rolandovej fontány, cikajúci chlapci. Dom bol postavený v polovici 17. storočia (1650) v renesančnom štýle.

</doc>
<doc id="208703" url="https://sk.wikipedia.org/wiki?curid=208703" title="Tethýda">
Tethýda



</doc>
<doc id="208705" url="https://sk.wikipedia.org/wiki?curid=208705" title="Portarlington">
Portarlington

Portarlington (ír. "Cúil an tSúdaire") je mesto v centrálnom Írsku, v grófstve Laois. Žije tu 7 788 obyvateľov .
Leží na rieke Barrow v severovýchodnej časti grófstva, priamo na hranici s grófstvom Offaly, hranica grófstva Kildare je vzdialená východne. Rieka rozdeľuje mesto na dve časti, pričom územie západne od rieky, kam sa mesto postupne rozrastá, je už súčasťou grófstva Offaly. Je lokalizované na križovatke ciest R419, R420 a R423. Portlaoise leží na JJZ, Mountmellick na ZJZ, Monasterevin na východ, Rathangan na severovýchod a Tullamore na severozápad.
Mesto bolo založené v roku 1666 sirom Henry Bennetom, dvorným sekretárom anglického kráľa Karola II., ktorý neskôr obdržal titul barón arlingtonský a bolo premenované z "Cooletoodera" na "Port-Arlington". 26. júna 1847 bola otvorená miestna železničná stanica, ktorá je uzlom na tratiach Dublin - Galway a Dublin - Cork. 
V meste a neďalekom zámku Lea Castle bol natáčaný film Into the West z roku 1992 s Gabrielom Byrneom a Ellen Barkinovou. Družobným mestom je Arlington, Massachusetts v USA.

</doc>
<doc id="208709" url="https://sk.wikipedia.org/wiki?curid=208709" title="Slieňovec">
Slieňovec



</doc>
<doc id="208711" url="https://sk.wikipedia.org/wiki?curid=208711" title="Abbeyleix">
Abbeyleix

Abbeyleix (niekedy aj Abbeylaois, ír. "Mainistir Laoise") je mesto v centrálnom Írsku, v grófstve Laois. Žije tu 1 568 obyvateľov .
Mestečko leží v južnej časti grófstva, východne od rieky Nore v nadmorskej výške Nachádza sa na križovatke cesty I. triedy N8 a regionálnych ciest R425, R430, R432 a R433, južne od Portlaoise, juhovýchodne od Mountrath, severovýchodne od Rathdowney a SSV od Durrow.
Abbeyleix vznikol v 18. storočí v blízkosti cisterciánskeho kláštora z 12. storočia. Dodnes sa tu zachovali zvyšky pôvodného stredovekého opevnenia, náhrobky a viaceré budovy opátstva, hrady, kostoly a koloniálne vily. Sídli tu múzeum, tzv. Abbeyleix Heritage House. 
Z mesta pochádza americký sochár Launt Thompson (1833-1894).

</doc>
<doc id="208712" url="https://sk.wikipedia.org/wiki?curid=208712" title="Abbeylaois">
Abbeylaois



</doc>
<doc id="208714" url="https://sk.wikipedia.org/wiki?curid=208714" title="Cygnus (rod)">
Cygnus (rod)

Cygnus (po slovensky labuť) je rod veľkých vodných vtákov z čeľade kačicovité ("Anatidae"), podčeľade husi ("Anserinae").
Druhy severnej pologule majú perie čisto biele, na južnej pologuli žijú labute, ktoré majú aj čierne perie. Austrálska labuť čierna je skoro úplne čierna, biele zostávajú len letky. Nohy sú čiernosivé, výnimku tvoria juhoamerické labute, ktorých nohy sú ružové. Zobák je červeno-čierny alebo žlto-čierny. 
Na Slovensku žijú tri druhy labutí: labuť malá, labuť veľká a labuť spevavá.
Druhy.
Staršie sa sem zaraďovali aj rody Sthenelides a Coscoroba, t. j. druhy: 

</doc>
<doc id="208716" url="https://sk.wikipedia.org/wiki?curid=208716" title="Hus">
Hus

Hus môže byť:

</doc>
<doc id="208717" url="https://sk.wikipedia.org/wiki?curid=208717" title="Hmyzovník">
Hmyzovník

Hmyzovník alebo staršie trčník (lat. "Ophrys") je početný rod jednoklíčnolistových rastlín z čeľade vstavačovitých. 
Delenie na druhy je sporné, v závislosti od autora sa uvádza, že sa rod delí na 10 až vyše 350 druhov. 
Etymológia.
Latinské rodové meno je odvodené z gréckeho slova ophrys, čo v preklade znamená obočie, povýšenosť alebo pýchu a znamená tak výnimočné postavenie rodu medzi európskymi orchideami. Označenie "ophrys" prvýkrát použil na označenie rastliny v prvom storočí po Kr. Plínius starší vo svojej encyklopédii Naturalis historia.
Rozšírenie.
Hmyzovníky sú terestrické orchidey rastúce v strednej a južnej Európe, severnej Afrike a Malej Ázii. 
Opelenie.
Hmyzovníky svojimi kvetmi napodobujú vzhľad samičiek svojich hmyzích opeľovačov. Samčekovia konkrétneho druhu sa liahnu prví a svojimi pokusmi o párenie prenášajú peľové zrnká.
Systematika.
Slovensko.
Na Slovensku sa vyskytujú tieto druhy:
Celý svet.
Sekcie.
V niektorých starších systémoch sa rod delí na tieto sekcie (stav 2008): 
Druhy.
Vyššie uvedené sekcie sa ďalej delia na druhy, v jednom z mnohých možných systémov sa napríklad delia na tieto druhy a poddruhy resp. variety (stav 2008):
Popri vyššie uvedených základných druhoch existujú aj nasledujúce prirodzené hybridy (stav 2008):

</doc>
<doc id="208718" url="https://sk.wikipedia.org/wiki?curid=208718" title="Ophrys">
Ophrys



</doc>
<doc id="208725" url="https://sk.wikipedia.org/wiki?curid=208725" title="Dolné Krškany">
Dolné Krškany

Dolné Krškany () sú mestská časť Nitry.&lt;ref name="svk/mesto-nitra/"&gt;&lt;/ref&gt; Ich rozloha je 11,1 km² a žije tu 2064 obyvateľov. Súčasťou Nitry sú od roku 1974. 
Poloha.
Nachádzajú sa v južnej časti Nitry, ako druhé v poradí v smere na Nové Zámky. Na okraji, v nadmorskej výške 200 m.n.m sa nachádza chatovo-vinárska oblasť Bita. Cez Dolné Krškany preteká rieka Nitra a aj rieka Malá Nitra. Najväčšou stavebnou pamiatkou je barokovo-klasicistický kostol svätého Ondreja, ktorý bol dokončený v roku 1788.&lt;ref name="/kostol/farsky-kostol-sv-ondreja"&gt;&lt;/ref&gt;
História.
V rímskej dobe toto územie obýval germánsky kmeň Kvádov. Prvá písomná zmienka o Dolných Krškanoch pochádza z roku 1240, kedy boli v rukách kráľovnej. Jednou z jej častí bola dnes už zaniknutá dedinka "Dvorčany", ktorá vznikla v 12.storočí. V roku 1585 boli úplne vyplienené Turkami. Dolné Krškany boli dlho súčasťou obce Kereskyn spolu s obcou Horné Krškany. Neskôr spolu so zemianskou osadou Mikov Dvor niesla názov Malé Krškany. V roku 1928 sa tu strieľalo do demonštrantov. V roku 1934 bol na rieke Malá Nitra postavený Pullmanov vodný mlyn. V decembri 1948 tu založili jedno z prvých poľnohospodárskych družstiev na Slovensku.&lt;ref name="sk/institucie/o-institucii/informacie-o-obci/"&gt;&lt;/ref&gt; Na rieke Nitra bolo v roku 1950 postavené Vodné dielo Dolné Krškany z dôvodu protipovodňovej ochrany a zásobovania úžitkovou vodou. V dolnom lese sa kedysi nachádzala upravovňa pitnej vody, ktorú v deväťdesiatich rokoch kvôli hygiene zatvorili. V posledných desaťročiach si v Krškanoch našli sídlo viaceré firmy, ktoré dodali mestskej časti veľký význam, pretože daňové príjmy z podnikania týchto firiem tvoria podstatnú časť rozpočtu mesta. Sídlia tu podniky ako Plastika, SEBN (bývalý Volkswagen), Nitrianske strojárne, Tukový priemysel Nitra a mnohé iné. Do roku 1995 tu boli Veľkosklady potravín a zeleniny. Nachádza sa tu tiež Výskumný ústav spracovania a aplikácie plastických látok (VÚSAPL). Napriek tomu prevláda obytná funkcia tejto mestskej časti. Obytnú zónu tvoria rodinné domy, ktoré sú postupne modernizované a hromadne pribúdajú luxusné vily nových obyvateľov. Na okraji mestskej časti je čistička odpadových vôd slúžiaca pre celé mesto, v roku 2007 bola rozšírená vďaka podpore z Európskej únie. V mestskej časti sa pravidelne konávajú burzy drobných chovateľov s medzinárodnou účasťou. 
Doprava.
Premávajú tu 4 linky MHD Nitra: 12, 14, 22 a 23.&lt;ref name="arriva.sk/nitra/mestska-doprava/cestovne-poriadky"&gt;&lt;/ref&gt; Cez Dolné Krškany prechádza železničná trať Nové Zámky – Prievidza, pri ktorej sa nachádza aj železničná zastávka.&lt;ref name="zastavka-dolne-krskany/"&gt;&lt;/ref&gt;
Občianska vybavenosť.
Nachádza sa tu základná aj materská škola, supermarket, &lt;ref name="predajne/205-dolne-krskany/"&gt;&lt;/ref&gt; kostol svätého Ondreja, multifunkčné aj futbalové ihrisko.&lt;ref name="sport/ihrisko"&gt;&lt;/ref&gt; Na futbalovom ihrisku hráva svoje domáce zápasy družstvo ŠK Nitra-Dolné Krškany, ktoré momentálne pôsobí v VII. lige v Oblastnom futbalovom zväze Nitra.&lt;ref name="futbalnet/k/sk-nitra-dolne-krskany/"&gt;&lt;/ref&gt;

</doc>
<doc id="208726" url="https://sk.wikipedia.org/wiki?curid=208726" title="Ofiolitový komplex">
Ofiolitový komplex

Ofiolitový komplex je idealizovaný profil, respektíve sekvencia hornín tvoriaca oceánsku zemskú kôru a časť vrchného plášťa (teda ocenásku litosféru). Skladá sa z bázických a ultrabázických láv a menších intrúzií. Za súčasti ofiolitového komplexu sú niekedy považované aj sprevodné rádiolarity alebo iné hlbokovodné sedimenty ako ílovité bridlice alebo sliene.
Ofiolitový komplex nie je možné za bežných podmienok sledovať. Najhlbšie vrty do oceánskeho dna dosiahli iba do hĺbky 1500 m. Ďalšou, lacnejšou možnosťou ich výskumu je dradging (loďou ťahané rypadlám či pluhom podobné zariadenia ktoré zachytávajú materiál na morskom dne) v oblasti stredooceánskych chrbtov a transformných zlomov. Touto metódou sa však nedajú získať stratifikované vzorky. Odkryvy, ktoré sa dnes nachádzajú na zemskom povrchu sú obnažené časti oceánskeho dna, ktoré boli zachytené pri subdukcii a neskôr obdukované alebo exhumované do kontinentálnej kôry. 
História výskumu.
Slovo "ophio" po grécky znamená had, "lithos" znamená kameň. Termín "ofiolit" po prvýkrát použil Alexandre Brongniart v roku 1813 pre označenie skupiny zelených hornín (serpentinit, diabáz) v Alpách. Gustav Steinmann neskôr v roku 1906 použil termín v súvislosti s asociáciou serpentinitu, poduškovej lávy a silicitov, tiež na základe výskytu v Alpách a barrandiéne. Termín sa do prelomu 50. a 60. rokov v podstate ďalej nepoužíval. Až objavenie rozpínania oceánskeho dna umožnilo vysloviť predpoklad, že tieto komplexy hornín sú v podstate súčasťou oceánskej kôry. Okrem rozpoznania magnetických pásov Vineom a Matthewsom v roku 1963 k tomu dopomohlo aj objavenie dajkového komplexu v Troodoských ofiolitoch na Cypre. Termín v modernom ponímaní zaviedol v roku 1977 Američan Robert G. Coleman.
Neúplné časti ofiolitového komplexu možno nájsť i v obdukovaných častiach meliatika na juhovýchodnom Slovensku.
Stavba ofiolitového komplexu.
Idealizovaný litologický profil ofiolitovým komplexom od vrchu nadol zahŕňa:
Od roku 1972, kedy prebehla jedna z vedeckých konferencií zaoberajúcich sa ofiolitmi, bolo rozhodnuté, že termín "ofiolity" má označovať iba vyvreté horniny a nevzťahuje sa na sedimenty, ktoré na nich ležia nezávisle. Najnovšie poznatky, ktoré o oceánskej kôre nadobudli vedci počas viacerých programov výskumu oceánskeho dna, ako bol napr. Integrated Ocean Drilling Program, poukázali že zloženie oceánskej kôry je v prírode pomerne rôznorodé. Na niektorých miestach sa bazaltové lávy nachádzali priamo nad peridotitmi, bez prechodnej gabrovej vrstvy. Väčšina ofiolitov, ktoré dnes možno pozorovať na povrchu má podobné odchýlky od modelovej stavby, niektoré z nich vznikli primárne, mnohé sú však spôsobené neskoršími procesmi, ako bola napríklad exhumácia a zapracovanie do horských pásiem počas orogenézy. Pri tom nezriedka vznikajú aj chaotické ofiolitové melanže.
Výskyt.
Najstaršie na povrchu sa vyskytujúce relikty ofiolitov sú známe z oblasti Jarmua (Fínsko). Ďalšie mladšie ofiolity sú známe z lokalít Troodos (Cyprus), Bay of Islands (Kanada) či Semail (Omán a Spojené arabské emiráty).
Neúplnú ofiolitovú štruktúru triasovo-jurského veku možno pozorovať v melanži meliatika v Spišsko-gemerskom rudohorí. Staršie paleozoické ofiolity možno pozorovať v gemerickej rakoveckej jednotke, alebo v tatrickej perneckej skupine v Malých Karpatoch.

</doc>
<doc id="208729" url="https://sk.wikipedia.org/wiki?curid=208729" title="Charles Cros">
Charles Cros

Émile-Hortensius-Charles Cros /„šárl kro“/ (* 1. október 1842, Fabrezan, Francúzsko - † 9. september 1888, Paríž) bol francúzsky básnik a vynálezca v oblasti záznamu a reprodukcie zvuku a farebnej fotografie. 
Životopis.
Narodil sa vo Fabrezane v departemente Aude v rodine právnika. Študoval medicínu v Paríži, ale štúdium nedokončil, zrejme preto, že počas štúdií spoznal svoju budúcu milenku Ninu de Villard, ktorá ho uviedla do spoločnosti mladých intelektuálov vtedajšej doby. Usporadúvala totiž stretnutia sympatizantov parížskej komúny, ktorí sa regrutovali predovšetkým z novej generácie umelcov. Crosa to oslovilo natoľko, že sa rozhodol zvoliť si slobodné povolanie. Veľmi ho ovplyvnil humanizmus, teda túžba po intenzívnom zmyslovom vnímaní sveta, ako aj po vedeckom poznaní. 
Na parížskej svetovej výstave v roku 1867 ho zaujal objav telegrafu, rozhodol sa preto venovať bádaniu v oblasti reprodukčnej techniky. V rovnakom roku teoreticky spracoval tému o možnostiach realizácie farebnej fotografie a vytvoril aj fotografický záznam pohybu, podobný budúcemu filmu, i keď na inom princípe. Takmer paralelne, v roku 1869, debutoval aj ako básnik v časopise "L'Artiste" ("Umelec"). 
Literárna činnosť.
Počas Prusko-francúzskej vojny (1870) sa stretol s význačnými predstaviteľmi vychýrenej skupiny tzv. prekliatych básnikov "(Les poétes maudits)", Paulom Verlainom a Arthurom Rimbaudom. Ich tvorba a priateľstvo, ktoré medzi nimi vzniklo, ho inšpirovali k písaniu poézie. Stal sa členom tohto združenia a jeho prvou básnickou zbierkou bola "Le coffret du Santal", ktorá vyšla v roku 1873, teda v rovnakom čase, kedy vyšla slávna Rimbaudova "Une Saison en enfer". 
V roku 1874 bol Charles Cros krátky čas šéfredaktorom časopisu “La Revue du monde nouveau“ a vydal zbierku "Le fleuve", ilustrovanú reprodukciami rytín slávneho impresionistického maliara Édouarda Maneta. Onedlho nasledovala aj tretia kniha básni "Le collier de griffes", ktorou však ukončil oficiálnu publikačnú činnosť. Hoci do konca svojho života neprestal písať (okrem básni napísal aj veľké množstvo monológov) a spolupracoval s rôznymi literárnymi časopismi, prevažná väčšina jeho prác nebola uverejnená a mnohé z nich sa stratili. 
Technické objavy.
Charles Cros bol svojho času považovaný za slávnejšieho vďaka svojmu objavu registrácie a reprodukcie zvuku. Teoreticky spracoval spôsob záznamu a reprodukcie (pomocou cylindrickej trúby a ozvučnej blany, akú poznáme z klasických reproduktorov), ktorý je prakticky totožný s fonografom. Jeho osobnou tragédiou bolo, že vynález, akokoľvek dokonalý, zostal nakoniec len na papieri, pretože jeho zariadenie, ktoré nazýval "Paleophone", nebolo funkčným modelom a vo svojom snažení ho predstihli. Dôvodom bola však skutočnosť, že nemal potrebný materiál ani nedisponoval zručnosťou na jeho zostrojenie. Navyše 30. apríla 1877 odoslal obálku s detailným popisom prístroja, princípy funkcie a návodom na zostrojenie Francúzskej akadémii vied, obálku však omylom otvorili až viac než pol roka po doručení (3. decembra toho roku), teda iba mesiac pred udelením patentu Edisonovi (15. januára 1878) za vynález rovnakého zariadenia. 
Akadémia Charles Cros.
Vzhľadom na jeho umelecký a technický talent pomenovali po Charlesovi Crosovi v roku 1947 novovzniknuté francúzske združenie umeleckých kritikov a odborníkov v odbore nahrávacej techniky (Akadémia Charles Cros), ktoré každoročne udeľuje ceny Grand Prix du Disque de l’Académie Charles Cros za umelecky a technicky najvydarenejšie nahrávky hudobných diel. Táto cena sa v oblasti vážnej hudby považuje za najprestížnejšiu.

</doc>
<doc id="208738" url="https://sk.wikipedia.org/wiki?curid=208738" title="Šimon Való">
Šimon Való

Mons., ThDr. Šimon Való (; * 2. október 1846, Veľká Lehota† 12. apríl 1923, Bratislava) bol uhorský rímskokatolícky kňaz, doktor teológie, člen bratislavskej kapituly, pápežský tajný komorník. Člen oddelenia literatúry a vedy spoločnosti svätého Štefana, autor viacerých básní a odborných kníh.
Život.
Narodil sa vo Veľkej Lehote pri Novej Bani. Gymnázium navštevoval v Leviciach a Ostrihome a následne vyštudoval katolícku teológiu v Budapešti, kde bol 31. júla 1871 vysvätený za kňaza. Po vysviacke bol kaplánom v Mojmírovciach a v Budapešti v Józsefvárosi. V roku 1874 bol študijným prefektom Ústredia študentského dozoru a vyučujúcim náboženstva na univerzite v budapeštianskom kňazskom seminári, kde od roku 1876 ako doktor prednášal katolícku teológiu. V roku 1883 po založení svätoštefanskej vedeckej a literárnej spoločnosti ho zvolili za vedúceho vedeckého literárneho oddelenia. Pápež Lev XIII. vymenoval za komorníka a pravotára Apoštolskej Stolice. V roku 1892 ho budapeštiansky arcibiskup vymenoval za prokurátora. 3. októbra 1889 bol vymenovaný za člena bratislavskej kapituly. Bol členom Nábožného združenia saleziánskych spolupracovníkov (tretí rád saleziánov), ktorý založil v roku 1876 taliansky kňaz Ján Bosco. Zaslúžil sa o postavenie Kostola svätej Alžbety v Bratislave (tzv. Modrý kostolík). Je pochovaný na Ondrejskom cintoríne v Bratislave. 
Dielo.
Valóvo najväčšie dejepisné dielo bol životopis Jána Huňadyho. V almanachu "Koszorú" (slov. "Veniec") uverejnil od roku 1865 viacero básní, kritických článkov a poviedok. Za svoju dizertačnú prácu z oblasti histórie práva získal dve ocenenia. Je autorom viacerých hesiel uvedených v "Pallas Nagy Lexikona". Jeho príležitostné práce, recenzie kníh, kázne a podobne sa objavili aj v cirkevných periodikách a časopisoch.

</doc>
<doc id="208739" url="https://sk.wikipedia.org/wiki?curid=208739" title="Habermayerov palác">
Habermayerov palác

Habermayerov palác je neskorobarokový palác (meštiansky dom) na Panenskej ulici č. 15 v Bratislave v Starom Meste. Budova pochádza z konca 17. storočia.

</doc>
<doc id="208742" url="https://sk.wikipedia.org/wiki?curid=208742" title="Georgievitsov palác">
Georgievitsov palác

Georgievitsov palác je palác na Panenskej ulici č. 11 v Bratislave v Starom Meste.
Kedysi jeho adresa bola Bél Mátyás utca 7, teda ulica Mateja Bela. Palác mal na zvýšenej terase na nádvorí záhradu upravenú ako park. Vestibul a reprezentačné priestory sú ozdobené štukami v novobarokovom slohu. Bol postavený podľa projektu architekta Ignáca Feiglera ml.

</doc>
<doc id="208746" url="https://sk.wikipedia.org/wiki?curid=208746" title="Óbuda (mestská štvrť)">
Óbuda (mestská štvrť)

Óbuda alebo Starý Budín () je časť obvodu Budapešť III. Zodpovedá hlavnej časti historického samostatného mestečka rovnakého mena, ktorého zlúčením s Budínom a Pešťou v roku 1873 vznikla Budapešť.
Ostrov neďaleko tejto mestskej časti je známy ako miesto, kde sa usporadúva hudobný festival Sziget.
Centrum Óbudy tvorí Fő tér (Hlavné námestie), ktoré je prepojené s malým námestím so súsoším ľudí čakajúcich na koniec dažďa.

</doc>
<doc id="208749" url="https://sk.wikipedia.org/wiki?curid=208749" title="Sony Mobile Communications">
Sony Mobile Communications

Sony Mobile Communications AB (transkripcia:"Soní mobairu komjunikéšonzu kabušiki gaiša"), do roku 2011 Sony Ericsson Mobile Communications AB, je významný svetový producent mobilných telefónov. Firma vznikla v roku 2001 spojením odlúčených divízii mobilných telefónov japonského Sony a švédskeho Telefonaktiebolaget LM Ericssonu. Obe firmy fungovali ďalej, len telefónne prístroje vyrábali pod firmou Sony Ericsson, v ktorom majú obe spoločnosti 50% podiel. Na konci roku 2011 sa spoločnosť rozpadla a ostala iba spoločnosť "Sony".

</doc>
<doc id="208753" url="https://sk.wikipedia.org/wiki?curid=208753" title="Eklogit">
Eklogit

Eklogit je stredno až hrubozrnná bázická až intermediárna premenená hornina, vznikajúca za veľmi veľkých tlakov a vysokých teplôt, ktoré sú typické pre rozhranie zemskej kôry a vrchného plášťa. Má veľkú hustotu. Je pre ňu typický obsah vysokotlakých minerálov ako omfacit a granát.
Názov horniny v roku 1822 navrhol René Just Haüy. Rovnaké horniny však niekoľko desaťročí pred ním poznal z Álp už de de Saussure. Termín "eklogit" má základ v gréckom slove "eklogḗ", čo znamená vybraný, zvláštny, či odlišný.
Pôvod.
Eklogity sú charakteristickou horninou, reprezentujúcou eklogitovú fáciu. Vznikajú pri vysokoteplotnej (400 – 900 °C) a vysokotlakej (viac než 10 – 12 kbar) metamorfóze mafických výlevných hornín (najčastejšie bazalt alebo gabro), pravdepodobne v subdučnej zóne, v hĺbkach okolo 35 – 150 km. Podstatná časť subdukovanej platne pri tom zaniká vo vrchnom plášti, ale jej časť môže byť exhumovaná subdukčným kanálom späť do kôry. Pri prechode eklogitov do menších hĺbok tzv. exhumácii, dochádza k rozpadu vysokotlakových fáz. Tento typ eklogitov vzniká pokračovaním metamorfózy hornín fácie modrých bridlíc. Pri retrográdnej metamorfóze dochádza k ich premene na amfibolity. Predpokladá sa však, že eklogity môžu vznikať aj z protolitu, ktorý kryštalizuje a chladne v oblasti spodnej kôry alebo vrchného plášťa v oblasti kontinentov. 
Podľa niektorých autorov je možné, že vznikali priamou kryštalizáciou magmy pri vysokom všesmernom tlaku, prípadne že vznikli metasomatózou vyvretých a usadených hornín, alebo aj ako dôsledok migmatitizácie.
Diagnostické vlastnosti.
Na čerstvom lome majú eklogity pomerne nápadný vzhľad s výraznými, aj niekoľko centimetrov veľkými, červenými kryštálmi granátu (almandín-pyrop) v zelenej základnej hmote tvorenej na sodík bohatou odrodou pyroxénu (omfacit). Vedľajšími minerálmi môžu byť kyanit, rutil, kremeň, lawsonit, amfibol, fengit, paragonit, zoisit, dolomit, korund a v prípade veľkých tlakov a teplôt aj coesit a diamant. Plagioklas sa v eklogitovej fácii zväčša nevyskytuje, pretože za daných teplotno-tlakových podmienok nie je stabilný. Glaukofán a titanit vznikajú v eklogitoch počas poklesu tlakov pri exhumácii, alebo sa nachádzali v protolite počas nižších štádií metamorfózy a neboli celkom zničené.
Použitie.
Niektoré typy eklogitov môžu byť použité ako dekoračné kamene. Dôležité sú však najmä pre štúdium geologických procesov vo veľkých hĺbkach Zeme.
Výskyt.
Eklogity sú veľmi zriedkavé horniny. V malom množstve ich možno nájsť ako xenolity v serpentinite alebo kimberlite. Väčšie telesa týchto hornín sa mohli stať súčasťami horských pásiem počas orogenézy.
Eklogity sú známe z peridotitov z Grónska a ďalších ofiolitových komplexov. Nachádzajú sa aj v Sasku, Bavorsku, Korutánsku, Nórsku a Newfoundlande. Menšie výskyty eklogitov sú známe aj zo severozápadu Škótskej vysočiny a Francúzskeho stredohoria.
Príklady eklogitov s lawsonitom sú známe z U.S.A. (San Franciský komplex v Kalifornii, alebo ako xenolity v niektorých horninách z Arizony), ďalej tiež z Guatemaly (Motaguaská zlomová zóna), Korziky, Austrálie, Dominikánskej republiky, kanadskej provincie Britská Kolumbia a Turecka.
Glaukofanické eklogity sa vyskytujú v Taliansku a Penninických Alpách v oblastiach Ötztal, Kreutzek, Gleinalm, Koralm, Saualm a Sieggraben. Prechodné granulitovo-eklogitové horniny granitoidného až kyslého vulkanického pôvodu, sa spolu s ďalšími mafickými horninami a granulitmi sa nachádzajú v Musgraveskom bloku, ktorý bol exhumovaný počas Petermannskej orogenézy v strednej Austrálii.
Najbližšie výskyty eklogitov sa nachádzajú v Českom masíve, kde sú známe z Krušných hôr, Smrčín a takzvaného mariánsko-lázeňského metabazitového komplexu a gföhlskej jednotky.
Výskyty eklogitov v Západných Karpatoch sú veľmi zriedkavé. Malé výskyty reliktov eklogitov možno nájsť v spätne metamorfovaných amfibolitoch veporika.

</doc>
<doc id="208755" url="https://sk.wikipedia.org/wiki?curid=208755" title="Ofiolit">
Ofiolit



</doc>
<doc id="208756" url="https://sk.wikipedia.org/wiki?curid=208756" title="Mountmellick">
Mountmellick

Mountmellick (ír. "Móinteach Mílic") je mesto v centrálnej časti Írska, v grófstve Laois. Žije tu 4 137 obyvateľov .
Mesto leží v severnej časti grófstva, na rieke Owenass, ktorá sa severne od mesta vlieva do Barrow, na severovýchod prechádza hranica grófstva Offaly. Nachádza sa na križovatke cesty II. triedy N80 s regionálnymi cestami R422 a R423. Portlaoise leží na juh, Portarlington na severovýchod, Mountrath na juhozápad a Tullamore na severozápad.
Pred tzv. Veľkým írskym hladomorov v polovici 19. storočia bolo mesto významným priemyselným centrom, známym ako "Malý Manchester". Miestna výšivkáreň (známa ako Mountmellick Lace) bola veľmi populárna v 19. storočí a produkovala mnohé vzorky, ktoré sa dodnes zachovali v miestnom múzeu. V meste žilo pred obdobím veľkého hladomoru až približne 8 000 obyvateľov a malo početnú kvakerskú populáciu, ktorá tu stále žije. Mountmellick je tiež známy svojim vianočným stromčekom, ktorý je najväčším celoročne stojacim vianočným stromčekom v Európe a druhým najväčším na svete. Ide o kovovú štruktúru, nie reálny strom.

</doc>
<doc id="208757" url="https://sk.wikipedia.org/wiki?curid=208757" title="Gaius Valerius Catullus">
Gaius Valerius Catullus

Gaius Valerius Catullus (8454 pred Kr.) bol rímsky básnik, autor početných elégií, patriaci k mladorímskej škole. Jeho básne sú známe rebelantstvom, živelnosťou a erotickým nábojom a aj dnes prekvapujú svojou otvorenosťou, pre ktorú je Catullus ako básnik stále aktuálny.
Život.
Catullus pochádzal z významnej jazdeckej rodiny z Verony v Predalpskej Galii ("Gallia Cisalpina, citerior"). Jeho rodina vlastnila vilu v Sirmione na Gardskom jazere, kde hostila aj Caesara počas jeho správy Galie. To, že Catullus určite nepochádzal z chudobných pomerov, dokladá i jeho vila v Tibure (dnes Tivoli).
V roku 61 pred Kr. prišiel Catullus do Rímanie však preto, aby tu začal politickú kariéru, tak ako iní mladí muži s významných rodín, ale aby sa pripojil k intelektuálnej smotánke vtedajšieho antického sveta. K predstaviteľom tejto vrstvy, Catullovým priateľom a spoločníkom, patrili ďalší básnici Gaius Licinius Calvus, Marcus Furius Bibaculus a Gaius Helvius Cinna, rečník, veľký nepriateľ Cicerona Quintus Hortensius Hortalus, právnik Alfenus Varrus a životopisec Cornelius Nepos, ktorému venoval svoju zbierku básní. V Ríme sa Catullus zoznámil ešte s jednou významnou osobou, svojou "femme fatale", ktorú nazýva básnickým menom Lesbia. Dnes sa všeobecne predpokladá, že išlo o Clodiu Metelli, sestru neslávne známeho Publia Clodia Pulchra. Táto žena, o desať rokov staršia ako Catullus, sa pohybovala v rovnakých aristokratických kruhoch ako mladý básnik. Zažili spolu krátky, ale búrlivý románik, po ktorom básnika vymenila Clodia za Caelia Rufa, iného z okruhu Catullových priateľov a blízkeho priateľa Cicerona. Aférka s Clodiou poskytla Catullovi materiál pre mnohé z jeho najintímnejších básní.
Vďaka svojmu bohatstvu a postaveniu nebol Catullus závislý od podpory bohatých patrónov. Patril k predstaviteľom tzv. mladorímskej školybásnikom, ktorí hlásali rebelantstvo v živote i v poézii. Patrilo k tomu odmietanie verejnej kariéry, kritika politických a spoločenských pomerov i záber na témy, ktoré boli bežné ľuďom tejto skupiny. Namiesto vznešených mytologických tém sa tak Catullus zaoberá vlastným životom, takže informácie o jeho živote máme často z jeho vlastnej tvorby. Nezávislosť, politická neangažovanosť a dokonca výsmech z ambicióznych vrstovníkov sú obľúbenými témami jeho básní. Catullus sa bezstarostne vysmieva zo svojich spoločníkov, iných básnikov (báseň č. 14), štátnikov a osobností vrátane Caesara a Cicerona (Caesarovi sa neskôr musel ospravedlniť a bolo mu prepáčené).
Roku 57 pred Kr. odišiel Catullus do Bithýnie ako sprievod priateľa Gaia Memmia, ktorý tu mal zastávať úrad proprétora. Catullus za jeho propretúry slúžil ako guvernér Bithýnie, čo bola jeho jediná politická funkcia. Vieme, že počas pobytu na východe sa Catullus zastavil v Tróade, kde vykonal pohrebnú obeť nad hrobom svojho brata, pretože túto udalosť zachytil v jednej zo svojich básní. Po roku strávenom v Bithýnii sa Catullus vrátil do Ríma, kde zostal až do konca svojho predčasne ukončeného života.
Nie je presne jasné, kedy a za akých okolností Catullus zahynul. Podľa niektorých prameňov zomrel vo veku 30 rokov na vyčerpanie. Hieronymus uvádza, že Catullus sa narodil v roku 87 pred Kr. a zomrel, keď mal 30, ale niektoré z básní spomínajú udalosti roku 55 pred Kr. Pretože nič nepoukazuje na to, že by niektorá báseň vznikla po roku 54 pred Kr., odborníci sa dnes prikláňajú k názoru, že Catullus žil v rokoch 84 – 54 pred Kr.
Dielo.
Catullovo celé dielo sa zachovalo v súbore 116 básní ("carmina"), z ktorých sú dnes tri, básne č. 18, 19 a 20, považované za neautentické. Zbierku možno rozdeliť na tri časti:
Nie je jasné, či do takejto podoby zborník usporiadal sám Catullus, alebo sa tak stalo až po jeho smrti. Pretože sú však básne radené nie podľa témy ani podľa doby vzniku, ale podľa metrickej výstavby, ide najskôr o prácu neskoršieho filológa. Je možné, že obsah súboru bol pozbieraný bezprostredne po Catullovej smrti. Časť z neho bola vydaná už za jeho života, ako na to poukazuje venovanie Corneliovi Nepotovi.
Témy.
Catullovou poéziou prestupuje epikurejský životný štýl básnikovho okruhu, bohatých aristokratov, ktorí sa dištancovali od politiky v nepokojnom období. V kontraste s "negotium" (povinnosť občana venovať sa politickej činnosti) napĺňa život tejto skupiny "otium" (doslova oddych, záhaľka, čas vyhradený kultúre, poézii a milovaným osobám). Namiesto vojenských hodností, právnickej kariéry a "cursus honorum" (úradná kariéra) ich zaujíma umenie a predovšetkým láska, ktorú kladú nad všetky hodnoty, dokonca aj nad cnosti občianskeho života ("virtus"). Namiesto epických hrdinov vyzdvihujúcich službu vlasti sa protagonistami catullovskej poézie stávajú mladí, chudobní básnici, rojkovia túžiaci po milovanej žene, ktorí sa necítia byť vhodní pre politickú dráhu. Chudoba je však v tomto prípade iba "topos", pretože väčšina básnikov pochádza z najvyšších vrstiev v štáte. 
V súlade s novými hodnotami rímskej elity dostáva poézia nový rozmer. Jej témami sa stávajú udalosti bežného života. Môže ísť o pozvánku na hostinu (Catullova báseň č. 13), pozdrav (č. 9), napomenutie (č. 12) alebo útok na soka v láske. Hlavnou témou tejto novejtzv. novorímskejpoézie sa však stáva láska a služba vyvolenej žene, ktorej je básnik oddaný tak, ako dosiaľ rímsky občan republike. Pre Catulla je táto jediná pravá milenka Lesbia, ktorá síce môže byť manželkou iného muža, ale pritom môže v Catullových očiach vzťah k nej dosiahnuť rozmer manželského zväzku. V Catullovej tvorbe možno sledovať vývoj tohto vzťahu od vzplanutia a tajných schôdzok za chrbtom manžela až po ochladnutie, vzájomnú neveru, odcudzenie a rozchod. Napriek tomu zostáva láska v pojatí mladorímskej školy idealizovaná. Básnik sa od predmetu svojej vášne nedokáže odpútať, opäť a opäť narieka za stratenou milenkou, žiarlivo ju obviňuje z aférok s inými mužmi, aby sa jej vyznával zo svojej nehynúcej lásky. Nakoniec sa utieka k spomienkam, v ktorých môže pretrvať ideálny obraz vzťahu rojčiaceho poeta a panej jeho srdca.
Odklonom od tradičných rímskych hodnôt Catullus neodmieta základy rímskej spoločnosti ako také, ale pokúša sa im dať nový význam. V jeho podaní sa stáva zo služby láske a vybranej milenke záväzok ("foedus"), ktorý má rovnakú platnosť ako zmluva medzi Rímom a jeho spojencami. V tomto kontexte sa u neho vo vzťahu k jeho ideálnej žene, Lesbii, objavujú dva pojmy známe už zo štátnictva"fides" (oddanosť) a "pietas" (schopnosť dodržať záväzok). Možno v tom vidieť dôsledok politického vývoja v neskorej republike, ktorá sa zmieta v občianskych vojnách a neistote, a kde každý, kto sa angažuje politicky, ohrozuje vlastný život. V tak zmätenej dobe dávajú nové hodnoty dovtedy vedúcej vrstve štátu, aristokracii, nový zmysel existencie v štáte, ktorý nepotrebuje jej vedenie a prichádza rýchlo o vlastnú demokratickú otvorenosť.
Časť Catullových básní je výslovne erotická, oplzlá alebo priamo obscénna. Ide opäť o kontrast k tradičnej, patetickej poézii. Niektoré básne (napríklad č. 50 a 99) majú homosexuálny nádych, iné popisujú erotické zážitky s Lesbiou alebo sa vulgárne vyjadrujú o jej ďalších milencoch.
Vzory.
Catullus bol vo veľkej miere ovplyvnený gréckou školou neoterikov ("neóteroi") a ich rímskych pokračovateľov, mladorímskych „nových básnikov“ ("poetae novi"). Najvýznamnejší z jeho predchodcov bol Kallimachos, ktorý sa ako prvý odklonil od klasickej epickej poézie a dal básnictvu nové témy, novú metrickú štruktúru i formu. Rovnako ako Kallimachos, Catullus sa zameriaval nie na mytologické príbehy, ale na všedný, osobný a niekedy až veľmi intímny život. Súčasne ale neskĺzol k ľudovému jazyku. Jeho básne sú, naopak, vybrúsenými majstrovskými dielami s dokonale prepracovaným jazykom, metrom i formou.
Catullovou ďalšou inšpiráciou bola poetka Sapfó (7. stor. pred Kr.). Catullova báseň č. 51 sa tak dôsledne pridržiava Sapfinej básne č. 31, že niektorí predpokladajú, že ide aspoň z časti o preklad. Aj básne č. 61 a 62 sú buď inšpirované, alebo priamo preložené inak nezachované diela Sapfó. Catullus sa vrátil k básnickej forme zvanej epithalamion, t. j. svadobný hymnus, ktorým sa Sapfó preslávila a ktorý Catullus znova objavil. Básnik tiež používal tzv. sapfickú strofu a zaslúžil sa o jej znovuzavedenie v Ríme.
Štýl.
Nezávislosť a rebelantstvo Catullovej tvorby sa neprejavuje iba v témach jeho poézie, ale i v jej jazyku a forme. Catullus objavuje niektoré netradičné metrické usporiadania: hendekasyllabus, jambický trimeter, alkajskú a sapfickú strofu, a predovšetkým elegické distichon, stojace v protiklade k metru, ktoré využíva Catullus minimálnevznešenému, homérskemu hexametru. Podobne aj jazyk básní je neviazaný konvenciami, objavujú sa v ňom novotvary, časté zdrobneniny, slang vyššej rímskej vrstvy a vulgarizmy.
Catullus sa vo svojej poézii snaží pôsobiť dojmom, akoby jeho básne vznikali z momentálneho pohnutia. Pritom ide iba o zdanie, navodené dokonalým majstrovstvom jazyka i formy. Možno ho označiť za tzv. "poeta doctus", učeného básnika, ktorý je oboznámený s mytológiou, dejinami i gréckou literárnou tradíciou.
Odkaz.
Catullus si získal svojou nekompromisnou, otvorenou poéziu popularitu už za života. Významne ovplyvnil najmä elegikov Augustovho obdobia (Tibullus, Propertius, Ovidius), ale aj Horatia a Vergilia. Martialis považuje Catulla za hlavný zdroj svojej inšpirácie. Naopak, zástancovia tradičných rímskych hodnôt Catulla zavrhovali ako hrozbu pre mravnosť obce (medzi inými aj Cicero).
Počas stredoveku sa Catullovo dielo stratilo. V 9. storočí v básnikovej rodnej Verone objavil rukopis catullovského súboru biskup Ratherius, ale znovu sa stratil a musel byť objavený ešte raz v 13. storočí. Z tohto jediného rukopisu vychádza celá nám dnes známa Catullova tvorba.

</doc>
<doc id="208758" url="https://sk.wikipedia.org/wiki?curid=208758" title="Mountrath">
Mountrath

Mountrath (ír. "Maighean Rátha") je mesto v centrálnej časti Írska, v grófstve Laois. Žije tu 1 435 obyvateľov .
Mestečko leží v centrálnej časti grófstva na rovnomennej rieke, presne na polceste medzi Dublinom a Limerickom (do oboch miest je to ). Je lokalizované na križovatke cesty I. triedy N7 s regionálnymi cestami R423, R430 a R440. Portlaoise sa nachádza na VSV, Abbeyleix na juhovýchod, Borris in Ossory na juhozápad, Mountmellick na severovýchod a Birr na ZSZ.
Na začiatku 17. storočia sa Mountrath s okolím dostal do vlastníctva sira Charlesa Cootea, v roku 1628 dostalo výsadu usporadúvať jarmok dvakrát do týždňa. V r. 1831 tu stálo 429 budov, vrátane zlievárne. V r. 1795 sa začala výstavba miestneho kostola a 18. apríla 1809 tu bol zriadený konvent sv. Brigity. V blízkosti mesta, smerom na Portlaoise, stoja pozostatky starého javora zvaného "St. Finton's Well", ktorý rastie na mieste pôvodnej studne. Po jej zasypaní začala voda vyvierať z kmeňa stromu, čo miestni považovali za zázrak a pre šťastie do nej hádzali mince, čo napokon viedlo k zahubeniu stromu.
Južne a východne od mesta vedie železničná trať Dublin - Cork, miestna železničná stanica bola otvorená v r. 1848, pre nákladnú dopravu uzavretá v r. 1975 a následne v r. 1976 aj pre osobnú dopravu.

</doc>
<doc id="208759" url="https://sk.wikipedia.org/wiki?curid=208759" title="Mountrath (rieka)">
Mountrath (rieka)

Mountrath (angl. "Mountrath River" alebo aj "Whitehorse") je rieka v centrálnej časti Írska, tečie na území grófstva Laois. Je to ľavostranný prítok Nore a meria .
Pramení v pohorí Slieve Bloom Mountains na juhovýchodnom svahu vrchu Barna () v nadmorskej výške cca Od prameňa tečie na juh, následne vytvára výrazný oblúk prehnutý na východ a výraznejšie meandruje. Pri osade Roundwood sa stáča na juhovýchod, rozširuje svoje koryto a zľava priberá významný prítok z južného svahu Conlawn Hill (). Potom mení smer toku na juh, preteká mestom Mountrath, v lokalite Forgeland sa stáča k ústiu na juhozápad a juhovýchodne od centra obce Castletown ústi do rieky Nore.

</doc>
<doc id="208766" url="https://sk.wikipedia.org/wiki?curid=208766" title="Willbrook">
Willbrook

Willbrook môže byť:

</doc>
<doc id="208767" url="https://sk.wikipedia.org/wiki?curid=208767" title="Edmondstown">
Edmondstown

Edmondstown môže byť sídlo v Írsku:

</doc>
<doc id="208768" url="https://sk.wikipedia.org/wiki?curid=208768" title="Crumlin">
Crumlin

Crumlin môže byť:

</doc>
<doc id="208769" url="https://sk.wikipedia.org/wiki?curid=208769" title="Dundrum">
Dundrum

Dundrum môže byť:

</doc>
<doc id="208770" url="https://sk.wikipedia.org/wiki?curid=208770" title="Kilmainham">
Kilmainham

Kilmainham môže byť v Írsku:

</doc>
<doc id="208772" url="https://sk.wikipedia.org/wiki?curid=208772" title="Blackrock">
Blackrock

Blackrock môže byť:

</doc>
<doc id="208773" url="https://sk.wikipedia.org/wiki?curid=208773" title="Kilnamanagh">
Kilnamanagh

Kilnamanagh môže byť v Írsku:

</doc>
<doc id="208774" url="https://sk.wikipedia.org/wiki?curid=208774" title="Drumcondra">
Drumcondra

Drumcondra môže byť:

</doc>
<doc id="208775" url="https://sk.wikipedia.org/wiki?curid=208775" title="Clonsilla">
Clonsilla

Clonsilla môže byť v Írsku:

</doc>
<doc id="208779" url="https://sk.wikipedia.org/wiki?curid=208779" title="Paluďaiho palác (Hlavné námestie)">
Paluďaiho palác (Hlavné námestie)

Paluďaiho palác (staršie "Palugyayov palác") je dom na rohu Hlavného námestia a Zelenej ulice v Starom Meste v Bratislave. V Bratislave sa nachádza ešte ďalší palác s rovnakým menom Paluďaiho palác (Pražská).
Charakteristika.
Palác má od roku 1880 neobarokovú podobu, ktorá je založená na tradícii francúzskeho baroka. Postavený bol pre Františka Paluďaia, významného obchodníka s vínom.

</doc>
<doc id="208789" url="https://sk.wikipedia.org/wiki?curid=208789" title="Neoterici">
Neoterici

Neoterici, singulár neoterik (z gréckeho νεωτερικοι) alebo neoterická škola básnikov bol avantgardný smer v literatúre počas antiky. Označuje ako mladorímska škola ("poetae novi") a v rímskom prostredí sa presadzuje počas 1. storočia pred Kr; názov pochádza od Cicera a bol myslený ironicky.
Neoterická poézia znamenala významný posun od tradičných básnických tém aj foriem, ktoré predstavoval predovšetkým Homér a jeho epika. Vzletné, rozsiahle eposy s mytologickými námetmi nahradili noví básnici menšími útvarmi osobného rozmeru. Na jednej strane sa tým priblížili bežnému životu a bežnému jednotlivcovi, na strane druhej sa ale pokúšali dosiahnuť v kratších básnických útvaroch metrickú a formálnu dokonalosť, a to viedlo nutne k vnútornej zložitosti ich tvorby. Niektoré básne, hoci krátke, tak vyžadovali komentár, aby im bolo možné porozumieť.
Vznik mladorímskej poézie v Ríme súvisel s problémamy v republike a kritikou gréckych klasikov a domácej tradicíe. Rovnako ako helenistickí hegemóni, rímski diktátori, triumvirovia a neskôr cisári neboli ochotní počúvať kritiku namierenú voči svojej osobe. Pokiaľ sa básnici chceli vyhnúť nepriateľstvu mocných a prípadných následkov, museli očistiť svoje verše od všetkého, čo by mohlo mať politický podtón.
Boli predstaviteľmi rímskej aristokracie, ktorá sa až do tejto doby zaujímala o literatúru minimálne a dávala prednosť kariére v politike alebo armáde. Odmietnutie "negotia" (verejnej kariéry) na úkor "otia" (doslova záhaľka, voľný čas, teda život vyplnený inak ako verejnou činnosťou) vyplývalo z nepokojných pomerov v republike, kde tradične vládnúca aristokracia bola nahrádzaná niekoľkými jednotlivcami a kde sa akákoľvek politická angažovanosť v neistom boji viacerých strán stávala nebezpečnou. Odchod z politickej scény a jej nahradenie básnictvom bol spôsob, ako vyjadriť nesúhlas s pomermi.
Najvýznamnejší predstavitelia mladorímskej školy sú:

</doc>
<doc id="208791" url="https://sk.wikipedia.org/wiki?curid=208791" title="Dekréty prezidenta Beneša">
Dekréty prezidenta Beneša



</doc>
<doc id="208792" url="https://sk.wikipedia.org/wiki?curid=208792" title="Provensalská zmes">
Provensalská zmes

Provensalská zmes alebo provensalské korenie je druh zmesi sušených bylín, ktoré sa používajú ako korenie. Názov je odvodený z oblasti Provensalsko v južnom Francúzsku, kde sa tieto byliny často vyskytujú. Má výraznú chuť.
Provensalská zmes obvykle obsahuje rozmarín, bazalku a tymian, niekedy tiež majoránku, oregano či saturejku. Používa sa na ochutenie dusenej zeleniny, grilovaného mäsa (kuracieho, králičieho, jahňacieho a baranieho), rýb atď.

</doc>
<doc id="208794" url="https://sk.wikipedia.org/wiki?curid=208794" title="Hitlerizmus">
Hitlerizmus



</doc>
<doc id="208797" url="https://sk.wikipedia.org/wiki?curid=208797" title="Medzinárodná agentúra pre atómovú energiu">
Medzinárodná agentúra pre atómovú energiu

Medzinárodná agentúra pre atómovú energiu, skratka MAAE (angl. "International Atomic Energy Agency", IAEA) je medzinárodná organizácia, patriaca do štruktúr OSN, ktorá dohliada a ustanovuje pravidlá pre mierové využitie jadrovej energie. Je tiež orgánom zodpovedným za kontrolu dodržiavania Zmluvy o nešírení jadrových zbraní (NPT).
Založená bola 29. júla 1957 a v súčasnosti má 171 členských štátov.
Jej hlavné sídlo sa nachádza vo Viedni, regionálne kancelárie sú v Ženeve, New Yorku, Toronte a v Tokiu. 
Orgány.
Na čele MAAE stojí generálny riaditeľ, volený Radou guvernérov na štvorročné obnoviteľné obdobie. Generálnym riaditeľom agentúry bol od roku 1997 Egypťan Muhammad al-Barádaí, ktorý v tom istom roku 1997 vystriedal Švéda Hansa Blixa. V roku 2005 bola jemu a celej organizácii udelená Nobelova cena za mier. Generálnym riaditeľom medzi rokmi 2009-2019 bol Japonec Jukija Amano. 18. júla 2019 zomrel Amano počas výkonu funkcie, čo bolo ohlásené 22. júla 2019. Miesto generálneho riaditeľa od 3. decembra 2019 zastáva Rafael Mariano Grossi.
Hlavnými orgánmi MAAE sú "Generálna konferencia MAAE", ktorá združuje všetky členské štáty a stretáva sa na riadnych zasadnutiach raz ročne (v septembri) a "Rada guvernérov MAAE" s 35 členmi, ktorá sa stretáva päťkrát do roka na riadnych zasadnutiach a je volená (okrem stálych členov) na obdobie dvoch rokov. Podľa potreby sa môžu uskutočniť aj mimoriadne zasadnutia Rady guvernérov MAAE.
Generálny riaditeľ.
Voľba generálneho riaditeľa.
Súčasná forma voľby generálneho riaditeľa MAAE je upravená procedúrou, schválenou Radou guvernérov v roku 1997. Štáty môžu navrhovať kandidátov (ktorí nemusia byť štátnymi príslušníkmi daného štátu) a ich prihlášky následne adresovať na predsedajúceho Rady guvernérov. Rada guvernérov sa následne oboznámi s kandidátmi, môže si ich prizvať na otvorené rozhovory a vykonáva neformálne hlasovania na zistenie podpory, za účelom možného zaistenia konsenzu pri hlasovaní. Pokiaľ sa zdá, že konsenzus nebude dosiahnutý, prechádza sa ku voľbe. Na zvolenie kandidáta je potrebná dvojtretinová väčšina hlasov (23 z 35). Voľba pozostáva z dvoch fáz - fáza tajného hlasovania ("balloting stage") a fáza vymenúvania ("appointment stage"). V každom kole hlasujú členské štáty Rady guvernérov iba za jedného kandidáta, po každom kole ten s najnižším počtom hlasov z boja vypadáva. Akonáhle je dosiahnutá dvojtretinová väčšina, postupuje sa ku druhej fáze. Pokiaľ ostanú dvaja kandidáti bez dosiahnutia 2/3 podpory, hlasuje sa princípom Áno/Nie/Zdržiavam sa pri každom z nich osobitne. Ak ani tak jeden z nich nezíska podporu, prebehne nová voľba.
V druhej fáze predseda Rady guvernérov navrhne kandidáta s podporou 2/3 vymenovať verejne - aklamáciou - alebo tajne. Vymenovanie musí byť následne schválené tiež Generálnou konferenciou MAAE.
Zoznam generálnych riaditeľov.
Ostatnými druhmi energie sa zaoberá Medzinárodná energetická agentúra.

</doc>
<doc id="208798" url="https://sk.wikipedia.org/wiki?curid=208798" title="IAEA">
IAEA



</doc>
<doc id="208800" url="https://sk.wikipedia.org/wiki?curid=208800" title="Šalvia lekárska">
Šalvia lekárska

Šalvia lekárska (lat. "Salvia officinalis") je druh rastliny z rodu šalvia ("Salvia") z čeľade hluchavkovité ("Lamiaceae"). Je to poloker, široko využívaný v medicíne aj v kuchyni.
Opis.
Šalvia lekárska je 3080 cm vysoký poloker. Listy sú zelenkasté až striebristé a majú vajcovitý až kopijovitý tvar. Dĺžka listov Šalvie lekárskej je 5 až 10 cm.
Liečivé účinky.
Čaj zo šalviových listov sa pije pri kašli a pri poruchách trávenia (nadúvaní, hnačke). Tiež sa používa na zmiernenie nadmerného potenia (zvonka i zvnútra) – často býva súčasťou krémov proti poteniu nôh. Zvonku sa používa ako kloktadlo pri zápaloch horných dýchacích ciest alebo pri bolestiach zubov a paradentóze. 
Pri vnútornom použití majú mnohé pozitívne účinky na ľudské zdravie najmä vňať a listy. Často sú využívané pri žalúdočných a črevných problémoch, ako aj pri ťažkostiach so žlčníkom či nadúvaním. Popísaný je však aj pozitívny vplyv na krvný beh a nervovú sústavu. Šalvia lekárska má tiež protizápalové, antivirotické a antibakteriálne účinky. Navyše zabraňuje nadmernému poteniu, a to najmä v období puberty či klimaktéria. Vnútorné použitie je doporučované tiež pri nadmernej tvorbe materského mlieka a ženám vie pomôcť aj pri komplikáciách spojených s nepravidelnou menštruáciou.
Najčastejšie použitie Šalvie je pri varení mäsa, cestovín, omáčok a liečbu vysokého krvného tlaku.
Príznaky.
Nie je vhodné požívanie šalvie v období dojčenia, z dôvodu straty materského mlieka.
Použitie v kuchyni.
Sušené i čerstvé listy šalvie sa používajú ako korenina pri príprave mäsových pokrmov (napr. na pečené bravčové mäso). Dodáva jedlu intenzívnu horkastú chuť, preto sa odporúča používať s mierou (najmä čerstvú). Šalvia lekárska je vhodná tiež do rôznych plniek a omáčok.

</doc>
<doc id="208801" url="https://sk.wikipedia.org/wiki?curid=208801" title="Spínač">
Spínač

Spínač alebo vypínač je mechanická, mechanicko-elektrická, alebo elektronická súčiastka, slúžiaca na spojenie a rozpojenie (prepnutie) okruhu. Princíp je rovnaký - úlohou spínača (prepínača) je zopnúť (prepnúť, prerušiť) tok média vstupnej vetvy do výstupnej vetvy (vetiev). Najobvyklejšou aplikáciou je spínanie a rozpínanie elektrického okruhu, existujú aj spínače hydraulické, tlakovzdušné a pod. 
V elektronike sa na spínanie používa mechanické relé, v polovodičovej elektronike sa na spínanie používa polovodičový prvok napr. tyristor, resp. tranzistor. Existujú aj netradičné konštrukcie spínačov napr. ortuťové (kontakty spína guľôčka ortute), spínače spínané magnetickým poľom (jazýčkové relé) a pod.
Špeciálnymi druhmi spínača sú prepínače a tlačidlá. Tlačidlo je spínač ovládaný tlakom prsta, obvykle nearetovaný, čiže zopnutie kontaktov skončí uvoľnením tlaku prsta.
Prepínač.
Špeciálnym druhom vypínača je prepínač. Prepínač je kombinácia viacerých spínačov, pričom (podľa konštrukcie) mechanická poloha prepínača spína a rozpína viacero vypínačov a ich kombinácií. Prepínače môžu byť viacstupňové (spínajú viacero nezávislých okruhov naraz) a viacpolohové (každá poloha znamená inú kombináciu zopnutých kontaktov). Spínaných kontaktov môže byť až niekoľko desiatok.
Prepínače sa používajú napr. na ovládanie osvetlenia schodísk, kde je jeden obvod ovládaný dvoma prepínačmi z dvoch rôznych miest.
Príklad zapojenia prepínačov
A,B = nezávislé dvojcestné prepínače
1,2 = prívod elektrickej energie, červená farba reprezentuje aktívny vodič (pod prúdom)
Žiarovku je možné zapnúť a vypnúť nezávisle z dvoch rôznych miest (A a B).
Krížový prepínač.
Špeciálnym druhom prepínača je krížový prepínač. Používa sa striedavé prepínanie dvoch vstupov na dva výstupy. V praxi ho môžeme použiť na ovládanie osvetlenia schodísk s najmenej troma ovládacími miestami.
Príklad zapojenia prepínačov
A,C = nezávislé dvojcestné prepínače
B = nezávislý dvojcestný krížový prepínač
1,2 = prívod elektrickej energie, červená farba reprezentuje aktívny vodič (pod prúdom)
Žiarovku je možné zapnúť a vypnúť nezávisle z troch rôznych miest (A,B a C).

</doc>
<doc id="208805" url="https://sk.wikipedia.org/wiki?curid=208805" title="MusyX">
MusyX

MusyX je technológia firmy Factor 5, ktorá umožňuje v reálnom čase prehrávať priestorové zvuky vo veľmi vysokej kvalite s využitím štandardu General MIDI. Táto technológia je všeobecne známa skôr pod pojmom "Dolby Surround". Firma Dolby na technológií "MusyX" taktiež spolupracovala.
Technológia "MusyX" sa uplatnila prevažne v hernom priemysle, špeciálne na platformách spoločnosti Nintendo:

</doc>
<doc id="208806" url="https://sk.wikipedia.org/wiki?curid=208806" title="Étienne Lenoir">
Étienne Lenoir

Jean-Joseph Étienne Lenoir (* 12. január 1822, Mussy-la-Ville, Luxembursko, po roku 1839 Belgicko – † 4. august 1900, La Varenne pri Paríži, Francúzsko) bol francúzsky vynálezca a obchodník belgického pôvodu. Počas svojho života podal na patentovanie 80 vynálezov, z ktorých najznámejším je prvý úspešný stacionárny plynový spaľovací motor.
Lenoir začiatkom 50. rokov 19. storočia emigroval do Francúzska a usídlil sa v Paríži. Prvý motor na svietiplyn vyvíjal v priebehu roka 1859, patent na neho získal 10. novembra toho roku. 23. januára 1860 ho predstavil asi dvadsaťčlennému obecenstvu. V tom istom roku sa začal zaoberať stavbou vozidla s týmto motorom, vozidlo malo zásobu stlačeného plynu v nádrži. O tri roky neskôr vykonal Lenoir s týmto vozidlom prvú jazdu na trase Paríž-Joinville-le-Pont a späť. Trasu s dĺžkou 18 kilometrov zvládlo jeho vozidlo údajne za tri hodiny. 
V roku 1866 postavil Lenoir loď poháňanú plynovým motorom. Celkovo vyrobil cez 400 exemplárov tohto motora. Plány k motoru predal okrem iného aj nemeckému vynálezcovi Nikolausovi Ottovi, ktorý jeho pôvodný dvojtaktný motor najprv vylepšoval a ním inšpirovaný, neskôr vyrobil aj prvý štvortaktný spaľovací motor.
Lenoir bol rytierom Radu čestnej légie ("Chevalier de la Légion d’Honneur") a získal francúzske štátne občianstvo.

</doc>
<doc id="208807" url="https://sk.wikipedia.org/wiki?curid=208807" title="IIHF">
IIHF



</doc>
<doc id="208809" url="https://sk.wikipedia.org/wiki?curid=208809" title="Čákiho palác (Štúrova)">
Čákiho palác (Štúrova)

Čákiho palác (staršie Csákyho palác) je národná kultúrna pamiatka Slovenekej republiky pod číslom 101-639/0 a bývalý grófsky mestský palác na Štúrovej ulici číslo 16, v mestskej časti Staré Mesto v Bratislave.
Charakteristika.
Čákiho palác si nechal postaviť gróf Vidor Csáky (Čáki), ktorý žil väčšinou na Spiši, vo Viedni alebo v Budapešti. Projekt vypracoval viedenský architekt Heinrich Adam a palác postavil stavebný podnikateľ Ludwig Eremit. Reprezentatívne priestory a byt rodiny grófa boli na druhom poschodí. Na priečelí je balkón s kovaným zábradlím a dvoma stĺpmi, medzi nimi segmentový štít, v ktorom je znak manželov pod grófskou korunou. Vľavo je znak rodiny Čákiovcov, vedľa znak manželky Čákiho, Anny z grófskej rodiny Normann-Ehrenfels.
V čase vzniku mal palác už vodovod, plyn, elektrinu a ústredné kúrenie. Na hlavnom podlaží boli sály prepojené pomocou zasúvacích dverí, hala medzi nimi, ktorá nemá okná, bola osvetlená cez strechu zo skla s maľovanými sklenými tabuľami. Na schodišti a v reprezentačných miestnostiach boli štuky. Nábytok ani umelecké diela neostali zachované, iba časť z výzdoby ostala zachovaná po druhej svetovej vojne, no neskôr sa budova používala ako sídlo polikliniky, pričom sa necitlivo zasiahlo do interiérov.

</doc>
<doc id="208810" url="https://sk.wikipedia.org/wiki?curid=208810" title="Joseph-Armand Bombardier">
Joseph-Armand Bombardier

Joseph-Armand Bombardier (* 16. apríl 1907, Valcourt, Kanada – † 18. február 1964, Sherbrooke) bol kanadský vynálezca, konštruktér a zakladateľ firmy Bombardier. 
Životopis.
Narodil sa vo veľkej prosperujúcej farmárskej a obchodníckej rodine v malom meste Valcourt, blízko mesta Sherbrooke. Medzi 14. a 17. rokom života študoval teológiu na "Séminaire Saint-Charles-Borromée" v Sherbrooke, štúdium však nedokončil. Okrem diaľkových kurzov strojárenstva tak nemal technické alebo obchodné vzdelanie.
Ako pätnásťročný postavil prvého predchodcu snežného skútra: sane, poháňané motorom z vyradeného vozidla Ford a vrtuľou z lietadla. V roku 1926 si otvoril autodielňu s čerpacou stanicou. V roku 1929 sa Bombardier oženil s Yvonne Labrecque, s ktorou mal syna. Ten zomrel v roku 1934, pretože ho jeho rodičia nemohli dopraviť do nemocnice.
V roku 1930 predstavil prvé pásové vozidlo, ktorého ovládanie vyriešil pribrzdením jedného alebo druhého pásu. Bombardier sa snažil vyvinúť vozidlo, ktoré by mohlo jazdiť po snehu. V roku 1936 prišiel s prvým vynálezom, predchodcom dnešnej rolby: vozidlo s lyžinami vpredu a patentovanými pásmi poháňanými ozubeným kolesom vzadu, vodič ovládal vozidlo natáčaním lyžin. Prototyp si dal v nasledujúcom roku patentovať a začal s výrobou sedemmiestneho skútra B7, z ktorého hneď prvý rok výroby predal 12 kusov. Neskôr konštruoval rôzne polopásové vozidlá. Experimentoval aj s motormi, loďami a lietadlami. 
29. januára 1941 založil spoločnosť "L’Auto-Neige Bombardier Limitée", ktorá svoje vozidlá dodávala najmä kanadským ozbrojeným silám. O rok neskôr začal vyrábať v budúcnosti veľmi úspešný typ B12, ktorý sa po mnohých vylepšeniach v niekoľkých modifikáciách vyrábal niekoľko desaťročí. V období 1945-1951 predala firma 2596 vozidiel. Najväčší vyrábaný „snežný autobus“ C18** mal 25 miest pre cestujúcich. 
V päťdesiatych rokoch sa na trhu objavili prvé malé štvortaktné motory a presne takéto motory potreboval Bombardier na výrobu snežných skútrov tak ako ich poznáme dnes. Prvý prototyp vznikol v roku 1958 a o rok neskôr sa začalo s výrobou rady "Ski-dog". Predaj síce nevzrástol rýchlo, ale keď Bombardier v roku 1964 umieral, ročne sa predalo 8200 skútrov oproti 200 kusom prvého roku po uvedení na trh. V roku 2000 bol Joseph-Armand Bombardier vyobrazený na kanadskej poštovej známke.
Z pôvodne malej firmy je v súčasnosti jeden z najväčších svetových koncernov, ktorý vyrába koľajové vozidlá, lietadlá a úžitkové vozidlá s takmer 60 000 zamestnancami a ročným obratom 14,7 miliardy amerických dolárov. 

</doc>
<doc id="208813" url="https://sk.wikipedia.org/wiki?curid=208813" title="Silvia Saint">
Silvia Saint

Sylvie Tomčalová (* 12. február 1976, Kyjov) je česká pornoherečka. Vystupuje pod pseudonymom Silvia Saint.
Životopis.
Pred vstupom do pornopriemyslu študovala dva roky manažment v Brne a pracovala ako manažérka v jednom z hotelov mesta Zlín. Natáčaniu pornografických filmov sa začala venovať v roku 1997. Počas svojej kariéry natočila cez 400 pornofilmov.
V roku 2001 spoločnosť Private natočila film "The Private Life of Silvia Saint", ktorý obsahuje výber jej najlepších scén. Snímka je popretkávaná rozhovormi a zábermi z natáčania jednotlivých scén; Silvia sa v nich vyjadruje k rôznym veciam: K jej obľúbeným partnerom patrí európsky pornoherec Phillip Dean a černošský pornoherec Mr. Marcus, inak jej dlhoročný partner. O mužskom prirodzení hovorí ako o "„the bigger the better“" ("„čím väčší, tým lepšie“").
Silvia ovláda český, anglický a ruský jazyk. Medzi jej záľuby patrí cyklistika a prechádzky v prírode.

</doc>
<doc id="208821" url="https://sk.wikipedia.org/wiki?curid=208821" title="Brunírovanie">
Brunírovanie

Brunírovanie alebo brunovanie (z nem. "brünieren" alebo "bräunieren") alebo čiernenie kovov je povrchová úprava kovu, ktorá obmedzuje povrchovú koróziu. Používa sa na úpravu náradia, nástojov, strelných zbraní alebo kovových starožitností. Podľa zloženia základného kovu je výsledný povrch modročierny až hnedočierny.
Princíp.
Postup spočíva v nanášaní tenkých oxidických vrstiev tvorených zmesnými oxidmi (FeO a Fe3O4) ponorením do roztoku kyselín, hydroxidov alebo horúcej alkalickej taveniny, napríklad zmesi hydroxidu sodného a dusitanu sodného. Na rozdiel od bežnej hrdze (Fe2O3) ktorá sa odlupuje od materského kovu, ostávajú čiernením vytvorené oxidy prichytené na kove a zabraňujú ďalšej oxidácii. Takto zušľachtený povrch sa pokrýva ochrannou vrstvou oleja alebo laku.

</doc>
<doc id="208823" url="https://sk.wikipedia.org/wiki?curid=208823" title="Isla el Tigre">
Isla el Tigre

Isla el Tigre je menší, široký ostrov v zálive Fonseca v Pacifiku pod správou Hondurasu. Patrí do departmentu Valle, spoločne s niekoľkými malými ostrovčekmi a skalami (napr. "Isla Comandante" na sever od El Tigre). Je to jediný celoročne obývaný ostrov, nachádza sa na ňom obec Amapala, ktorá má približne 2 500 obyvateľov.
Prakticky celý ostrov je tvorený bazaltovým stratovulkánom kónického tvaru a je to zároveň najjužnejšie položená sopka Hondurase. dátum poslednej erupcie nie je známy, no odhaduje sa na holocén.

</doc>
<doc id="208827" url="https://sk.wikipedia.org/wiki?curid=208827" title="Labrador">
Labrador

Labrador môže byť:

</doc>
<doc id="208828" url="https://sk.wikipedia.org/wiki?curid=208828" title="Karpathos">
Karpathos

Karpathos je ostrov ležiaci medzi Rodosom a Krétou; administratívne krajská jednotka. Karpathos má hornaté vnútrozemie s najvyššou horou vysokou .
Karpathos je dlhý s rozlohou . Je scénicky pôsobivý a symbolicky rozdelený do dvoch úplne odlišných častí – južnej a severnej. Akousi pomyselnou deliacou hranicou je najvyššia hora celého súostrovia Dodekanézy, Kali Limni (), a trošku severnejší Profiti Ilias (). Juh ostrova poskytuje najkrajšie pláže. Neďaleko severného pobrežia sa nachádza malý ostrov, ktorý sa nazýva Saria. Nachádzajú sa na ňom ruiny starobylého mesta Palatia.
Hlavným mestom ostrova a prístavom je Pigádia. Je situovaný na južnom pobreží. Juhovýchodne od Pigádie je mestečko Menetes, ktorého história siaha až do stredoveku, a mestečko Arkasa.

</doc>
<doc id="208829" url="https://sk.wikipedia.org/wiki?curid=208829" title="Labrador Retriever">
Labrador Retriever



</doc>
<doc id="208836" url="https://sk.wikipedia.org/wiki?curid=208836" title="Isla Zacate Grande">
Isla Zacate Grande

Isla Zacate Grande je ostrov, nachádzajúci v Pacifiku v zálive Fonseca neďaleko pobrežia Hondurasu, pod ktorého správu patrí. Prakticky celý široký a dlhý ostrov je sopečného pôvodu – je to silne erodovaný stratovulkán vysoký cez . Pobrežie ostrova lemuje sedem menších troskových kužeľov. Vek poslednej erupcie nie je doložený.

</doc>
<doc id="208837" url="https://sk.wikipedia.org/wiki?curid=208837" title="Kimono">
Kimono

Kimono () je tradičné japonské slávnostné oblečenie.
Pôvodne slovo "kimono" označovalo akýkoľvek odev, neskôr sa začalo používať na označenie slávnostného dlhého oblečenia vyrobeného najmä z hodvábu. Aj keď dnes už väčšina Japoncov nosí oblečenie západného štýlu, na ulici nájdete aj ľudí oblečených do tradičného japonského kimona. Domáce bavlnené kimono sa nazýva "jukata".

</doc>
<doc id="208843" url="https://sk.wikipedia.org/wiki?curid=208843" title="Lago de Yojoa">
Lago de Yojoa

Lago de Yojoa je jazero, nachádzajúce sa v nadmorskej výške v depresii vytvorenej vulkanickou činnosťou severozápadnej časti Hondurasu. Jeho hĺbka je a s plochou hladiny je to najväčšie jazero Hondurasu. Západná strana jazera je obklopená vrchmi národného parku Santa Bárbara National Park a východná zasa pohorím a národným parkom Cerro Azul Meambar National Park.
Jazero je obľúbená turistická destinácia. Leží neďaleko diaľnice, spájajúcej dve najväčšie mestá v Hondurase – Tegucigalpa aa San Pedro Sula.
Vulkanická činnosť.
Produkty vulkanickej činnosti sa nachádzajú na severnom okraji jazera. Je to skupina pleistocénnych a holocénnych troskových kužeľov a menších stratovulkánov tvorených prevažne bazaltami až andezitmi, prípadne ich trachytickými variantmi. Najvyšší bod je "Cerro Babilonia" ().

</doc>
<doc id="208854" url="https://sk.wikipedia.org/wiki?curid=208854" title="Areka">
Areka

Areka () je rod rastlín z čeľade arekovité ("Arecaceae") zahrnujúci asi 50 druhov. Rastú vo vlhkých tropických lesoch od Malajzie po Šalamúnove ostrovy.

</doc>
<doc id="208856" url="https://sk.wikipedia.org/wiki?curid=208856" title="Loren James Shriver">
Loren James Shriver

Loren James Shriver (* 23. september 1944, Jefferson, Iowa, USA) je americký letec a bývalý kozmonaut z raketoplánov.
Život.
Mladosť a výcvik.
Po základnej a strednej škole absolvoval vojenskú leteckú akadémiu (USAF Academy) a v roku 1967 tu získal titul inžiniera. Majstrom v odbore astronautických vied sa stal v roku 1968 (Purdue University). Zostal v armáde a na vojenskej základni Edwards Air Force Base pracoval ako testovací pilot. Odtiaľ bol vybraný do tímu kozmonautov NASA ako astronaut – pilot. V tom čase bol kapitánom amerického vojenského letectva, ženatý a mal štyri deti.
Lety do vesmíru.
Svoj prvý let absolvoval v roku 1985 a bola to expedícia vojenská. Na palube raketoplánu Discovery s ním leteli štyria vojaci – Thomas Mattingly, James Buchli, Gary Payton a Ellison Onizuka. Novinári ani nemali, kvôli utajeniu, prístup k miestu štartu. Jedným z dosiahnutých cieľov bolo vypustenie špionážnej družice typu Magnum nad Indický oceán. Štartovali z Kennedyho vesmírneho strediska. Pristáli na základni Edwards. 
Po druhýkrát letel v raketopláne Discovery na jar 1990. Počas päťdenného letu vypustili Hubbleov vesmírny ďalekohľad. Posádka: Loren Shriver, Charles Bolden, Bruce McCandless, Steven Hawley a Kathryn Sullivanová. Štartovali na Floride, pristáli na základni Edwards v Kalifornii.
Tretím letom bola sedemdenná misia STS-46 raketoplánu Atlantis. Sedemčlenná posádka bola v zložení Loren Shriver, Andrew Allen, Jeffrey Hoffman, Marsha Ivinsová, Franklin Chang-Diaz, Claude Nicollier a Talian Franco Malerba. Počas letu na obežnú dráhu vypustili družicu Eureka a na vlečnom lane družicu TSS. Tu potom stiahli naspäť na palubu a pristáli na Floride.
Loren je v histórii zapísaný ako 156. kozmonaut Zeme. Vo vesmíre strávil 16 dní.
Po letoch.
Aj po ukončení aktívnej služby v tíme kozmonautov v NASA ostal v rôznych funkciách a to ako v Houstone, tak aj na myse Canaveral.

</doc>
<doc id="208857" url="https://sk.wikipedia.org/wiki?curid=208857" title="Loren Shriver">
Loren Shriver



</doc>
<doc id="208858" url="https://sk.wikipedia.org/wiki?curid=208858" title="Loren J. Shriver">
Loren J. Shriver



</doc>
<doc id="208860" url="https://sk.wikipedia.org/wiki?curid=208860" title="Volcán de Chiriqui">
Volcán de Chiriqui



</doc>
<doc id="208861" url="https://sk.wikipedia.org/wiki?curid=208861" title="David Schwarz">
David Schwarz

David Schwarz (* 20. december 1852, Zalaegerszeg, Maďarsko – † 13. január 1897, Viedeň) bol chorvátsky priekopník letectva židovského pôvodu. V roku 1896 postavil prvú celokovovú vystuženú vzducholoď.
Stavba vzducholode.
David Schwarz bol obchodníkom s drevom a veľkú časť svojho života prežil vo vtedy rakúsko-uhorskom Záhrebe. Hoci nemal žiadne zvláštne technické vzdelanie, zaoberal sa vývojom rôznych technických vylepšení drevoobrábacích strojov.
Začiatkom 80. rokov 19. storočia musel dohliadať na ťažbu dreva v novo zakúpenom lese, býval vtedy v blízkom zrube. Ťažba sa však neustále preťahovala a Schwarz musel zostať v zrube aj cez zimu. Aj vďaka impulzu svojej ženy Melanie sa začal zaujímať o vzduchoplavbu a rozhodol sa postaviť vlastnú vzducholoď. Zohnal si vtedy všetku dostupnú technickú literatúru po celom Záhrebe a cez zimné večery v zrube študoval.
Vedel, že ak má byť vzducholoď skutočne riaditeľná, musí mať pevnú konštrukciu. Návrh vzducholode ponúkol rakúsko-uhorskému ministerstvu vojny, vzbudil síce záujem, ale kvôli nedostatku financií ministerstvo projekt nepodporilo. Ruský vojenský atašé, technicky vzdelaný človek, odporučil Schwarzovi, aby návrh vzducholode predstavil v Sankt-Peterburgu. Tu na návrhu pracoval dva roky. Schwarz a jeho žena tvrdili, že v roku 1893 uskutočnili skúšobný let, avšak toto tvrdenie nie je spoľahlivo doložené. Nevie sa ani presne, prečo sa Schwarz potom presunul do Nemecka. 
V Nemecku Schwarz hľadal vhodného spracovateľa hliníka. Základom jeho lietadla bol totiž dômyselný systém rebier a nosníkov vyrobených z hliníkovej zliatiny (duralu), ktorý bol potiahnutý hliníkovou fóliou o sile 0,18 - 0,2 milimetra. Trup bol rozdelený na 13 oddielov, takže lodi aj pri poškodení niektorého z nich nehrozil pád a tak Schwarz (nielen preto) našiel podporu u nemeckej vlády.
Tu sa Schwarz spojil s priemyselníkom Carlom Bergom, ktorý videl vo vzducholodi možnosť rozvoja svojej firmy vďaka budúcim armádnym objednávkam. Konštruktéri firmy ďalej rozvíjali Schwarzove plány, podľa ktorých továreň v Werdohl-Evekingu vyrábala nosníky a rebrá. V konštruovaní Schwarzovi veľmi pomáhal aj major Hans Gross.
Vyrobené diely pod Schwarzovym dohľadom prevážali do hangáru v Berlíne Tempelhofu. Tu sa vzducholoď zostavovala. O vzducholoď javila záujem armáda, zaujímavosťou je, že tá istá armáda pred dvomi rokmi zamietla návrh vlastného generála Zeppelina na stavbu riaditeľnej vzducholode.
Skúšobný let.
V lete roku 1896 bola vzducholoď dokončená, a na prvý let sa mal prísť pozrieť aj cisár Viliam II. Pruský, ktorý sa o projekt osobne zaujímal a hangár niekoľkokrát navštívil. Štart bol stanovený na 27. septembra 1896, cisár však neprišiel a let zrušili.
Prvý doložený pokus vzlietnuť sa uskutočnil 8. októbra 1896. Použitý plyn však nebol dostatočne čistý a vďaka jeho nižšej nosnosti vzducholoď vzlietla len niekoľko metrov a uskutočnila tak len skúšku motorov pri upnutí na lanách. Rozhodlo sa, že bude naplnená kvalitnejším plynom a urobia sa nové testy.
Schwarz v rokoch 1892 až 1896 veľmi často cestoval; pretože bol aj silný fajčiar, mal silne podlomené zdravie. Vynálezca zomrel 13. januára 1897 na infarkt myokardu vo Viedni na ceste z reštaurácie „Zur Linde“ v čase, keď už jeho vzducholoď bola zhruba dokončená. Krátko pred smrťou obdržal správu o tom, že vzducholoď je pripravená k naplneniu.
Nedočkal sa teda skúšobného letu na poli v Tempelhofe 3. novembra 1897. Jeho žena dlho zháňala skúšobného pilota, nakoniec vzducholoď pilotoval neskúsený Ernest Jagles. Let prebiehal zo začiatku veľmi dobre. Vzducholoď vystúpila v niekoľkých kruhoch do výšky 460 metrov. Vykonávala požadované obraty, ktoré z hľadiska ovládateľnosti vyžadovala armáda. Potom však skĺzol remeň z náhonu jednej vrtule. Jagles stratil kontrolu, podľahol panike a začal príliš rýchlo odpúšťať plyn. Vzducholoď prudko narazila do zeme a zo stroje zostali trosky.
Jagles prežil bez vážnejších zranení. Schwarzova žena nepresadila ďalšie pokračovanie projektu aj keď prvé reakcie armády na pokus boli priaznivé. Ferdinand von Zeppelin, očitý svedok prvého letu, kúpil od Schwarzovej vdovy za 15 tisíc mariek patenty a plány na stavbu a sám začal rozvíjať vývoj a výrobu vzducholodí, ktoré neskôr niesli jeho meno.

</doc>
<doc id="208862" url="https://sk.wikipedia.org/wiki?curid=208862" title="Barú (sopka)">
Barú (sopka)

Barú (alebo Volcán de Chiriqui) je masívny, v súčasnosti neaktívny stratovulkán, nachádzajúci sa na západe Panamy, asi 20 km juhovýchodne od hraníc s Kostarikou. S výškou 3 474 m je to zároveň najvyšší vrch Panamy. Vrchol prevažne andezitového vulkánu je ukončený 6 km širokou kalderou, s prerušenými stenami na západnej strane. Postkalderové štádium vulkanizmu vytvorilo sériu lávových dómov v dne kaldery.
Mohutná erupcia, ktorá sa odohrala približne 700 rokov pred Kr. zničila ľudské osídlenie severozápadne od úpätia sopky. Posledná erupcia je datovaná na 16. storočie. V súčasnosti je masív Barú predmetom geofyzikálneho prieskumu, zameraného na potencionálne zdroje geotermálnej energie.
Za dobrej viditeľnosti je možné z vrcholu dovidieť na Karibské more, i na Pacifik. Na vrcholku sopky sa teploty pohybujú okolo 0 °C, preto sa tu príležitostne vyskytuje i sneh. Barú a jej najbližše okolie je národným parkom. Bol vyhlasený v roku 1976 a má rozlohu 14 322 ha.

</doc>
<doc id="208863" url="https://sk.wikipedia.org/wiki?curid=208863" title="Areka betelová">
Areka betelová

Areka betelová (iné názvy: palma betelová, palma areková, areka obyčajná; mimo taxonómie: areková palma, betelová palma; nepresne: "betelový strom"; lat. "Areca catechu" L. 1753) je palma z čeľade arekovité ("Arecaceae"). 
Semeno jej plodu, príp. samotný plod, sa nazýva betelový orech (iné názvy: orech betel, arekový orech, arekový oriešok, pinangový oriešok, pinang, betel); používa sa ako droga.

</doc>
<doc id="208864" url="https://sk.wikipedia.org/wiki?curid=208864" title="Areca catechu">
Areca catechu



</doc>
<doc id="208867" url="https://sk.wikipedia.org/wiki?curid=208867" title="Čákiho palác (Rázusovo nábrežie)">
Čákiho palác (Rázusovo nábrežie)

Čákiho palác (staršie Csákyho palác) bol palác na rohu zaniknutej Lodnej ulice a Rázusovho nábrežia v Starom Meste v Bratislave, svojho času za hradbami mesta na brehu Dunaja. Patril grófovi Edmundovi Csákymu.
Bol to nízky jednoposchodový dom, po druhej svetovej vojne značne zanedbaný, pričom palác ani nepripomínal. Voda z Dunaja často zaplavovala prízemné miestnosti. Západná časť bola trojosová, zošikmená, zdôraznená vyššou balustrovou atikou, v strede stál trojuholníkový štít, v ktorom bola rokoková kartuša a znak Čákiovcov. Fasáda bola upravená v novobarokovom štýle v 80. rokoch 19. storočia. Na fasáde boli štukové prvky rovnaké ako na zadnom trakte Palugyaovho paláca na Zelenej ulici. Na prvom poschodí bol balkón, ktorý mal kované zábradlie v neorokokovom štýle, po demolácii budovy bolo použité ako zábradlie balkóna na nádvorí Slovenskej národnej galérie. (Podľa informácii z archívu SNG bolo zábradlie v noci 10. septembra 1954 ukradnuté a o pár dní namontované na balkón SNG. Oficiálne o udalosti informoval Stavokombinát mesta 21. apríla 1955 s tým, že Bytový komunálny podnik ÚNV dal súhlas 10. septembra 1954 na odmontovanie balkóna z domu na Rázusovom nábreží č. 8. Súhlas bol podmienený tým, že ho dajú do používateľného stavu.) Pravdepodobne ho vyrobila bratislavská firma "Márton a syn" podľa projektu architekta Rumpelmayera. Zachoval sa fragment rokokovej štukovej výzdoby salónika na prvom poschodí, ktorý bol uložený v podkroví Slovenského národného múzea na Vajanského nábreží, no neskôr bol vyhodený, pravdepodobne v roku 1973.

</doc>
<doc id="208868" url="https://sk.wikipedia.org/wiki?curid=208868" title="Škoda 125">
Škoda 125



</doc>
<doc id="208873" url="https://sk.wikipedia.org/wiki?curid=208873" title="Chitra-Calobre">
Chitra-Calobre



</doc>
<doc id="208874" url="https://sk.wikipedia.org/wiki?curid=208874" title="La Yeguada (sopka)">
La Yeguada (sopka)

La Yeguada (alebo Chitra-Calobre) je masívny stratovulkanický komplex, nachádzajúci sa v centrálnej časti Panamy, severne od polostrova Azuero. Komplex je tvorený prevažne bazaltovými horninami a vznikol približne pred 200 000 rokmi. Najmladší člen komplexu je troskový kužeľ "Media Luna", vek ktorého bol stanovený rádiometrickým datovaním na 300 až 350 rokov. V súčasnosti je oblasť La Yeguada predmetom geofzyzikálneho prieskumu, zameraného na geotermálnu energiu.

</doc>
<doc id="208878" url="https://sk.wikipedia.org/wiki?curid=208878" title="El Valle (sopka)">
El Valle (sopka)

El Valle je masívny, v súčasnosti neaktívny stratovulkán, nachádzajúci sa v centrálnej časti Panamy, asi juhozápadne od hlavného mesta Panama. Sopka leží na staršej, širokej pleistocénnej kaldere "El Valle de Antón", ktorá vznikla približne pred 1,1 mil. rokmi.
Postkalderové štádium vulkanizmu prinieslo vznik komplexu troch dacitových lávových dómov "Cerro Pajita", "Cerro Gaital", a "Cerro Caracoral", ako aj sériu freatických erupcií plínijského typu, ktoré vyprodukovali značné objemy pyroklastických prúdov (ich depozity sa nachádzajú vo vzdialenosti až južným smerom, neďaleko pobrežia Pacifiku). Freatomagmatická činnosť sa ukončila približne pred 13 000 rokmi. V súčasnosti je oblasť El Valle predmetom geofyzikálneho prieskumu.

</doc>
<doc id="208882" url="https://sk.wikipedia.org/wiki?curid=208882" title="César Vallejo">
César Vallejo

César Abraham Vallejo Mendoza (* 16. marec 1892, Santiago de Chuco, Peru – † 15. apríl 1938, Paríž, Francúzsko) bol peruánsky básnik, spisovateľ, dramatik a novinár.
Život.
Bol členom peruánskej intelektuálnej skupiny "Grupo Norte" a predstaviteľom avantgardy. Počas svojho života vydal len tri knihy básní, napriek tomu je vnímaný ako jeden z najväčších juhoamerických básnikov - Thomas Merton ho napríklad nazval „najväčším básnikom od čias Danteho“. Záver života strávil v Európe.

</doc>
<doc id="208891" url="https://sk.wikipedia.org/wiki?curid=208891" title="Amrafel">
Amrafel

Amrafel je podľa Tanachu (Starého zákona) meno kráľa krajiny Sineár, ktorá sa nachádzala na území starovekej Mezopotámie. Spomína sa v knihe Genezis (14,1).
Niekedy sa stotožňuje s babylónskym kráľom Chammu-rabim, ale tento názor modernejší autori považujú za prekonaný, keďže mimo Biblie žiadne zdroje nepotvrdzujú jeho existenciu.

</doc>
<doc id="208903" url="https://sk.wikipedia.org/wiki?curid=208903" title="Quintus Lutatius Catulus">
Quintus Lutatius Catulus

Quintus Lutatius Catulus (* 150 pred Kr.– † 87 pred Kr.) bol rímsky štátnik, vojvodca a literát, jeden z významných členov rodu prestížneho senátorského rodu Lutatiov ("gens Lutatia"). V roku 102 pred Kr. zastával spolu s Gaiom Mariom úrad konzula.
Catulus sa spolu s Mariom zúčastnil ako veliteľ vojny s Kimbrami a Teutónmi. Po boku tohto generála zvíťazil roku 101 pred Kr. neďaleko Vercellae nad Kimbrami a spolu s ním v Ríme triumfoval. Najväčšie pocty za víťazstvo ale boli pridelené Mariovi. Roztrpčený Catulus sa stal Mariovým horlivým kritikom a priklonil sa k strane jeho odporcu, Cornelia Sullu. Počas bojov medzi priaznivcami dvoch mocných mužov sa dostal Catulus na zoznam proskribovaných. Keď ho odmietol roku 87 Marius omilostiť, spáchal samovraždu.
Catulus si vzal za manželku Serviliu, s ktorou mal syna Quinta Lutatia Catula a dcéru Lutatiu. Lutatius Catulus mladší pokračoval v otcových šľapajach a stal sa konzulom v roku 78 pred Kr. a cenzorom v roku 65 pred Kr. Lutatiu si za manželku vzal významný rečník, Ciceronov protivník, Quintus Hortensius Hortalus.
Z bohatstva získaného vo vojenských ťaženia dal Catulus v Ríme vybudovať dve stavby, ktoré boli známe ako Monumenta Catuli (Catulove pamätníky): "Aedes Fortunae Huiusce Diei" (Chrám Šťasteny prítomného dňa), ktorý mal byť oslavou víťazstva pri Vercellae, a "Porticus Catuli" (Catulovo stĺporadie), vystavané z peňazí získaných z ťaženia proti Kimbrom.
Literárna činnosť.
Catulus sa preslávil nielen ako štátnik a vojvodca, ale tiež ako filozof, rečník, básnik a historik. Okolo seba zhromaždil krúžok aristokratov s podobnými literárnymi záujmami, predchodcov budúcich mladorímskych básnikov. Catulus zaviedol do rímskej literatúry epigram a sám ich tvoril podľa gréckeho vzoru. Dochovali sa dva: jeden oslavujúci známeho herca Quinta Roscia, druhý s erotickou témou napodobujúci Kallimacha.
Catulus je tiež autorom historiografického diela "De consulatu et de rebus gestis suis" (O konzuláte a svojich vlastných činoch). Vzorom tejto jeho práce je historiografické dielo Xenofóna.

</doc>
<doc id="208906" url="https://sk.wikipedia.org/wiki?curid=208906" title="Nanizmus">
Nanizmus

Nanizmus alebo nanosomia je choroba, ktorá vzniká pri izolovanom nedostatku rastového hormónu (somatotropného) alebo pri poruche celej adenohypofýzy. Pacienti sú malí, nápadne zaostávajú v raste po 3. mesiaci života. Postava býva súmerná, hoci rast trupu zaostáva oproti končatinám. Hlava má normálne rozmery, preto je relatívne k telu väčšia. Tvár ma bábikovitý vzhľad, býva vyklenuté čelo.
Diagnostika.
Určí sa vyšetrením koncentrácie rastového hormónu, najlepšie po stimulácií.
Terapia.
Je substitučná. Účinný je len ľudský rastový hormón. V súčasnosti sa používajú len biosyntetické prípravky.
Ľudia postihnutí touto chorobou potom vyrastú do výšky len okolo 100 cm (prípadne aj nižšej výšky).

</doc>
<doc id="208910" url="https://sk.wikipedia.org/wiki?curid=208910" title="Volcacius Sedigitus">
Volcacius Sedigitus

Volcacius Sedigitus bol rímsky literárny kritik, autor veršovaného diela "De poetis" (O básnikoch). Patril k aristokratom združeným okolo osoby Quinta Lutatia Catula. O živote Volcacia Sedigita nič nevieme. Z jeho práce sa zachovali iba úryvky citované inými autormi. Spis O básnikoch bol písaný jambickým senárom.

</doc>
<doc id="208916" url="https://sk.wikipedia.org/wiki?curid=208916" title="Ochrana pamäte">
Ochrana pamäte

Ochrana pamäte je spôsob kontroly používania pamäte na počítači a zároveň je jadrom na virtualizáciu každého operačného systému. Hlavným účelom ochrany pamäte je ochrániť proces bežiaci na operačnom systéme od sprístupnenia inej pamäte ako tej, ktorá mu bola pridelená. Toto zamedzí chybe v rámci procesu, aby ovplyvnila iné procesy a zároveň zabráni nežiaducemu softvéru od získavania neautorizovaného prístupu do systému.
Metódy.
Existujú dva rozličné spôsoby ako dosiahnuť ochranu pamäte. Tieto zahrňujú:
Segmentácia.
Segmentácia spočíva v rozdelení pamäte počítača do tzv. segmentov. Spôsobuje, že sa nevyužije celá kapacita diskety, napr. ak píšeme 513 slov, zaplníme celý 1 sektor + 13 slov, ale do toho druhého sektoru už viac nič neuložíme (inak – sú zvyšky voľného priestoru v určitej rozdelenej časti)
Architektúra x86 má viaceré funkcie na segmentáciu, ktoré sú užitočné pre tých, ktorí chcú využiť možnosť chránenej pamäte, ktorú ponúka táto architektúra. V x86 architektúre, Globálna Tabuľka Deskriptorov a Lokálne Tabuľky Deskriptorov môžu byť použité na referencovanie segmentov v pamäti počítača. Ukazovatele na segmenty pamäte na x86 procesoroch môžu byť taktiež uchovávané v procesorovom registri segmentov. Pôvodne x86 procesory mali 4 segmentové registre: CS, SS, DS and ES; neskôr boli pridané ďalšie dva segmentové registre – FS a GS.
Stránkovanie.
V stránkovaní, adresný priestor pamäte je rozdelený do rovnako malých častí, nazývaných stránky. Používaním mechanizmu virtuálnej pamäte, každá stránka môže byť vytvorená tak, aby bola umiestnená v ľubovolnej časti fyzickej pamäte, 
alebo aby bola označená ako chránená. Virtuálna pamäť umožňuje mať lineárny adresný priestor virtuálnej pamäti a využiť ho na prístup ku blokom roztrieštených po celom adresnom priestore fyzickej pamäti.
Väčšina počítačových architektúr založených na stránkovaní, zväčša teda x86 architektúry, používa stránkovanie, ako spôsob na ochranu pamäte.
Tabuľka stránok sa používa na mapovanie virtuálnej pamäte do fyzickej. Táto tabuľka je obvykle pre proces neviditeľná. Tabuľka stránok uľahčuje alokovanie novej pamäte, keďže každá nová stránka môže byť alokovaná z ľubovolného miesta vo fyzickej pamäti.
Týmto dizajnom sa znemožní aplikáciam prístup ku stránkam, ktoré neboli explicitne stanovené pre nich a to jednoducho preto, že žiadna pamäťová adresa, dokonca ani len kompletne náhodná, ktorú sa aplikácia môže rozhodnúť použiť, buď odkáže na stanovenú stránku, alebo vygeneruje chybu o poruche stránky (page fault – PF). Nealokované stránky jednoducho nemajú z pohľadu aplikácie žiadne adresy.
Ako poznámku na okraj poznamenajme, že PF nemôže byť fatálnou chybou. PF nie je používaná iba na ochranu pamäte, ale aj iným zaujímavým spôsobom: OS môže zachytiť PF a načítať stránku, ktorá bola predtým odswapovaná na disk a vrátiť aplikácií, s tým, že sa vyskytla porucha stránky. Týmto spôsobom, aplikácia prijíma stránky pamäte ako je potrebné. Táto schéma, známa aj ako swapovanie, umožňuje, aby dáta v pamäti, ktoré niesu momentálne používané mohli byť premiestnené na disk a následne vrátené naspäť, spôsobom "neviditeľným" pre aplikácie, aby zvýšila celkovú kapacitu pamäte.
Ochranné kľúče.
Mechanizmus ochranných kľúčov rozdeľuje fyzickú pamäť do blokov špecifickej veľkosti (napr. 2KB), kde každý z týchto blokov má pridelenú číselnú hodnotu nazývanú ochranný kľúč. Taktiež každý proces má hodnotu ochranného kľúču, s ním asociovanú. Pri vstupe do pamäte hardvér kontroluje, či sa ochranný kľúč súčasného procesu zhoduje s hodnotou pridelenou bloku pamäte, ku ktorému sa pristupuje; pokiaľ nie, nastane výnimka. Tento mechanizmus bol používaný v architektúre System/360.
Ochranné kľúče System/360, ktoré boli vyššie popísané sú priradené ku fyzickým adresám.
Tieto by nemali byť pomýlené s mechanizmom ochranných kľúčov používaným procesormi ako napríklad Intel Itanium a HP Precision Architecture (HP/PA, tiež známa ako PA-RISC), ktoré sú priraďované virtuálnym adresám a ktoré umožňujú viacnásobné kľúče na jeden proces.
V počítačových architektúrach Itanium a PA, majú preklady (TLB položky) „kľúče“ (Itanium) alebo „prístupové id“ (PA), ktoré sú s k nim priradené. Bežiaci proces má zopár registrov s ochrannými kľúčmi – 16 pre Itanium, 4 pre HP PA. Preklad vybraný virtuálnou adresou má jej kľúč porovnaný s každou hodnotou kľúča v registri. Pokiaľ niektorí z nich pasuje (plus ďalšie možné overenia), vstup je povolený. Pokiaľ žiadny z nich nepasuje je následne vygenerovaná chyba alebo výnimka. Softvérový obsluhovač chýb môže, pokiaľ by bolo žiadané, skontrolovať chýbajúci kľúč vzhľadom na väčší zoznam kľúčov uchovávaný softvérom; tak teda, registre ochranných kľúčov, ktoré sa nachádzajú v procesore, môžu byť spracované ako softvérovo riadená cache s väčším zoznamom kľúčov prislúchajúcich k procesu.
V PA má kľúč veľkosť 15 – 18 bitov; Itanium mu prideľuje prinajmenšom 18. Kľúče sú obvykle priradené ku „ochranným doménam“, rovnako ako knižnice, moduly, a pod.
Simulovaná segmentácia.
Simulácia je používanie monitorovacieho programu na interpretovanie inštrukcií strojového kódu počítača. Takýto simulátor môže poskytovať ochranu pamäte použitím segmentovej schémy a overením cieľovej adresy a dĺžky každej inštrukcie v reálnom čase, predtým ako ich skutočne vykoná. Simulátor musí prepočítať cieľovú adresu a dĺžku a porovnať ich so zoznamom platných adresových intervalov, ktoré udržiava vzhľadom na prostredie vlákna, tak ako každá dynamická pamäť blokuje nadobudnuté since the thread's inception plus any valid shared static memory slots. Význam slova "platný" sa môže meniť počas životu vlákna vzhˇľadom na kontext: občas môže byť dovolené zmeniť statický blok úložného priestoru a občas nie, vzhľadom na súčasný spôsob realizácie, ktorý môže alebo nemusí závisieť na kľúči úložného priestoru alebo stave kontrolóra.
Vo všeobecnosti nie je vhodné používať túto metódu ochrany pamäte tam, kde na CPU existuje adekvátne prostriedky, keďže výpočtová sila vyplýva z počítača a tak môže byť táto ochrana považovaná za "znovuobjavením kolesa".
Adresácia založená na spôsobilosti.
Adresácia založená na spôsobilosti je zaujímavý návrh ochrany pamäte, aj keď v moderných počítačoch nepoužívaný. V tomto návrhu sú smerníky nahradené chránenými objektami (nazývané "schopnosti"), ktoré môžu byť vytvorené iba prostredníctvom používania privilegovaných inštrukcií, ktoré môžu byť vykonané iba jadrom (alebo nejakým iným procesom, ktorý má právomoci na ich vykonanie). Toto efektívne umožňuje jadru kontrolovať, ktoré procesy môžu pritúpiť ku ktorým objektom v pamäti bez toho, aby potreboval použiť separovaný adresný priestor a kontextové prepínače.
Vyjadrenie úrovne ochrany.
Vhodné vyjadrenie úrovne ochrany konkrétnej implementácie je odmerať, ako tesne je táto implementácia prepojená na zásadu milimálneho privilégia.
Ochrana pamäte v rozličných operačných systémoch.
Existuje zopár operačných systémov, ktoré nepoužívajú tieto formy ochrany pamäte. CP/M 
a všetky varianty MS-DOS ich postrádajú. Až neskôr, na rozdiel od DOSu, implementovali túto ochranu pamäti až počiatočné verzie Microsoft Windows.
Niektoré z operačných systémov, ktoré implementujú ochranu pamäti:

</doc>
<doc id="208926" url="https://sk.wikipedia.org/wiki?curid=208926" title="Blizard">
Blizard

Blizard je druh silného a studeného vetra sprevádzaného silným snežením, najmä v Severnej Amerike, ale zvyknú sa vyskytovať aj v Strednej Európe. Blizardy vznikajú, keď sa systém vysokého tlaku dostane do styku s oblasťou nízkeho tlaku, následne dochádza k advekcii vzduchových hmôt z oblasti vysokého do nízkeho tlaku. Termín blizard sa niekedy nesprávne používa na označenie všetkých veľkých snežných búrok, z ktorých však mnohé nespĺňajú kritériá blizardu.
Vznik.
Severná Amerika.
V Severnej Amerike vzniká tým, keď teplý vzduch prúdi smerom z Mexického zálivu do vnútrozemia. Keď sa tento vzduch stretne s oblačnosťou a studeným vzduchom z Kanadských prérií, tak sa táto oblačnosť začne otáčať do proti smeru hodinových ručičiek. Vtedy je blizard na svete.
Stredná Európa.
V poslednej dobe dôsledkom veľkých výkyvov teplôt sa začínajú blizardy vyskytovať aj v Európe. Ale nie v takom množstve. Vznikajú skoro na rovnaký princíp ako v Severnej Amerike. 
Vzniká vtedy, keď smerom z Ruska a Ukrajiny prúdi do Strednej Európy studený a suchý arktický vzduch. Následne vzniká tlaková výš. Často sa stáva, že sa tento vzduch stretne s vlhkým vzduchom z Atlantiku. Prúdy z Atlantiku so sebou často prinášajú aj oblasť nízkeho tlaku vzduchu. Keď sa tieto prúdy stretnú, tiež sa začnú točiť do proti smeru hodinových ručičiek. Veľa krát sú tieto blizardy sprevádzané len hustým snežením. Silný vietor sa vyskytuje ojedinele.

</doc>
<doc id="208928" url="https://sk.wikipedia.org/wiki?curid=208928" title="Pálfiho palác (Gorkého)">
Pálfiho palác (Gorkého)

Pálfiho palác (staršie Pálffyho palác) bol neogotický palác na Gorkého ulici v Starom Meste v Bratislave.
Bol postavený v 60. rokoch 19. storočia pre grófa Štefana Pálfiho, prešporského župana. Miesto, kde sa palác nachádza, sa pôvodne nazývalo Komenského námestie. Bol postavený v romantickom slohu gotických rytierských hradov. V roku 1942 bola na mieste paláca postavená budova Slovenskej hypotečnej a komunálnej banky podľa projektu architekta Emila Belluša. Do fasády na dvore bol zamurovaný kamenný erb rodiny Pálfiovcov, ktorý pôvodne zdobil štít paláca. Neskôr bol erb znehodnotený natretím nazeleno.

</doc>
<doc id="208929" url="https://sk.wikipedia.org/wiki?curid=208929" title="Fairbanks">
Fairbanks

Fairbanks je druhé najväčšie mesto Aljašky, ekonomické a správne centrum vnútrozemia. Žije tu 31 324 obyvateľov . 
Leží na rieke Chena, pri sútoku s riekou Tanana. Mesto je konečnou stanicou Aljašskej železnice (dokončená 1923), Richardson Highway je napojená na Alaska Highway (dokončená 1942). Fairbanks je centrom rozsiahleho výskumu nerastného bohatstva, bolo tu i stavebné riaditeľstvo pri stavbe aljašského ropovodu (dokončený 1977), vedúceho z Prudhoe Bay do Valdezu. Sídli tu aj Aljašská univerzita a ďalšie vedecké inštitúcie. Neďaleko leží základňa US letectva. Sídlo bolo založené v roku 1902 s objavením zlata, ako ťažobný tábor. V roku 1903 sa stalo mestom. Pomenované bolo po viceprezidentovi Spojených štátov (1905 – 1909) Charlesovi W. Fairbanksovi.
V meste žije 73 % belochov, 13 % černochov, 9 % pôvodných obyvateľov, 3 % aziatov.

</doc>
<doc id="208930" url="https://sk.wikipedia.org/wiki?curid=208930" title="Palác Motešických">
Palác Motešických

Palác Motešických je palác na Gorkého ulici č. 5 v Starom Meste v Bratislave. Je chránený ako národná kultúrna pamiatka.
Bol postavený v prvej polovici 19. storočia v štýle empíru za divadlom. Do roku 2008 stál v pôvodnej podobe, v posledných rokoch sa zrealizovala jeho rekonštrukcia a zvýšenie o niekoľko podlaží.
Dejiny.
História Paláca:
Palác Motešických (1840)
Národná kultúrna pamiatka
Na mieste súčasného Paláca Motešických stál v stredoveku najznámejší prešporský hostinec U divého muža. Počas kráľovských korunovácií a snemov sa v ňom ubytovávali najvýznamnejší návštevníci hlavného mesta. Neskôr tu býval kartograf Samuel Mikovíni, tvorca bratislavského poludníka, na základe ktorého vznikli prvé mapy uhorských stolíc. Dnešný palác dala v roku 1840 postaviť barónska rodina Motešických. V ňom sa v kasíne magnátov a v pánskom jazdeckom klube stretávala najvyššia šľachta. V roku 2010 sa po kompletnej rekonštrukcii vrátil do Pálaca život.
Rekonštrukcia Paláca Motešických.
Palác Motešických vznikol počas Habsburskej monarchie, kedy dostal do vienka distingvovaný priam aristokratický dizajn, ktorý v sebe spája prvky nadčasovosti a elegancie 19. storočia. Datuje sa už 171 rokov a jeho dôsledná a náročná rekonštrukcia trvala 7 rokov. Pred rekonštrukciou došlo ku kontroverznému vysťahovaniu majiteľov bytov, keď developer (ako jeden z vtedajších spolumajiteľov) schválil zvýšenie príspevku do fondu opráv domu o 935 Sk (30,82 eura) za m2 z pôvodných 10 Sk (0,33 eura), čiže takmer stonásobne, následkom čoho boli ostatní obyvatelia bytov nútení budovu opustiť.
Náročnosť stavby vyplývala z toho, že rekonštrukcia bola lokalizovaná v historickom centre, spojenom s mnohými stavebnými obmedzeniami. Za týchto podmienok sa podarilo podkopať národnú kultúrnu pamiatku zo začiatku 19. storočia a zastabilizovať ju, umiestniť pod ňu štvorpodlažnú podzemnú garáž, výťahmi garáž prepojiť s historickou budovou a zreštaurovať ju od fasád až po schodiská pod odborným dohľadom pamiatkarov. To všetko v najdrahšej lokalite pešej zóny. Následne bol tento historický objekt vybavený rôznorodými technologickými výdobytkami ako napr. vákuové výťahy v trojpodlažných bytoch alebo chladené stropy, ktoré majú výšku takmer štyri metre.
Súčasnosť.
Ide o komplex 22 luxusných apartmánov patriacich medzi najluxusnejšie na Slovensku a v strednej Európe, ktoré poskytujú služby 5 hviezdičkového hotela s historickou atmosférou.
Bořek Šípek.
Svetoznámy architekt, výtvarník a dizajnér, ktorý je dizajnérom holandských múzeí alebo Pražského hradu vytvoril pre Palác Motešických symbol - rozkvitnuté kvety ľalií. Vystupujú z osvetlenej sklenej plastiky na priečelí budovy, ale stali sa rovnako súčasťou honosných svietidiel v interiéri budovy.

</doc>
<doc id="208932" url="https://sk.wikipedia.org/wiki?curid=208932" title="Palác grófskej rodiny Batthyány">
Palác grófskej rodiny Batthyány



</doc>
<doc id="208933" url="https://sk.wikipedia.org/wiki?curid=208933" title="Gajim">
Gajim

Gajim je IM klient pre XMPP protokol (Jabber), používajúci GTK+ toolkit. Je šírený ako slobodný softvér určený pre operačný systém GNU/Linux, BSD a Windows. Meno Gajim je rekurzívny akronym z "Gajim's a jabber instant messenger".
Externé odkazy.
Oficiálne stránky Gajimu

</doc>
<doc id="208934" url="https://sk.wikipedia.org/wiki?curid=208934" title="Vystužená vzducholoď">
Vystužená vzducholoď

Vystužená vzducholoď je typ vzducholode, ktorá je vybavená kompletnou kostrou. Tá jej zaisťuje zachovanie aerodynamického tvaru za všetkých okolností. Vnútri telesa vzducholode sú umiestnené plynové vaky (plynové oddiely), ktoré však nemajú vplyv na tvar vzducholode. Preto sa vystužená vzducholoď zaobíde bez balonetov. Vystužené vzducholode boli najväčšie lietajúce stroje, ktoré kedy boli vyrobené.

</doc>
<doc id="208937" url="https://sk.wikipedia.org/wiki?curid=208937" title="Kathryn Dwyer Sullivanová">
Kathryn Dwyer Sullivanová

Kathryn Dwyer Sullivanová (* 3. október 1951, Paterson, New Jersey, USA) je profesorka geológie a bývalá americká astronautka z letov s raketoplánmi.
Život.
Mladosť a výcvik.
Po základnej a strednej škole absolvovala kalifornskú univerzitu v Santa Cruz, odbor geofyzika. Na Dalhousie University v Halifaxee v Kanade absolvovala postgraduál. Do tímu kozmonautov NASA bola doktorka Sullivanová vybraná v januári 1978 ako astronaut špecialista.
Lety do vesmíru.
Po prvýkrát letela v Challengeri v roku 1984 a tým sa stala 151. kozmonautom Zeme, piatou medzi ženami. V posádke STS-41-B bolo šesť ľudí, veliteľ Robert Crippen, ďalej Paul Scully-Power z Austrálie, Marc Garneau z Kanady, z USA Kathryn Sullivanová, Sally Kristen Ridová, David Leestma a Jon McBride. Počas osemdenného letu vypustili družicu ERBS. Úspešne pristáli na myse Canaveral na Floride.
Po druhýkrát letela v raketopláne Discovery na jar 1990. Počas päťdenného letu STS-31 vypustili Hubbleov vesmírny ďalekohľad. Posádka: Loren Shriver, Charles Bolden, Bruce McCandless, Steven Hawley a Kathryn Sullivanová. Štartovali na Floride, pristáli na základni Edwards Air Force Base v Kalifornii.
Po tretíkrát a naposledy letela na raketopláne Atlantis. Jeho posádka: veliteľ plk. nám. pechoty Charles Bolden, pilot pplk. USAF Brian Duffy, ďalej dr. Kathryn Sullivanová (vo funkcii veliteľa užitočného nákladu), kpt. David Leestma, Michael Foale, dr. Byron Lichtenberg a dr. Dirk Frimout, prvý Belgičan letiaci do vesmíru. Táto osemdenná misia STS-45 so sebou viezla laboratórium Spacelab a program bol naplnený množstvom experimentov. Štart aj pristátie boli na Floride.
Po letoch.
Po odchode z NASA po svojom poslednom lete sa stala vedeckou pracovníčkou v NOAA vo Washingtone a to do roku 1996. Potom nastúpila ako prezidentka vedeckej organizácie CEO v Ohiu, po roku 1999 bola v spoločnosti American Electric Power Co., Inc. a McDermott International, Inc., New Orleans.

</doc>
<doc id="208938" url="https://sk.wikipedia.org/wiki?curid=208938" title="Kathryn Dwyer Sullivan">
Kathryn Dwyer Sullivan



</doc>
<doc id="208939" url="https://sk.wikipedia.org/wiki?curid=208939" title="Kathryn Sullivanová">
Kathryn Sullivanová



</doc>
<doc id="208940" url="https://sk.wikipedia.org/wiki?curid=208940" title="Kathryn Sullivan">
Kathryn Sullivan



</doc>
<doc id="208941" url="https://sk.wikipedia.org/wiki?curid=208941" title="Kathryn D. Sullivanová">
Kathryn D. Sullivanová



</doc>
<doc id="208942" url="https://sk.wikipedia.org/wiki?curid=208942" title="Kathryn D. Sullivan">
Kathryn D. Sullivan



</doc>
<doc id="208952" url="https://sk.wikipedia.org/wiki?curid=208952" title="Bitka na Moravskom poli">
Bitka na Moravskom poli

Bitka na Moravskom poli bolo vojenské stretnutie pri dedine Dürnkrut (Suché Kruty) na Moravskom poli (Marchfeld) v severovýchodnom Rakúsku (dnes spolková republika Dolné Rakúsko) 26. augusta 1278 medzi vojskami českého kráľa Přemysla Otakara II. a rímskeho kráľa Rudolfa I. Habsburského.
Predohra bitky.
Samotnej bitke, ktorá mala nielen pre Čechy a českého panovníka tragické a ďalekosiahle následky, však predchádzal rad udalostí.
V roku 1272 zomrel rímsky kráľ Richard Cornwallský. O rok nato, v septembri 1273 bol kurfirstami na jeho miesto zvolený rakúsky vojvoda Rudolf I. Habsburský. Súčasne s voľbou kráľa ríšsky snem prehlásil, že všetky odumreté ríšske léna (od roku 1246) majú byť ríši vrátené. Toto nariadenie, týkajúce sa najmä českého kráľa Přemysla Otakara II. znamenalo, že sa Přemysl Otakar mal v prospech ríše vzdať Horného a Dolného Rakúska, Korutánska, Štajerska a Kranska. S pocitom krivdy a s protestom proti Rudolfovmu zvoleniu sa Přemysl obrátil na pápeža Gregora X. Ten nielenže neuznal Přemyslovu námietku, ale dokonca vyzval českého kráľa, aby Rudolfa ako novú hlavu rímskonemeckej ríše uznal. Súčasne mu ale ako kompenzáciu ponúkol pomoc v spore s Rudolfom o rakúske krajiny. Přemysl Otakar sa však s takýmto pápežovým rozhodnutím nechcel zmieriť a otvorene sa začal pripravovať na vojnový konflikt.
Český kráľ kontra rímsky cisár.
Rudolf však na augsburskom sneme v júni 1275 na českého kráľa uvalil ríšsku kliatbu. Už v nasledujúcom roku sa na pláňach neďaleko Viedne uskutočnila predohra budúceho krvavého stretu. K bitke však neprišlo. Přemysl vidiac presilu nemeckého vojska, ktorému navyše prichádzal na pomoc uhorský kráľ Ladislav IV. Kumánsky sa z miesta potenciálneho bojiska stiahol. A nielen to. Racionálne zhodnotil svoje vyhliadky do budúcna a podrobil sa rímskemu kráľovi v otázke alpských krajín. Rudolfa zároveň uznal ako nového rímskeho panovníka a 26. novembra 1276 prijal z jeho rúk Čechy a Moravu ako ríšske léno. Potvrdením jeho vazalského postavenia mali byť sobáše medzi Přemyslovými a Rudolfovými deťmi.
Přemysl sa však vnútorne cítil pokorený a ponížený. Po urovnaní domácich pomerov (potlačení vzbury časti odbojnej českej šľachty) sa pustil do zhromažďovania vojska a príprav na otvorený boj s Rudolfom. V auguste 1278 sa obrnené šíky tvorené tridsaťtisícovou dolnonemeckou a českou ťažkou jazdou na strane českého kráľa a rakúskymi vojskami, podporenými štyridsiatimi tisíckami ľahkých jazdcov uhorského kráľa Ladislava IV. a malými oddielmi bazilejského biskupa na strane Rudolfovej, stretli pri dedine Dürnkrut v otvorenom boji.
Priebeh bitky.
Bitku začalo nemecké vojsko. Přemysl vyčlenil zálohu pod velením Milotu z Dědíc a sám sa postavil do čela bojovej zostavy v strede. Rudolf vyčlenil ako zálohu iba asi šesťdesiat ťažkoodencov na čele s hornorakúskym rytierom Ulrichom z Kapellen. Sám velil hlavným bojovým šíkom (v druhom slede), uhorská jazda zaujala pozície na ľavom krídle. Tá začala bitku útokom na pravé krídlo Přemyslovho vojska a súčasne sa v boji stretli hlavné stredové sily oboch vojsk. České ľavé krídlo tlačilo protivníka a i samotný stred Rudolfovej zostavy ustupoval. Sám rímsky kráľ bol zrazený s koňom do koryta potoka a iba vďaka včasnému zásahu jedného z jeho rytierov sa mu podarilo dostať sa na breh. Pravé krídlo Přemyslovej zostavy bolo ale tiesnené terénom a tlačené k rieke Morava. Bitka bola takmer nerozhodná, pokým Rudolfove záložné sily nezaútočili zboku na české vojsko a zvrátili tak definitívne priebeh bitky. Na počudovanie české zálohy (tretí sled, zložený z Poliakov a Slezanov) do bitky vôbec nezasiahli a stred Přemyslovho vojska tak ostal obkľúčený nepriateľmi. Přemysl Otakar v boji padol.
Natíska sa otázka, prečo české zálohy do bojov nezasiahli. Podľa jednej historickej verzie im v tom zabránila uhorská jazda, ktorá ich napadla, podľa inej Milota z Dědíc plánoval obísť hlavné bojujúce sily a zboku udrieť na Rudolfovej voje. Samotný presun mu však údajne trval príliš dlho a než mohol do bojov zasiahnuť bolo už o výsledku bitky rozhodnuté. Poslednou verziou, ktorá sa dostala do popredia, však bola Milotova údajná zrada českých vojsk. Nehľadiac na to, ktorá verzia je pravdivá, české vojsko bolo porazené a na bojovom poli našiel svoju smrť i „železný a zlatý kráľ“.
I jeho skon ostáva záhadou. Podľa jednej z verzií bol zranený, čo mu znemožňovalo pokračovať v boji, zosadol z koňa, odhodil zbraň a vzdával sa. Očakával zajatie, uvedomujúc si, akú veľkú cenu má pre svojho protivníka. Spoliehal sa tiež na Rudolfove rytierske zásady. Napriek tomu ho niekto zabil. Následne bola kráľova mŕtvola vyzlečená donaha a orabovaná.
Príčin Přemyslovej prehry bolo niekoľko. V prvom rade to bola početná prevaha Rudolfovej armády (aj keď nie príliš veľká), ďalej pomoc uhorského vojska (pohybliví kumánskí jazdci de facto zabránili Přemyslovým „železným pánom“ previesť čelný útok plnou silou) a najmä úder zálohy vedenej rytierom z Kapellen. Pod výsledok bitky sa v Přemyslov neprospech podpísala i veľká horúčava, ktorá v ten deň panovala.
Výsledok bitky.
Porážka českého vojska bola jednoznačná. Asi 12 000 padlých bojovníkov na českej strane priamo na bojisku, mnoho sa ich utopilo pri ústupe v rieke Morava a mnoho ďalších padlo do zajatia.
Telo českého kráľa bolo po boji nabalzamované a vystavené vo Viedni. Pochované mohlo byť až v roku 1279 (po uplynutí pápežskej kliatby) v minoritskom kláštore v Znojme. Až v roku 1297 mohli ostatky veľkého českého kráľa spočinúť po boku jeho predkov v svätovítskej katedrále na Pražskom hrade.
Neblahým výsledkom prehratej bitky bolo i nastolenie anarchie a rozvratu českého štátu. Vtedajšími kronikármi (a po nich aj súčasnými historikmi) bolo toto obdobie nazvané "„zlé roky“". Prejavovala sa najmä drancovaním a lúpením, postihnuvším predovšetkým malé mestá a dediny, ale nevyhli sa mu ani kostoly a kláštory. Morava bola Rudolfom odtrhnutá od Čiech, ktorých sa zmocnil ako zemský správca a poručník sedemročného kráľovho syna Václava Oto V. Braniborský, Přemyslovov synovec. Tento stav trval až do roku 1283, kedy sa vlády ujal iba dvanásťročný Václav II.
Pre Rudolfa víťazstvo na Moravskom poli znamenalo odstránenie veľkého protivníka z európskej politiky a mocenský nástup habsburského rodu.
Bitku na Moravskom poli dnes pripomína pamätník inštalovaný na mieste bojov v roku 1978 pri príležitosti 700-tého výročia tejto udalosti.

</doc>
<doc id="208955" url="https://sk.wikipedia.org/wiki?curid=208955" title="Chichontepec">
Chichontepec



</doc>
<doc id="208956" url="https://sk.wikipedia.org/wiki?curid=208956" title="Chaparrastique">
Chaparrastique



</doc>
<doc id="208957" url="https://sk.wikipedia.org/wiki?curid=208957" title="Rudolf Cortés">
Rudolf Cortés

Rudolf Cortés (nesprávne uvádzaný ako Cortéz) rodným menom Rudolf Kraisinger, (* 16. marec 1921, Plzeň - † 12. december 1986, Krásná Lípa) bol český herec a spevák populárnych piesní. Mal hlas barytónového rozsahu. Okrem spievania bol aj hercom, zahral si niekoľko epizódnych rolí v českých filmoch. Bol pôvodným divadelným predstaviteľom ústrednej postavy v hre "Limonádový Joe aneb Koňská opera". V "rovnomennom filme" úlohu hral aj spieval Karel Fiala, Rudolf Cortés si zahral v tomto filme iba epizódnu rolu.
Meno.
Otec Rudolfa Cortésa - sa volal Rudolf Kraisinger a bol debnár, syn Víta Kraisingera a Marie rod. Kreismannovej z Plzne. Matka Rudolfa Cortésa - sa volala Mercedes rod. Cortés, narodila sa v Sao Paolo v Brazílii, bola dcéra Manuela Cortésa reštauratéra v Sao Pablo a Marie rod. Rodrigézovej narodenej v Španielsku. 
V roku 1955 sa Rudolf Kraisinger oficiálne premenoval na Rudolfa Cortésa: - 12. septembra 1955 "Odbor pro vnitřní věci rady Obvodního národního výboru" v Prahe 3 povolil oficiálne prijať a používať meno Cortés namiesto Kraisinger. Toto meno dovolil používať tiež manželke Dagmar, dcére Dagmar a synovi Rudolfovi. 
Životopis.
Jeho otec Rudolf sa v čase keď pracoval v Južnej Amerike ako debnár, zoznámil s Mercedes Cortésovou s ktorou sa potom oženil a spolu žili v Čechách. Narodili sa im dvaja synovia. Od 15.8.1935 do 25.11.1942 sa Rudolf najprv vyučil a potom pracoval ako samostatný kožušník vo Velkozávodě s kožešinami v Prahe. Od roku 1940 začal spievať v speváckom spolku Smetana, kde spieval I.bas a potom chodil aj do Komornej spevohry.
Rodina, koníčky.
Prvýkrát sa oženil 22. decembra 1945 a za manželku si vzal Dagmar. V roku 1947 sa im narodilo prvé dieťa, dcéra Dagmar, v roku 1951 druhé dieťa, syn Rudolf ml. V roku 1965 sa manželia rozviedli. Neskôr sa znova oženil, jeho druhá manželka sa volá Alena. Narodil sa im syn David Cortés. Rudolf Cortés bol vášnivým rybárom, na každú cestu autom si brával so sebou tašku s rybárskymi prútmi a udicami.

</doc>
<doc id="208959" url="https://sk.wikipedia.org/wiki?curid=208959" title="San Diego (sopka)">
San Diego (sopka)

San Diego je vulkanické pole, nachádzajúce v západnej časti Salvádora, sa neďaleko hranice s Guatemalou. Pole pozostáva z niekoľkých troskových kužeľov a lávových dómov prevažne bazaltového zloženia. Je rozdelené na dve časti, prvá sa nachádza v okolí jazera Lego Güija (ktoré bolo vytvorené prehradením toku rieky lávovými prúdmi vyprodukovanými vulkanizmom poľa) a druhá severne od jazera neďaleko hraníc s Guatemalou. Dátum poslednej erupcie nie je známy, no vulkanické produkty vykazujú pomerne mladý vek (len niekoľko tisíc rokov).

</doc>
<doc id="208960" url="https://sk.wikipedia.org/wiki?curid=208960" title="Váš dům šel spát">
Váš dům šel spát

„Váš dům šel spát“ je pieseň speváka Rudofa Cortésa. Vznikla v 50. rokoch 20. storočia, text napísal herec, moderátor a textár Vladimír Dvořák, hudbu zložil skladateľ Alfons Jindra.
Pesnička poeticky rozpráva o tom, ako milý odkazuje svojej milej, že ju má rád aj keď s ňou práve v tej chvíli nie je.
Táto pieseň aj hlavnou melódiou dvanásťdielneho programu Českej televízie "Dům plný písniček", ktorý v roku 1994 pripravil Ondřej Suchý v spolupráci s Jiřím Černým. Program bol zameraný na české pesničky 50. a 60. rokov. Vystupovali v ňom v klipoch napr. Waldemar Matuška, Richard Adam, Jiří Korn a iní.

</doc>
<doc id="208961" url="https://sk.wikipedia.org/wiki?curid=208961" title="El Cerrón">
El Cerrón

El Cerrón môže byť:

</doc>
<doc id="208962" url="https://sk.wikipedia.org/wiki?curid=208962" title="Cerro Singüil">
Cerro Singüil

Cerro Singüil (alebo El Cerrón) je menšie vulkanické pole, nachádzajúce sa v Salvádore neďaleko hraníc s Guatemalou, asi juhovýchodne od vulkánu Chingo. Pole je tvorené niekoľkými troskovými kužeľmi a explozívnymi krátermi prevažne bazaltového zloženia. Vek hornín sa odhaduje na holocén.

</doc>
<doc id="208963" url="https://sk.wikipedia.org/wiki?curid=208963" title="Setkání po letech">
Setkání po letech

Setkání po letech je štúdiový album Rudolfa Cortésa, ktorý vyšiel v roku 1971 ako LP.

</doc>
<doc id="208964" url="https://sk.wikipedia.org/wiki?curid=208964" title="Vzpomínky mi zůstanou">
Vzpomínky mi zůstanou

Vzpomínky mi zůstanou je štúdiový album Rudolfa Cortésa, ktorý vyšiel v roku 1988 ako LP.

</doc>
<doc id="208966" url="https://sk.wikipedia.org/wiki?curid=208966" title="Cordillera de Apaneca">
Cordillera de Apaneca

Cordillera de Apaneca je pohorie vulkanického pôvodu, nachádzajúce sa v juhozápadnej časti Salvádora, neďaleko hraníc s Guatemalou. Masív je tvorený širokým diapazónom vulkanitov (od bazaltov až po andezity). Pohorie má dĺžku asi , tiahne sa v smere východ-západ a najvyšší vrch je Cerro de Aguila ().
Na západnom okraji sa nachádza dacitovo ryolitová pleistocénna kaldera "Concepción de Ataco" s rozmermi 5 ×  spolu s pridruženými postkalderovými lávovými dómami andezitovo-dacitového zloženia. Najmladšie členy komplexu sú už spomenutý Cerro de Aguila, "Cerro los Naranjos"a "Laguna Verde". Na severných úbočiach sa vyskytujú početné fumarolické a hydrotermálne polia.

</doc>
<doc id="208967" url="https://sk.wikipedia.org/wiki?curid=208967" title="Rudolf Cortéz">
Rudolf Cortéz



</doc>
<doc id="208969" url="https://sk.wikipedia.org/wiki?curid=208969" title="Rudolf Kraisinger">
Rudolf Kraisinger



</doc>
<doc id="208971" url="https://sk.wikipedia.org/wiki?curid=208971" title="Váš dům šel spát (album)">
Váš dům šel spát (album)

Váš dům šel spát je štúdiový album Rudolfa Cortésa, ktorý vyšiel v roku 2000 ako CD. 

</doc>
<doc id="208973" url="https://sk.wikipedia.org/wiki?curid=208973" title="Rudolf Cortéz (album)">
Rudolf Cortéz (album)

Rudolf Cortéz je štúdiový CD album Rudolfa Cortésa, ktorý vyšiel v roku 2000 v edícii Portréty českých hvězd. Meno interpreta je v názve albumu nesprávne uvedené ako Cortéz.

</doc>
<doc id="208975" url="https://sk.wikipedia.org/wiki?curid=208975" title="Gold (Rudolf Cortés)">
Gold (Rudolf Cortés)

Rudolf Cortés - Gold je štúdiový album Rudolfa Cortésa, ktorý vyšiel v roku 2004 ako CD v edícii Popronu - Gold. Album vyšiel pod nesprávne napísaným menom interpreta - Cortéz - ("Rudolf Cortéz - Gold").

</doc>
<doc id="208976" url="https://sk.wikipedia.org/wiki?curid=208976" title="Čert ví proč">
Čert ví proč

Čert ví proč je štúdiový album Rudolfa Cortésa, ktorý vyšiel v roku 2005 ako CD. 

</doc>
<doc id="208977" url="https://sk.wikipedia.org/wiki?curid=208977" title="Portréty českých hvězd">
Portréty českých hvězd

Portréty českých hvězd je edícia hudobných albumov českého vydavateľstva Music Multimedia (Areca Multimedia).

</doc>
<doc id="208981" url="https://sk.wikipedia.org/wiki?curid=208981" title="Bogdanovič (mesto)">
Bogdanovič (mesto)

Bogdanovič () je mesto vo Sverdlovskej oblasti v Rusku. Nachádza sa na rieke Kunara (prítok Pyšmy), 99 km východne od Jekaterinburgu. Počet obyvateľov je 32 856 (2002). V roku 1989 35 983.
Založenie sa datuje do roku 1883-1885 ako železničná stanica, otvorená v roku 1885, status mesta získal Bogdanovič v roku 1947.

</doc>
<doc id="208982" url="https://sk.wikipedia.org/wiki?curid=208982" title="Bogdanovič">
Bogdanovič

Bogdanovič môže byť:

</doc>
<doc id="208986" url="https://sk.wikipedia.org/wiki?curid=208986" title="Winslow (Nebraska)">
Winslow (Nebraska)

Winslow je obec v Greeley County, v štáte Nebraska, v USA. Počet obyvateľov je 104 (v roku 2000). Rozloha osady je 0,2 km² (0,1 mi²). Má 41 domácností a 33 rodín. Hustota obyvateľstva v osade je 669,2 ob./km². Rasovo je väčšina obyvateľov belosi (99,04%).
V 31,8% domácností boli deti do 18 rokov, v 61% žili zosobášený manželia žijúci spolu, v 7,3% žili osamelé ženy. V 7,3% domácností, žili osoby staršie 65 rokov.
Rozdelenie podľa veku:
Priemerný vek 36 rokov. Na 100 žien pripadá 87,6 mužov. Na 100 žien starších 18 pripadá 105,1 mužov.
Priemerný zárobok na domácnosť bol 25 000 $ (ročne), na rodinu 50 625 $. Muži 25 000 $, ženy 20 000 $. Priemerný zárobok na osobu 14 766 $. 5% rodín.

</doc>
<doc id="208987" url="https://sk.wikipedia.org/wiki?curid=208987" title="Asashio">
Asashio



</doc>
<doc id="208988" url="https://sk.wikipedia.org/wiki?curid=208988" title="Arashio">
Arashio



</doc>
<doc id="208991" url="https://sk.wikipedia.org/wiki?curid=208991" title="Soňa Červená">
Soňa Červená

Soňa Červená (* 9. september 1925, Praha – † 7. máj 2023, Praha) bola česká herečka a operná speváčka, mezzosopránistka, dcéra známeho českého spisovateľa a kabaretiéra Jiřího Červeného a pravnučka známeho královéhradeckého výrobcu a vynálezcu hudobných nástrojov ("plechových dychových nástrojov" – pozn. česky – "žesťový nástroj"). Po niekoľkých desiatkach rokov strávených v emigrácii sa vrátila späť do vlasti a do konca života aktívne vystupovala. V roku 2004 obdržala cenu Thálie ako zvláštnu cenu kolégia.

</doc>
<doc id="209000" url="https://sk.wikipedia.org/wiki?curid=209000" title="Jiří Červený">
Jiří Červený

Jiří Červený (* 14. august 1887, Hradec Králové – † 6. máj 1962, Praha) bol český kabaretiér, humorista, spisovateľ a hudobný skladateľ, otec herečky a opernej speváčky Soni Červenej, vnuk známého výrobcu a vynálezcu hudobných nástrojov ("plechových dychových nástrojov" – pozn. česky – "Žesťový nástroj"). z Hradca Králové. 
Pôvodným povoláním bol právnik. V roku 1909 založil kabaret Červená sedma, v rokoch 19181922 bol jeho riaditeľom. Po zániku "Červenej sedmy" prevádzkoval v rokoch 19231949 súkromnú advokátnu prax.
Tvorba.
veselohry a scénky: 
piesne:
poviedky:
Je tiež autorom vzpomienkových kníh "Červená sedma" (1959) a "Paměti mansardy" (1962).

</doc>
<doc id="209013" url="https://sk.wikipedia.org/wiki?curid=209013" title="Riečnica">
Riečnica

Riečnica je časť Novej Bystrice. Pôvodne to bola obec v okrese Čadca, v roku 1981 bol začlenená do obce Nová Bystrica, v roku 1985 bola ako osada zrušená v dôsledku výstavby vodnej nádrže Nová Bystrica.

</doc>
<doc id="209016" url="https://sk.wikipedia.org/wiki?curid=209016" title="Zoznam piesní Rudolfa Cortésa">
Zoznam piesní Rudolfa Cortésa

Toto je zoznam piesní speváka Rudolfa Cortésa.
Zoznam.
(h:/t:) - doteraz nezistený autor hudby alebo textu

</doc>
<doc id="209025" url="https://sk.wikipedia.org/wiki?curid=209025" title="Gryf">
Gryf

Gryf alebo grif ( - gryps, , perz. ☀رخ "roch") je v staroegyptskej, starogréckej a blízkovýchodnej mytológii mýtické zviera s časťami tiel rôznych živočíchov výtvarne zobrazované v plastike a ornamentike. V Egypte išlo spravidla o kombináciu leva či vtáka s človekom; v Mezopotámii o kombinácie leva či býka s človekom, leva s dravým vtákom, škorpióna s človekom, rôznych drakov a pod.; v Indii a Perzii o kombináciu leva či býka s dravými vtákmi; v Grécku to bol lev s hlavou orla.
Pravdepodobne pochádza z miestnej mytológie starovekého Blízkého Východu.
V stredoveku a novoveku sa gryf používal aj v podobe heraldickej figúry v erboch.

</doc>
<doc id="209031" url="https://sk.wikipedia.org/wiki?curid=209031" title="Karel Hála">
Karel Hála

Karel Hála (* 2. október 1933, Hradec Králové – † 6. júl 2008, Praha) bol český spevák. Na českej scéne popmusic pôsobil od 50. rokov 20. storočia až do svojej smrti, je považovaný za jedného z najlepších českých spevákov swingu druhej polovice 20. storočia.
Po štúdiách na konzervatóriu začínal ako muzikálový a operetný spevák v Armádnej opere, pôsobil aj v Hudobnom divadle v Karlíne. Potom vystriedal celý rad pražských scén, okrem iného aj Divadlo ABC a Rokoko. Zahral si aj niekoľko epizódnych rolí vo filme, v niekoľkých českých filmoch aj spieval.
Počas svojho života spieval s mnohými poprednými českými tanečnými orchestrami. Snáď najvýznamnejšia bola jeho spolupráca s Orchestrom Karla Vlacha a orchestrom Karla Krautgartnera.

</doc>
<doc id="209032" url="https://sk.wikipedia.org/wiki?curid=209032" title="FR centrum">
FR centrum

FR centrum ("František Rychtařík producentské centrum") je hudobné vydavateľstvo založené v roku 1995. Vydávalo staršie reedície nahrávok firmy Supraphon a Bonton pre firmu "Bonton Music". Od roku 1998 je samostatné vydavateľstvo. Vydáva prevažne tituly z archívu Supraphonu, Bontonu, Českej televízie a Českého rozhlasu. Okrem vydávania albumov vo svojom vlastnom vydavateľstve, tiež pracuje aj pre iné vydavateľstvá na digitálnom čistení a prepisovaní starších nahrávok.
Spolupráca.
Radioservis, Universal Music a daľší.

</doc>
<doc id="209033" url="https://sk.wikipedia.org/wiki?curid=209033" title="Taran">
Taran

Taran môže byť:

</doc>
<doc id="209034" url="https://sk.wikipedia.org/wiki?curid=209034" title="František Rychtařík">
František Rychtařík

František Rychtařík (* 30. apríl 1945 – † 11. marec 2008, Praha) bol český hudobný producent a vydavateľ.
Životopis.
Ako producent pracoval napr. s Annou K, Wanastowim Vjecym a inými. V roku 1989 ako spolumajiteľ založil firmu Popron, ktorá začiatkom 90. rokov patrila medzi najväčšie gramofónové firmy v Česku. Neskôr predal podiel a v roku 1995 založil vlastnú firmu FR centrum. Spolupracoval na reedíciach pre firmu Bonton Music. Od roku 1998 začal vydávať tituly vo vlastnom vydavateľstve.
Ako spolumajiteľ FR centra vo významnej miere prispel k reedíciam starších gramofónových albumov interpretov, ktorí chýbali v predejniach. Aj keď ide o menšinový žáner tak to prispelo k obohateniu trhu, na ktorom tieto tituly chýbali. Vyšli tu interpreti ako napr. Gondolán, Cortés, Ludvík a mnohí iní.

</doc>
<doc id="209035" url="https://sk.wikipedia.org/wiki?curid=209035" title="IRAS">
IRAS

IRAS (InfraRed Astronomical Satellite) je infračervená družica na obežnej dráhe okolo Zeme. Od svojho vypustenia v roku 1983 raketou Delta zaznamenala státisíce opticky neviditeľných . Ako prvá nasnímala aj samotné jadro našej Galaxie. Objavila aj 6 nových komét a získalo nové údaje o ďalších 25 už známych kométach. 
Samotný infračervený ďalekohľad je umiestnený v Dewarovej nádobe obsahujúcej 500 litrov tekutého hélia, aby nasnímané údaje neprekrylo infračervené žiarenie samotnej družice. Infračervený ďalekohľad tvoriaci hlavnú časť jej vedeckého vybavenia má priemer objektívu 570 mm a sekundárne zrkadlo odráža lúče na sústavu celkove 70 detektorov, z ktorých 8 pracuje vo viditeľnej časti spektra a ostatné v infračervenej.
Popis objektu.
Družica má tvar valca s priemerom 2,16 metra a dĺžkou 3,60 metra. Elektrickú energiu jej dodávajú solárne panely s rozpätím 3,24 m. Jej riadenie zabezpečujú dva počítače s kapacitou pamäte 2×32 kilobajtov. Zaznamenané údaje sa ukladajú na dve magnetopáskové jednotky, ktoré majú celkovú kapacitu 450 Mbit. Na Zem sa údaje prenášajú rýchlosťou 4 kbit/s. Hlavným vedeckým prístrojom je infračervený ďalekohľad. Primárne zrkadlo s priemerom 570 milimetrov a ohniskovou vzdialenosťou 5,5 metra je vyrobené z berýlia. Zorné pole ďalekohľadu má šírku 63', čo je asi dvojnásobok priemeru mesačného kotúča v splne. Sekundárne zrkadlo odráža lúče na súbor meracích prístrojov, ktorý tvorí 62 infračervených detektorov, 8 optických detektorov a 3 doplnkové experimenty súhrnne označené DAX (Dutch Additional Experiment).
Hlavné prijímacie stanice a riadiace stredisko OCC (Operations Control Centre) je umiestnené v Chiltone vo Veľkej Británii. 
Priebeh misie.
Družica odštartovala s nosnou raketou Delta z kozmodrómu Western Test Range 26. januára 1983 v čase 02:17 UT. Dráha, na ktorú bola družica navedená, bola veľmi blízka polárnej dráhe so sklonom k rovníku okolo 99°. 5 dní po štarte bol otvorený poklop ďalekohľadu a družica zahájila kalibračné merania. 10. februára IRAS zahájila pravidelné vedecké pozorovania.
Dĺžka trvania aktívnej činnosti bola obmedzená množstvom tekutého hélia, ktorého spotreba mala rýchlosť približne 300 g za deň. Doba činnosti družice trvala 10 mesiacov, počas nej stihla 4-krát zmapovať 96 % oblohy, pričom zaznamenala 350 000 infračervených zdrojov. K jej významným objavom patrí objav protoplanetárneho disku okolo hviezdy Vegy, alebo zhluky teplého plynu nazvané infračervené cirry, ktoré sú roztrúsené po celej oblohe. IRAS bola tiež prvou družicou, ktorá objavila kométu. Stalo sa tak 25. apríla a kométa dostala označenie 1983d IRAS-Araki-Alcock. 
22. novembra zásoby tekutého hélia došli, vedci však pokračovali v pozorovaní až kým teplota stúpla na 11 K (262 °C). 23. novembra družica ukončila svoju činnosť a ako neaktívne teleso naďalej obieha okolo Zeme po dráhe s perigeom zhruba 876 km, apogeom 911 km a sklonom 99,07°.
Všetky údaje získané družicou IRAS sú uložené v NSSDC (National Space Science Data Center) v Goddard Space Flight Center. Prevažná časť prístupných údajov sa dá získať prostredníctvom internetu.

</doc>
<doc id="209036" url="https://sk.wikipedia.org/wiki?curid=209036" title="Emil Ludvík">
Emil Ludvík

Emil Ludvík (* 16. august 1917, Praha – † 15. apríl 2007, Česká Lípa) bol český hudobný skladateľ, aranžér a dirigent, obhajca ľudských práv a odporca komunistického režimu.
Životopis.
Narodil sa v Prahe. Študoval právo a potom hudobnú vedu na Filozofickej fakulte Karlovej univerzity.
Koncom roku 1939 založil študentský Hot kvintet. Počas roka 1940 z neho vznikol Orchester Emila Ludvíka. V tomto orchestri pôsobili napr. Jan Hammer (st.), Vladimír Horčík, Jiří Verberger, Miroslav Vrba, speváci Václav Irmanov, Zdena Vincíková.
Ako prvý trubkár začínal hrať v orchestri Emila Ludvíka Fritz Weiss. Ako Žid nemohol s orchestrom verejne vystupovať, preto sa venoval aspoň skladateľskej práci. Táto spolupráca s orchestrom pokračovala aj po jeho deportácii do Terezína.
Po 2. svetovej vojne bol tajomníkom prezidenta Edvarda Beneša; v roku 1948 mu okrem iného navrhoval, aby nástupu komunistov k moci zabránil vyhlásením stanného práva. Za svoje postoje bol potom komunistami väznený a sledovala ho štátna bezpečnosť v tomto období sa živil ako hudobník.
Roku 1967 založil "Společnost pro lidská práva"; táto rozosielala do škôl deklarácie OSN o ľudských právach, po invázii vojsk Varšavskej zmluvy do Česko-Slovenska roku 1968 však bola rozpustená. Podpísal Chartu 77 a po zamatovej revolúcii roku 1989 založil "Masarykovo demokratické hnutí". V roku 2004 bol ocenený Radom T. G. Masaryka.

</doc>
<doc id="209038" url="https://sk.wikipedia.org/wiki?curid=209038" title="Tektonická doska">
Tektonická doska



</doc>
<doc id="209040" url="https://sk.wikipedia.org/wiki?curid=209040" title="Aljašský ropovod">
Aljašský ropovod

Aljašský ropovod (ang. Trans-Alaska Pipeline System) je strategicky významný ropovod v USA, tiahnuci sa od severného pobrežia Aljašky k južnému.
V roku 1968 boli na severe Aljašky objavené bohaté ložiská ropy. O deväť rokov neskôr už Spojené štáty uviedli do prevádzky 1 270 km dlhý ropovod, pretínajúci Aljašku od Severného ľadového oceánu (Prudhoe Bay) až k nezamŕzajúcemu prístavu Valdez na južnom pobreží Aljašky. Tu sa ropa prečerpáva do obrovských tankerov a odváža sa do rafinérií v ostatných štátoch USA. Ropovod dopravuje asi 20% celkovej spotreby v USA a jeho vybudovanie stálo 8 miliárd dolárov. Po celej svojej dĺžke sa vplyvom teplôt rozťahuje a zmršťuje až o 240 metrov. 
Ropa sa ťaží z hĺbky 2 700 metrov pod povrchom a jej teplota dosahuje viac ako 60°C. Táto teplota sa však nesmie prenášať do potrubia, lebo to by spôsobovalo roztápanie permafrostu a celá konštrukcia ropovodu by sa zrútila. Preto je celé potrubie izolované a na podpory sa inštalujú teplotné radiátory, ktoré teplotu vyžarujú do priestoru. Potrubie je uložené na valcoch a tak sa môže po dĺžke ľubovolne rozpínať. Dĺžková rozpínavosť sa kompenzuje bočným točením potrubia. Cena výstavby ropovodu sa ropným spoločnostiam vrátila za 2 roky.
Ropné polia boli na Aljaške objavené koncom 60. rokov 20. storočia, ich ťažba však nebola rentabilná. Impulzom bola až prvá ropná kríza roku 1973 a snaha USA vymaniť sa zo závislosti na OPEC.

</doc>
<doc id="209042" url="https://sk.wikipedia.org/wiki?curid=209042" title="Miloslav Ducháč">
Miloslav Ducháč

Miloslav Ducháč (* 24. január 1924, Praha, Česko – † 28. apríl 2008, Praha, Česko ) bol český klavirista, skladateľ a aranžér. Svoju profesionálnu kariéru začal ako aranžér v orchestri Bobka Bryena. Od roku 1943 spolupracoval s Karlom Vlachom.
Zoznam piesňovej tvorby (výber).
(/t:) - doteraz nezistený autor textu

</doc>
<doc id="209046" url="https://sk.wikipedia.org/wiki?curid=209046" title="Valerius Aedituus">
Valerius Aedituus

Valerius Aedituus (1. storočie pred Kr.) bol rímsky básnik, člen básnického krúžku združeného okolo Quinta Lutatia Catula. O jeho živote nič nevieme. V diele Aula Gellia sa zachovali dva Aedituove milostné epigramy. Podľa nich možno tvrdiť, že Aedituus sa pokúšal napodobniť epigram alexandrijskej školy.

</doc>
<doc id="209051" url="https://sk.wikipedia.org/wiki?curid=209051" title="Malmédsky masaker">
Malmédsky masaker

Malmédsky masaker alebo Malmédska masakra bol incident medzi dedinami Malmedy a Ligneuville v Belgicku, počas ktorého nemecká bojová skupina Peiper (súčasť 1. divízie SS Leibstandarte Adolf Hitler) zavraždila 71 neozbrojených amerických vojnových zajatcov. Udalosť sa odohrala 17. decembra 1944 počas nemeckej ofenzívy v Ardenách. 
Predohra.
Nemecká Kampfgruppe Peiper, jeden z útočných hrotov 1. divízie SS Leibstandarte Adolf Hitler sa medzi 16. a 17. decembrom 1944 presúvala po zaplnených cestách k frontovej línií. Úspech celej nemeckej operácie sa mal pritom zakladať na čo najrýchlejšom postupe a obsadení mostov na rieke Máse. To si okrem rýchleho postupu neraz vyžadovalo obchádzanie nepriateľských pozícií, čo však vzhľadom na nedostatok paliva, ktorým trpela nemecká armáda v tomto obodobí nebolo vždy jednoduché.
Masaker.
17. decembra 1944 sa podarilo nemeckej bojovej skupine prebojovať do oblasti Honsfeldu, kde príslušníci jednotky zastrelili niekoľko desiatok vojnových zajatcov, k ďalšej vražde sa nemeckí vojaci odhodlali pri mestečku Büllingen. Počas presunu ku križovatke pri Baugnez, medzi mestami Malmedy, Ligneuville a Waimes narazili Nemci na konvoj asi 30 vozidiel 285. poľného pozorovacie delostreleckého práporu, ktorý sa práve presúval smerom na Sankt Vith aby sa spojil so 7. obrnenou divíziou. Po krátkom boji Nemci zastavili konvoj a prinútili iba ľahko vyzbrojených Američanov vzdať sa. Američania boli odzbrojení a s ďalšími predtým zajatými Američanmi vytvorili skupinu asi 150 ľudí. Nemci im následne prikázali zoradiť sa do poľa neďaleko križovatky.
Po tom ako sa Peiperova kolóna dala do pohybu zaznel údajne výkrik "Pobite ich všetkých!" a na bezbranných Američanov sa spustila paľba z automatických zbraní.Neskôr sa ukázalo, že prvý začal strieľať nabíjač SS-Rottenführer Georg Fleps. Dvaja účastníci masakru neskôr vypovedali, že po utíchnutí paľby sa ozývali už len jednotlivé výstrely "rán z milosti", ktorými popravovali príslušníci SS zranených Američanov. Niektorí sa pokúsili o útek, väčšina zasiahnutých však iba zostala bezvládne ležať na zemi. Nekoľkým zajatcom sa vo vypuknutom zmätku podarilo ukryť v neďalekej kaviarni. Nacisti budovu zapálili a zastrelili každého, kto sa pokúsil z plameňov uniknúť. Našťastie sa pár vojakom podarilo z tohto pekla uniknúť a podali o tomto čine svedectvo svojim kolegom v neďalekej dedine Malmédy, ktorú bránil 291. ženijný prápor.
Jedným z tých, ktorí prežili bol aj herec Charles Durning. Celkovo sa zachránilo asi 43 Američanov, ktorým sa podarilo dostať k vlastným jednotkám alebo ich zachránili belgickí civilisti.
Dohra.
Po tom, čo Američania 14. januára 1945 oslobodili miesta masakru, zdokumentovali miesto činu, na ktorom sa ešte stále v snehu nachádzali telá povraždených zajatcov. Správa o jednaní nacistických jednotiek sa následne rýchlo rozniesla medzi ostatné spojenecké jednotky, čo malo za následok vydanie rozkazu, podľa ktorého mohli byť príslušníci Waffen SS a Fallschirmjäger (výsadkári) na mieste zastrelení. 
Po vojne bol veliteľ Kampffgruppe Peiper, SS-Standartenführer Joachim Peiper a jeho podriadení súdení za vraždu 308 spojeneckých vojakov a 111 belgických civilistov. Peiper bol uznaný zodpovedným za vraždu 71 zajatcov pri Malmedách a odsúdený k trestu smrti. V roku 1948 bol trest zmenený na doživotie, ale už 22. decembra 1956 bol z výkonu trestu prepustený. Pod falošným menom sa odsťahoval do Francúzska, kde bol roku 1976 za nejasných okolností zavraždený.
Išlo o jednu z najväčších masových vrážd, aké nemecké jednotky spáchali na amerických zajatcoch po otvorení druhého frontu v Normandii. Podobných incidentov sa udialo viac, ale žiaden nevstúpil do povedomia americkej verejnosti tak výrazne, ako práve tento.
Podľa niektorých názorov bol jedným z faktorov Hitlerov rozkaz, ktorý od nemeckých vojakov očakakával počas bojov tvrdosť k nepriateľovi, čo počas neskoršieho vyšetrovania potvrdil aj Sepp Dietrich. Niektoré zdroje tvrdia, že Peiper ešte pred začiatkom bojových operácii pred vojakmi vyhlásil, že jeho jednotky nemajú mať s nepriateľom ani s belgickým obyvateľstvom zľutovanie a nemajú brať zajatcov.
Na mieste masakru sa dnes nachádza pamätník.

</doc>
<doc id="209060" url="https://sk.wikipedia.org/wiki?curid=209060" title="Grif">
Grif

Grif (z nem. Griff resp. lat. Gryphus) môže byť:

</doc>
<doc id="209063" url="https://sk.wikipedia.org/wiki?curid=209063" title="Blue chip (cenný papier)">
Blue chip (cenný papier)

Blue chips sú prvotriedne, "spoľahlivé" cenné papiere (najmä akcie); s ich kúpou sa spája menšie riziko. Konkrétne môže ísť buď o akcie podnikov s (dlhodobo) vysokým obratom a vysokou trhovou kapitalizáciou, alebo o akcie veľkých, medzinárodne uznávaných podnikov.

</doc>
<doc id="209064" url="https://sk.wikipedia.org/wiki?curid=209064" title="Monotónna funkcia">
Monotónna funkcia

Monotónna funkcia je súhrnné označenie pre neklesajúcu funkciu a nerastúcu funkciu. Označenie sa vzťahuje aj na rastúcu funkciu, ktorá je prípadom neklesajúcej a tiež na klesajúcu funkciu, ktorá je prípadom nerastúcej funkcie. Monotónna funkcia je teda funkcia, ktorá na svojom definičnom obore (alebo intervale) je buď neklesajúca, alebo je nerastúca. Oboje platiť nemôže. Napríklad funkcia sínus monotónna nie je, pretože na svojom definičnom obore rastie a klesá. Vlastnosť sa označuje ako monotónnosť funkcie.
Neklesajúca funkcia a nerastúca funkcia sa nazývajú aj nerýdzo monotónna funkcia. Rastúca funkcia a klesajúca funkcia, sa nazývajú aj rýdzo monotónna funkcia. 

</doc>
<doc id="209065" url="https://sk.wikipedia.org/wiki?curid=209065" title="Monotónnosť">
Monotónnosť

Monotónnosť môže byť:

</doc>
<doc id="209066" url="https://sk.wikipedia.org/wiki?curid=209066" title="Joseph McCarthy">
Joseph McCarthy

Joseph Raymond McCarthy (* 14. november 1908, Grand Chute, Wisconsin, USA – † 2. máj 1957, Betheseda, Maryland) bol americký republikánsky politik, senátor za štát Wisconsin a predseda stáleho vyšetrovacieho podvýboru Senátu. Podvýbor viedol v rokoch 1953-54 rozsiahle vyšetrovania ohľadom vplyvu komunistickej strany na vládu.
McCarthy sa počas studenej vojny stal v americkej politike hlavným reprezentantom amerického antikomunizmu. Výraz mccarthizmus, ktorý používali jeho politickí oponenti ako označenie praktik odhaľovania komunistických špiónov a údajných nepodložených obvinení, sa čoskoro rozšíril aj na iné podobné antikomunistické postupy a na celú epochu, v ktorej McCarthy pôsobil.

</doc>
<doc id="209067" url="https://sk.wikipedia.org/wiki?curid=209067" title="Nerastúca funkcia">
Nerastúca funkcia

Nerastúca funkcia je funkcia formula_1, v ktorej pre každé formula_2 z definičného oboru funkcie platí formula_3.

</doc>
<doc id="209068" url="https://sk.wikipedia.org/wiki?curid=209068" title="Neklesajúca funkcia">
Neklesajúca funkcia

Neklesajúca funkcia je funkcia formula_1, pri ktorej pre každé formula_2 z definičného oboru funkcie platí formula_3.

</doc>
<doc id="209069" url="https://sk.wikipedia.org/wiki?curid=209069" title="Rastúca funkcia">
Rastúca funkcia

Rastúca funkcia je funkcia formula_1, pri ktorej pre každé formula_2 z definičného oboru funkcie platí formula_3.
Často býva nesprávne označovaná ako "stúpajúca".

</doc>
<doc id="209070" url="https://sk.wikipedia.org/wiki?curid=209070" title="Klesajúca funkcia">
Klesajúca funkcia

Klesajúca funkcia je funkcia formula_1, pri ktorej pre každé formula_2 z definičného oboru funkcie platí formula_3.

</doc>
<doc id="209071" url="https://sk.wikipedia.org/wiki?curid=209071" title="Nerýdzo monotónna funkcia">
Nerýdzo monotónna funkcia



</doc>
<doc id="209072" url="https://sk.wikipedia.org/wiki?curid=209072" title="Rýdzo monotónna funkcia.">
Rýdzo monotónna funkcia.



</doc>
<doc id="209073" url="https://sk.wikipedia.org/wiki?curid=209073" title="Nation of Islam">
Nation of Islam

Nation of Islam ("Islamský národ") je americké združenie moslimov černošského pôvodu. Ide v podstate o moslimskú sektu, ktorej vnímanie islamu sa podstatne odlišuje od ortodoxného hlavného prúdu tohto náboženstva a v niektorých ohľadoch má bližšie ku kresťanstvu. Hnutie zastávalo radikálne názory ohľadom postavenia černochov, ktorých považuje za prvotný a nadradený národ. 
Hnutie založil v júli 1930 Wallace Fard Muhammad, v michiganskom Detroite. V júni 1934 záhadne zmizol a vodcom hnutia sa stal Elijah Muhammad, ktorý ho viedol až do svojej smrti v roku 1975. Na jeho miesto nastúpil syn Warith Deen Mohammed, ktorý hnutie viackrát premenoval a začal transformovať ku tradičnej islamskej viere. 
Po smrti Elijaha Muhammada hnutie prijalo novú doktrínu. Louis Farrakhan ju odmietol a postavil sa na čelo odštiepeneckej skupiny, ktorá sa vrátila k názvu Nation of Islam a k jeho ponímaniu viery. Farrakhan a jeho žiaci zachovávali postoje černošskej nadradenosti a separatizmus. Farrakhan je tiež známy svojimi antisemitskými výpadmi.
Na začiatku 60. rokov preslávil hnutie jeho hovorca a významný politický aktivista Malcolm X (neskôr zavraždený členmi hnutia pre odpadlíctvo). 

</doc>
<doc id="209074" url="https://sk.wikipedia.org/wiki?curid=209074" title="Blue chips">
Blue chips



</doc>
<doc id="209075" url="https://sk.wikipedia.org/wiki?curid=209075" title="Blue chip">
Blue chip

Blue chip môže byť:
Blue chips je anglický názvo filmu Lanári.

</doc>
<doc id="209076" url="https://sk.wikipedia.org/wiki?curid=209076" title="Min">
Min

Min môže byť:

</doc>
<doc id="209077" url="https://sk.wikipedia.org/wiki?curid=209077" title="Chang-čou">
Chang-čou

Chang-čou (čín. 杭州 pchin-jin "Hángzhōu") je významné mesto na východe Číny. Je hlavným mestom provincie Če-ťiang (čín. 浙江 pchin-jin "Zhèjiāng"). Za dynastie Sung bolo hlavným mestom krajiny.
Mesto má rozlohu 16 847 km² a žije tu 3,9 milióna obyvateľov, v celej provincii 6,4 milióna. Je jedným z najväčších turistických centier v Číne. Medzi hlavné atrakcie patrí Západné jazero (čín. 西湖/Si-chu, pchin-jin "Xī Hú") a budhistický Kláštor Ling-jin (čín. 靈隐寺/灵隐寺; pchinjin "Língyǐn Sì").
V meste sídli Čeťiangská univerzita (čín. 浙江大学 pchinjin "Zhèjiāng Dàxué"), ktorá sa v roku 2005 umiestnila na 3. mieste v rebríčku univerzít čínskeho týždenníka "21st Century Business Herald".
Chang-čou je komerčným centrom, ktoré ťaží jednak zo svojej polohy vo vyspelých regiónoch východnej Číny, a jednak faktu, že bolo jedným z prvých miest, v ktorom prebehli ekonomické reformy. Mesto je sídlom veľkých koncernov ako Alibaba, automobilka Geely a Wahaha. V high-tech priemyselnej zóne majú svoje výskumné centra Nokia, Motorola a Siemens.

</doc>
<doc id="209079" url="https://sk.wikipedia.org/wiki?curid=209079" title="3D model">
3D model



</doc>
<doc id="209083" url="https://sk.wikipedia.org/wiki?curid=209083" title="Tamar (biblia)">
Tamar (biblia)



</doc>
<doc id="209084" url="https://sk.wikipedia.org/wiki?curid=209084" title="Dávid (Izrael)">
Dávid (Izrael)



</doc>
<doc id="209085" url="https://sk.wikipedia.org/wiki?curid=209085" title="Rút">
Rút

Rút môže byť:

</doc>
<doc id="209087" url="https://sk.wikipedia.org/wiki?curid=209087" title="3D modelovanie">
3D modelovanie



</doc>
<doc id="209088" url="https://sk.wikipedia.org/wiki?curid=209088" title="Nová Bystrica">
Nová Bystrica

Nová Bystrica môže byť:

</doc>
<doc id="209089" url="https://sk.wikipedia.org/wiki?curid=209089" title="Nanosomia">
Nanosomia



</doc>
<doc id="209090" url="https://sk.wikipedia.org/wiki?curid=209090" title="Letničné hnutie">
Letničné hnutie

Letničné hnutie (iné názvy: turíčne hnutie, turičnícke hnutie, pentekostálne hnutie, turičníci, letničiari) je prvá vývojová vlna Hnutia obnovy v Duchu Svätom. Letničné hnutie sa objavilo na prelome 19. a 20. storočia v protestantských cirkvách. Názov hnutia je odvodený od židovského sviatku Letnice, čo je starší (ale v slovenskej protestantskej terminológii bežne používaný) výraz pre katolícky sviatok Turíce. 
Počiatky letničného hnutia.
Počiatky obrodných hnutí v protestantských cirkvách siahajú do 19. storočia (predovšetkým Nemecko, Veľká Británia). Za počiatok letničného hnutia v dnešnej forme sa považuje skúsenosť žiakov s darom hovorenia v jazykoch na biblickej škole Bethel vedenej kazateľom Charlesom F. Parhamom v kansaskom meste Topeka (USA) v roku 1901. Parham po prvýkrát sformuloval doktrínu o hovorení v jazykoch ako o „biblickom dôkaze“ krstu v Duchu Svätom. Ďalšou kľúčovou udalosťou bolo prebudenie, ktoré sa začalo na Azusa Street v Los Angeles v roku 1906 pod vedením Parhamovho žiaka, černošského kazateľa Williama J. Seymoura. V oboch prípadoch kresťania svedčili o silnej emocionálnej búrke, ktorú prežívali pri modlitbách a ktorú považovali za svedectvo Božej prítomnosti. Udalosti na Azusa Street, kde sa v priebehu troch rokov konali nepretržité modlitebné zhromaždenia v bývalej budove Africkej metodistickej episkopálnej cirkvi (African Methodist Episcopal Church), podnietili explóziu, ktorá počas dvoch rokov rozšírila nové hnutie na všetky kontinenty. O správach o prebudení informovali noviny nazývané „Apoštolská viera“, ktoré boli zdarma rozosielané až 50 000 čitateľom. Pre letničné bohoslužby boli v tom čase typické dynamické kázne založené na doslovnom výklade Biblie, s prejavmi nadšenia, tlieskanie, kričanie, padanie, pochodovanie a vyháňanie démonov. Medzirasová znášanlivosť na Azusa Street bola pozoruhodnou výnimkou v atmosfére rasizmu a segregácie, ktorá v tej dobe v Amerike panovala.
Charakteristika.
Hlavnou charakteristikou je dôraz na "krst Duchom Svätým". Tento krst sa u kresťana prejavuje kvalitatívne novým prístupom k životu – prerodom alebo "znovuzrodením", zmenou životného štýlu – v angl. tzv. "born-again".
Niektoré známe denominácie.
Dnes tvorí letničné hnutie viac než 14 000 letničných denominácií po celom svete. Patria medzi ne napríklad:
Na Slovensku sa k letničnému hnutiu hlási napr. Apoštolská cirkev, Kresťanské spoločenstvo Milosť.

</doc>
<doc id="209092" url="https://sk.wikipedia.org/wiki?curid=209092" title="Verbum">
Verbum

Verbum môže byť:

</doc>
<doc id="209093" url="https://sk.wikipedia.org/wiki?curid=209093" title="Pisztoryho palác">
Pisztoryho palác



</doc>
<doc id="209094" url="https://sk.wikipedia.org/wiki?curid=209094" title="Palugyayov palác">
Palugyayov palác



</doc>
<doc id="209097" url="https://sk.wikipedia.org/wiki?curid=209097" title="Palma betelová">
Palma betelová



</doc>
<doc id="209098" url="https://sk.wikipedia.org/wiki?curid=209098" title="Palma areková">
Palma areková



</doc>
<doc id="209099" url="https://sk.wikipedia.org/wiki?curid=209099" title="Brunovanie">
Brunovanie



</doc>
<doc id="209100" url="https://sk.wikipedia.org/wiki?curid=209100" title="Norman Earl Thagard">
Norman Earl Thagard

Norman Earl Thagard (* 3. júl 1943, Marianna, Florida, USA) je americký lekár a bývalý kozmonaut z raketoplánov, Sojuzu a stanice Mir.
Život.
Mladosť a výcvik.
Po základnej a strednej škole v roku 1966 vyštudoval Floridskú štátnu univerzitu. Potom nastúpil do armády ako letec k námorníctvu. V roku 1977 na texaskej univerzite obhájil doktorát medicíny. Do tímu kozmonautov NASA bol vybraný roku 1978 ako astronaut – špecialista. V tom čas už bol ženatý a mal dve deti. 
Lety do vesmíru.
Pri svojom prvom lete na palube Challengeru (misia STS-7) s ním leteli Robert Crippen, Frederick Hauck, John Fabian a jedna žena Sally Kristen Ridová. Odštartovali z kozmodrómu na myse Canaveral. Počas letu vypustili dve družice a jednu zas neskôr niekoľkokrát cvične zachytili a nakoniec sa s ňou vrátili na Zem, na základňu Edwards Air Force Base.
O dva roky neskôr bol v posádke siedmeho letu raketoplánu Challenger, misia STS-51-B. Hlavnou a splnenou úlohou bola aktivácia európskeho laboratória Spacelab. Posádku Challengeru tvorili veliteľ plk. Robert Overmyer, ďalej plk. Frederick Gregory, dr. William Thornton , dr. Norman Thagard, dr. Don Lind, dr. Lodewijk van den Berg a dr. Taylor Wang. Na palube so sebou mali tiež niekoľko zvierat. Štart aj cieľ boli zhodné s prvým letom.
Po štyroch rokoch absolvoval misiu STS-30 na palube raketoplánu Atlantis. Päťčlenná posádka v zložení David Walker, Ronald Grabe, Mark Lee, Norman Thagard a Mary Cleaveová na za hlavnú úlohu vyslať sondu Magellan, určenú na rádiolokačné mapovanie povrchu Venuše. Aj v tomto prípade raketoplán odštartoval z Floridy a pristál v Kalifornii na základni Edwards. 
V roku 1992 letel po štvrtýkrát a to na palube Discovery na osemdennú misiu STS-42-D. Posádku raketoplánu tvorili Ronald Grabe, Stephen Oswald, lekár Norman Thagard - ten bol súčasne vymenovaný za „veliteľa pre užitočný náklad“, William Readdy, David Hilmers, Kanaďanka dr. Roberta Bondarová a Nemec dr. Ulf Merbold. Počas letu pracovali na európskom laboratóriu Spacelab. Štart aj pristátie boli na rovnakých miestach ako v predchádzajúcich letoch.
Vo svojich 51 rokoch sa dostal do vesmíru po piatykrát, tentokrát na ruskej kozmickej lodi Sojuz TM-21. Na jej palube bola trojica kozmonautov Vladimir Děžurov, Gennadij Strekalov (obaja budúci členovia 18. základnej posádky orbitálnej stanice Mir) a dr. Thagard. Odštartovali z kozmodrómu Bajkonur a Thagard bol prvým Američanom, ktorý odtiaľ štartoval. Na palube Miru prekonal ďalší rekord a to americký rekord v dĺžke letu z roku 1974. Na Mire pristálo niekoľko lodí, päť dní tam pracovalo súčasne rekordných 10 osôb. Na palube raketoplánu Atlantis STS-71 sa dr. Thagard po 115dennom pobyte vo vesmíre vrátil na základňu Edwards.
Počas svojich piatich letov strávil na obežnej dráhe 140 dní. Je zapísaný ako 122 kozmonaut Zeme.
Po letoch.
Pol roka po svojom návrate z piateho letu z NASA odišiel.

</doc>
<doc id="209101" url="https://sk.wikipedia.org/wiki?curid=209101" title="Norman Thagard">
Norman Thagard



</doc>
<doc id="209102" url="https://sk.wikipedia.org/wiki?curid=209102" title="Norman E. Thagard">
Norman E. Thagard



</doc>
<doc id="209111" url="https://sk.wikipedia.org/wiki?curid=209111" title="Masaker v Dachau">
Masaker v Dachau

Masaker v Dachau alebo masakra v Dachau bola masová vražda neznámeho počtu príslušníkov Waffen-SS, ktorých povraždili príslušníci americkej 45. pešej divízie po oslobodení koncentračného tábora Dachau. Podľa oficiálnej správy Američania v tábore popravili najmenej 300 príslušníkov stráže tábora z SS Totenkopfverbände. Incident sa udial na sklonku druhej svetovej vojny, 29. apríla 1945.
29. apríla 1945 bol americkou 45. pešou divíziou oslobodený koncentračný tábor v Dachau blízko Mníchova, jeden z najhorších v nacistickom Nemecku. Zhrození pohľadom na zúbožených väzňov a železničné vagóny plné mŕtvych tiel, postrieľali americkí vojaci bez riadneho súdu, doteraz neujasnený počet neozbrojených nemeckých zajatcov. Časť z nich tvorili stráže tábora z SS Totenkopfverbände, medzi zavraždenými bol aj vysoký počet príslušníkov Waffen SS z 5. tankovej divízie SS, ktorí sa po tvrdých bojoch na východnom fronte zotavovali v neďalekej nemocnici.
Dodnes sa vedú dohady o tom, koľko Nemcov bolo v Dachau skutočne zavraždených. Jednotlivé zdroje uvádzajú rôzne čísla. Značnú časť z nich zabili aj samotní väzni, ktorým americkí vojaci dodali zbrane. Mnohí tzv. „Kapos“, počas fungovania tábora vykonávajúci tie najhoršie zverstvá, boli oslobodenými väzňami pomaly a brutálne ubití na smrť lopatami.
Nikto z participantov nebol za tento čin nikdy súdený. Generál Patton, ku koncu vojny vymenovaný za guvernéra Bavorska, sa rozhodol zlikvidovať všetky písomne dokumenty o tomto prípade.
Za zmienku stojí aj fakt, že nejde o jediný vojnový zločin spáchaný touto jednotkou. Počas invázie na Sicíliu v roku 1943 boli dvaja jej príslušníci – kapitán Jerry Compton a seržant Barry West – obvinení z masakry nemeckých a talianskych zajatcov. Obaja vypovedali, že iba plnili rozkazy. Opätovne však boli vyslaní na frontovú líniu, kde neskôr padli.

</doc>
<doc id="209113" url="https://sk.wikipedia.org/wiki?curid=209113" title="Bitka v Hürtgenskom lese">
Bitka v Hürtgenskom lese

Bitka v Hürtgenskom lese bola séria tvrdých bojov medzi americkými a nemeckými vojakmi, ktorá sa počas druhej svetovej vojny odohrala na území Nemecka, v husto zalesnenej oblasti obkolesenej niekoľkými mestečkami a dedinami. Ide o najdlhšiu bitku, akú kedy americká armáda vybojovala. Od septembra 1944, kedy do lesa vstúpili prvé jednotky, trvalo takmer 5 mesiacov než bola celá oblasť definitívne vyčistená od Nemcov.
Jedny z najtvrdších bojov vybojovala americká 28. pešia divízia, ktorá sa oblasti miest Schmidt a Vossenack stala terčom nemeckých tankových útokov. Jednotka bola tak poničená, že musela byť stiahnutá do tylu na prezbrojenie. Tyl sa paradoxne nachádzal v Ardenách, ktoré sa už o niekoľko mesiacov mali stať dejiskom poslednej väčšej nemeckej ofenzívy na západnom fronte.
V kontraste s inými - pre výsledok samotnej vojny rozhodujúcejšími - vojenskými akciami je Hürtgen pre mnohých ľudí úplnou neznámou.
Bitky sa ako pozorovateľ zúčastnil aj známy americký novinár a spisovateľ Ernest Hemingway a prirovnal ju britskej ofenzíve pri Passchendaele z prvej svetovej vojny.
V médiach.
Bojmi o les sa zaoberá aj film z produkcie HBO "When Trumpets Fade". V roku 1998 ho natočil režisér John Irvin a hlavnú úlohu vojnou unaveného amerického seržanta si zahral Ron Eldard.
"On Common Ground" je názov dokumentárneho filmu, v rámci ktorého sa takmer 60 rokov po skončení vojny stretli americkí a nemeckí veteráni a spoločne si zaspomínali na oné kruté mesiace.
Literatúra.
Hürtgen sa stal predmetom skúmania mnohých historikov a o bitke bol napísaný úctyhodný počet kníh, článkov a rôznych iných dokumentov:
Knihy, ktoré sa sčasti venujú aj tejto bitke:

</doc>
<doc id="209114" url="https://sk.wikipedia.org/wiki?curid=209114" title="Lago de Coatepeque">
Lago de Coatepeque

Lago de Coatepeque (aztéčtina "cōātepēc" - "na haďom kopci") je jazero vulkanického pôvodu, nachádzajúce sa v južnej časti Salvádora. S plochou hladiny je to jedno z naväčších jazier v krajine. Na západnej strane jazera sa nachádza ostrov Teopan, obradné miesto mayskej civilizácie.
Jazero leží v staršej kaldere s rozmermi 7 × , ktorá vznikla sériou explozívnych erupcií pred 72 až 57 000 rokmi, jej steny sú na západnej strane prerušené erupciami nedaľekej sopky Santa Ana. Postkalderové štádium aktivity dalo za vznik viacerým lávovým dómom bazaltového, alebo ryodacitového zloženia. Najmladší z tejto série je "Cerro Pacho", ktorého vek je odhadovaný na 10 000 rokov. V súčasnosti sú jedinými dôkazmi nedávnej vulkanickej činnosti viaceré termálne pramene v okolí brehov jazera.

</doc>
<doc id="209123" url="https://sk.wikipedia.org/wiki?curid=209123" title="Dáša Cortésová">
Dáša Cortésová

Dáša Cortésová (* 1947) je česká speváčka a dcéra českého herca a speváka Rudolfa Cortésa.
Životopis.
Narodila sa ako prvé dieťa otcovi Rudolfovi a matke Dagmar. V sedemnástich rokoch vystupovala spolu s otcom v silvestrovskom programe Československej televízie. Po maturite krátky čas pracovala v Československej televízii, neskôr s otcom vystupovala v ZSSR a v Mongolsku. Na jednom z koncertných vystúpení po ZSSR s nimi okrem iných vystupovali aj Milan Chladil, slovenská speváčka Gabriela Hermélyová, ako aj Ljuba Hermanová.
V roku 1965 sa zoznámila s Václavom Rezkom, ktorý sa stal jej druhým manželom. Spolu vytvorili komickú dvojicu "Duo Ric (Rezek a Cortésová)" s ktorou vystupovali a vystupujú v Poľsku, Nemecku (vystupovali aj v NDR, SRN), Francúzsku, Rakúsku a vo Švajčiarsku. S otcom naspievala niekoľko duet pre Československú televíziu.

</doc>
<doc id="209126" url="https://sk.wikipedia.org/wiki?curid=209126" title="Porcius Licinus">
Porcius Licinus

Porcius Licinus (1. storočie pred Kr.) bol rímsky básnik, člen básnického krúžku združeného okolo Quinta Lutatia Catula. O jeho živote nič nevieme. Z jeho diela sa zachoval jeden milostný epigram a dva zlomky z historicko-literárnej skladby v trochejských septenároch, v ktorých sa Licinus venuje počiatkom rímskej poetiky (a mimo iného aj vzťahu Terentia k rodine Scipionov).

</doc>
<doc id="209128" url="https://sk.wikipedia.org/wiki?curid=209128" title="Ondřej Suchý">
Ondřej Suchý

Ondřej Suchý (* 16. september 1945, Praha) je český novinár, spisovateľ, moderátor a textár, brat Jiřího Suchého.
Životopis.
Učil sa za umeleckého stolára a začínal ako aranžér a reklamný výtvarník. 
V šesťdesiatych rokoch pracoval v Čs. televizi Praha, vo "Vysielaní pre deti a mládež", najskôr ako asistent scény, tiež ako asistent réžie, na pevný úväzok potom ako asistent produkcie (do roku 1967).
V rokoch 1968 – 1970 bol redaktorom časopisu "Sedmička" (neskôr "Sedmička pionýrů"), od roku 1971 sa stal novinárom na voľnej nohe. V rokoch 1978 – 1991 redigoval sobotnú humoristickú prílohu denníka "Svobodné Slovo", "KVÍTKO". 
Od druhej polovici šesťdesiatych rokov začal písať o svete grotesky a zábavného priemyslu tridsiatych rokov. S časopisom "Kino" spolupracoval už od roku 1962 (až do jeho zániku). Bol tiež autorom mnohých televíznych programov – napríklad "Kavárnička dříve narozených", "Dům plný písniček", "Malý televizní kabaret", "Holky, kluci, komici" a iné. 
V súčasnej dobe pracuje v Českom rozhlase 2-Praha ako externý redaktor – "Redakce slovesného vysílání". S Čs. rozhlasom začal spolupracovať už v Plzni, a to od roku 1962. Od deväťdesiatych rokov pripravuje a uvádza dva svoje stále programy: zábavný týždenník "PADESÁTNÍK" a program "Nostalgické muzeum zábavy", v ktorom spovedá svojich hosťov – spevákov, hercov, hudobníkov, režisérov a spisovateľov. V roku 1993 získal za svoje programy cenu "Prix Bohemia Radio" a v roku 1999 "Národní cenu Prix Bohemia Radio". 
Vydal približne tri desiatky knižiek (napr. "Exkurze do království grotesky", "Vlasta Burian na cestě do 21. století", "Oldřich Nový přichází", "Werichův Golem a Golemův Werich", "Velká kniha o Chaplinovi", "Z klobouku doktora Šlitra", "František, co Nepil pivo", "Ljuba Hermanová", "Účtenka z Kavárničky dříve narozených", "Inka Zemánková", "Pár halířů z Padesátníku" a iné. – pre deti: "Kupte strunu za korunu", "Chytila Dáda žížalu Jůlii", "Dáda má kosa Oskara" a iné.) 
Je autorom viac ako 600 textov piesní (od roku 1970 zastupovaným OSA, teraz členom OSA a 2. miestopredsedom Hudobnej nadácie OSA). V roku 1998 získal Zlatú dosku Supraphonu za výber a zostavu MC/CD filmových pesničiek "Rozvíjej se poupátko".
Má rád klaunov a komikov – filmových, kabaretných, cirkusových – a v súčasnej doba sa intenzívne zaoberá mapovaním histórie zábavného umenia v Česku z rokov štyridsiatych, päťdesiatych a šesťdesiatych.
Najviac si považuje to, že sa mohol zoznámiť a spriateliť s arménskym klaunom a mímom Leonidom Jengibarovom, švajčiarskym klaunom a mímom "Dimitrim" a s veľkými osobnosťami českej filmovej a divadelnej komédie Janom Werichom a Oldřichom Novým. Spolupracoval na memoároch Ljuby Hermanovej, Felixa Holzmanna, Svatopluka Beneša (pre čas. "Kino"), Hany Vítovej (pre prílohu "Svobného Slova") a Rudolfa Cortésa (spolu s jeho dcérou Dášou Cortésovou).

</doc>
<doc id="209129" url="https://sk.wikipedia.org/wiki?curid=209129" title="Laevius">
Laevius

Laevius (narodený okolo roku 80 pred Kr.) bol rímsky básnik, jeden z predchodcov mladorímskej avantgardy.
Laevius bol autorom ľahkej, erotickej poézie známej pod označením "Erotopaegnia" (Milostné hry) v šiestich alebo ôsmich knihách. Dochovalo sa z nich len asi 50 veršov, ktoré prezrádzajú autorov hravý tón aj záujem v novátorstve – výskyt novotvarov, zvláštnych zloženín, neobvyklých metrických foriem. Súbor údajne spracúvaval erotické mytologické témy vrátane príbehov o Helene, Hektorovi, Adonidovi, Sirénach a Kirké.
O Laeviovi sa po prvýkrát zmieňuje Suetonius , aj keď nie je jasné, či sa pod menom Laevius Milissus neskrývala iná osoba. Ďalšie zmenky o Laeviovi sa objavujú u Cornelia Frontona a Aula Gellia.

</doc>
<doc id="209130" url="https://sk.wikipedia.org/wiki?curid=209130" title="Gnaeus Matius">
Gnaeus Matius

Gnaeus Matius (1. storočie pred Kr.) bol rímsky básnik, jeden z predchodcov mladorímskej avantgardy.
Z jeho diela sa zachovalo lien niekoľko zlomkov. Preložil do latinčiny grécku Iliadu (v hexametroch), ale oveľa významnejšie sú jeho mimijamby (mimy zložené v cholijamboch). Podobne ako iní básnici tohoto obdobia, aj Gnaeus Matius týmto vstúpil do rímskej literatúry s novým žánrom prevzatých z gréckej literatúry a pokúšal sa aj o novátorstvo jazyka a foriem.

</doc>
<doc id="209131" url="https://sk.wikipedia.org/wiki?curid=209131" title="Sueius">
Sueius

Sueius (1. storočie pred Kr.) bol rímsky básnik, jeden z predchodcov mladorímskej avantgardy.
Podobne ako iní Sueiovi súčasníci, tento básnik sa inšpiroval tvorbou gréckej alexandrijskej školy, ktorá mala záľubu v malých ale prepracovaných formách a odmietala epickú tradíciu v duchu Homéra. Zo Sueiovho diela sa zachoval úryvok zo skladby "Moretum" (Raňajky na vidieku, doslova Šalát) zloženej v hexametroch a "Pulli" (Kuriatka) v trochejskom septenári. Malý zlomok z epickej skladby "Carmen epicum" (Epická báseň) poukazuje na to, že Sueius pokračoval aj v starej epickej tradícii.

</doc>
<doc id="209134" url="https://sk.wikipedia.org/wiki?curid=209134" title="Zdeněk Borovec">
Zdeněk Borovec

Zdeněk Borovec (* 7. január 1932, Praha – † 18. február 2001, Praha) bol český textár.
Životopis.
Vyštudoval katedru dramaturgie a scenáristiky na FAMU, kde bol jeho spolužiakom Miloš Forman. Často spolupracoval s hudobným skladateľom Karlom Svobodom.
Tvorba.
Zdeněk Borovec písal texty pre popredných českých interpretov (Waldemara Matušku, Karla Gotta, Helenu Vondráčkovú, Yvettu Simonovú a ďalších). Celkovo sa takto podieľal na viac ako 2500 piesňach a texty tvoril až na hotovú hudbu. Napísal tiež texty pre mnohé filmové a divadelné muzikály.
V posledných rokoch života sa preslávil hlavne javiskovými muzikálmi:
Niektoré piesňové texty:

</doc>
<doc id="209136" url="https://sk.wikipedia.org/wiki?curid=209136" title="Eckartsau (zámok)">
Eckartsau (zámok)

Zámok Eckartsau (Krcov) je barokový komplex poľovníckeho zámku a prírodného parku Habsburgovcov neďaleko rovnomennej rakúskej obce v spolkovej krajine Dolné Rakúsko v okrese Gänserndorf, severozápadne od mesta Hainburg an der Donau.
Dejiny.
Zámok bol postavený na mieste niekdajšieho obranného vodného hradu z 12. storočia. V prvej písomnej zmienke, pochádzajúcej z roku 1180, sú ako prví vlastníci spomenutí rytieri z Eckartsau. 
Rytieri z Eckartsau časom okrem samotného hradu vlastnili i ďalšie pozemky a majetky v okolí, ktoré získavali za svoje zásluhy a podporu rakúskych vojvodov. Vo Viedni si na cintoríne minoritského kostola dali postaviť hrobku.
Neskôr zámok často menil majiteľov. V roku 1720 ho získal do vlastníctva gróf František Ferdinand Kinský, ktorý ho vzápätí dal podľa projektu architekta Josefa Emanuela Fischera z Erlachu prestavať v barokovom slohu do podoby ako ho poznáme dnes. Súčasne bol zriadený i 27-hektárový okrasný park okolo zámku voľne prechádzajúci do okolitej krajiny.
V druhej polovici 18. storočia (v roku 1760) sa objekt s priľahlými pozemkami stal majetkom rodu Habsburgovcov, ktorí ho začali využívať ako výletný a poľovnícky zámok. K tomu ho predurčovala ideálna poloha v srdci prekrásnych a na zver bohatých lužných lesov.
V rokoch 1897 – 1898 zámok prešiel na žiadosť následníka rakúsko-uhorského trónu Františka Ferdinanda d´Este celkovou renováciou, ktorá zasiahla i zámocký dvor. Jej autorom bol architekt Viktor Siedek.
Zámok sa zapísal aj do histórie zanikajúcej rakúsko-uhorskej monarchie, keď sa stal miestom posledného domáceho pobytu rakúskeho cisára Karola I. Spolu s manželkou Zitou a deťmi tu od novembra 1918 do marca 1919 trávil ostatné chvíle pred núteným odchodom do švajčiarskeho exilu. Súkromné apartmány cisárskeho páru patria k vrcholným zážitkom pri prehliadke zámku.
Po skončení druhej svetovej vojny sa zámok dostal do správy Rakúskych spolkových lesov.
Súčasné využitie.
Zámok spolu s parkom sú dnes verejnosti prístupné. Návštevníci môžu obdivovať zámocké, bohato zariadené interiéry, vybavené dobovým nábytkom, množstvom skulptúr a cenných obrazov. Veľmi úchvatne pôsobí stropná freska v slávnostnej sále od významného rakúskeho barokového maliara Daniela Grana z roku 1732. Prechádzka rozsiahlym zámockým parkom rovnako patrí k nezabudnuteľným zážitkom.
Dnes sa v zámku Eckartsau nachádza sídlo jednej zo sekcií správy Národného parku Donau-Auen, na území ktorého leží.

</doc>
<doc id="209138" url="https://sk.wikipedia.org/wiki?curid=209138" title="Publius Valerius Cato">
Publius Valerius Cato

Publius Valerius Cato (1. storočie pred Kr.) bol rímsky básnik a gramatik, zakladateľ mladorímskej literárnej školy v Ríme.
Život.
Cato pochádzal z Predalpskej Galie ("Gallia Citerior"), kde prišiel o rodinný majetok v dôsledku občianskych nepokojov za vlády Cornelia Sullu. V Ríme sa živil ako gramatik a učiteľ poézie. V istom období života bol pomerne zámožný a vlastnil vilu v Tuscule, ale prišiel o ňu kvôli dlžobám a v starobe upadol opäť do chudoby.
Počas svojej literárnej kariéry bol Cato nielen učiteľom a autorom poézie, ale aj obávaným literárnym kritikom. Jeden z členov jeho krúžku, Marcus Furius Bibaculus, o ňom v tomto duchu zložil epigram: "Cato grammaticus, Latina Siren, qui solus legit ac facit poetas" (Cato, gramatik, latinská Siréna, len on básnikov číta a sám ich tvorí).
Dielo.
Cato napísal niekoľko epillí, ktoré si jeho generácia vysoko cenila. Nám známe názvy sú: "Dictynna" (tiež "Diana") a "Lydia". Ďalšie, menšie básne pripisované Catonovi, nie sú s istotou jeho diela. Ide o "Indignatio" (Hnev), v ktorom sa bráni pred tvrdením, že je pôvodom otrok, a dvojicu básní "Dirae" a "Lydia" patriacu do zbierky "Appendix Vergiliana" pripisovanej neprávom Vergíliovi.
Valerius Cato pravdepodobne tiež pripravil na vydanie dielo satirika Lucilia.

</doc>
<doc id="209145" url="https://sk.wikipedia.org/wiki?curid=209145" title="Live at the Rainbow">
Live at the Rainbow

Live At Rainbow je živá videonahrávka heavy metalovej skupiny Iron Maiden, ktorá vyšiel na VHS v roku 1981. Ide o záznam jedného z prvých koncertov Adriana Smitha s Iron Maiden.
Záznam bol neskôr znovu vydaný ako súčasť DVD "The Early Days."

</doc>
<doc id="209147" url="https://sk.wikipedia.org/wiki?curid=209147" title="Peter Rewa">
Peter Rewa



</doc>
<doc id="209148" url="https://sk.wikipedia.org/wiki?curid=209148" title="Peter Réva">
Peter Réva



</doc>
<doc id="209150" url="https://sk.wikipedia.org/wiki?curid=209150" title="Umeå">
Umeå

Umeå (výslovnosť: "umeó") je mesto v strede Švédska. Je správnym strediskom provincie Västerbotten. Dnes je Umeå mestom s dvomi univerzitami, je centrom lekárskeho výskumu a najväčším mestom severnej časti Švédska. Má približne 75 tisíc obyvateľov . na rok 2014 bolo mesto vyhlásené za Európske hlavné mesto kultúry.
Mesto sa prvýkrát spomína v 14. storočí, keď toto miesto osídlili Saamovia. Vo svojich začiatkoch bolo Umeå malá farnosť s dreveným kostolom a trhoviskom. Miesto malo výhodnú polohu na pobreží. Mestské výsady udelil Umeå v 1622 Gustáv II. Adolf. Prudký rozvoj mesta nastal po roku 1965, keď bola založená univerzita.

</doc>
<doc id="209151" url="https://sk.wikipedia.org/wiki?curid=209151" title="Umea">
Umea



</doc>
<doc id="209161" url="https://sk.wikipedia.org/wiki?curid=209161" title="Čomov palác">
Čomov palác

Čomov palác (staršie "Csomov palác", "Csomov dom", "Palác baróna Mednyanského") je dom na Hviezdoslavovom námestí č. 6 v Starom Meste v Bratislave.
Neskorobaroková budova z konca 18. storočia je kultúrnou pamiatkou. Autorom projektu bol J. K. Zillack.
V súčasnosti sa objekt využíva ako obytný dom, na najvyššom podlaží sú kancelárske priestory. Uprostred domu je malý dvor, v objekte sa nachádza výťah v samostatnej konštrukcii, ktorý vedie iba na najvyššie, čiastočne nadstavené podlažie, pričom z neho nie je prístup na obytné podlažia.
Čomov dom patrí medzi najstaršie budovy na námestí, postavili ho v roku 1778, v roku 1923 ho navštívil Albert Einstein.

</doc>
<doc id="209162" url="https://sk.wikipedia.org/wiki?curid=209162" title="Sergej Jesenin">
Sergej Jesenin



</doc>
<doc id="209166" url="https://sk.wikipedia.org/wiki?curid=209166" title="Poecilia formosa">
Poecilia formosa

Poecilia formosa je sladkovodná ryba z čeľade živorodkovité ("Poeciliidae").
Výskyt.
Žije v Severnej Amerike, v teplých, sladkých vodách severovýchodného Mexika a v najjužnejších oblastiach amerického štátu Texas (rieky Rio Grande a Nueces).
Rozmnožovanie.
Rozmnožuje sa gynogeneticky. Napriek tomu, že samica potrebuje na oplodnenie samca, samčí genetický materiál sa neintegruje do vajcových buniek, ktoré sú už diploidné (okrem výnimočných prípadov). Dcérske potomstvo sa teda skladá z identických klonov matky. V dôsledku sú v populácii tejto rybky výlučne samičky. Anglický názov "Amazon molly" prirovnáva "P. formosa" ku kmeňu žien-bojovníčok Amazoniek.
Vo voľnej prírode sa samice typicky pária so samcami z jedného zo štyroch rôznych druhov, buď "Poecilia latipinna", "Poecilia mexicana", "Poecilia latipunctata", alebo zriedkavo aj "Poecilia sphenops". Je možné, že sa v populácii "P. formosa" zriedkavo vyskytujú aj triploidné samce, ktoré by mohli navodiť partenogenézu. Takéto triploidné samce sú však v prírode veľmi zriedkavé a nie sú nevyhnutné na zachovanie druhu, preto sa populácia považuje za čisto samičiu.
Pohlavnú dospelosť dosahujú v období medzi prvým až šiestym mesiacom po vyliahnutí, a potom produkuje 60 až 100 mláďat každých 30 – 40 dní. Tento fakt má za následok veľký potenciál na rast populácie, ak sú prítomní samci jedného zo štyroch spomenutých druhov. Široká variabilita v dosahovaní pohlavnej dospelosti a v množstve potomstva sú dané dedične, teplotou vody alebo dostupnosťou potravy. V teplejších vodách (okolo 27 °C) s nadbytkom potravy dospievajú rýchlejšie a majú viac potomstva.

</doc>
<doc id="209171" url="https://sk.wikipedia.org/wiki?curid=209171" title="When Trumpets Fade">
When Trumpets Fade

When Trumpets Fade () je názov americko-maďarského vojnového filmu, ktorý v roku 1998 natočil režisér John Irvin. Film sa v produkcii HBO natáčal na území Maďarska.
Dej.
Film sa ako jeden z mála zaoberá sčasti zabudnutou bitkou v Hürtgenskom lese z druhej svetovej vojny. Hlavnou postavou je David Manning (Ron Eldard), americký vojak, ktorý ako jediný z celej čaty prežije krvavé boje v hustom lese. Následne je povýšený a je mu pridelená čata neskúsených nováčikov.
Po malej prieskumnej akcii je Manningovej skupine pridelená úloha zlikvidovať dve nemecké delá, ktoré zdržiavajú postup amerických jednotiek. Za pomoci ručných zbraní a plameňometov sa im to aj podarí, avšak niekoľko mužov je zabitých a ďalší počas náhleho ústupu padne do nemeckého zajatia.
Na scénu však dorazia nemecké tanky, náhrada za zničené kanóny. Manning sa spoločne so svojimi priateľmi rozhodne na vlastnú päsť vykonať nebezpečnú a riskantnú akciu, ktorá povedie k ich zničeniu. Nasleduje tvrdý boj, počas ktorého je väčšina mužov zabitá a Manning vážne zranený. Film končí rovnakou scénou akou začal; zranený muž je svojím spolubojovníkom odtiahnutý preč z boja.
Tento nízko rozpočtový film bol uvedený krátko predtým, ako do kín dorazil film Stevena Spielberga "Zachráňte vojaka Ryana".

</doc>
<doc id="209172" url="https://sk.wikipedia.org/wiki?curid=209172" title="Fauna a flóra Číny">
Fauna a flóra Číny

Čína má bohatú faunu a flóru. Kvôli tomu, že sa klimatické podmienky tejto oblasti dlhodobo menili len nepatrne, možno v Číne nájsť nezanedbateľné množstvo rastlinných a živočíšnych reliktov a endemitov. 
Flóra.
V Číne rastie vyše 7 000 druhov drevín (vrátane 2 800 druhov stromov), z ktorých unikátne sú napr. metasekvoje. Najchudobnejšie rastlinstvo je v západnej časti krajiny – v oblasti Tibetskej vysočiny, kde sa lesný porast vyskytuje len vo východnej časti (smrekové lesy) a v nadmorských výškach pod (indické borovice). V severozápadnej časti krajiny sa vyskytuje rastlinstvo stepí, púští a polopúští; v púšti Gobi rastú suchomilné rastliny (slanobyľ, palina). Naproti tomu druhovo bohatá je severovýchodná Čína so stepnou vegetáciou na rovinách a vegetáciou zmiešaných lesov a tajgy na horách: z ihličnanov tu rastie smrekovec, céder, rôzne druhy smreku, borovica, jedľa biela, z listnatých stromov breza, jaseň, javor, lieska, lipa, osika. Veľká čínska nížina bola v priebehu dejín sústavne odlesňovaná (lesy dnes tvoria len 12,2% rozlohy Číny), takže v súčasnosti sa pôvodná kvetena tejto oblasti (opadavé listnaté stromy – buk, breza, hrab, jaseň, javor, lipa, vlašský orech) vyskytuje len na severných svahoch horského celku Čchin-ling. Pôvodné rastlinstvo južnej Číny zahŕňa duby, vždyzelené gaštany, palmy, spomedzi ihličnanov cyprusy a tuje. Rozdiel medzi severnou a južnou Čínou spočíva aj v druhoch kultúrnych plodín, ktoré sú tu pestované: na severe je to pšenica, proso, jačmeň, kaoling, kukurica, sója a zemiaky, na juhu ryža, čajovník, bambus, cukrová trstina a ovocie. V najjužnejších častiach Číny sa zachovali rozlohou neveľké oblasti tropických pralesov.
Fauna.
Na území Číny žije zhruba 2 000 druhov stavovcov, čo je 10% z celosvetového výskytu. Vďaka bohatému zastúpeniu vtáctva – 1 189 druhov, z ktorých aspoň 90 nežije nikde inde na svete – je Čína nazývaná „vtáčím rajom“. Spomedzi početných endemitov tu žije napr. hulok (druh gibona), irbis (leopard snežný), divá ťava dvojhrbá a niektoré druhy žeriavov. Význačné postavenie v čínskej faune zaujíma panda veľká, živiaca sa výlučne bambusovými výhonkami. V súčasnosti žije v provinciách S`-čchuan, Kan-su a Šan-si okolo 1 000 jedincov. Toto zviera sa stalo celosvetovým symbolom ochrany ohrozených druhov. 
Živočíšstvo Tibet tvoria najmä kopytníky – jak divý, antilopa orongo, kabar pižmový, horská ovca, v menšom množstve medveď himalájsky a leopard. V severozápadnej Číne žije antilopa džerjan, ušľachtilý jeleň, horská ovca, pardál, vlk červený a hlodavce. Severovýchodná Čína je bohatá na druhy typické pre tajgu – los, kabar, rys, vlk, medveď hnedý, veverica, hranostaj, tetrov. V lesoch žijú srny, diviaky, bažanty, ale aj tiger; v otvorenej krajine hlodavce, ježe, líšky, vrany a spevavce. Fauna južnej Číny zahŕňa aj tropické živočíšstvo, napr. rôzne druhy opíc a mačiek, leoparda, dikobraza, tigra, hlodavcov, lemura, cibetu, nosorožca a tapíra.
Ohrozené druhy.
Fauna nie je ohrozovaná len odlesňovaním, zmenou prirodzených životných podmienok a životného prostredia, ale aj tradičnou čínskou kultúrou – vyhubená bola sajga stepná a nosorožec čínsky, ktorých rohy sa predávali ako afrodiziakum. Od roku 1956 sa v Číne systematicky bojuje za záchranu čínskej prírody. V súčasnosti existuje viac než 300 chránených území, len v provincii Jün-nan, ktorá je známa aj pod názvom „kráľovstvo rastlín a živočíchov“, sa ich nachádza 30.

</doc>
<doc id="209175" url="https://sk.wikipedia.org/wiki?curid=209175" title="Timokratická ústava">
Timokratická ústava



</doc>
<doc id="209176" url="https://sk.wikipedia.org/wiki?curid=209176" title="Csomov palác">
Csomov palác



</doc>
<doc id="209178" url="https://sk.wikipedia.org/wiki?curid=209178" title="Zoznam piesní s textami Zdeňka Borovca">
Zoznam piesní s textami Zdeňka Borovca

Toto je zoznam piesní s textami, ktoré napísal textár Zdeněk Borovec.
Zoznam.
(h: ) - doteraz nezistený autor hudby 

</doc>
<doc id="209183" url="https://sk.wikipedia.org/wiki?curid=209183" title="Magellan">
Magellan

Magellan bola kozmická sonda vyslaná s cieľom prieskumu k Venuši. Bola to prvá z troch planetárnych sond, ktoré boli vynesené raketoplánom (ďalšími boli Ulysses – sonda na prieskum Slnka a Galileo – sonda na prieskum planéty Jupiter). Taktiež bola prvou sondou, ktorá použila techniku na zníženie orbity zvanú aerobraking – technika využíva odpor prostredia na spomalenie družice, čím šetrí palivo.
Ako umelá družica Magellan vytvorila prvú (a doteraz najlepšiu) mapu povrchu planéty s vysokým rozlíšením. Detailné radarové snímky zobrazovali krátery, hory, pohoria a ďalšie geologické formácie v podobnej kvalite akú poznáme z iných sond. Magellanová radarová mapa zostane najdetailnejšou mapou Venuše v dohľadnej budúcnosti.
Sonda bola pomenovaná po portugalskom bádateľovi šestnásteho storočia Magalhãesovi.
Priebeh letu.
Sonda Magellan bola umiestnená v nákladovom priestore raketoplánu Atlantis, ktorý odštartoval 4. mája 1989 z Kennedyho vesmírneho strediska na misiu STS-30. 
Atlantis vyniesol Magellan na nízku obežnú dráhu okolo Zeme, kde bola sonda uvoľnená z nákladového priestoru raketoplánu. Zážih urýchľovacej rakety (IUS) na pevné palivo, sondu naviedol na dráhu k Venuši. Magellan po pätnásťmesačnej ceste dorazil 10. augusta 1990 k svojmu cieľu. 
Prieskum Venuše.
Počiatočná obežná dráha sondy okolo cieľovej planéty bola výstredná elipsa, najmenšia vzdialenosť k Venuši (pericyterión) bola a najväčšia (apocyterión) . Obežná dráha bola polárna, to znamená, že pri každom obehu prelietavala nad severným a južným pólom planéty. Doba obehu bola 3 hodiny a 15 minút. 
Radarové snímkovanie povrchu.
V priebehu najväčšieho priblíženia počas obehu Venuše radar sondy snímkoval pás povrchu pod sebou so šírkou 17 až . Na konci každého obehu odvysielal Magellan získané dáta na Zem. Venuša sa otočí okolo svojej osi raz za 243 pozemských dní. Ako sa planéta otáčala pod sondou, radar snímal jeden pruh za druhým, takže za 243 dní by bol zmapovaný celý povrch. 
Na konci prvých ôsmich mesiacov snímkovania (september 1990 až máj 1991) odoslal Magellan na Zem detailné snímky 84 % povrchu Venuše. Sonda potom prekonala ešte dva osemmesačné cykly snímkovania povrchu (máj 1991 až september 1992), čím boli získané podrobné mapy 98 % povrchu planéty. Nasledujúce cykly potom umožnili vedcom sledovať zmeny na povrchu, ktoré sa udiali od minulého roka. Navyše "uhol pohľadu" radaru bol pri každom cykle trochu odlišný, čo umožnilo vytvoriť trojrozmerné pohľady na útvary na povrchu Venuše. 
Gravitačná mapa Venuše.
Počas Magellanovho štvrtého orbitálneho cyklu (september 1992 až máj 1993) sonda zbierala údaje o gravitačnom poli planéty. Magellan v tomto cykle nepoužíval snímkovací radar, ale prenášal na Zem konštantný rádiový signál. Ak prechádzal cez oblasť so zmenenou gravitáciou, rýchlosť sondy sa zmenila, čo spôsobilo zmenu rádiovej frekvencie – prejavil sa tzv. Dopplerov efekt. Prijímacie stanice tieto zmeny frekvencie extrémne presne zaznamenávali, čím vedci získali detailnú gravitačné mapu Venuše. 
Na konci štvrtého Magellanovho orbitálneho cyklu v máji 1993 znížilo riadiace stredisko orbitálnu dráhu sondy použitím dovtedy nevyskúšanej techniky nazývanej aerobraking. Týmto manévrom sa sonda medzi 25. májom a 3. augustom 1993 trením o horné vrstvy atmosféry postupne vnárala pri každom obehu stále hlbšie na svoju novú orbitálnu dráhu s výškou najbližšie Venušu a na najvzdialenejšom mieste. Znížila sa tiež doba obehu na 94 minút. Táto nová dráha umožnila sonde získať lepšie údaje o gravitačnom poli vyšších zemepisných šírok okolo severného a južného pólu. Piaty orbitálny cyklus skončil v apríli 1994. 
V poslednom šiestom osemmesačnom orbitálnom cykle sonda pokračovala v zbere gravitačných dát, vykonávala radarové a rádiové vedecké experimenty. Na konci misie získal Magellan dáta o gravitačnom poli planéty z približne 95 % povrchu. 
Ukončenie činnosti sondy.
V septembri 1994 bola obežná dráha Magellanu ešte viac znížená a začal experiment "veterný mlyn" (), keď na solárne panely pôsobili sily v hustejších vrstvách atmosféry. Technici merali, aký krútiaci moment pôsobí na sondu. Snažili sa, aby sonda nestratila orientáciu a nezačala rotovať. Tento experiment poskytol vedcom dáta o správaní sa molekúl v hornej časti atmosféry a technikom užitočné informácie pre návrhy ďalších sond. 
11. októbra 1994 bola obežná dráha sondy Magellan ešte viac znížená a ďalší deň bol so sondou stratený rádiový kontakt. Väčšia časť sondy sa vyparila v atmosfére, niektoré sekcie dopadli až na povrch planéty. 

</doc>
<doc id="209187" url="https://sk.wikipedia.org/wiki?curid=209187" title="Kostol svätého Mikuláša (Nemecká)">
Kostol svätého Mikuláša (Nemecká)

Kostol svätého Mikuláša je rímskokatolícky kostol v obci Nemecká časť Dubová. Kostol je gotický; bol zbarokizovaný v 18. a upravený v 20. storočí. Vo svätyni sa zachovala gotická klenba, vnútorné zariadenie je z 18. a 19. storočia. Založený bol pravdepodobne templármi, ktorí tu pravdepobobne postavili malý drevený kostolík. Dnešná budova bola postavená v 15. storočí.

</doc>
<doc id="209196" url="https://sk.wikipedia.org/wiki?curid=209196" title="Rewa">
Rewa

Rewa je najdlhšia rieka ostrovného štátu Fidži. Odvodňuje juhovýchodnú časť ostrova Viti Levu. Pramení na severných svahoch masívu Tomanivi (1 324 m) - najvyššieho vrchu štátu. Z celkovej dĺžky 240 km je pre riečne člny splavných 130 km. Najvyšší vodný stav je v období dažďov medzi decembrom a marcom. Využíva sa na splavovanie dreva a prepravu poľnohospodárskych produktov. Pri jej dolnom toku ležia významné poľnohospodárske usadlosti Vunindawa a Nasouri. Ústi do prielivu Kandavu asi 15 km na severvýchod od Suvy, ktoré je hlavným mestom Fidži.
Zdroj.
KELE, František. MARIOT, Peter. "". Bratislava: Slovenské pedagogické nakladateľstvo, 1992 ISBN 80-08-00514-9

</doc>
<doc id="209197" url="https://sk.wikipedia.org/wiki?curid=209197" title="Réva">
Réva

Réva môže byť:

</doc>
<doc id="209200" url="https://sk.wikipedia.org/wiki?curid=209200" title="František Lipka">
František Lipka

PhDr. František Lipka (* 22. február 1946, Bratislava) je slovenský diplomat, básnik, prekladateľ a someliér, ktorý prispel k vzniku nezávislej Čiernej Hory.
Životopis.
Lipka študoval slovenčinu, srbčinu a chorvátčinu na Filozofickej fakulte Univerzity Komenského v Bratislave (1969). Pracoval ako externý redaktor časopisu Revue svetovej literatúry, spolupracoval s časopismi "Smena na nedeľu", "Mladá tvorba", "Slovenské pohľady" a "Romboid"; striedavo pracoval ako lektor slovenského jazyka a literatúry na Filozofickej fakulte v Novom Sade a na Univerzite Komenského v Bratislave, kde prednášal dejiny srbskej a chorvátskej literatúry. Pôsobí tiež ako someliér a od roku 1994 zastáva funkciu predsedu medzinárodnej poroty pre udeľovanie cien Medzinárodnej organizácie viniča a vína (Organisation Internationale de la Vigne et du Vin) so sídlom v Paríži.
Diplomatická kariéra.
Od konca 80. rokov 20. storočia je činný v oblasti diplomacie. Zastával funkciu veľvyslanca Slovenskej republiky vo Francúzsku, Belgicku a Luxembursku. V roku 2006 sa stal predsedom Referendovej komisie (predsedom volebnej komisie) pre nadchádzajúce referendum o nezávislosti Čiernej Hory . Bol poverený dozorom nad priebehom referenda, jeho výsledkami a garantom dodržiavania spravodlivých a regulárnych volebných procedúr. 22. mája 2006 vyhlásil predbežné výsledky referenda s hlasovaním 55,4% voličov v prospech nezávislosti, čím sa splnilo predtým stanovené kritérium na vyhlásenie nezávislosti vo výške 55% voličov hlasujúcich za odtrhnutie.
Tvorba.
Poézii sa začal venovať počas svojho štúdia na univerzite. Debutoval senzitívno-reflexívnou lyrickou zbierkou "Štvanica". Jeho poézia jej charakteristická racionálnym prístupom, ktorým sa snaží o prienik do národnej a všeobecnej ľudskej histórie, prinášajúc motívy z dávnej histórie s cieľom pochopenia prítomnosti ľudstva v jeho súčasnom sociálnom, kultúrnom a ekologickom prostredí. Jeho výroky v sebe často nesú nadosobný aspekt, vytvárajúc dojem intelektuálneho a analytického poznania skutočnosti.
František Lipka je tiež významným prekladateľom zo srbčiny, chorvátčiny, slovinčiny a macedónčiny. Vydal antológiu básní Bosny a Hercegoviny, zostavil antológiu srbskej poézie 20. storočia, antológiu súčasnej macedónskej poézie a pripravil antológiu poézie od súčasných slovenských básnikov žijúcich na území bývalej Juhoslávie. Vydal tiež knihu pre deti "Farebné rozprávky".

</doc>
<doc id="209201" url="https://sk.wikipedia.org/wiki?curid=209201" title="ETKA">
ETKA

ETKA je elektronický katalóg náhradných dielov na automobily skupiny Volkswagen Group, pod ktorú patrí Volkswagen, Seat, Škoda a Audi. Vznikol v roku 1989 a tak nahradil staršie knihy súčiastok a katalógy na základe mikrofilmov. Anglický ekvivalent je Electronic Parts Catalog.

</doc>
<doc id="209206" url="https://sk.wikipedia.org/wiki?curid=209206" title="Moliterka (Bardejov)">
Moliterka (Bardejov)

Moliterka je časť mesta Bardejov. Rozkladá sa na sever od centra mesta, jej okrajom preteká rovnomenný potok. Štvrť tvorí rovnomerná uličná sieť rodinných domov a radovej zástavby z druhej polovice 20. storočia. 

</doc>
<doc id="209207" url="https://sk.wikipedia.org/wiki?curid=209207" title="Jerry Lee Lewis">
Jerry Lee Lewis

Jerry Lee Lewis, známy tiež pod prezývkou "The Killer" (Zabijak), (* 29. september 1935, Ferriday, Louisiana, USA† 28. október 2022, DeSoto County, Mississippi) bol americký rokenrolový a country spevák, hudobný skladateľ a klavirista. Ako jeden z priekopníkov rokenrolu bol v roku 1986 uvedený do Rock and Roll Hall of Fame (rokenrolovej siene slávy) a jeho priekopnícky príspevok k žánru mu bol uznaný umiestnením do Rockabilly Hall Of Fame (Siene slávy Rockabilly). V roku 2004 ho časopis "Rolling Stone" zaradil na 24. miesto v rebríčku „100 najväčších umelcov všetkých čias“ (100 Greatest Artists of All Time). V roku 2003 ten istý časopis zaradil jeho box set album "" na 242. miesto v rebríčku “500 najlepších albumov všetkých čias“ (500 greatest albums of all time).
Životopis.
Lewis sa narodil v chudobnej rodine Elmoa a Mamie Lewisových v mestečku Ferriday v štáte Louisiana v USA. Na piano začal hrať už v detstve so svojimi dvoma bratancami Mickeym Gilleyom a Jimmym Swaggartom. Jeho rodičia založili svoju farmu a kúpili mu piano. Ovplyvnený hrou na klavíri svojho staršieho bratanca (Carl McVoy), počúvaním rádia a hudby z nelegálneho zábavného podniku za železnicou Haney's Big House si Lewis vytvoril vlastný štýl hudby, v ktorom miešal rhythm and blues, boogie woogie, gospel a country hudbu, rovnako ako aj nápady pianistov tzv. "country boogie" a tiež nahrávky od umelcov Moona Mullicana a Merrilla Moorea. Čoskoro už hrával profesionálne.
Jeho matka ho zapísala na Southwestern Assemblies of God University v meste Waxahachie, v štáte Texas v domnení, že jej syn bude spievať svoje piesne pre Pána.
Legenda hovorí, že Lewis, hnaný túžbou hrať svoje boogie woogie, zahral v tomto štýle pred zhromaždením v kostole aj známy hymnus “My God Is Real“. Predstavení školy ho poslali ešte v tú noc domov. Pearry Green, vtedajší študentský prezident obhajoval Jerryho talent slovami, že vraj hral len akúsi “svetovú” muziku. Na druhý deň ráno si dekan školy pozval Jerryho a Pearryho do svojej kancelárie, aby ich oboch vyhodil. Jerry však tvrdil, že Pearry by nemal byť vyhodený, pretože „On nevedel, čo som sa chystal urobiť.“ O niekoľko rokov neskôr sa Pearry spýtal Lewisa: „Ešte stále hráte pre diabla?“ Jerry mu odpovedal: „Áno, samozrejme. Ale viete, čo je na tom zvláštne? Že je to rovnaká hudba, za ktorú ma vykopli zo školy. Je to rovnaký druh hudby, ktorú hrajú v svojich kostoloch dnes. Rozdiel je, že ja viem, že hrám pre diabla a oni nie.“
Z jeho hudby sa postupne vytrácalo náboženské pozadie. Stal sa súčasťou nového štýlu – rokenrol a v roku 1954 natočil svoje prvé demo. Okolo roku 1955 sa vybral do mesta Nashville, kde hrával po kluboch a snažil sa vzbudiť záujem o seba a svoju hudbu. Ten bol prakticky nulový; dokonca mu miestni hudobní manažéri radili, aby prešiel radšej na gitaru. Lewis o niekoľko rokov neskôr spomína, ako navrhol jednému producentovi z Nashville: „Zober si svoju gitaru a vraz si ju do riti!“
O dva roky neskôr, v septembri 1956 navštívil Lewis spolu so svojím otcom Elmom maličké štúdio Sun na 706 Union Avenue v Memphise a dozvedel sa, že jeho majiteľ, objaviteľ Elvisa Presleyho, Carla Perkinsa a Johnnyho Casha Sam Phillips je na dovolenke na Floride. Mladý výtržník, rozladený dlhou cestou, na ktorú si museli s otcom zarobiť predajom 400 vajec, prehlásil, že sa nehne, dokiaľ si ho niekto nevypočuje. Vzhľadom na to, že ani jeho otec nemal práve mierumilovnú povahu, rozhodol sa Phillipsov zvukár Jack Clement, že im radšej vyjde v ústrety. Jerry Lee sa mu páčil, hoci mu zahral len country hity, pričom firma potrebovala zrovna skôr rokenrolovú náhradu za Elvisa Presleyho, ktorého prenechala veľkému vydavateľstvu RCA Victor. Lewis sa vrátil do Memphisu za dva mesiace a natočil štyri piesne, z ktorých následne Philips vybral prvý singel Crazy Arms. Nejako zvlášť sa s ním však nepresadil. Jerrymu ponúkli aj miesto štúdiového hudobníka pre Carla Perkinsa a Billa Lee Rileyho. Jeho kariéra bola na vzostupe a krátko nato nahral i svoj najväčší hit “Great Balls of Fire”. Údajne keď Elvis Presley videl a počul hrať Jerry Lee Lewisa na piáne, povedal: “Keby som vedel hrať na piano ako Jerry Lee Lewis, tak by som prestal spievať!“. V tej dobe uvádzali Lewisa ako: “Jerry Lee Lewis and his Pumping Piano.”
4. decembra 1956 si Elvis Presley prišiel do Sun Record pre výplatu. V štúdiu stretol Carla Perkinsa, ktorý práve nahrával svoju novú skladbu a za klavírom sedel Jerry Lee Lewis. Títo traja sa dohodli, že si trošku zadžemujú. Phillips spustil nahrávanie a ich „džemové zasadnutie“ zaznamenal. Dokonca zatelefonoval aj Johnnymu Cashovi, ktorý sa k nim neskôr pripojil. Tieto nahrávky, z ktorých bola skoro polovica iba gospel, sa našťastie zachovali a neskôr boli vydané na CD pod názvom "Million Dollar Quartet". Nahrávky ešte obsahujú piesne od Chucka Berryho („Brown Eyed Handsome Man“), Pata Booneho („Don't Forbid Me“) a Presleyho napodobňovanie Jackie Wilsona. V roku 1957 priniesla Lewisovi celosvetovú slávu skladba “Whole Lotta Shakin' Goin' On” (ktorá bola v roku 2005 vybraná do National Recording Registry kongresovej knižnice pre trvalé uchovanie). Lewis sa v televízii ukázal prvýkrát 28. júla 1957 v The Steve Allen Show práve so svojim nezabudnuteľným hitom „Whole Lotta Shakin Goin On“.
Jerry Lee Lewis, aj keď nebol prvým pianistom v tomto štýle, bol priekopníkom tzv. „piano rocku“ a to nielen kvôli svojmu zvuku, ale hlavne pre svoj nespútaný dynamický výkon. Počas svojich vystúpení často odkopol lavičku, na ktorej sedel, a začal hrať postojačky. Svoje prsty spúšťal na klávesy z veľkej výšky, čo vytváralo dramatický akcent. Občas tiež hrával dokonca nohami či si na klavír rovno sadol. Jeho strhujúci až divý štýl možno vidieť vo filmoch High School Confidential či Jamboree. Volali ho „prvý veľký muž rokenrolu“ či „prvý veľký eklektik“. Jeho techniky si prisvojili aj iní významní predstavitelia piano rocku, napríklad Elton John, Billy Joel či Ben Folds.
Škandál.
Lewis si vzal svoju druhú ženu Jane Mitcham 23 dní pred rozvodom s prvou ženou. S tou sa oženil vo svojich 15-tich rokoch. Lewisov poburujúci osobný život bol pred verejnosťou utajený až do roku 1958, kedy odcestoval na turné do Británie. Tu sa však reportéri dozvedeli, že dvadsaťtriročný Jerry je už tretíkrát ženatý. Manželka sa volala Myra Gale Brown, mala len 13 rokov a navyše bola jeho sesternica. Pre tento škandál musel Jerry Lee Lewis turné ukončiť už po troch koncertoch, pričom ich mal odohrať 37. Vydal 5-stranový platený inzerát, kde sa ospravedlnil, no veľmi mu to nepomohlo. Škandál ho prenasledoval domov a Jerry takmer zmizol z hudobnej scény. Dick Clark mu zrušil vystúpenie vo svojej show, dokonca i Sam Phillips sa z jeho osobných problémov vysmieval.
Aj keď mal Jerry Lee Lewis ešte zmluvu so Sun Record, nahrávanie ukončil. Jeho honorár 10 000 dolárov za vystúpenie sa scvrkol na 100 dolárov. Musel hrávať v anonymných malých kluboch. Mal málo priateľov, ktorým mohol v tom čase dôverovať: Kay Martin, prezident jeho fanklubu; T.L. Meade (aka Franz Douskey), niekdajší hudobník z Memphisu a priateľ Sama Phillipsa a Gary Sklar. Lewis sa po čase vrátil späť ku Sun Records. V tom čase Phillips budoval nové štúdio na 639 Madison Avenue v Memphise a opúšťal to staré, v ktorom nahrávali B. B. King, Howlin' Wolf, Elvis Presley, Carl Perkins, Johnny Cash a ďalší. Počas tohto obdobia Jerry zaznamenal len jeden hit "What'd I Say" (1961), ktorý zložil Ray Charles. Ďalšia Lewisova nahrávka bolo inštrumentálne boogie naaranžované s Glenn Miller Orchestra; volala sa "In the Mood" a Lewis ju vydal pre Sun Record pod pseudonymom “The Hawk”. Diskdžokeji však jeho štýl rozoznali a aj tento pokus o návrat zlyhal.
Kontakt so Sun Records skončil v roku 1963 a tak prestúpil ku Smash Records, kde vydal veľa rockových nahrávok. To však jeho kariére veľmi nepomohlo. Jeho popularita sa v Európe (konkrétne vo Veľkej Británii a Nemecku) oživila už po roku 1960. Živý album "Live at the Star Club", Hamburg (1964), je mnohými považovaný za najlepší živý rokenrolový album vôbec. Hudobný kritik Stephen Thomas Erlewine napísal: „Live at the Star Club je neobyčajný, najčistejší, najtvrdší rokenrol…”
Koncom 60. rokov presvedčil producent z Mercury Records Jerry Kennedy Lewisa, aby sa dal na country hudbu. Keďže Jerry bral country ako jeden zo štýlov, ktoré pridával do svojej hudby, súhlasil. Tak v roku 1968 nahral svoj prvý čisto country album "Another Place, Another Time". V sedemdesiatych rokoch potom nahral ešte viacero country hitov, z ktorých sa niekoľko umiestnilo aj v US Hot 100 či v iných rebríčkoch.
Sklony k drogám a osobné tragédie.
O Lewisovi bolo známe, alkoholik; obľuboval večierky a nezriedka sa choval násilnícky. Pravé problémy s alkoholom a drogami sa uňho prejavili až po rozvode s Myrou v roku 1970. Ďalšia tragédia ho postihla v roku 1973, keď sa jeho 19-ročný syn Jerry Lee Lewis junior zabil pri automobilovej havárii. Ešte v roku 1960 prišiel o svojho o druhorodeného syna Stevea Allena Lewisa, ktorý sa nešťastnou náhodou utopil v bazéne. Okrem nich mal ešte dcéru Phoebe Lewisovú, ktorá je tiež speváčka a hudobníčka a Lewis jej robil niekoľko rokov manažéra.
Lewisov bujarý život v sedemdesiatich rokoch neostal bez následkov. V roku 1981 ho museli hospitalizovať v nemocnici s krvácajúcim žalúdočným vredom. Bol na tom tak zle, že mu lekári dávali nádej 50:50. Po tom čo znovu prepadol drogám sa Lewis sám rozhodol, že sa pôjde liečiť na kliniku Betty Fordovej. Bolo to v roku 1988, mesiac pred narodením jeho syna Jerry Lee Lewisa III.
Na oslavách svojich 41. narodenín Lewis nešťastnou náhodou postrelil svojho basgitaristu Butcha Owensa. Podľa vlastných slov všetci vtedy blbli, Lewis namieril svoj Magnum 357 na Butcha ale netušil, že zbraň je nabitá. Sám Butch Owens ho obraňoval, že sa snažil mieriť na prázdnu fľašu, ale guľka sa odrazila naňho.
O niekoľko týždňov neskôr, 23. novembra, sa Lewis opäť zaplietol do ďalšieho incidentu zo zbraňou. Tentoraz ho Elvis Presley pozval k sebe do Gracelandu, no nepovedal to svojej ochranke. Muži z ochranky Lewisa nespoznali a pýtali sa, čo tu chce. Navyše si všimli na palubnej doske jeho auta zbraň. Lewis im sarkasticky odpovedal, aby nemali strach, že nejde zabiť Elvisa, no ochrankár si to vysvetlil inak a zavolal políciu.
Neskoršia kariéra.
V roku 1989 natočili film o jeho rokenrolových rokoch – Great Balls Of Fire, čo ho vrátilo opäť na oči verejnosti; aj vďaka tomu, že sa rozhodol znovu nahrať svoje piesne pre soundtrack k filmu. Ako námet poslúžila kniha jeho ex manželky Myry Gale Lewisovej, ktorá má rovnaký názov ako film. V snímke si zahrali: Dennis Quaid ako Lewis, Winona Ryderová ako Myra a Alec Baldwin ako Jimmy Swaggart. Film je o Jerryho včasnej kariére a vzťahu s Myrou, končí sa škandálom na konci päťdesiatich rokov.
Medializovaný pád jeho bratranca, populárneho TV kazateľa Jimmyho Swaggarta, Lewisovej rodine žiadne povzbudenie nepriniesol. Swaggart bol tiež hráč na piano, rovnako ako ďalší bratranec, country hviezda Mickey Gilley. Títo traja sa chodili spolu v mladosti pozerať do Ferridayského klubu Haney's Big House, kde vystupovali čierni bluesoví umelci.
Jeho sestra Linda Gail Lewis s ním nahrávala a určitý čas aj koncertovala. V roku 1990 Lewis napísal pieseň "It Was the Whiskey Talking, Not Me", ktorá sa objavila na soundtracku pre film Dick Tracy. Pieseň možno vo filme počuť v scéne, kde ju hrajú v rádiu.
Aj napriek osobným problémom je Lewisov hudobný talent široko uznávaný. Prezývka „The Killer“ (Zabijak/resp. Sukničkár) mu sedela hlavne pre jeho silný hlas a klavírny výkon na javisku. Roy Orbison ho označil za najlepšieho surového umelca klasického rokenrolu. V roku 1986 bol Jerry Lee Lewis v prvej skupine umelcov uvedených do rokenrolovej siene slávy (Rock and Roll Hall of Fame).
V ten istý rok sa Lewis vrátil späť do Sun Record, aby tu spolu s Royom Orbisonom, Carlom Perkinsom, Johnym Cashom a dlhoročnými obdivovateľmi Johnom Fogertym a Rickym Nelsonom nahrali album "Class of '55". Mnohí kritici a fanúšikovia im však vyčítali, že ich novému MDQ chýba duch slávnych dní Sun Record.
Lewis neprestal nikdy koncertovať. Diváci, ktorí ho videli hrať tvrdia, že jeho vystúpenia sú stále vzrušujúce a osobité. 12. februára 2005 mu The Recording Academy udelila cenu za celoživotné dielo “Lifetime Achievement Award”. 26. septembra 2006 predstavili Lewisov nový album "Last Man Standing", na ktorom spieva duetá s najlepšími rockovými umelcami. Album zožal pozitívne reakcie a umiestnil sa v štyroch rôznych hudobných rebríčkoch vrátane dvojtýždňového prvého miesta v Indie charts.
DVD s názvom "Last Man Standing Live", ako koncertná verzia predchádzajúceho CD s množstvom hosťujúcich umelcov bolo predstavené v marci 2007. CD "Last Man Standing" je jeho najpredávanejší album. Je to jeho desiata zlatá nahrávka od roku 1973. V tom roku získal jeho dvojalbum "The Session" zlatú platňu za 250 000 predaných kópií (pretože to bol dvojalbum, pri normálnych albumoch sa musí predať aspoň 500 000 kópií - tieto údaje platia pre U.S.A.). "Last Man Standing" má viac zvukových stôp ako "The Session" a predalo sa z neho už viac ako 500 000 kópií a to celosvetovo.
5. novembra 2007 si rokenrolová sieň slávy a univerzita v Clevelande v štáte Ohio poctili Jerry Lee Lewisa 6 dní trvajúcou konferenciou, ktorá zahŕňala rôzne prednášky, premietanie klipov, filmov a pod. Konferencia mala názov 'The Life And Music of Jerry Lee Lewis' (Život a hudba Jerry Lee Lewisa). Stal sa tak prvým žijúcim umelcom, ktorý bol takto poctený. Toto všetko vyvrcholilo 10. novembra koncertom Jerry Lee Lewisa, ktorý uvádzal Kris Kristofferson, ktorý je aj autorom niekoľkých jeho country hitov. Lewis prijal dar od American Music Masters Award, ktorí na záver predviedli ukážku z 'Somewhere Over The Rainbow'.
Jerry Lee Lewis neskôr žil na svojom ranči v Nesbite, Mississippi so svojou rodinou.

</doc>
<doc id="209209" url="https://sk.wikipedia.org/wiki?curid=209209" title="North Bull Island">
North Bull Island

North Bull Island (niekedy len Bull Island, ír. "Oileán an Bhulla") je ostrov v Írsku. Leží v Dublinskom zálive, je súčasťou Dublinu a zároveň grófstva Dublin City.
Nachádza sa v severnej časti zálivu, v priestore medzi ústím rieky Liffey a polostrovom Howth Head, prebieha paralelne s pobrežím v smere juhozápad – severovýchod. Je dlhý a široký maximálne . Od pevniny je oddelený úzkym a plytkým bazénom, zvaným "Crab Water" alebo "Raheny Lake", širokým 250 až , do neho ústia rieky Naniken a Santry. Na severe sa ostrov zužuje a od pevniny ho oddeľuje prieliv "Sutton Channel". Ostrov je trvalo neobývaný, je však rekreačným zázemím mesta.
Pôvodný North Bull Island bol rozšírený ľudskou činnosťou, navezením splavenín, ktoré priniesla rieka Liffey, a ktoré zanášali dublinský záliv a bránili plavbe ďalej proti prúdu rieky. V roku 1819 bol ostrov spojený s pevninou dreveným mostom, o rok neskôr sa začala výstavba steny "North Bull Wall", ktorá bola dokončená v r. 1825 a ktorá spojila pevninu s južným pobrežím ostrova. V r. 1907 bol uvedený do prevádzky nový most – "Bull Bridge". V súčasnosti je dostupný cez dva mosty, jeden vedie z Clontarfu, druhý z Raheny.
Ostrov je plochý, formovaný prevažne pieskami, piesočné pláže sa tiahnu pozdĺž celého ostrova. Oproti Suttonu sa rozkladajú menšie plochy maršov. V r. 1988 tu bola vyhlásená prírodná rezervácia na ochranu vodného vtáctva, ktorá je zapísaná medzi biosférické rezervácie UNESCO. 
Pláž na západnom pobreží sa nazýva "Dollymount Strand" a je veľmi obľúbeným výletným miestom Dublinčanov. V minulosti tu bolo rozšírené aj kúpanie v mori, ale od r. 2007 je to kvôli znečisteniu na vlastné riziko. Ostrov je tiež vyhľadávaný priaznivcami kitesurfingu. V strede ostrova sa nachádzajú dve golfové ihriská (18-jamkové).

</doc>
<doc id="209214" url="https://sk.wikipedia.org/wiki?curid=209214" title="TLD doména">
TLD doména



</doc>
<doc id="209217" url="https://sk.wikipedia.org/wiki?curid=209217" title="Simultánny multithreading">
Simultánny multithreading

Simultánny multithreading, často skracovaný ako SMT, je technika na zlepšenie celkovej výkonnosti superskalárnych CPU s Hardvérovým multithreadingom. SMT pripúšťa viacnásobné nezávislé spúšťanie vlákien na lepšie zužitkovanie prostriedkov poskytnutých modernou procesorovou architektúrou.
Detaily.
Multithreading je v koncepte podobný preemptívnemu multitaskingu, ale je implementovaný na vláknovej úrovni vykonávania v moderných superskalárnych procesoroch.
Simultánny multithreading (SMT) je jeden z dvoch hlavných implementácii multithreadingu, druhou formou je tzv. dočasný multithreading. V dočasnom multithreadingu, môže byť naraz vykonávané iba jedno vlákno inštrukcii v ľubovoľnej stanovenej pipeline fáze. V simultánnom multithreadingu, môžu byť vykonávané naraz inštrukcie z viac ako jedného vlákna v ľubovoľnej stanovenej pipeline fáze. Toto je uskutočňované bez nejakých väčších zmien na základnej architektúre procesora: hlavné doplnky, ktoré sú vyžadované sú schopnosť vyvolať inštrukcie z viacnásobných vlákien v cykle a väčší súbor registru, ktorý by udržiaval dáta z viacnásobných vlákien. Počet súčasne bežiacich vlákien môže byť rozhodnutý konštruktérmi čipov, ale praktické obmedzenia dané zložitostou čipov, obmedzili ich počet vo väčšine SMT implementácii na dva.
Keďže táto metóda je skutočne účinné riešenie a je tu nevyhnutne zvýšený konflikt na zdieľané prostriedky, merania efektívnosti riešenia môžu byť značne zložité. Niektorí výskumníci ukázali, že extra vlákna môžu byť použité na aktívne rozdeľovanie zdieľaných prostriedkov ako napr. cache, na zlepšenie výkonu ďalšieho nazávislého vlákna a práve toto ukazuje, že SMT nie je len efektívne riešenie. Ďalší používajú SMT na poskytovanie prebytočného výpočtu, pre niektoré úrovne detekcie chýb a ich odstránenie.
Napriek tomu, vo väčšine súčasných prípadov je SMT používané kvôli oneskoreniu ukrytej pamäte, efektívnosti a zvýšenej priepustnosti výpočtov vzhľadom na množstvo hardvéru.
Systematika.
V dizajne procesorov existujú dva spôsoby, ako zvýšiť paralelizmus čipov s menšími požiadavkami na prostriedky: jednou je superskalárna metóda, ktorá sa pokúša zvýšiť Instruction Level Parallelism (ILP), ďalšou je multithreadingový prístup využívajúci Thread Level Parallelism (TLP). 
Superskalárny znamená, vykonávajúci viacero inštrukcií súčasne, zatiaľ čo chip-level multithreading (CMT) vykonáva súčasne inštrukcie z viacnásobných vlákien v rámci jedného čipu procesora. Existuje mnoho spôsobov, ako vo vnútri čipu podporovať viac ako jedno vlákno, menovite:
Kľúčový faktor na ich rozoznanie je pozrieť sa, aké množstvo inštrukcií môže procesor vydať v jednom cykle a aký počet vlákien, z ktorých tieto inštrukcie pochádzajú. Napríklad, UltraSPARC T1 od Sun Microsystems (tiež známy ako "Niagara" do svojho vydania 14. Novembra 2005) je viacjadrový procesor kombinovaný s jemnozrnnou multithreading technikou, namiesto simultánneho multithreadingu, keďže každé jadro môže naraz vydať iba jednu inštrukciu.
Historické implementácie.
Zatiaľ čo multithreadingové CPU boli používané približne od roku 1950, Simultánny Multithreading bol vynájdený firmou IBM v roku 1968. Prvý významný komerčný CPU vyvinutý so SMT bol DEC 21464 (EV8). Tento čip bol vyvinutý firmou DEC v spoluprácii s Dean Tullsenom z University of California, San Diego, Susan Eggers a Hank Levy z University of Washington. Procesor nebol nikdy vydaný, pretože Alpha línia procesorov bola prerušená tesne predtým ako HP získal vlastníctvo nad Compaq (predtým DEC). Dean Tullsenova práca bola neskôr použitá na vytvorenie procesoru Intel Pentium 4.
Moderné komerčné implementácie.
Intel Pentium 4 bol prvý moderný procesor pre stolové počítače, ktorý mal v sebe implementovaný simultánny multithreading, model štartujúci na 3.06GHz, ktorý bol vydaný v roku 2002 a bol uvedený k množstvu ich doterajších procesorov. Intel nazval túto funkcionalitu Hyper Threading Technology (HTT), táto poskytuje základný dvojvláknový SMT prostriedok. Intel hovorí o 30% zvýšení rýchlosti v porovnaní s inak identickým, ne-SMT Pentium 4. Zlepšenie výkonu je veľmi závislé na aplikáciách a niektoré programy ho v skutočnosti nepatrne spomaľujú, keď HTT je zapnuté kvôli zvýšenému súpereniu o prostriedky ako šírka pásma, cache, TLB, preorganizovanie bufferovych vstupov, atď.
Posledné dizajny MIPS architektúr zahŕňajú SMT systém, známy aj ako "MIPS MT". MIPS MT poskytuje pre oba, náročné elementy virtuálneho spracovania a menej náročné hardvérové mikrovlákna. RMI, Cupertino-založené štartovanie, je prvý MIPS predajca, ktorý poskytuje procesor SOC založený na on 8 jadrách, kde na každom z nich bežia 4 vlákna. Vlákna môžu bežať v jednozrnnom móde, kde v každom cykle môžu byť vykonávané rozličné vlákna. Vláknam môžu byť taktiež pridelené priority.
IBM POWER5, ktorý vyšiel v Máji 2004, prišiel buď ako dvojjadrový DCM, štvorjadrový alebo dokonca 8-jadrový MCM, kde každé jadro je tvorené dvojvláknovým SMT prostriedkom. Implementácia IBM je viac sofistikovaná ako predchádzajúca, pretože dokáže priradiť rôznu prioritu rozličným vláknam, je viac jemnozrnná a SMT prostriedok môže byť zapnutý a vypnutý dynamicky, na lepšie vykonávanie práce, pri ktorej SMT procesor nemôže zvýšiť výkonnosť. Toto je druhá implementácia všeobecne dostupného hardvérového multithreadingu od firmy IBM.
Aj keď mnoho ľudí tvrdilo, že UltraSPARC T1 od Sun Microsystems (známy aj ako "Niagara" do svojho vydania 14. Novembra 2005) a pripravovaný procesor pod kódovým menom "Rock" (ktorý bol pánovaný na vydanie v roku 2009 ) sú implementácie SPARCu, zamerané na takmer úplné využitie SMT a CMP techník, Niagara v skutočnosti nevyužívala SMT. Sun nazýva tieto kombinované prístupy ako "CMT" a celkový koncept ako "Throughput Computing". Niagara má 8 jadier na jeden čip, ale každé z jadier má iba jeden pipeline, takže v skutočnosti používa jemnozrnný multithreading. Na rozdiel od SMT, kde inštrukcie z viacnásobných vlákien zdieľajú výdajové okno každý cyklus, procesor používa stratégiu round robin, aby každý cyklus vydal inštrukcie z nasledujúceho aktívneho vlákna. Toto ho robí viac podobným ku Barrel procesoru. Rock procesor od Sun Microsystems je odlišný, má viac komplexných jadier, ktoré používajú viac ako jeden pipeline.

</doc>
<doc id="209219" url="https://sk.wikipedia.org/wiki?curid=209219" title="Wilhelm Emil Fein">
Wilhelm Emil Fein

Wilhelm Emil Fein (* 16. január 1842, Ludwigsburg, Nemecko – † 6. október 1898, Stuttgart) bol nemecký podnikateľ a konštruktér; okrem iného vyrobil prvú ručnú elektrickú vŕtačku na svete.
Život.
Wilhelm Emil Fein sa narodil v Ludwigsburgu v rodine učiteľa. Základy vzdelania zameraného na mechaniku a strojárstvo získal v stuttgartskej dielni C. Geigera. Potom pobýval istý čas v Karlsruhe a Göttingene a nakoniec prišiel do Berlína k firme Siemens &amp; Halske. 
V Londýne zakončil učňovské roky u Charlesa Wheatstonea. Wilhelm Eisenlohr, profesor polytechniky v Karlsruhe, mu odporučil, aby si založil vlastnú firmu. V roku 1867 založil so svojim bratom Carlom v Karlsruhe dielňu s názvom "C. &amp; E. FEIN" na výrobu rôznych elektrických prístrojov. Firma sa o tri roky neskôr presťahovala do Stuttgartu.
Od roku 1875 vyvíjal a v roku 1878 aj inštaloval prvý elektrický požiarny hlásič v Norimbergu, o rok neskôr aj v Stuttgarte. Telefón využívajúci magnet v tvare podkovy si dal v roku 1879 patentovať.
Po roku 1880 sa venoval zlepšovaniu svojich prístrojov poháňaných elektrinou vyrábanou dynamom, a v roku 1885 vyvinul prvý prenosný telefónny prístroj pre armádu. O tri roky neskôr vydal knihu "Elektrische Apparate, Maschinen und Einrichtungen". O ďalšie dva roky mu bola prepožičaná württemberská štátna medaila. Firme Fein sa darilo, v roku 1883 vyrobila svoj stý prístroj a za deväť rokov už ich bolo tisíc.
V roku 1895 skonštruoval prvú ručnú elektrickú vŕtačku na svete, jeho syn Emil vyrobil o dva roky neskôr aj prvú stolnú elektrickú vŕtačku. 
Wilhelm Emil Fein zomrel 6. októbra 1898 v Stuttgarte a jeho firmu prevzal syn Emil.

</doc>
<doc id="209220" url="https://sk.wikipedia.org/wiki?curid=209220" title="Timotej (biskup)">
Timotej (biskup)

Svätý Timotej (*1. storočie, Lystra, Lykaónia, Malá Ázia† okolo 97, Efez) bol prvokresťanský biskup, žiak a blízky spolupracovník svätého apoštola Pavla.
V kresťanských cirkvách je uctievaný ako svätý a mučeník, vo východných cirkvách aj ako apoštol, pretože podľa tradície patril medzi 70 (resp. 72) Ježišových širších učeníkov. V Novom Zákone sa nachádzajú dva Pavlove listy adresované Timotejovi. Timotej sa stal biskupom v Efeze, tam údajne aj zomrel mučeníckou smrťou. Katolícka cirkev a luteráni si jeho pamiatku pripomínajú 26. januára (katolíci spolu so svätým Titom), niektoré cirkvi aj 24. januára, východné pravoslávne a orientálne cirkvi 22. januára a 4. januára v rámci slávenia soboru 70 (72) apoštolov. Býva uctievaný aj ako patrón proti črevným a zažívacím ochoreniam.
V biblických epištolách je spomínaný sedemnásťkrát, šesťkrát v Skutkoch apoštolov a raz v Liste Hebrejom. Listy Timotejovi ho predstavujú ako strážcu apoštolskej tradície proti kacírstvu a nemorálnosti.
Život.
Svätý Timotej sa narodil v maloázijskej Lystre. Jeho matka Euniké (Eunika) bola Židovka, jeho otec bol Grék a pohan. V niektorých rukopisoch sa Timotejova matka nazýva vdovou. Táto definícia vzišla azda z niektorých latinských rukopisov, v ktorých sa používa slovo "viduae" („vdova“), a vznikla pravdepodobne v dôsledku chybného čítania. Známa je aj Timotejova stará matka Lojda (Lois), v ktorej rovnako ako u Timotejovej matky „prebývala viera“ (2Tim 1,5), čo naznačuje, že ženy boli kresťanky. Ku kresťanstvu sa zrejme obrátili ešte pred Timotejom, pričom manželstvo s pohanom naznačuje rozchod Timotejovej matky so židovstvom. Obe mali obrovský vplyv na Timotejovu výchovu v duchu viery. V detstve nebol obrezaný. Konvertoval zrejme počas prvej cesty apoštolov Pavla a Barnabáša do tejto oblasti (Sk 14,6-23).
Počas svojej druhej misijnej cesty do Lystry sa Timotej vďaka svojej horlivosti stal pomocníkom apoštola Pavla a odišiel z rodného domu. Keďže "„všetci vedeli“", že Timotej mal otca Gréka, prijal od Pavla obriezku, aby mohol ľahšie pôsobiť medzi Židmi (Sk 16,3). "„Timotejova obriezka sa ukázala ako symbolický akt, ktorý potvrdzuje Timotejovu príslušnosť k židovskému národu podľa pôvodu.“" Podľa niektorých názorov v tomto období prijal aj kňazské, resp. biskupské svätenie. Timotej následne apoštola Pavla sprevádzal na jeho cestách po gréckych krajinách, do Jeruzalema a zrejme i Ríma. Vo viacerých listoch apoštola Pavla býva spomínaný ako spoluodosielateľ (Solúnčanom, II. Korinťanom, Filipanom, Kolosanom, Filemónovi). Apoštola Pavla Timotej sprevádzal aj v období jeho väzenia.
Po Pavlovej smrti sa podľa cirkevnej tradície vrátil do Efezu, kde pôsobil ako prvý biskup. Podľa Jána Damascénskeho bol svedkom Nanebovstúpenia Panny Márie. Podľa neskorších kresťanských správ ("Acta S. Timothei" zo 4. storočia) bol Timotej zavraždený za vlády Nervu okolo roku 97 počas toho, ako sa pokúšal odvrátiť ľudí od pohanských osláv na počesť boha Dionýza/ bohyne Diany. Historické doklady však jeho mučenícku smrť nespomínajú.
Pochovaný bol v Efeze, kde jeho telo zotrvalo až do roku 356, keď boli jeho pozostatky cisárom Konštantom II. prenesené do Konštantínopola, kde boli až do roku 1204 uchovávané v Chráme svätých Apoštolov. Po IV. križiackej výprave boli pravdepodobne prenesené na kresťanský Západ a dnes sa predpokladá, že sú uchované v talianskom meste Termoli.
Vzťah k apoštolovi Paulovi.
Timotej bol najbližším učeníkom a spoločníkom apoštola Pavla počas jeho misií. Pavol Timoteja nazýva (1Sol 3,2; 2Kor 1,1; Flm 1) svojím bratom (ἀδελφός) a spolupracovníkom „v Kristovom evanjeliu“ (1 Sol 3,2; Rim 16,21). Okrem toho Pavol používa vo vzťahu k Timotejovi množstvo epitet: je pravým synom (γνήσιος) vo viere (1 Tim 1,2) či milovaným dieťaťom (τεκνον) verným v Pánovi (1Kor 4,17). Termín γνήσιος („pravý“) sa spravidla používal vo vzťahu k legitímnym deťom narodeným v manželstve. Vyjadruje preto postavenie Timoteja ako „právneho“ zástupcu apoštola Pavla. Synovský vzťah v židovskom a gréckom svete často vyjadrovalo vzťah medzi učiteľom a žiakom, pričom termín τεκνον („dieťa“) v Novom Zákone spravidla zdôrazňoval duchovnú kontinuitu. Pavol prirovnáva Timoteja aj k dobrému vojakovi Krista (2 Tim 2,3-5). Zároveň Timoteja vyčleňuje z ostatných pomocníkov, ktorí "„hľadajú svoje, a nie to, čo sa páči Ježišovi Kristovi“" (Flp 2,19-24).
Listy Timotejovi.
S istotou sú doložené od polovice 2. storočia, už koncom storočia však sú všeobecne nepochybne považované za kánonické.
Od devätnásteho storočia však začalo byť Pavlovo autorstvo listov spochybňované a mnoho vedcov považuje epištoly Timotejovi za pseudo-pavlínske. Slovná zásoba a štýl pastoračných listov Titovi a Timotejovi sú totižto odlišné hlavných Pavlových listov. Chýbajú niektoré Pavlove obľúbené slovné zvraty a figúry. Situácie, ktoré popisujú zapadajú do toho, čo je známe z Pavlovho života z jeho iných listov a Skutkov apoštolov len obťažne. Polemika proti kacírom má tiež iný tón a štýl, v skutočnosti tak môže ísť skôr o reakciu na heretika Markióna. Celkovo sa obsah listov javí štýlovo kôr modernejší/vyvinutejší.
Rozdiel v slovnej zásobe však podľa niektorých názorov môže vyplynúť z rôznych situácií, s ktorými sa Pavol stretol, alebo môže predstavovať zmenu jeho prístupu. Polemický posun mohol byť spôsobený tiež osobným charakterom listov adresovaných jednému vedúcemu a nie celému zhromaždeniu. Konzervatívnejší vedci sa preto domnievajú, že Pavol mohol zmeny urobiť sám. V každom prípade predstavuje 1. a 2. list Timotejovi dôležité zmeny v ranokresťanskej komunite smerom k cirkvi druhého a tretieho storočia. Órigenes a kapadócka škola používali Pavlove listy Timotejovi častejšie ako solúnska korešpondencia. Medzi patristickými komentármi k listom Timotejovi je pozoruhodný text od Theodóra z Mopsuestie.
Ikonografia.
Ranokresťanské a byzantské umenie.
Timotej bol v ranokresťanskom umení zobrazovaný ako mládenec bez brady a s krátkymi vlasmi. Býva odetý do tuniky a pália. Najstaršie zobrazenie Timoteja sa nachádza na dvoch rímskych medailónoch (približne 5. storočie, dnes Biblioteca Apostolica Vaticana, Vatikán) vyrobených technikou zlatoskla ("vetri dorati"). Na oboch artefaktoch je vyobrazený Timotej spolu so Sixtom. Prvý medailón ich zobrazuje ako sedia oproti sebe na nízkych skladacích stoličkách ("sella curulis"). Timotej v ľavej ruke drží zvitok. V hornej časti sa nachádza malá postava Ježiša Krista, ktorý drží v rukách mučenícke koruny. Na druhom medailóne sú svätci zobrazení v čelnom pohľade. Timotej a Sixtus držia v rukách pred sebou zvitok. Medzi hlavami sa nachádza koruna, a napravo od Timoteja je zvitok. Zlatosklo je vybrúsené do inverznej formy, čím vynikajú kontúry postáv, črty tváre, odevu a nápisov. Zaujímavosťou je kombinácia svätcov, keďže v prípade postavy Sixta ide pravdepodobne o pápeža Sixta II., ktorý žil neskôr. Výber pravdepodobne súvisel s ich mučeníckou smrťou, ale aj Timotejovým možným pôsobením a umučením v Ríme. Postava Timoteja je niekedy zamieňaná za diakona a mučeníka Timoteja, ktorý šíril kresťanskú vieru v Mauritánii.
Rané byzantské umenie ďalej pracovalo s formou Timoteja ako mládenca, odetého do modrej tuniky s ružovým páliom. Timotej spolu s apoštolom Pavlom je zobrazovaný spravidla v miniatúrnych cykloch: na troch miniatúrach pred Pavlovými listami v rukopise z roku 1072 (MS 1072; dnes knižnica Moskovskej štátnej univerzity M. V. Lomonosova, Moskva) alebo v rukopise z Veľkej lavry na hore Athos z konca 10. storočia. Neskôr bol znázorňovaný ako muž stredného veku s krátkou bradou, odetý do omoforu s dominantnou červenou farbou a v rukách drží evanjelium. Zvyčajne ide o vyobrazenia v menológiach, kde je obľúbeným námetom jeho mučenícka smrť. Príkladom je "Menológium cisára Bazila II." z prelomu 10. a 11. storočia (Cod. Vat. gr. 1613, fol. 341, dnes Biblioteca Apostolica Vaticana, Vatikán), kde je na miniatúre zobrazená mučenícka smrť Timoteja jedným z vojakov počas toho, ako sa pokúšal odvrátiť ľudí od pohanských osláv na počesť boha Dionýza alebo bohyne Diany. Podobne na miniatúre "Menológia cisára Michala IV." z rokoch 10251050 (W.521, fol. 203v, dnes Walters Art Museum, Baltimore). Svätec je zobrazený ako kľačí na kolenách a z hlavy mu tryská krv. Pravú ruku ma položenú na zemi a ľavú ruku má zdvihnutú pred sebou smerom hore. Nejde o gesto ochrany pred mečom, ale výraz smútku a odovzdanosti Bohu. Vpravo dvaja muži nesú rakvu a pred nimi kráča kňaz s kadidlom. To predstavuje pravdepodobne Timotejov pohreb v Efeze alebo prenesenie jeho pozostatkov do Chrámu svätých Apoštolov v Konštantínopole roku 356. Ďalej "Menológium dvanástich veľkých sviatkov" alebo "Menológium života veľkého mučeníka Demetera Solúnského" (oba približne 13221340; dnes Bodleian Library, Oxford), prípadne v synaxári Zachariáša z Alaškertu (štvrtina 11. storočia; dnes Gruzínske národne centrum rukopisov, Tbilisi) a ďalších. Zriedka je Timotej zobrazený ako muž stredného veku s krátkymi kučeravými vlasmi a bradou, odetý do modrého chitóna a okrového himationu s omoforom. Inokedy má fialový felón, modrú sutanu s omoforom. Pravou ruko žehná a v ľavej ruke drží evanjelium.
Motív mučeníckej smrti Timoteja sa objavuje aj na nástenných maľbách (ide prevažne o typ tzv. nástenného menológia), akými sú maľby v Monasteri Treskavec (okolo roku 1340), chrámovej predsieni Chrámu Krista Pantokrata Monastiera Visoki Dečani (okolo roku 1350) alebo v Chráme svätého Juraja v Staro Nagoričane (1317/1318). V monumentálnom byzantskom umení sa zobrazenie Timoteja objavuje na mozaikách, ako je tomu v zbore svätých 70 apoštolov umiestnených v lunetách nad oknami v severnej časti naosu katolikonu Monastiera Hosios Lukas (11. storočie). Po stranách je zobrazený Nikanor a Silas. Timotej je odetý do tuniky a himationu bez omoforu. Zriedka sa jeho vyobrazenie nachádza v priestore oltára, ako je katolikon Monastiera Pantokrata (asi 13631380).
Postbyzantské umenie a ruské krajiny.
V gréckej príručke pre ikonopiscov tzv. "Hermeneia" od athoského mnícha Dionýza z Furny chýba Timotej v zoznamoch apoštolov a hierarchov. Jeho meno je uvedené iba v kalendárovej časti pri dátume 22. január s krátkym opisom: „"svätý Timotej, mládenec s okrúhlou bradou."“ Podľa Dionýza Areopagitu bol Timotej spolu s ďalšími učeníkmi apoštola Pavla zázračne prenesený k Zosnutiu presvätej Bohorodičky. Vyobrazenie Timoteja spolu s Dionýzom Areopagitom a Hierotejom možno zaradiť k motívu Zosnutia presvätej Bohorodičky. To isté naznačuje aj text príručky Dionýza z Furny: „"okolo vidieť apoštolov a hierarchovDionýz Areopagita, Hierotej a Timotej, ktorí držia v jednej ruke evanjeliá a druhou rukou podopierajú plačúce ženy".“ Vo viacerých prípadoch sa nápisy mien jednotlivých postáv nezachovali, čo sťažuje ich identifikáciu. Ruský historik a umelecký kritik Viktor Lazarev identifikoval Timoteja ako jedného z dvoch postáv na zadnej strane donskej ikony Bohorodičky (90. roky 14. storočia, dnes Štátna Tretiakovská galéria, Moskva), kde je znázornené Zosnutie presvätej Bohorodičky. Prípadne vyobrazenie Dionýza Areopagita, Hieroteja, Jakuba mladšieho a Timoteja na ikone Uspenia presvätej Bohorodičky (15911599, dnes Ústredné múzeum Andreja Rubľova a staroruskej kultúry a umenia, Moskva). Timotej ma tmavé vlasy a krátku bradu, odetý do felónu s omoforom.
Opis vzhľadu Timoteja je v ruských ikonografických školách známy zo Sofijského súpisu z novgorodského vydania (druhá štvrtina 17. storočia), v ktorom je pri dátume 22. január nazvaným ako apoštol podobného vzhľadu ako Ján Zlatoústy: „"Rus ako Ján Zlatoústy, červená ríza, spodné lazúrne a na sebe má omofor".“ Podrobný opis Timoteja s uvedením 2 ikonografických typov uviedol ruský kunsthistorik Georgij Filimonov: „"žiak apoštola Pavla a biskup efezský, tento sa tiež zjavil s apoštolmi pri Zosnutí presvätej Bohorodičky. V podobe Rusa, nie je veľký a vlasy na hlave má jednoduché. Rúcho je červené, spodné lazúrne, na sebe má omofor. V jednej ruke drží evanjelium a druhou rukou žehná. Na nohách má čierne sandále. Nápis mena má na ríze".“ Neskôr vo vydaní zo 70. rokov 20. storočia sa pri dátume 4. január všeobecný opis Timoteja: „"Tomuto apoštol Pavol napísal dva listy. V Efeze bol biskup, v podobizni ruskej, brada nie je na tvári, prosté vlasy, apoštolské purpurové rúcho, vrchné lazúrne, na sebe má omofor a drží evanjelium".“ Najstaršie známe zobrazenia Timoteja sú na ikonách 13. storočia. Príkladom je zadná strana novgorodskej ikony Matky Božej Znamenie (1. tretina 13. storočia, dnes Štátna Tretiakovská galéria, Moskva). Na ikone je šesť postáv vybraných svätcov, traja na každej strane. Timotej sa nachádza na pravej časti v strednom poli. Pravú ruku má pred truhlou a v ľavej ruke pravdepodobne držal zvitok alebo kódex s červeným okrajom. Timotej je odetý do zlato-okrovej tuniky a tmavého himationu. Nad hlavou má nápis mena. 
Timotej niekedy má podobné črty tváre ako apoštol Pavol, vysoké čelo a malá brada. Príkladom je ríza z ikony Najsvätejšej Trojici (koniec 17. storočia, dnes Štátne historicko-umelecké múzeum, Sergijev Posad), kde je vyobrazený na jednom z medailónikov vyrobených technikou nielo. Timotej je otočený smerom do ľava, odetý do chitónu a himationu. Ľavú ruku má skrytú a pravú ruku s dlaňou otvorenou smerom von pred hrudníkomgesto modlitby. V priebehu 16.17. storočia je Timotej občas súčasťou motívu deésis. Obvykle tam býva zobrazený ako muž stredného veku s tmavými kučeravými vlasmi a krátkou bradou, odetý do chitónu alebo himationu niekedy s omoforom. Zriedka je vyobrazený Timotej spolu s Títom na ikonostase. Inokedy je vyobrazený spolu s apoštolom Pavlom na ikonách Bohorodičky. Timotej sa niekedy nachádza aj medzi vybranými svätcami, ako Timón alebo Katarína Alexandrijská. Príkladom je ikona Bohorodičky Radosť (koniec 19. storočia, dnes Zvenigorodské historicko-architektonické a umelecké múzeum, Zvenigorod), kde je zobrazený v ľavom poli pod anjelom. Timotej má tmavé vlasy a krátku bradu, odetý do rízy, okrového felónu s omoforom. Pravou rukou žehná a v ľavej drží evanjelium. Na konci 19. storočia boli populárne aj litografické ikony Timoteja, ktorý bol vyobrazený v súlade so zavedenou tradíciousivovlasý muž v pokročilom veku, odetý do tuniky, himationu s omoforom a v ruke drží evanjelium. 
V nástennej maľbe možno Timoteja vidieť v Monastieri Dohlar na hore Athos (1567/1568). Prípadne na mozaikách v katolikone Veľkej lavry (vedľa postavy Dionýza Areopagitu, 1534/1545) alebo Monastiera Stavronikita (od majstra Teofana Krétskeho, 1545/1546) na hore Athos. Prípadne katolikon Monastiera svätého Neofita neďaleko Pafosu (okolo roku 1500) alebo Kaplnka svätého Mikuláš vo Veľkej lavre na hore Athos (1560). V prípade nástennej maľby na Rusi je prvé známe vyobrazenie Timoteja na freske cyklu Skutkov apoštolov (okolo roku 1140) v Spaso-preobraženskom chráme Mirožského monastiera. V dolnej časti fresky je scéna, ktorá sa označuje ako výber Timoteja apoštolom Pavlom. Apoštol má natiahnutú ruku s nápisom meno k skupine stojacich ľudí napravo. Prvý z tejto skupiny mužov je Timotej, ktorý má krátku kučeravú bradu, modrú tuniku, ruky na hrudi a dlane vytočené smerom von. V hornej časti toho istého cyklu je zobrazená scéna Cesta apoštolov Timoteja a Silvána. V malej bárke pod plachtou s krížom sedia traja ľudia. Jeden z nich je identifikovaný ako Timotej, ktorý je mierne odlišný od prvej scény freskykrátke kučeravé vlasy a špicatá brada. Ďalšími príkladmi je nástenná maľba 17. storočia, napríklad maľba Timoteja v zbore svätých 70 apoštolov (16621668) v Chráme svätej Trojice Danilovského monastiera v Pereslavl-Zalesskij alebo v Uspenskom chráme (1684) Trojicko-sergojevskej lavre v Moskve. Prípadne v Chráme svätého Mikuláša Divotvorcu (16731675) v Jaroslavľe, kde je vyobrazení Timotej spolu s ostatnými biskupmi.Menej časte je použitie na úžitkových predmetoch. Príkladom je rubáš moskovskej veľkokňažnej Sofii Palaiologovnej z Trojicko-sergojevskej lavry v Moskve (1499, dnes Štátne historicko-umelecké múzeum, Sergijev Posad). Uprostred je znázornený golgotský kríž, ktorý lemujú po stranách sú motívy ako Najsvätejšia Trojica, Bogoljubská Bohorodička, Zvestovanie a Zosnutie presvätej Bohorodičky, Zoslanie Ducha Svätého a svätci ako Ján Zlatoústy, Ján Krstiteľ, metropoliti Peter a Alexej alebo archanjel Gabriel či cherubíni i serafíni. Pravdepodobne postava Jána Krstiteľa alebo Jána Zlatoústeho je autoportrétom konštantínopolského umelca, alebo donora moskovského veľkokniežaťa Ivana III., manžel Sofii Palaiologovnej. Timotej sa nachádza v hornej časti vpravo (pred ním je Ján Krstiteľ). 
Západné umenie.
Motív Timoteja je v západnom umení veľmi zriedkavý. Spravidla býva zobrazovaný ako mučeník, odetý do pluviálu, pričom v ruke drží knihu alebo palmovú ratolesť či zástavu. Inokedy kamene či palicu. Väčšinou je vyobrazený ako prijíma listy od apoštola Pavla alebo je prítomný pri scéne Nanebovzatia Panny Márie. Jedným z príkladov je vitráž z kostola opátstva Neuweiler (okolo roku 11401150, dnes Musée de Cluny, Paríž). Tiež na mozaikách 12. storočia v talianskych chrámoch ovplyvnených byzantským umením, ako je napríklad Kostol Santa Maria dell'Ammiraglio (zvaný Martorana) v Palerme. Prípadne na iniciále štuttgartského pasionálu približne z roku 1130 (Cod. bibl. 2° 56, fol. 65 recto, dnes Wüttembergische Landesbibliothek, Stuttgart). V baroku je ojedinelé zobrazenie Timotejovej mučeníckej smrti ukameňovaným, ako je napríklad olejová skica od Johanna Wolfganga Baumgartnera (1754), rytina od Jeremiasa Wachsmutha alebo rytina v "Annus dierum Sanctorum" (asi 1740/1741) od Josepha Sebastiana Klaubera, Johanna Klaubera a Gottfrieda Brenharda Götza.

</doc>
<doc id="209221" url="https://sk.wikipedia.org/wiki?curid=209221" title="James Dougal Adrianus van Hoften">
James Dougal Adrianus van Hoften

James Dougal Adrianus van Hoften (* 11. jún 1944, Fresno, Kalifornia, USA) je bývalý americký astronaut z raketoplánov.
Život.
Mladosť a výcvik.
Po základnej a strednej škole absolvoval štúdium na kalifornskej univerzite v Berkeley a získal tak v roku 1966 diplom inžiniera. V štúdiu pokračoval na Coloradskej štátnej univerzite, odkiaľ v roku 1968 odišiel ako majster v odbore hydrauliky. Potom nastúpil do armády, slúžil ako pilot amerického vojenského námorníctva. Na univerzite v Coloradu obhájil doktorát mechaniky. Potom sa stal asistentom na katedre civilného inžinierstva na houstonskej univerzite v Texase. Oženil sa, má dve deti. Používa prezývku Ox. Ku kozmonautom NASA bol vybraný v roku 1978 ako astronaut špecialista. 
Lety do vesmíru.
Po prvýkrát vzlietol na jar roku 1984 na palube raketoplánu Challenger s misiou STS-41-C a stal sa tak 142. kozmonautom Zeme. Posádka letu: Robert Crippen, Francis Scobee, George Nelson, Terry Hart a James van Hoften. Vypustili družicu "LDEF 1", inú staršiu družicu z roku 1980 (veľmi drahá) SMM dokázali zachytiť, opraviť a opäť vypustiť na obežnú dráhu.
Druhú misiu STS-51-I o rok neskôr absolvoval na Discovery. Na palube boli kozmonauti pplk. Richard Covey, William Fisher, James van Hoften a John Lounge. Pätica kozmonautov počas sedemdenného letu na obežnú dráhu vypustila tri družice: "ASC-1", "AUSSAT 1" a "Leasat 4." Potom na obežnej dráhe kontaktovali nefunkčnú družicu "Leasat 3" a dokázali ju oživiť. Tým splnili všetky úlohy letu.
Van Hoften pri svojich dvoch letoch strávil vo vesmíre 14 dní.
Po letoch.
Pripravoval sa ešte k letu STS-61-G v máji 1986, ale potom požiadal o vyradenie z posádky. V roku 1993 nastúpil v Hongkongu do firmy International Bechtel, Inc., Hongkong ako viceprezident. V roku 2000 býval v San Franciscu. Je predsedom amerického výboru Národnej rady pre výskum ("NRC"), ktorá je expertnou skupinou NASA. Upozorňuje verejnosť na veľké nebezpečenstvo z kozmického žiarenia pre kozmonautov. 
Jeho meno sa niekedy uvádza tiež v tvare James Van Hoften.

</doc>
<doc id="209222" url="https://sk.wikipedia.org/wiki?curid=209222" title="James van Hoften">
James van Hoften



</doc>
<doc id="209223" url="https://sk.wikipedia.org/wiki?curid=209223" title="James D. A. van Hoften">
James D. A. van Hoften



</doc>
<doc id="209226" url="https://sk.wikipedia.org/wiki?curid=209226" title="David Mathieson Walker">
David Mathieson Walker

David Mathieson Walker (* 20. máj 1944, Columbus, Georgia, USA – † 23. apríl 2001, Houston, Texas) bol americký astronaut.
Život.
Mladosť a výcvik.
Po základnej a strednej škole ("Eustis High School") absolvoval roku 1966 námornú akadémii (US Naval Academy) a slúžil ako námorný pilot. Do tímu kozmonautov NASA bol roku 1978 vybraný ako astronaut – pilot. V roku 1991 ukončil na základni Edwards Air Force Base pilotnú školu (Air Force Aerospace Research Pilot School). Medzi kozmickými letmi pôsobil ako testovací pilot.
Lety do vesmíru.
V roku 1984 letel po prvýkrát na raketopláne Discovery s misiou STS-51-A. Stal sa tak 154 kozmonautom Zeme. Frederick Hauck bol veliteľom lode a miesto v pilotnom kresle zaujal nováčik David Walker. Ako letoví špecialisti figurovali Joseph Allen a Dale Gardner. Ovládanie „kanadskej ruky“ mala na starosti Anna Fisherová. Hneď potom, čo sa dostali na obežnú dráhu, vypustili kanadskú družicu "Anik D2" a na druhý deň vojenskú družicu "Leasat 1". Potom sa im podarilo odchytiť z obežných dráh družice "Westar 6" a "Palapa B2" a vrátiť sa s nimi, po 7 letových dňoch, na Zem na Kennedyho vesmírne stredisko.
Po piatich rokoch absolvoval misiu STS-30 na palube raketoplánu Atlantis. Jeho posádka bola v zložení veliteľ David Walker, ďalej Ronald Grabe, Mark Lee, Norman Thagard a Mary Cleaveová. Hlavnou úlohou (splnenou) bolo vyslať sondu Magellan, určenú na rádiolokačné mapovanie povrchu Venuše. V tomto prípade odštartoval raketoplán z Floridy a po štvordennom lete pristál v Kalifornii na základni Edwards.
Tretí svoj let - STS-53 bol deviatou a poslednou expedíciou vyhradenou pre ministerstvo obrany USA. Aj tentokrát raketoplánu štartujúcemu z Floridy velil. Funkciu druhého pilota zastával Robert Cabana, leteli aj traja letoví špecialisti - Guion Bluford, James Voss a Michael Clifford. Počas letu vypustili tajnú družicu DoD-1 a zvyšok misie bol venovaný rôznym experimentom na palube. Pristáli bez problémov na základni Edwards. 
Po štvrtýkrát a naposledy letel vo svojich 51 rokoch v raketopláne Endeavour s misiou STS-69. Bol jej veliteľom, v tom čase už ako námorný kapitán a spolu s ním leteli pilot Kenneth Cockrell, veliteľ užitočného nákladu James Voss a letoví špecialisti James Newman a Michael Gernhardt. Na palube so sebou viezli dve vedecké družice, WSF a Spartan, ktoré na orbite vypustili a po splnení úloh o pár dní neskôr opäť uložili v nákladovom priestore. Po 10-dennom lete pristáli na dráhu 33 letiska SLF v Kennedyho vesmírnom stredisku na myse Canaveral. 
Po letoch.
Po svojom poslednom lete z NASA odišiel do spoločnosti NDC Voice Corp. Zomrel v Houstone na rakovinu vo veku 56 rokov šesť rokov po návrate z kozmu, kde strávil celkom 30 dní.

</doc>
<doc id="209227" url="https://sk.wikipedia.org/wiki?curid=209227" title="David Walker">
David Walker



</doc>
<doc id="209228" url="https://sk.wikipedia.org/wiki?curid=209228" title="David M. Walker">
David M. Walker



</doc>
<doc id="209231" url="https://sk.wikipedia.org/wiki?curid=209231" title="Kallavesi">
Kallavesi

Kallavesi je jazero vo východnej časti Fínska v kraji Pohjois-Savo pri meste Kuopio. Spolu s jazerami Suvasvesi, Juurusvesi, Muuruvesi, Melavesi a Riistavesi zaberá rozlohou až . Jazerný systém sa nazýva Iso-Kalla. Samotné jazero Kallavesi je dlhé a široké, s priemernou hĺbkou 5, maximálne . Priemerná hladina sa nachádza v nadmorskej výške . Pri jazere sa nachádzajú mestá Kuopio a Vehmersalmi.

</doc>
<doc id="209232" url="https://sk.wikipedia.org/wiki?curid=209232" title="Höytiäinen">
Höytiäinen

Höytiäinen je jazero v východnej časti Fínska v kraji Pohjois-Karjala pri mestečku Kontiolahti. Maximálna hĺbka je . Priemerná hladina sa nachádza v nadmorskej výške . Rozloha jazera je .

</doc>
<doc id="209235" url="https://sk.wikipedia.org/wiki?curid=209235" title="Alavus">
Alavus

Alavus (šv. "Alavo") je fínske mesto v Etelä-Pohjanmaa v Západnom Fínsku.
Počet obyvateľov je 9 846 (2007) a rozloha z čoho je voda. Hustota obyvateľstva je 12,3 obyvateľov na km².
Rozšírené je poľnohospodárstvo a lesnícky priemysel. Väčšina výrobného priemyslu sa zameriava na konštrukciu materiálov, konštrukcií a stavieb. Alavus má 60 jazier s pobrežia.

</doc>
<doc id="209246" url="https://sk.wikipedia.org/wiki?curid=209246" title="Jaroslav Siakeľ">
Jaroslav Siakeľ

Jaroslav Siakeľ (* 4. január 1896, Blatnica – † 19. február 1997, Western Springs, Illinois, USA) bol slovenský filmový režisér a kameraman. V roku 1921 natočil prvý dlhometrážny nemý film "Jánošík" v slovensko-americkej koprodukcii, ktorý patrí medzi prvé dlhometrážne filmy na svete.
Spolu s bratom Danielom bol držiteľom niekoľkých patentov v oblasti filmovej a kamerovej techniky.
Životopis.
Krstený ako "Ludvik Jaroslav", emigroval do USA v roku 1912, kde používal meno "Ludwig Jerry Siakel". Za prvej svetovej vojny absolvoval kurz leteckej fotografie, neskôr zhotovoval krátke dokumentárne i hrané filmy pre firmu Rothacker Film Mfg Co, viaceré tematicky zamerané na Česko-Slovensko. Zaoberal sa i otázkami zjednodušenia výroby rozmnožovacích filmových materiálov.
V novembri 1920 založili americkí Slováci v Chicagu spoločnosť "Tatra Film Corporation" za účelom nakrúcania filmov v starej vlasti. Jedným z hlavných aktérov vzniku bol Ján Závodný, majiteľ kina, ale podieľali sa na ňom i obaja Siakeľovci. Nakrúcaním filmu, ktorého témou bol život ľudového hrdinu Juraja Jánošíka poverili bratov Siakeľovcov - Daniel sa postavil za kameru a Jaroslav sa chopil režírovania. 

</doc>
<doc id="209247" url="https://sk.wikipedia.org/wiki?curid=209247" title="Quetzaltepec">
Quetzaltepec



</doc>
<doc id="209248" url="https://sk.wikipedia.org/wiki?curid=209248" title="Marketingová komunikácia (komunikovanie)">
Marketingová komunikácia (komunikovanie)

Marketingová komunikácia je proces, ktorý efektívne sprostredkováva tok informácií medzi podnikom a jeho cieľovým trhom so širokou verejnosťou. Komunikovať znamená správne odovzdať informácie, ktoré môžu byť odovzdávané v rôznej forme, a to slovom, písmom, symbolmi, alebo znakmi.
V tomto procese existujú štyri prvky komunikácie:

</doc>
<doc id="209249" url="https://sk.wikipedia.org/wiki?curid=209249" title="San Salvador (sopka)">
San Salvador (sopka)

San Salvador alebo Quetzaltepec je v súčasnosti neaktívny stratovulkanický komplex v Salvádore, severozápadne od hlavného mesta San Salvador. Sopka je dominatou mesta, jeho západná časť sa rozprestiera na jeho svahoch. Napriek tomu, že vulkán bol naposledy aktívny v roku 1917, je dosť pravdepodobné, že erupcia v budúcnosti by mohla spôsobiť, vďaka blízkosti, aj zničenie mesta.
Geologická stavba.
San Salvador je pomerne mladá sopka, svoju činnosť začala pred 70 000 rokmi. Vtedy bola jeho výška cez . Približne pred 40 000 rokmi nastal po mohutnej explozívnej erupcii kolaps a vytvorila sa kaldera s priemerom , štíty "El Jabalí" () a "El Picacho" () predstavujú zachovalé zvyšky jej okraja.
Neskoršia, postkalderová vulkanická aktivita zapríčinila vznik novšej vulkanickej štruktúry – stratovulkánu "El Boquerón". Lávy vyprodukované Boquerónom majú odlišné zloženie – obsahujú viac alkálií a oxidov železa ako staršie lávy San Salvadora. Približne pred 800 rokmi vznikol posledne aktívny kráter s priemerom a hĺbkou , ktorý je aj pôvodcom španielskeho pomenovania (El boquerón znamená v španielčine veľká papuľa). V kráteri sa nachádzalo aj menšie jazierko, ktoré sa však odparilo počas poslednej erupcie v roku 1917.

</doc>
<doc id="209251" url="https://sk.wikipedia.org/wiki?curid=209251" title="Cinotepec">
Cinotepec



</doc>
<doc id="209253" url="https://sk.wikipedia.org/wiki?curid=209253" title="Cerro Cinotepeque">
Cerro Cinotepeque

Cerro Cinotepeque, alebo (Cinotepec) je menšie vulkanické pole pomenované po svojom najvyššom členovi, rozkladajúce sa po oboch brehoch rieky Río Lempa v Salvádore, asi severne od hlavného mesta. Pole je tvorené niekoľkými troskovými kužeľmi holocénneho, alebo neskoro pleistocénneho veku.

</doc>
<doc id="209255" url="https://sk.wikipedia.org/wiki?curid=209255" title="Guazapa (sopka)">
Guazapa (sopka)

Guazapa je menší, v súčasnosti neaktívny stratovulkán, nachádzajúci sa v Salvádore, asi 30 km severne od hlavného mesta. Masív vulkánu je silne erodovaný, svahy sú zbrázdené hlbokými kaňonmi. Pri juhovýchodnom okraji základne vulkánu sa nachádzajú lávové prúdy a mešie troskové kužele holocénneho veku.

</doc>
<doc id="209258" url="https://sk.wikipedia.org/wiki?curid=209258" title="Demoverzia">
Demoverzia

Demoverzia je komerčný softvér, ktorý je voľne šíriteľný, ale s určitými obmedzeniami. Najčastejšie obmedzenia: 

</doc>
<doc id="209259" url="https://sk.wikipedia.org/wiki?curid=209259" title="Lago de Ilopango">
Lago de Ilopango

Lago de Ilopango je jazero vulkanického pôvodu, nachádzajúce sa v centrálnej časti Salvádora, asi východne od hlavného mesta. Jazero má rozmery 8 × , maximálnu hĺbku a s plochou hladiny je to najväčšie jazero v krajine.
Jazero je vlastne zaliata kaldera, ktorá vznikla sériou štyroch mohutných explozívnych erupcií, posledná fáza sa odohrala v 5. storočí. Táto erupcia vyvrhla asi dacitovo ryolitickej tefry a pyroklastík. V historickej dobe bol zaznamenaný len jediný prejav vulkanizmu - rast lávového dómu v jazere v rokoch 1879 až 1880, jeho vyčnievajúci vrchol je známy ako ostrovčeky "Islas Quemadas". V okolí jazera sa nachádzajú aj ďalšie mladé dacitové, príp. andezitové lávové dómy.

</doc>
<doc id="209260" url="https://sk.wikipedia.org/wiki?curid=209260" title="Kompresný pomer (informatika)">
Kompresný pomer (informatika)

Kompresný pomer je pomer veľkosti nekomprimovaných dát ku veľkosti komprimovaných. Pokiaľ skomprimujeme niektorým kompresným algoritmom 20MB dát do 5MB dát, tak je kompresný pomer 5:20, čo je 1:4, a teda kompresný pomer je 0,25. V prípade, že sa podarí súbor zmenšiť, je kompresný pomer vždy menší ako 1. Ak by sme sa pokúšali napríklad komprimovať MP3 pomocou formátu zip, mohlo by sa stať, že kompresný pomer by bol väčší ako 1, teda výsledný ZIP súbor by bol väčší ako pôvodný súbor MP3. V takomto prípade kompresia nemá zmysel.

</doc>
<doc id="209262" url="https://sk.wikipedia.org/wiki?curid=209262" title="Ludwigov palác">
Ludwigov palác

Ludwigov palác bol rozľahlý jednoposchodový mestský palác v neorenesančnom štýle na križovatke Karadžičovej a Krížnej ulice v Starom Meste v Bratislave. Postaviť si ho dal v roku 1880 obchodník, mestský poslanec a filantrop Johann Ludwig na pozemku oproti budove konskej železnice z r. 1840. Na pozemku, ktorý kúpil jeho otec Gottfried Ludwig pre svoju ošípáreň, dal okrem obytného paláca zároveň postaviť aj parný mlyn. 
Autor architektonického projektu paláca nie je známy, postavila ho zrejme bratislavská firma Kittler und Grazl. V časti paláca žila rodina Ludwigovcov, druhá časť - s prepychovými bytmi - slúžila na prenajímanie bytov. Koncom 2. svetovej vojny bol palác aj so susedným mlynom zbombardovaný. Z areálu mlynu sa zachovalo len silo (postavené v r. 1936-37) na dnešnej Metodovej ulici, z paláca zostal stáť len pavilón postavený spolu s palácom v r. 1880 (stavebne upravený v r. 1958) na dnešnej Karadžičovej ulici.

</doc>
<doc id="209268" url="https://sk.wikipedia.org/wiki?curid=209268" title="Las Chiches">
Las Chiches



</doc>
<doc id="209271" url="https://sk.wikipedia.org/wiki?curid=209271" title="Apastepeque">
Apastepeque

Apastepeque je menšie vulkanické pole, nachádzajúce sa v Salvádore, severne od mesta San Vicente. Pole je tvorené rôznymi vulkanickými formami - troskovými kužeľmi, lávovými dómami a maarmi a taktiež rôznymi typmi hornín - najstaršie sú andezitovo-dacitové lávové dómy nasledované erupciami dacitovej pemzy. Neskoršia aktivita vytvorila sériu bazaltových troskových kužeľov a maarov.

</doc>
<doc id="209274" url="https://sk.wikipedia.org/wiki?curid=209274" title="Taburete">
Taburete

Taburete je menší neaktívny stratovulkán, nachádzajúci sa v juhovýchodnej časti Salvádora, neďaleko pobrežia Pacifiku. Severovýchodná strana andezitovo-bazaltového vulkánu je prekrytá produktami sopečnej činnosti jeho suseda – stratovulkánu Tecapa. Vek poslednej erupcie nie je známy.

</doc>
<doc id="209278" url="https://sk.wikipedia.org/wiki?curid=209278" title="Tecapa">
Tecapa

Tecapa je neaktívny stratovulkanický komplex, nachádzajúci sa v juhovýchodnej časti Salvádora. Je súčasťou menšej skupinky stratovulkánov, ležiacej medzi sopkami San Vicente a San Miguel východne od rieky Río Lempa. Sopka leží na staršej (neskoro pleistocénnej) kaldere "Berlín". Neskoršie štádium dalo za vznik viacerým troskovým kužeľom ("Cerro las Palmas", "Cerro Pelón", "Laguna de Algeria" a "Cerro Algeria"). V súčasnosti sú jedinými prejavmi neukončenej aktivity fumaroly, oblasť kaldery Berlín je využívaná ako zdroj geotermálnej energie.

</doc>
<doc id="209281" url="https://sk.wikipedia.org/wiki?curid=209281" title="Usulután (sopka)">
Usulután (sopka)

Usulután je v súčasnosti neaktívny stratovulkán, nachádzajúci sa v Salvádore v rovnomennom departmente. Andezitovo-bazaltový Sopka je súčasťou skupinky štyroch stratovulkánov (Taburete, Tecapa, El Tigre a Usulután), jej vrchol je ukončený 1,3 km širokým kráterom. O erupciách stratovulkánu Usulután nie sú dostupné žiadne údaje.

</doc>
<doc id="209282" url="https://sk.wikipedia.org/wiki?curid=209282" title="El Tigre (sopka)">
El Tigre (sopka)

El Tigre je najvýchodnejší a najvyšší zo štvorice stratovulkánov, nachádzajúcich sa na juhovýchode Salvádora v departmente Usulután. Vrchol, ako aj svahy vulkánu sú silne erodované. Samotný El Tigre je pleistocénneho veku, no dva parazitické krátery "Cerro Oromontique" a "Cerro la Manita" na západnom, resp. južnom svahu sú mladšie - holocénne.

</doc>
<doc id="209283" url="https://sk.wikipedia.org/wiki?curid=209283" title="El Pacayal">
El Pacayal



</doc>
<doc id="209284" url="https://sk.wikipedia.org/wiki?curid=209284" title="Chinameca (sopka)">
Chinameca (sopka)

Chinameca (alebo El Pacayal) je menší neaktívny stratovulkán, nachádzajúci sa neďaleko väčšieho a aktívnejšieho suseda – vulkánu San Miguel. Vrchol vysokej sopky, ktorej svahy sú posiate kávovníkovými plantážami, je ukončený širokou kalderou "Laguna Seca el Pacayal". Na severnom svahu sa nachádza aktívne fumarolické pole a oblasť je predmetom geotermálneho prieskumu.

</doc>
<doc id="209285" url="https://sk.wikipedia.org/wiki?curid=209285" title="EUBA">
EUBA



</doc>
<doc id="209286" url="https://sk.wikipedia.org/wiki?curid=209286" title="FMV EUBA">
FMV EUBA



</doc>
<doc id="209287" url="https://sk.wikipedia.org/wiki?curid=209287" title="Vladimír Valach">
Vladimír Valach

Vladimír Valach (* 26. apríl 1937, Tekovské Nemce, Slovensko – † 5. marec 2006, Bratislava) bol slovenský diplomat, ekonóm a spisovateľ, ktorý významným spôsobom prispel k rozvoju slovenského bankovníctva a francúzsko-slovenských vzťahov.
Životopis.
Vyštudoval Ekonomickú univerzitu v Prahe (1955 až 1960). V rokoch 19681976 pôsobil vo funkcii riaditeľa pobočky Československej obchodnej banky v Bratislave. Následne pracoval na poste námestníka generálneho riaditeľa Štátnej banky československej. Skúsenosti v oblasti bankárstva a monetárnej politiky zúročil v 90. rokoch, keď bol v roku 1990 menovaný za prvého viceguvernéra Emisnej banky ŠBČS v Prahe. Zaslúžil sa o proces premeny koruny československej na menu s vnútornou a neskôr aj vonkajšou vymeniteľnosťou (3 devalvácie Kčš začiatkom 90. rokov), ako aj pri oddeľovaní mien po rozpade federácie a neskoršom vzniku Slovenskej koruny.
V 90. rokoch sa angažoval pri vytvorení Slovenskej záručnej banky ako prvej banky svojho typu v ČSFR. Rovnako stál pri vzniku Credit Lyonnais Bank Slovakia, stal sa jej generálnym riaditeľom a zároveň aj predsedom jej dozornej rady. Vladimír Valach bol zakladajúcim prezidentom Francúzsko-Slovenskej obchodnej komory a svoj pozitívny vzťah k Francúzsku zúročil aj v roku 1997, keď bol vymenovaný za slovenského veľvyslanca v Paríži. Za svoje zásluhy a príspevok k rozvoju slovensko-francúzskych vzťahov bol roku 1996 ocenený rádom Rytiera čestnej légieFrancúzskej republiky. Na Slovensku sa aj naďalej venoval rozvoju bankového sektora a začiatkom 21. storočia zastával pozíciu riaditeľa Asociácie bánk Slovenska, čo prispelo k jeho pozícii ako prominenta ekonomiky SR. Zároveň sa venoval prednášaniu diplomacie na Fakulte medzinárodných vzťahov Ekonomickej univerzity v Bratislave a literárnej tvorbe.
Zomrel 5. 3. 2006 v Bratislave po ťažkej chorobe.
Tvorba.
Odborné publikácie
Iné

</doc>
<doc id="209303" url="https://sk.wikipedia.org/wiki?curid=209303" title="Mimoriadny a splnomocnený veľvyslanec">
Mimoriadny a splnomocnený veľvyslanec

Mimoriadny a splnomocnený veľvyslanec (angl. Ambassador Extraordinary and Plenipotentiary), skrátene veľvyslanec, je najvyššia diplomatická hodnosť a hlava veľvyslanectva. Sídlom veľvyslanca je veľvyslanectvo. Je členom diplomatického zboru.
Pôvodne sa styky na tejto úrovni pestovali iba medzi veľmocami, no počas 20. storočia sa veľvyslanectvá stali bežnou formou diplomatického zastúpenia. Titul veľvyslanca používajú niekedy aj vysokí úradníci rôznych medzinárodných organizácií, ako napr. OSN.
Veľvyslanci, ktorých si vymieňajú krajiny britského Spoločenstva národov, sa spravidla nazývajú vysokí komisári (high commissioner), čo vyplýva zo skutočnosti, že zastupujú krajiny, ktoré majú (alebo mali) spoločnú hlavu štátu – britského panovníka. Veľvyslanci Svätej stolice (pozor, nie Vatikánu: Svätá stolica prostredníctvom svojich diplomatických služieb zastupuje aj záujmy štátu Vatikán) zas používajú titul nuncius a v mnohých krajinách sú automaticky doyenom diplomatického zboru (jeho služobne najstarším členom). V ďalších krajinách sa doyenom stáva spravidla veľvyslanec s najdlhšou dobou pobytu v danej krajine.
Tak ako iní vysokí diplomatickí zástupcovia, požívajú aj veľvyslanci (a veľvyslanectvá) výsady diplomatickej imunity a exteritorality. Najmä v nedemokratických krajinách to v minulosti viedlo ku konfliktom. Ako príklad je na tomto mieste možné uviesť občanov NDR, ktorí v roku 1989 našli útočisko na veľvyslanectvách SRN vo východnej Európe (v Prahe, Varšave a Budapešti), či v roku 2003, keď občania Severnej Kórey, ktorí hľadali ochranu na rôznych veľvyslanectvách v Pekingu atď.
Veľvyslanec v cudzej krajine reprezentuje hlavu svojho štátu – nie jeho vládu. Od hlavy štátu tiež dostáva tzv. "poverovacie listiny", t. j. dokument pre hlavu prijímajúceho štátu, v ktorom ho hlava vysielajúceho štátu žiada o prijatie veľvyslanca ako svojho zástupcu na jej území. Ešte pred odchodom je potrebné pre veľvyslanca od prijímajúcej krajiny vyžiadať tzv. "agrément", čo je súhlas prijímajúcej krajiny s osobou veľvyslanca. Po príchode do cieľovej krajiny potom veľvyslanec na základe agrémentu požiada o odovzdanie poverovacích listín hlave prijímajúceho štátu (čo niekedy trvá niekoľko týždňov) a až po absolvovaní ceremónie odovzdania poverovacích listín sa stáva oficiálne veľvyslancom vysielajúcej krajiny v prijímajúcej krajine.
Jeden veľvyslanec môže byť akreditovaný aj vo viacerých štátoch. V praxi vtedy zvyčajne sídli v najdôležitejšom z týchto štátov (napríklad slovenský veľvyslanec na Kube má zároveň na starosti aj všetky ostatné štáty Karibiku). Môže tiež nastať situácia, že veľvyslanec je poverený stykmi s niektorým štátom, v ktorom nie je oficiálne akreditovaný (napríklad ešte nestihol odovzdať poverovacie listiny a pod.) V takomto prípade veľvyslanec vyvíja svoju činnosť v danom štáte neoficiálne a nepožíva tam status ani výsady veľvyslanca.

</doc>
<doc id="209305" url="https://sk.wikipedia.org/wiki?curid=209305" title="Marketingová komunikácia">
Marketingová komunikácia

Marketingová komunikácia môže byť:

</doc>
<doc id="209306" url="https://sk.wikipedia.org/wiki?curid=209306" title="Zoznam piesní s hudbou Karla Svobodu">
Zoznam piesní s hudbou Karla Svobodu

Toto je zoznam piesní s hudbou hudobného skladateľa Karla Svobodu.
Zoznam.
poz. -pieseň - interpret - (autor textu piesne-t:)
( /t:) - doteraz nezistený autor textu

</doc>
<doc id="209308" url="https://sk.wikipedia.org/wiki?curid=209308" title="Podpora">
Podpora

Podpora môže byť:

</doc>
<doc id="209311" url="https://sk.wikipedia.org/wiki?curid=209311" title="Marcela Laiferová">
Marcela Laiferová

MUDr. Marcela Laiferová, rodená Marcela Keblúšková (* 14. júl 1945, Petrovice), je slovenská speváčka, lekárka, astrologička a numerologička.
Životopis.
Narodila sa v Petroviciach v okrese Bytča, ako tretie dieťa; mala bratov Emila a Pavla. Keď mala tri mesiace, rodina sa presťahovala do Pružiny, kde jej otec viedol obchod s obuvou. Po rozvode rodičov sa matka s deťmi presťahovala do Handlovej a potom do Prievidze. Druhýkrát sa vydala, pričom z tohto manželstva sa narodil ďalší brat Ladislav Briestenský, tiež známy hudobník, ktorý jej zložil množstvo skladieb.
Keď navštevovala Strednú všeobecnovzdelávaciu školu (dnes gymnázium) v Prievidzi, pod vedením Michala Toporcera, riaditeľa Hudobnej školy v Nitrianskom Pravne, získala základy v speve a intonácii. Začala spievať na "Čajoch o piatej" s miestnou kapelou Milana Gallusa. Jej matka bola zásadne proti "komediantskemu" povolaniu.
Po svadbe v roku 1964 odišla už ako Marcela Bujnová do Bratislavy na Lekársku fakultu, kde sa začala jej profesionálna kariéra. Bývala v Horskom parku, kde spieval so svojou kapelou Braňo Hronec, s ktorým prišiel aj jej prvý veľký hit - "Lampy už dávno zhasli". Pieseň spievala spolu s Janou Belákovou (sestra Ľuba Beláka). Išlo o big-beatovú skladbu, ktorá bola veľmi muzikálna; hudbu zložil Braňo Hronec, text napísal Alois Bouda. V tlači vtedy skladbu označili ako nemorálnu a zle pôsobiacu na mládež. Po tomto úspechu si ju všimli viacerí textári a skladatelia, a tak sa začala rozbiehať jej spevácka kariéra. 
Spievala v Tatra revue, niekdajšom kabarete v Bratislave. Vystúpila na Bratislavskej lýre v roku 1969 v duete s Karlom Hálom s piesňou „Jednu lásku mám“, avšak slovensko-český text sa obidvom interpretom plietol a pieseň neuspela. Singel s touto pesničkou sa dlho držal v prvej desiatke bratislavského Supraphonu. Neskôr bola pieseň z ideologických dôvodov zakázaná. 
V roku 1970 zomrel jej manžel MUDr. Jaroslav Laifer. Pred Laiferovou stála otázka, či sa zúčastniť na Bratislavskej lýre. Po rozhovore s Karlom Vlachom (ktorý nahral jej prvú platňu s názvom "Marcela", kde boli hity ako "Prázdny stôl", "Vôňa medu", "Šumná víla") nakoniec vystúpila s piesňou „Slová“ a získala tak v roku "1970" Zlatú bratislavskú lýru. Skladbu „Slová“ naspievala aj v nemčine; vyšla v roku 1971 na singli firmy Amiga, pod názvom „Worte“. Nahral ju aj známy americký hudobník Herb Alpert.
Po tomto úspechu sa jej účinkovanie nielen na domácich, ale aj na zahraničných pódiách rozbehlo. Medzi inými to bol napr. festival Sopoty 1970 či festival v Rio de Janeiro 1970.
Okrem absolvovania medicíny, keď v roku 1970 získala titul MUDr., vyštudovala aj hudobnú vedu na filozofickej fakulte.
V roku 1981 spievala opäť na Bratislavskej lýre - pieseň „Na cestu“ a získala s ňou bronz v medzinárodnej súťaži. V tom období pracovala aj v Slovkoncerte. Pomohla tu napr. Bercovi Balogovi, Ottovi Weiterovi, Oľge Záblackej. Pokračovala v spievaní aj v 80. rokoch, ale skôr v zahraničí.
Okrem výberu MC "Hrdá láska", vyšiel v roku 1995 album "Vianoce s Marcelou" a v roku 1997 CD s úplne novými pesničkami "Je mi fajn". Neskôr vyšli piesne z melodrám a muzikálov s názvom "Dotknúť sa hviezd", ďalej vyšli aj spomienkové CD ako pohľad späť na jej ucelenú tvorbu – "Marcela – Výber I.", "Marcela Laiferová 20 naj".
Nasledoval album "Včera a dnes", ktorý je ladený v modernom rytme. Laiferová tu v spolupráci s Jimi Cimbalom, Mariánom Kachútom, Zoltánom Tóthom a Slavom Solovicom predviedla, že jej nie sú cudzie ani súčasné hudobné trendy.
V roku 2009 Laiferovej vyšiel dvojalbum z edície "OPUS 100", kde boli remastrované jej LP "Marcela Laiferová 69" a LP "Marcela Laiferová 74".

</doc>
<doc id="209313" url="https://sk.wikipedia.org/wiki?curid=209313" title="Podpora (promotion)">
Podpora (promotion)

Podpora (iné názvy: promotion [promoušn], propagácia, marketingová komunikácia, prostriedky marketingovej komunikácie; po anglicky "promotion"; pozor na zámenu s pojmom podpora predaja - "sales promotion") sú aktivity, ktoré sprostredkujú podstatné informácie o výrobku a presviedčajú cieľových spotrebiteľov o výhodnosti jeho nákupu. Podpora je jedno z tzv. 4 P, teda súčasť marketingového mixu. 
Takmer synonymný je pojem komunikačný mix (promotional mix/communication mix) , ktorý predstavuje konkrétnu kombináciu nástrojov podpory (pozri nižšie). Pojem komunikačná politika sa chápe buď ako synonymum pojmu podpora alebo ako synonymum pojmu komunikačný mix.
Komunikácia.
Základom podpory je (technická) komunikácia. Podrobnosti o proces komunikácie pozri pod komunikácia a marketingová komunikácia (komunikovanie).
Nástroje podpory.
Základnými nástrojmi podpory sú tieto štyri "premenné" či prostriedky:
Konkrétna kombinácia nástrojov podpory sa nazýva "komunikačný mix" (podniku).

</doc>
<doc id="209314" url="https://sk.wikipedia.org/wiki?curid=209314" title="Grafický tablet">
Grafický tablet

Grafický tablet (iné názvy: tablet, digitalizačný tablet, tabletový digitalizátor/digitizér, digitalizátor, digitizér, snímacia tabuľka) je vstupné zariadenie počítača, ovládač kurzora; skladá sa z pevnej podložky s aktívnou, spravidla obdĺžnikovou alebo štvorcovou plochou a z pohyblivého snímacieho zariadenia v podobe pera (pen) alebo takzvaného puku (puck) tvarom pripomínajúcim myš, niekedy je puk vybavený nitkovým zameriavacim krížom.
Opis.
Toto počítačové vstupné zariadenie umožňuje ovládať počítačový kurzor podobným spôsobom ako počítačová myš. Zariadeníe sníma polohu a pohyb pera alebo puku po podložke, a tento pohyb je prenesený do pohybu grafického kurzora. Základný rozdiel oproti myši je, že tablet pracuje v absolútnom súradnicovom systéme a myš v relatívnom. Poloha pera (puku) na podložke presne zodpovedá polohe kurzora na obrazovke (čiže pravý horný roh tabletu je pravý horný roh obrazovky). Poloha pera (puku) je snímaná obvykle indukčne. Podložka tabletu je priehľadná a umožňuje vloženie grafickej predlohy (ktorá sa dá prekresliť (obtiahnuť), alebo umožňuje vložiť papier s fiktívnymi tlačidlami, pričom tlačidlá reprezentujú príkazy ovládacie softvéru. To optimalizuje prácu hlavne v grafických programoch, pretože nie je nutné používať klávesnicu. Pero tabletu je aktívne a reaguje na tlak na podložku. Táto vlastnosť sa dá využiť napr. na kreslenie, kedy vyšší tlak pera na podložku softvér prekonvertuje na zmenu hrúbky (sýtosti, farby, druhu) čiary – čo je analógia kreslenia ceruzkou alebo uhľom.
Delenie.
Tablety sa líšia vyhotovením, veľkosťou podložky (existujú aj tablety formátu A3), počtom snímaných bodov (dpi), výbavou (tlačidlá na podložke, pere a puku) a pod. Obvykle sa tablet pripája pomocou USB portu. Existujú aj LCD tablety, kde je ako podložka pre pero použitý LCD displej. Pri ovládaní počítača sa tak obsluha pozerá priamo na tablet a čiary sa vykresľujú pod perom.
Použitie.
Tablety môžeme členiť na profesionálne, spravidla s rozmerom aktívnej plochy formátu A4 a väčším, na tablety pre domáce alebo hobby použitie (napr. na kreslenie ako náhrada papiera) s aktívnou plochou formátu A6. Existuje aj rad tabletov určených pre deti. Hlavným využitím je CAD a CAM, čiže kreslenie výkresov a grafických predlôh. Všetky (aspoň poloprofesionálne) grafické a CAD programy podporujú použitie tabletov, existujú aj špeciálne kresliace programy priamo na využitie všetkých funkcií tabletu.

</doc>
<doc id="209315" url="https://sk.wikipedia.org/wiki?curid=209315" title="Promotion">
Promotion

Promotion môže byť:

</doc>
<doc id="209316" url="https://sk.wikipedia.org/wiki?curid=209316" title="Komunikačný mix">
Komunikačný mix



</doc>
<doc id="209317" url="https://sk.wikipedia.org/wiki?curid=209317" title="Komunikačná politika">
Komunikačná politika



</doc>
<doc id="209320" url="https://sk.wikipedia.org/wiki?curid=209320" title="Propagovanie">
Propagovanie



</doc>
<doc id="209323" url="https://sk.wikipedia.org/wiki?curid=209323" title="Snímacia tabuľka">
Snímacia tabuľka



</doc>
<doc id="209326" url="https://sk.wikipedia.org/wiki?curid=209326" title="Zoznam piesní Karla Gotta">
Zoznam piesní Karla Gotta

Toto je zoznam piesní speváka Karla Gotta.
Zoznam.
poz. - pieseň - (autor hudby piesne / autor textu piesne)
(h:/t:) - doteraz nezistený autor hudby alebo textu

</doc>
<doc id="209338" url="https://sk.wikipedia.org/wiki?curid=209338" title="Nevystužená vzducholoď">
Nevystužená vzducholoď

Nevystužená vzducholoď je vzducholoď, ktorej trup nie je spevnený kostrou ani pevným kýlom. Svoj tvar udržuje vďaka pretlaku nosného plynu v obale.
Nevystužené vzducholode tvorili početne najviac zastúpenú skupinu vzducholodí. Boli prvými skonštruovanými typmi vzducholodí, ktoré sa vo veľkej miere používali počas oboch svetových vojen, a sú to jediné typy používané aj v súčasnosti.
Pred 2. svetovou vojnou mala nevystužené vzducholode aj Česko-slovenská armáda. Pôvodne šlo o pozorovacie pripútané balóny, ktoré mali malú gondolu s leteckým motorom.

</doc>
<doc id="209339" url="https://sk.wikipedia.org/wiki?curid=209339" title="Miroslav Jenča">
Miroslav Jenča

Miroslav Jenča je slovenský diplomat a veľvyslanec.
Miroslav Jenča zastával funkciu veľvyslanca Slovenskej republiky v Mexiku (2000). V rokoch 20042007 stál na čele Regionálneho strediska OBSE v Taškente (Uzbekistan). Vo funkcii bol aj počas krvavých udalostí v uzbeckom meste Andižan v roku 2005.
Na základe jeho doterajších skúseností s oblasťou strednej ázie nadobudnutých počas pôsobenia v Taškente ho v roku 2008 generálny tajomník OSN, Pan Ki-mun, vymenoval za svojho námestníka na pozícii riaditeľa novovzniknutého Regionálneho strediska OSN pre preventívnu diplomaciu v strednej Ázii.

</doc>
<doc id="209341" url="https://sk.wikipedia.org/wiki?curid=209341" title="Konzul (diplomacia)">
Konzul (diplomacia)

Konzul je zástupca ministra zahraničných vecí vysielajúceho štátu v prijímajúcom štáte a tvorí súčasť tzv. Corps Consulaire (CC) - konzulárneho zboru (konzuli nie sú súčasťou diplomatického zboru).
Medzi úlohy konzula patrí ochrana, pomoc a administratívne služby občanom vysielajúcej, ako aj prijímajúcej krajiny. Zahŕňajú napríklad:
V prípade konzulov sa žiada pred ich vyslaním do prijímajúcej krajiny o udelenie "consequatur" (súhlasu) a po príchode sa konzul preukazuje "konzulským patentom" (a odovzdáva ho do rúk ministra zahraničných vecí prijímajúcej krajiny).

</doc>
<doc id="209342" url="https://sk.wikipedia.org/wiki?curid=209342" title="Komunikácia (psychológia)">
Komunikácia (psychológia)

Komunikácia je sociálna interakcia, pri ktorej sa vedome alebo nevedome odovzdávajú informácie.
Slovo komunikácia má latinský pôvod a znamená "... robiť niečo spoločným, deliť sa, zverovať sa." 
Keď človek komunikuje, delí sa s inými ľuďmi o svoje myšlienky. My, ľudia, neustále komunikujeme, či už čítame, píšeme, rozprávame sa a nejakým spôsobom sa staráme o to, aby sme navzájom vedeli o svojich myšlienkach. Komunikujeme aj vtedy, keď si to neuvedomujeme, čiže je zrejmé, že komunikácia nemá len ústnu alebo len písomnú formu. Čokoľvek povieme, svojím neverbálnym prejavom potvrdíme, podčiarkneme, spresníme alebo vyvrátime. Komunikácia prebieha teda všetkými možnými prostriedkami bez ohľadu na to, či si to uvedomujeme, alebo nie. "Nie je možné nekomunikovať."

</doc>
<doc id="209344" url="https://sk.wikipedia.org/wiki?curid=209344" title="Donald Edward Williams">
Donald Edward Williams

Donald Edward Williams ( * 13. február 1942, Lafayette, Indiana, USA - † 23. február 2016) bol americký astronaut z raketoplánov.
Životopis.
Mladosť a výcvik.
Po základnej a strednej škole sa v roku 1964 stal na univerzite Purdue strojným inžinierom. Po nástupe do armády slúžil ako námorný pilot. Do strediska astronautov NASA bol vybraný roku 1978 ako astronaut – pilot v hodnosti poručíka. V tom čase bol ženatý a mal dve deti.. 
Lety do vesmíru.
Po prvýkrát letel na raketopláne Discovery spoločne so šiestimi ďalšími astronautmi, medzi ktorými bol aj senátor Jake Garn, ďalej veliteľ lode Karol Bobko, Donald Williams, dr. Margaret Seddonová, Stanley Griggs, dr. Jeffrey Hoffman a technik firmy McDonnell Douglas Charles Walker. Štartovali na Floride, mys Canaveral. Na orbite vypustili družice "Anik C-1" a "Leasat 3". Druhá družica však po vypustení nezačala fungovať aj napriek množstvu pokusov kozmonautov ju opraviť. Každý taký neúspech ovplyvnil finančný výťažok letu. Let Williamsa zaradil na 160. miesto medzi kozmonautmi Zeme. 
Druhý let s označením misia STS-34 nasledoval až po štyroch rokoch. Raketoplán Atlantis odštartoval z rampy 39B Kennedyho vesmírneho strediska na Floride. Na palube do kozmu vyviezol sondu Galileo, ktorá neskôr uskutočnila prieskum Jupitera. Posádku raketoplánu tvorila pätica Donald Williams, Michael McCulley, Shannon Lucidová, Ellen Bakerová a Franklin Chang-Diaz. Pristáli na základni Edwards po štyroch dňoch letu.
Viackrát Williams do vesmíru, v ktorom strávil takmer 12 dní, neletel.
Po letoch.
Pol roka po svojom druhom lete z NASA odišiel do spoločnosti Science Applications International Corp.

</doc>
<doc id="209345" url="https://sk.wikipedia.org/wiki?curid=209345" title="Donald Williams">
Donald Williams



</doc>
<doc id="209346" url="https://sk.wikipedia.org/wiki?curid=209346" title="Donald E. Williams">
Donald E. Williams



</doc>
<doc id="209349" url="https://sk.wikipedia.org/wiki?curid=209349" title="Edgar (Anglicko)">
Edgar (Anglicko)

Edgar (alebo Eadgar; * okolo 944 – † 8. júl 975) bol anglickým kráľom od roku 959 do svojej smrti v roku 975. Po smrti svojho brata sa stal kráľom celého Anglicka. Bol mladším synom kráľa Edmunda I. a jeho prvej manželky Ælfgifu. Podrobný opis jeho vlády nie je možný, pretože kronikári zaznamenali len niekoľko udalostí a mníšski autori sa viac zaujímali o zaznamenávanie činnosti cirkevných predstaviteľov.
Edgar pokračoval najmä v politike svojich predchodcov, avšak v náboženskej oblasti došlo k významným zmenám. Anglická benediktínska reforma, ktorú veľmi podporoval, sa stala dominantnou náboženskou a spoločenskou hybnou silou. Historici ju vnímajú ako veľký úspech a sprevádzal ju rozkvet literatúry a umenia, spojený najmä s Æthelwoldom, biskupom z Winchesteru. Vďaka Edgarovej pomoci kláštory agresívnym spôsobom získavali majetky od svetských vlastníkov pôdy, čo viedlo k nepokojom, keď zomrel a bývalí vlastníci sa snažili získať späť svoj stratený majetok, niekedy aj násilím. Významnou Edgarovou administratívnou reformou bolo zavedenie štandardizovaného razenia mincí na začiatku 70. rokov 10. storočia, ktoré nahradilo predchádzajúci decentralizovaný systém. Vydal aj legislatívne kódexy, ktoré sa sústredili najmä na zlepšenie postupov pri presadzovaní práva.
V čase, keď sa Edgar dostal k moci, Anglicko už viac ako storočie trpelo vikingskými nájazdmi, avšak počas jeho vlády, ktorá spadala do obdobia medzi polovicou 50. rokov 10. storočia a začiatkom roka 980, nedošlo k žiadnym útokom. Po jeho smrti sa o trón viedli boje medzi prívržencami jeho dvoch žijúcich synov; starší z nich, Eduard Mučeník, bol zvolený s podporou Dunstana, arcibiskupa canterburského. O tri roky neskôr bol Eduard zavraždený a jeho nástupcom sa stal jeho mladší nevlastný brat Ethelred II. Neskorší kronikári prezentovali Edgarovu vládu ako zlaté obdobie, počas ktorého bolo Anglicko bez vonkajších útokov a vnútorných nepokojov, najmä v porovnaní s katastrofálnou Ethelredovou vládou. Moderní historici považujú jeho vládu za vrchol anglosaskej kultúry, avšak nezhodujú sa v názore na jeho politický odkaz a niektorí považujú nepokoje, ktoré nasledovali po jeho smrti, za prirodzenú reakciu na jeho panovačné vládnutie.
Opis.
Historička Ann Williamsová opisuje Edgara ako „záhadnú postavu“, keďže o ňom má k dispozícii len veľmi málo informácií, a Barbara Yorkeová opisuje jeho osobnosť ako „neuchopiteľnú“. "Anglosaská kronika" má o jeho vláde len desať záznamov a ostatné pramene z konca desiateho a začiatku jedenásteho storočia sa zaujímajú najmä o biskupských predstaviteľov anglického benediktínskeho reformného hnutia. Ďalšie podrobnosti sú v dielach kláštorných kronikárov z obdobia po skončení normanského ovládnutia Anglicka, ale ich materiály sú často legendistické a nedôveryhodné. Niekoľko udalostí bolo podrobne zaznamenaných, ale chronologický opis Edgarovej vlády nie je možné zostaviť.
Pozadie.
V 9. storočí bolo anglosaské Anglicko čoraz častejšie napádané vikingskými nájazdníkmi, ktoré vyvrcholili inváziou vikingskej Veľkej pohanskej armády v roku 865. Do roku 878 Vikingovia obsadili kráľovstvá Northumbrie, East Anglie a Mercie a takmer dobyli Wessex, no v tom istom roku dosiahli západní Sasi pod vedením kráľa Alfréda Veľkého rozhodujúce víťazstvo v bitke pri Edingtone. Do roku 883 Æthelred, lord Mercie, prijal Alfrédovu nadvládu a v rokoch 880 a 890 Anglosasi ovládli Wessex a západnú Merciu, zvyšok Anglicka však zostal pod vládou Vikingov. Alfréd zomrel v roku 899 a v roku 910 jeho syn kráľ Eduard I. Starší a dcéra Æthelflæd, lady z Mercie, ktorá bola Æthelredovou vdovou, dobyli Vikingmi ovládanú východnú Merciu a East Angliu. Æthelflæd zomrela v roku 918 a Mercijci dosadili jej dcéru Ælfwynn za druhú lady z Mercie, ale Eduard sa jej zmocnil a zaviedol plnú kontrolu nad Merciou.
Eduard zomrel v roku 924 a jeho nástupcom sa stal jeho najstarší syn Æthelstan, ktorý bol spočiatku pravdepodobne kráľom len Mercie, ale už v nasledujúcom roku ovládol celé kráľovstvo svojho otca. V roku 927 dobyl Northumbriu, a stal sa tak prvým kráľom celého Anglicka. Zomrel v októbri 939 a jeho nástupcom sa stal jeho nevlastný brat a Edgarov otec Edmund, ktorý takmer okamžite stratil kontrolu nad severnou časťou krajiny na úkor Vikingov, ale do roku 944 opäť získal plnú kontrolu nad Anglickom. V máji 946 bol dobodaný na smrť, keď sa pokúšal ochrániť svojho senešala pred útokom odsúdeného zločinca, a keďže jeho synovia Edwy a Edgar boli ešte nemluvňatá, kráľom sa stal ich strýko Edred. Podobne ako Edmund, aj Edred zdedil kráľovskú vládu nad celým Anglickom a čoskoro o ňu prišiel, keď York (južná Northumbria) uznal za svojho kráľa Vikinga, ale opätovne ju získal, keď yorskí magnáti v roku 954 vyhnali Erika Krvavú sekeru.
Edred mal k Edmundovi veľmi blízko a zdedil jeho popredných radcov, čo viedlo k vysokej miere kontinuity vlády, keď sa stal kráľom. Medzi týchto poradcov patrila ich matka Eadgifu; Oda, arcibiskup z Canterbury; Ælfsige, biskup z Winchesteru; a Æthelstan, ealdorman East Angle, ktorý bol známy ako polokráľ, pretože sa verilo, že králi závisia od jeho rád. Ďalším kľúčovým poradcom bol Dunstan, glastonburský opát a budúci arcibiskup z Canterbury. Edred však trpel zlým zdravotným stavom, ktorý sa ku koncu jeho vlády výrazne zhoršil. Väčšinu zachovaných listín z posledných dvoch rokov jeho vlády vyhotovila inštitúcia spojená s Glastonburským opátstvom a takmer všetky neboli potvrdené kráľom, čo naznačuje, že Dunstan bol poverený vydávať listiny v Edredovom mene, keď bol príliš chorý na to, aby si plnil svoje povinnosti. Edred mal okolo tridsiatky, keď 23. novembra 955 zomrel, a Edwy nastúpil na jeho miesto vo veku približne pätnásť rokov. Stal sa prvým kráľom od začiatku 9. storočia, ktorý nečelil hrozbe bezprostredného cudzieho vpádu, a tak Anglicko zostalo bez útokov Vikingov až do roku 980.
Mladosť.
Edgar bol mladším synom Edmunda a jeho prvej manželky Ælfgifu a narodil sa v roku 943 alebo 944, kedy zomrela jeho matka. Bola mecenáškou opátstva Shaftesbury, inštitúcie pre mníšky, a bola tam pochovaná a uctievaná ako svätá. Jej matka Wynflæd, ktorá zomrela okolo roku 950, bola vowess (rehoľníčka), ktorá bola tiež mecenáškou mníšskeho kláštora. Edgara vychovávala Ælfwynn, manželka Æthelstana Polokráľa, a okolo roku 958 jej Edgar z vďaky daroval 400-hektárový majetok v Old Westone v Huntingdonshire. Æthelstan bol silným zástancom benediktínskeho reformného hnutia, ktoré sa stalo počas Edgarovej vlády dominantným, a historik Robin Fleming poznamenáva, že Edgar "ætheling" (princ oprávnený na trón) bol jeho výchovou hlboko ovplyvnený:Takto bol "ætheling" vychovávaný v domácnosti jedného z najbližších spojencov svojho otca a vyrastal medzi Polokráľovými vlastnými bratmi a synmi, z ktorých piati boli v istom čase ealdormi. Keďže Polokráľ bol blízkym spolupracovníkom reformného kruhu a najmä svätého Dunstana, Edgar dospieval v atmosfére, ktorej dominovali ideály mníšskej reformy. Časť Edgarovej náklonnosti k mníchom a jeho odhodlania oživiť benediktínske mníšstvo musel získať v tejto domácnosti počas svojej mladosti.Edwy a Edgar sa v súdobých prameňoch objavujú až v roku 955, kedy prvýkrát potvrdili listiny, čo naznačuje, že sa v mladosti pravidelne nezúčastňovali na dvorských rokovaniach. Krátko pred svojou smrťou Edred daroval svetský kláštor v Abingdone Æthelwoldovi, budúcemu biskupovi z Winchesteru, ktorý ho premenil na kláštornú inštitúciu opátstvo Abingdon, ktorého opátom bol on sám. Edgara tam vychovával Æthelwold, ktorý bol ďalším lídrom mníšskeho reformného hnutia, a tak mohol mladého princa utvrdiť v jeho cnostiach. Keďže Edwy nastúpil na trón krátko po Æthelwoldovom vymenovaní, je pravdepodobné, že Edgarovo vzdelávanie v Abingdone schválil jeho starší brat ako kráľ a že Æthelwold a Edwy mali dobré vzťahy.
Život.
Počas vlády svojho brata Edwyho bol nespokojnou šľachtou prehlásený kráľom Mercie a Northumbrie (957). Po smrti Edwyho († 15. október 959) sa stal kráľom celého Anglicka. Okamžite povolal z exilu svätého Dunstana, ktorý sa stal jeho radcom. Dunstanovi zveril biskupstvo vo Worcesteri a neskôr v Londýne, a v roku 961 obsadil Dunstan miesto canterburského arcibiskupa.
Vláda Edgara bola obdobím pokoja. Edgar bol podporovateľom kláštornej reformy, na ktorej spolupracoval nielen s Dunstanom, ale aj Oswaldom z Worcesteru a svojím učiteľom z detstva Aethelwoldom. Boli zriaďované nové benediktínske kláštory po celej krajine, zo starých kláštorov boli vyhnaní kňazi a kanonici, ktorých disciplína bola uvoľnená, a boli nahradení mníchmi, riadiacimi sa regulou sv. Benedikta. Okrem toho vydal zákony, ktoré boli uznávané nasledujúcimi generáciami. Zaviedol jednotnú menu v celej krajine. Uskutočnil reorganizáciu anglického loďstva, ktoré malo chrániť brehy Anglicka pred dánskymi vpádmi.
Roku 973 sa uskutočnila Edgarova korunovácia v Bathe. Táto majestátna ceremónia však nebola chápaná ako iniciácia, ale ako vyvrcholenie jeho vlády. Bola zaznamenaná v básni v Anglosaskej kronike a na jej základe sú dodnes založené korunovácie britských panovníkov. Po tejto korunovácii sa odobral Edgar do Chesteru, kde sa stretol so šiestimi alebo (podľa neskorších kronikárov) s ôsmimi kráľmi, vrátane kráľov zo Škótska a Strathclyde, ktorí mu to zložili sľub vernosti, s tým že budú jeho vazalmi na zemi aj na mori.
Edgar zomrel na vrchole moci 8. júla 975 vo Winchesteri. Pochovaný bol v opátstve Glastonbury v Somersete. Jeho nástupcom sa stal jeho syn z prvého manželstva Eduard II. Mučeník.

</doc>
<doc id="209350" url="https://sk.wikipedia.org/wiki?curid=209350" title="Karel Kuttelwascher">
Karel Kuttelwascher

Karel Miroslav Kuttelwascher, prezývaný "Kut" (* 23. september 1916, Svatý Kříž (dnes časť Havlíčkovho Brodu), Rakúsko-Uhorsko (dnes Česko) – † 17. august 1959, Truro, Spojené kráľovstvo) bol český stíhač - letecké eso britského kráľovského letectva v druhej svetovej vojne. Bol najúspešnejším českým pilotom RAF.
Životopis.
Mladosť.
Karel Kuttelwascher sa narodil v dedine Svatý Kříž. V roku 1934 vstúpil do česko-slovenského letectva, kde absolventa pilotnej školy priradili k 32. stíhacej letke v Hradci Králové. Po nemeckej okupácii Česka utiekol do Poľska, odkiaľ ešte pred začiatkom vojny pokračoval v ceste s ďalšími pilotmi do Francúzska, kde sa malo formovať české letectvo v emigrácii (niektorí piloti ako napríklad Josef František však zostali v Poľsku).
Vo Francúzsku.
Po príchode do Francúzska prijali pilotov len do Cudzineckej légie a až po vypuknutí druhej svetovej vojny Kuttelwaschera s ďalšími letcami preškolili na lietanie na lietadlách francúzskeho letectva. Po nemeckom vpáde do Francúzska ho 17. mája 1940 pridelili k francúzskej squadrone GC III/3, ktorá používala lietadlá Morane Saulnier MS.406 a neskôr Dewoitine D.520. Nevie sa presne, koľko víťazstiev v bojoch s pilotmi Luftwaffe dosiahol. Nekompletné francúzske archívne materiály neuvádzajú ani jeden úspech, ale Kuttelwascher hovoril o niekoľkých, spravidla o šiestich zostreloch. Najpravdepodobnejším je jeden individuálny zostrel a dva spoločné. Po porážke Francúzska opustil služby francúzskeho letectva a 1. júla sa na lodi dostal do Spojeného kráľovstva.
V Británii.
3. októbra 1940 bol pridelený k 1. stíhacej peruti s hodnosťou "Sergeant". Peruť sa v tom čase premiestila z južného Anglicka a tak Kuttelwascher do bojov bitky o Britániu výraznejšie nezasiahol. V decembri sa peruť presunula do Northoltu a lietala na bojové misie nad severným Francúzskom. Prvý oficiálne uznaný zostrel dosiahol 8. apríla 1941. Zničil nemecké stíhacie lietadlo Messerschmitt Bf 109. Počas nasledujúcich dvoch mesiacov zostrelil ďalšie dve lietadlá. V roku 1942 sa v Anglicku oženil. Bol tiež povýšený do hodnosti "Flight Lieutenant". 
12. februára 1942 sa 1. peruť podieľala na útoku na nemecké torpédoborce v Lamanšskom prielive v rámci operácie Channel Dash. Potom prešla na nový typ leteckých operácií – nočné útoky nad Francúzskom. Tieto lety sprevádzali jednotlivé lietadlá s cieľom zničiť nemecké bombardéry nad ich územím. Vďaka tomu, že lietadlá neboli vybavené radarom a mohlo sa teda lietať len za jasných mesačných nocí, jednalo o veľmi nebezpečné misie, vyžadujúce dobrú navigáciu aj zrak pilotov. Kuttelwascher lietal s lietadlom Hawker Hurricane Mk IIc s označením JX-E, ktorý bol vybavený prídavnými nádržami, dovoľujúcimi let trvajúci až tri a pol hodiny. Rýchlo sa ukázal ako najlepší nočný stíhač perute. Prvé lietadlo Junkers Ju 88 zostrelil 1. apríla 1942. V noci zo 4. na 5. mája počas jediného letu zničil tri bombardéry Heinkel He 111. V priebehu troch mesiacov zostrelil 15 lietadiel a 5 poškodil (z celkového počtu 21 zostrelených nepriateľských lietadiel celou peruťou). 
8. júla 1942 bol Kuttelwascher pridelený k 23. stíhacej peruti, ktorá lietala s dvojmotorovými viacúčelovými lietadlami De Havilland Mosquito nočnej misie. Tu sa však už v boji s nepriateľom nestretol. V októbri ho odvolali a pridelili na štábnu prácu v Inšpektoráte československého letectva v Londýne. V júni 1943 bol vyslaný na polročnú misiu do USA. Po návrate bol prevelený k nebojovej 32. Maintenance Unit, kde slúžil až do konca vojny. 
Karel Kuttelwascher má počas vojny potvrdených 18 zostrelov – najväčší počet medzi česko-slovenskými pilotmi, hoci najčastejšie sa uvádza rovných dvadsať (dve lietadlá vo Francúzsku v roku 1940). Je považovaný aj za najlepšieho nočného prepadového pilota RAF a šiesteho najúspešnejšieho nočného stíhača (väčšina ostatných pilotov lietala s lietadlami vybavenými radarom). Päťkrát bol vyznamenaný Československým vojnovým krížom (1939), obdržal aj vyznamenanie Distinguished Flying Cross so stuhou a francúzsky vojnový kríž – Croix de guerre.
Po roku 1945.
Po skončení vojny sa Kuttelwascher vrátil v auguste 1945 do Česko-Slovenska, ale po februárovom prevrate emigroval späť do Spojeného kráľovstva, kde lietal ako civilný pilot pre British European Airways. 
Karel Kuttelwascher zomrel 17. augusta 1959 na zlyhanie srdca počas dovolenky v Cornwalle. Jeho hrob sa nachádza v Uxbridge pri Londýne. 8. mája 2000 bol in memoriam povýšený do hodnosti brigádny generál.

</doc>
<doc id="209352" url="https://sk.wikipedia.org/wiki?curid=209352" title="Viola Valachová">
Viola Valachová

Viola Valachová (* 1928 – † 21. september 1944) bola slovenská partizánka. Bývala v dome na Tobruckej ulici č. 2 v Bratislave v Starom Meste.
Podľa pamätnej tabule na tomto dome to bola "odvážna mladá partizánka, ktorá počas Slovenského národného povstania hrdinsky položila život v boji proti nemeckým fašistom pri Turčianskom Svätom Ďure 21.9.1944" v katastri obce Slovany. K partizánom odišla ako 15-ročná, roznášala letáky proti fašizmu a zúčastňovala sa bojov. Bola jednou z najmladších účastníčok povstania. Zomrela krutou smrťou; fašistickí vojaci ju dobili na smrť.
Na jej počesť nesie jej meno ulica v bratislavskej Dúbravke.

</doc>
<doc id="209354" url="https://sk.wikipedia.org/wiki?curid=209354" title="Mária Nováková-Fábryová">
Mária Nováková-Fábryová

Mária Nováková-Fábryová (* 18. december 1900, Martin – † 20. júl 1973, Dolný Kubín) bola prvá slovenská filmová herečka. Hrala úlohu Aničky vo filme Jaroslava Siakeľa "Jánošík" z roku 1921.

</doc>
<doc id="209357" url="https://sk.wikipedia.org/wiki?curid=209357" title="Batizovský potok">
Batizovský potok

Batizovský potok je potok v severozápadnej časti okresu Poprad. Je to pravostranný prítok Velického potoka, meria 15 km a je tokom V. rádu. 
Opis toku.
Pramení vo Vysokých Tatrách na juhozápadnom svahu Kotlového štítu v nadmorskej výške okolo 2050 m n. m. Najprv napája Batizovské pleso, potom preteká severojužným smerom Batizovskou dolinou, následne vteká do Tatranského podhoria a tečie západne od Novej Polianky. Východne od obce Štôla potom mení smer toku na juhovýchod, vteká do geomorfologického podcelku Popradská kotlina a zľava sa oddeľuje vedľajšie rameno, ktoré tečie sprvu súbežne s hlavným korytom, potom sa stáča na východ a severne od obce Batizovce sa spája s tokom Velického potoka. Hlavné koryto pokračuje cez intravilán Batizoviec, pod obcou sa stáča na východ a nakoniec sa severovýchodne od Svitu vlieva v nadmorskej výške 704,8 m n. m. do Velického potoka.
Iné projekty.
 

</doc>
<doc id="209360" url="https://sk.wikipedia.org/wiki?curid=209360" title="Dots per inch">
Dots per inch

Dots per inch (DPI, dpi) alebo počet bodov na palec je merná jednotka rozlíšenia používaná v počítačovej technike na vyjadrenie presnosti vstupných a výstupných zariadení napr. obrazoviek, skenerov, tlačiarní. Udáva počet vytlačiteľných (zobraziteľných, rozlíšiteľných) bodov (pixelov) v jednom riadku na jednotku dĺžky jeden palec (inch) čo je cca 2,54 cm. V skutočnosti majú zariadenia dvojaké rozlíšenia – v horizontálnom a vertikálnom smere. Ak je uvedená len jedna hodnota dpi, je tým myslené rovnaké dpi v oboch smeroch čiže 300 dpi = 300×300 dpi. Ak sa hodnoty dpi zariadenia v horizontálnom a vertikálnom smere líšia, udáva sa dpi ako násobok napr. 600×1200 dpi.
Displeje a monitory.
Pri farebných displejoch, monitoroch a LCD monitoroch je dpi chápané dvojako. Buď sa berie (štandardne) za meraný bod jeden pixel – jeden zobrazovací bod, čo predstavuje trojicu R-G-B subpixelov – červená + modrá + zelená, čiže trojica základných farebných prvkov vytvárajúcich jeden zobrazovací bod. Bod pre určenie dpi je potom osová vzdialenosť dvoch susediacich pixelov. Iným pohľadom je počítanie každého subpixelu zvlášť, čiže takto ponímané dpi je 3× vyššie, ako predchádzajúce. Takéto vyjadrenie sa obvykle používa pri LCD displejoch na technické použitie (pri autorádiách a pod.).
Tlačiarne.
Dpi pri tlačiarňach chápeme ako počet vytlačiteľných bodov na jednotku dĺžky jeden palec. Pre ihličkové tlačiarne (resp. monochromatické tlačiarne) je pre rovnakú kvalitu monochromatického obrázku ako farebného potrebný vyšší počet dpi. Je to dané tým, že tlačiareň vytlačí len bod jednej farby, rovnakej veľkosti a rovnakého odtieňa (jasu). Pre vyjadrenie napr. odtieňa sivej farby musí vytlačiť viacero bodov – napr. dve čierne + jeden biely (prázdny) bod, čo na danom mieste reprezentuje odtieň 66% sivej. Laserové tlačiarne menia veľkosť bodu, čo budí dojem sivého odtieňa, alebo podobne ako pri ihličkových musia vytlačiť viacero bodov aby dosiahli odtieň. Niektoré farebné atramentové tlačiarne farby miešajú, čiže dokážu jedným bodom priamo vyjadriť daný farebný odtieň. Zároveň menia veľkosť kvapky a tým intenzitu odtieňa farby. Odtiene farieb sa dosahujú skladaním farieb cez seba, čiže v skutočnosti atramentová tlačiareň tlačí na rovnaké miesto (rovnaký bod) viackrát. Iné farebné tlačiarne ukladajú body vedľa seba zo základných farieb R-G-B podobne, ako u monitorov. Odtieň farby jedného miesta je teda dosiahnutý viacerými bodmi základnej farebnej škály. Obvykle pre farebnú tlač stačia tri farby, pre vernejšie podanie farieb sú tlačiarne vybavené viacerými farbami – niekedy až 12. Počet dpi pre tlačiarne je teda len orientačný a nevystihuje plne kvalitu tlače. Stále však platí: čím vyššie dpi, tým vyššia kvalita tlače.
Skenery a fotoaparáty.
Skener skenuje priamo farebný bod v jeho farbe a odtieni, čo je reprezentované bajtom. Počet dpi je teda počet zosnímateľných bodov na jednotku dĺžky jeden palec. Niektoré skenery nemajú rovnaké rozlíšenie v horizontálnom a vertikálnom smere, čiže iné dpi má riadok a iné stĺpec. Preto sa pri skeneroch častejšie udáva rozlíšenie dpi ako násobok horizontálneho a vertikálneho rozlíšenia napr. 600×1200 dpi. U digitálnych fotoaparátov sa udomácnilo udávať rozlíšenie v megapixeloch (skr. Mpx, MP, MPix), čo je vlastne celkový počet zobraziteľných bodov zobrazovacej matice CCD prvku, pričom na reálnej veľkosti CCD nezáleží. 
Alternatívne vyjadrenie.
Veľkosť bodu je možné vyjadriť aj priamo v jednotke dĺžky napr. rozlíšenie 72 DPI je ekvivalentné medzibodovej vzdialenosti okolo 350 µm, 96 DPI → 265 µm, 160 DPI 160 µm, 300 DPI → 85 µm, 4000 DPI → 6,4 µm. Opačne, 1 µm → 25400 DPI, 30 µm → 850 DPI, 200 µm → 127 DPI.
Príklad.
Obrázok z digitálneho fotoaparátu má 1280 bodov (pixelov) na šírku a 960 bodov (pixelov) na výšku, vytlačený na tlačiarni s rozlíšením 300 DPI
bude široký:
formula_1
a vysoký:
formula_2.
Je možné fotografiu vytlačiť aj s inými rozmermi, v takom prípade nebude jeden bod pôvodnej fotografie zodpovedať jednému tlačovému bodu a je nutné vykonať prepočet (tzv. prevzorkovanie). 

</doc>
<doc id="209361" url="https://sk.wikipedia.org/wiki?curid=209361" title="Dpi">
Dpi



</doc>
<doc id="209364" url="https://sk.wikipedia.org/wiki?curid=209364" title="Laguna Aramuaca">
Laguna Aramuaca

Laguna Aramuaca je jazero vulkanického pôvodu, nachádzajúce sa v Salvádore juhovýchodne od mesta San Miguel. Jazero má v priemere asi a predstavuje zvyšok holocénneho maaru.

</doc>
<doc id="209365" url="https://sk.wikipedia.org/wiki?curid=209365" title="San Juan (rieka, Nikaragua)">
San Juan (rieka, Nikaragua)

San Juan je rieka v Nikarague, tečúca v pohraničnej oblasti s Kostarikou. Má približne 200 km. Spája jazero Nikaragua s Karibským morom. Ústie do Karibského je močaristou deltou s veľkým množstvom lagún.
Rieka je splavná pre menšie lode a člny. Sedimentácia zhoršuje plavebné podmienky najmä v delte.
História.
Španielski dobyvatelia objavili rieku v roku 1525 a nazvali je “Desaguadero”. Od začiatku bola rieka dôležitou obchodnou cestou medzi španielskymi sídlami vo vnútrozemí dnešnej Nikaraguy a karibskou oblasťou. Strediskom obchodu sa stalo mesto San Carlos na brehu jazera Nikaragua. Jej okolie sa stalo vyhľadávaným cieľom pirátov, filibustierov a lupičov. V časoch rivality medzi Španielskom a Anglickom preto Španieli opevnili mesto San Carlos. Rieka bola svedkom bojov proti anglickým pirátom a amrickým filibustierom. Po vybudovaní Panamského prieplavu význam oblasti z hľadiska obchodu upadol.

</doc>
<doc id="209366" url="https://sk.wikipedia.org/wiki?curid=209366" title="Conchagua (sopka)">
Conchagua (sopka)

Conchagua je menší, v súčasnosti neaktívny stratovulkán, týčiaci sa nad zálivom Fonseca na juhovýchodnom okraji Salvádora. Masív vulkánu je silne erodovaný, jeho východný a južný svah klesá priamo do vôd Tichého oceánu. Vek poslednej erupcie nie je známy (záznamy o aktivite z rokov 1522, 1688, 1868 a 1947 boli len kombináciou zemetrasení a zosuvov), jediným prejavom vulkanickej činnosti sú aktívne fumaroly.

</doc>
<doc id="209368" url="https://sk.wikipedia.org/wiki?curid=209368" title="Conchagüita">
Conchagüita

Conchagüita je ostrov vulkanického pôvodu, nachádzajúci sa v zálive Fonseca pri pobreží Salvádora, pod ktorého správu patrí. Ostrov má priemer a výšku . Je to najvýchodnejšie umiestnený sopečný útvar v Salvádore, ktorý bol aktívny v historickej dobe (menšia erupcia v roku 1892).

</doc>
<doc id="209369" url="https://sk.wikipedia.org/wiki?curid=209369" title="Granada (Nikaragua)">
Granada (Nikaragua)

Granada je mesto v Nikarague. V roku 1524 ju založil Francisco Hernández de Córdoba. Je jedným z prvých oficiálne založených miest na americkom kontinente. Je sídlom rovnomenného departmentu. 
Nachádza sa na brehu jazera Nikaragua a má približne 110 000 obyvateľov, zväčša európskeho pôvodu a mesticov.
Mesto má dobre zachovanú koloniálnu architektúru a je najznámejšou destináciou cestovného ruchu v Nikarague.

</doc>
<doc id="209371" url="https://sk.wikipedia.org/wiki?curid=209371" title="Bitevná loď">
Bitevná loď



</doc>
<doc id="209373" url="https://sk.wikipedia.org/wiki?curid=209373" title="Marcus Furius Bibaculus">
Marcus Furius Bibaculus

Marcus Furius Bibaculus bol rímsky neóterický básnik, jeden z členov krúžku združeného okolo Publia Valeria Catona.
Bibaculus sa narodil zhruba o desať rokov neskôr ako Cato v Cremone a podobne ako on sa dožil vysokého veku. V svojich básňach ho spomína Catullus (v jednej z nich má Bibaculus aférku s Catullovým „miláčikom“ Juventiom). Tacitus sa zmieňuje o tom, že Bibaculus, podobne ako Catullus, písal útočné básne proti Caesarovi, zdá sa však, že tiež napísal oslavnú epickú skladbu "Pragmatia belli Gallici" (Anály galskej vojny) o Caesorovom ťaženi v Galii. Tacitus spolu s Quintilianom úvádzajú, že Bibaculus bol autorom niekoľkých epigramov namierených proti Augustovi.
K ďalším dielam pripisovaným Bibaculovi patrila báseň "Aethiopis" čerpajúca námet z trójskeho cyklu, o ktorej sa Horatius vyjadroval veľmi posmešne, a prozaické dielko "Lucubrationes" (Prebdené noci). Zostavá nejasné, či ten istý Bibaculus bol autorom tak odlišných diel ako avantgardných epigramov a prózy aj epických skladieb. Preto sa uvažuje aj o tom, že v tej iste dobe pôsobili v Ríme dvaja Bibaculovia, jeden epik a jeden neóterik.
Z Bibaculovho diela sa nám zachovalo len niekoľko epigramov, z ktorých dva boli venované Valeriovi Catonovi.

</doc>
<doc id="209374" url="https://sk.wikipedia.org/wiki?curid=209374" title="Zoznam tried bitevných lodí">
Zoznam tried bitevných lodí



</doc>
<doc id="209375" url="https://sk.wikipedia.org/wiki?curid=209375" title="Osvienčimská lož">
Osvienčimská lož



</doc>
<doc id="209377" url="https://sk.wikipedia.org/wiki?curid=209377" title="František Skladaný">
František Skladaný

František Skladaný (* 22. apríl 1982, Martin) je slovenský hokejový útočník, hrajúci na pozícii pravého krídla. 
Klubový hokej.
Odchovanec martinského hokeja od roku 2000 hrával v zámorí v univerzitnej súťaži NCAA za Boston. Bol draftovaný Coloradom Avalanche v roku 2001 v piatom kole, celkovo zo 143. miesta. V sezóne 2003/04 dostal príležitosť v AHL, kde hrával za Hershey Bears (farmu Colorada). V januári 2006 bol povolaný do prvého tímu Avalanche, no šancu nakoniec nedostal. Od sezóny 2006/07 pôsobí v najvyššej českej hokejovej súťaži, hráva za HC Energie Karlovy Vary. V sezóne 2008-09 získal s klubom titul v českej extralige.
Reprezentácia.
Skladaný reprezentoval Slovensko na Majstrovstvách sveta v kategóriach do 18 rokov v roku 2000 a na MS juniorov v roku 2002. V seniorskej reprezentácii debutoval v septembri 2006 v príprave proti Nemecku. V roku 2008 ho tréner Július Šupler nominoval na majstrovstvá sveta. Slovensko nepostúpilo zo základnej skupiny, po úspešných zápasoch o záchranu so Slovinskom obsadilo 13. miesto. Odohral všetkých päť stretnutí, zaznamenal asistenciu. 
Reprezentačná štatistika.
"(štatistické údaje v článku sú z 11. mája 2008)"

</doc>
<doc id="209392" url="https://sk.wikipedia.org/wiki?curid=209392" title="Tobrucká ulica">
Tobrucká ulica

Tobrucká (kedysi "Royko-Gasse" alebo "Royko-utca") je ulica v Bratislave v Starom Meste.
V dome č. 2 bývala Viola Valachová, účastníčka Slovenského národného povstania, ktorá zahynula v Slovanoch 21. septembra 1944. Na dome sa nachádza pamätná tabuľa na jej pamiatku.

</doc>
<doc id="209394" url="https://sk.wikipedia.org/wiki?curid=209394" title="Joe Cole">
Joe Cole

John Joseph Cole (* 8. november 1981) je anglický futbalista hrajúci za FC Chelsea a za Anglické národné futbalové mužstvo. Hráva na pozícii pravého alebo ľavého záložníka.
West Ham United.
Po kvalitných výkonoch v mládežníckych tímoch West Hamu United sa prebojoval do A tímu v sedemnástich rokoch a vo veku devätnásť rokov sa stal kapitánom tímu. Po odchode Harryho Redknappa z lavičky West Hamu prestal Joe podávať také kvalitné výkony a to bol jeden z dôvodov jeho odchodu do Chelsea.
Chelsea.
V roku 2003 Joe prestúpil do Chelsea za 6,6 milióna libier. Kvôli silnej konkurencii v tíme aj v reprezentácii sa v zostave objavoval málo.
Podla Colea ho chcel tréner Claudio Ranieri pár dní po príchode do Chelsea poslať na hosťovanie do CSKA Moskva no Joe presun zamietol a rozhodol sa zostať v Chelsea kde si v sezóne 2003-2004 zahral veľmi málo.
Počet jeho štartov sa ešte znížil po príchode Scotta Parkera v januári 2004.
Joe bol aj na súpiske reprezentácie na Euro 2004 ale nehral.
Po príchode Josého Mourinha sa na trávniku objavoval častejšie ako pod vedením Ranieriho.
Po odchode Mourinha má v zostave Avrama Granta stále miesto a hráva na pravom krídle.

</doc>
<doc id="209399" url="https://sk.wikipedia.org/wiki?curid=209399" title="Grand Prix (snooker)">
Grand Prix (snooker)



</doc>
<doc id="209400" url="https://sk.wikipedia.org/wiki?curid=209400" title="San Cristóbal (sopka)">
San Cristóbal (sopka)

San Cristóbal je aktívny stratovulkán, nachádzajúci sa v juhozápadnej časti Nikaraguy. S výškou 1 745 m je to najvyšší vulkán v krajine. Sopka predstavuje komplex viacerých stratovulkánov rôzneho veku. Najstarším útvarom je pliocén-pleistocénna kaldera "La Perona", lokalizovaná na východ od masívu. Mladšie, pleistocénne útvary sú stratovulkány "Volcán el Chonco" a "Cerro Moyotepe", ležiace asi 4 km západne, resp. severovýchodne od hlavnej vulkanickej stavby. Najmladšie členy komplexu sú stratovulkány "Casita" a samotný "San Cristóbal". Aktivita komplexu sa datuje od 16. storočia, erupcie bývajú pomerne časté, aj keď menšieho rozsahu.

</doc>
<doc id="209404" url="https://sk.wikipedia.org/wiki?curid=209404" title="Montgomery Burns">
Montgomery Burns

Charles Montgomery Burns alebo obvykle aj Mr. Burns je fiktívna postava zo seriálu Simpsonovci. Je majiteľom springfielskej jadrovej elektrárne a najbohatším obyvateľom Springfieldu. V pôvodnom znení ho dabuje Harry Shearer (predtým Christopher Collins), českej verzii je to Bedřich Šetena a Ján Vlasák.
Monty Burns patrí k najstarším obyvateľom Springfieldu, jeho vek, je cca 156 rokov. Často sa vyskytuje po boku svojho asistenta Waylona Smithersa. Burns vo väčšine prípadov myslí sám na seba a svoje peniaze.
Burns je členom springfieldskej frakcie Republikánskej strany.

</doc>
<doc id="209406" url="https://sk.wikipedia.org/wiki?curid=209406" title="Telica (sopka)">
Telica (sopka)

Telica je aktívny stratovulkán, nachádzajúci sa v pohorí Cordillera de los Maribios v Nikarague. Je to jedna z najaktívnejších sopiek v krajine, len od čias španielskej kolonizácie Ameriky bolo zaevidovaných viac ako 35 menších erupcií. Najbližšie mesto je León, vzdialené približne 30 km. Juhovýchodne od úpätia sopky sa nachádza známe geotermálne pole "San Jacinto" s výskytom fumarol, termálnych prameňov a bahenných sopiek.
Peší výstup na Telicu patrí k najdlhším, aj keď nie k najstrmším. Značenie trasy je slabé. Sopka sa nachádza v odľahlej oblasti a k jej svahom nevedie žiadna vozovka. Výstup a zostup preto trvajú okolo 15 hodín, hoci samotný výstup z jej úpätia na hranu krátera trvá iba 2 hodiny.

</doc>
<doc id="209414" url="https://sk.wikipedia.org/wiki?curid=209414" title="Koloman Novacký">
Koloman Novacký

JUDr. Koloman Novacký (* 24. máj 1897, Tvrdošín† 22. november 1969, Prievidza) bol slovenský právnik, prírodovedec a entomológ – včelár.
Biografia.
JUDr. Koloman Novacký sa narodil v Tvrdošíne na Orave. Študoval na gymnáziu v Trenčíne, neskôr v Prievidzi. V roku 1914 začal študovať právo na Alžbetínskej univerzite v Bratislave, ktoré dokončil na Právnickej fakulte UK. Od roku 1922 notársky koncipista v Prievidzi, v Liptovskom Mikuláši, v Bratislave. Od roku 1926 pôsobil ako uznávaný advokát v Prievidzi. V roku 1935 prehovoril za Maticu slovenskú na slávnosti posviacky zástavy prievidzského sionistického športového klubu Makabi. Do roku 1945 bol majiteľ advokátskej kancelárie, po roku 1948 pracoval ako robotník v tehelni.
Zomrel 22. novembra roku 1969 v Prievidzi, kde je i pochovaný.
Jeho brat Ján Martin Novacký bol rovnako známy prírodovedec, botanik a entomológ.
Včelárske aktivity.
JUDr. Koloman Novacký bol významný organizátor včelárstva, pričinil sa o rozvoj plemenného chovu včiel na Slovensku, bol významným organizátorom kurzov chovu včelích matiek a propagátor progresívnych zmien v chove včelstva. Vykonal v prospech včelárov významné aktivity, bol zanieteným včelárom a všetku svoju energiu vynakladal v prospech včelárov a na zveľadenie včelárstva na Slovensku. Odchoval kmeň Elena. Od roku 1929 sa usiloval o založenie výskumného ústavu včelárskeho na Slovensku.

</doc>
<doc id="209416" url="https://sk.wikipedia.org/wiki?curid=209416" title="Barbar Conan">
Barbar Conan

Barbar Conan je fiktívna postava.
Pôvod hrdinu.
Barbar Conan je výtvorom spisovateľa Roberta Erwina Howarda (1906 - 1936).
Prvýkrát sa postava Conana objavila v r. 1932. Howard sa v tej dobe už venoval písaniu dobrodružných príbehov pre rôzne magazíny. Conan nebol jeho prvým hrdinom ale zatienil svojich predchodcov, ktorými boli napríklad kráľ Kull, Bran Mak Morn a ďalší.
Conanov svet.
Dobrodružstvá barbara Conana sa odohrávajú vo vymyslenom svete, ktorí sa ale veľmi podobá Zemi v časoch, o ktorých sa dá hovoriť ako veku barbarov. V tomto svete ale existuje mágia a nadprirodzené javy a rôzne obludy zasahujú do osudov hlavného hrdinu viac ako by si sám želal.
Množstvo názvov národov žijúcich v tomto svete si autor požičal z dejín Zeme, primiešal k nim báje a leegendy o zaniknutých civilizáciách a zmes, ktorá z toho vznikla sa stala podkladom pre prostredie, v ktorom Conan prežíva svoje dobrodružstvá. Thuraniánsky kontinent, časť sveta, v ktorom sa odohrávajú hrdinove príbehy tvorí množstvo väčších, či menších kráľovstiev a ríši. Conan, ktorého prezývajú tiež Cimmeran, podľa jeho pôvodu, precestuje z rôznych dôvodov veľa z týchto krajín a v mnohých sa zapletie do boja o moc. Často je to práve on, kto sa ukáže ako rozhodujúci faktor pre víťazstvo tej alebo onej súperiacej strany. Medzi kráľovstvá ležiace na Thuraniánskom kontinente patria Nemédia, Hyperborea, Zamora, Stýgia, Hyrkánia, Aquilónia a ďalšie.
Príbehy.
Aj keď je autorom Conana R. E. Howard, po jeho smrti sa Conanove dobrodružstvá neskončili. Viac alebo menej úspešne množstvo autorov pokračuje v opisovaní príbehov tohto nesmrteľného hrdinu.
Filmový hrdina.
Príbehmi barbara Conana sa nechal inšpirovať aj Hollywood a v roku 1981 vznikol film Barbar Conan (Conan The Barbarian), v hlavnej úlohe s Arnoldom Schwarzeneggerom. Fanúšikovia fantasy žánru považujú tento film za jeden z najlepších nielen, čo sa týka fantastických filmov ale za jeden z naljepších filmov A. Schwarzeneggera. V roku 1984 vznikol film Conan Ničiteľ (Conan The Destroyer) , ktorý už podľa niektorích kritikov nedosiahol kvalitu prvého filmu, napriek tomu patrí do klenotnice filmov fantasy žánru.

</doc>
<doc id="209417" url="https://sk.wikipedia.org/wiki?curid=209417" title="Spochybňovanie holokaustu">
Spochybňovanie holokaustu



</doc>
<doc id="209418" url="https://sk.wikipedia.org/wiki?curid=209418" title="GIA">
GIA

GIA môže byť:

</doc>
<doc id="209419" url="https://sk.wikipedia.org/wiki?curid=209419" title="Sexuálny styk">
Sexuálny styk



</doc>
<doc id="209422" url="https://sk.wikipedia.org/wiki?curid=209422" title="Kuolema Tekee Taiteilijan">
Kuolema Tekee Taiteilijan

„Kuolema Tekee Taiteilijan“ je skladba od fínskej metalovej skupiny Nightwish. Bola tretím singlom z ich albumu "Once". Nahraná bola 24. novembra 2004 v Spinefarm Records spolu s platinovou edíciou albumu "Once". „Kuolema tekee taiteilijan“ vo fínčine znamená „Smrť robí umelca“. Singel nikdy nevyšiel inde ako v Japonsku a Fínsku. Počas záverečných titulkov filmu Deň potom možno počuť orchestrálnu verziu „Kuolema Tekee Taiteilijan“, ale nikdy nebola oficiálne vydaná. Niektorý fanúšikovia ju ale stiahli z DVD a šíria po internete pod názvom „Kuolema Tekee Taiteilijan (orchestral version)“.

</doc>
<doc id="209423" url="https://sk.wikipedia.org/wiki?curid=209423" title="Cholvarok">
Cholvarok

Cholvarok alebo cholvarka bolo (v kysuckom nárečí) letné pastierske obydlie s maštaľou na holiach. V niektorých prípadoch sa cholvarky stali trvale osídlenými.

</doc>
<doc id="209424" url="https://sk.wikipedia.org/wiki?curid=209424" title="Nová Bystrica (vodárenská nádrž)">
Nová Bystrica (vodárenská nádrž)

Nová Bystrica je vodná nádrž v Kysuckej vrchovine, v katastri rovnomennej obce v juhovýchodnej časti okresu Čadca. Bola postavená v rokoch 1983 – 1989 na rieke Bystrica, pod jej sútokom s Harvelkou. Správcom vodnej nádrže je Slovenský vodohospodársky podnik.
V zatopených údoliach sa nachádzali obce Riečnica a Harvelka a v povodí boli samoty patriace k týmto obciam. Z týchto obcí sa dodnes zachovala jediná stavba – murovaný kostol v obci Riečnica.
Technické parametre.
Celkovým objemom vody 32,8 mil. m³ je Nová Bystrica desiata najväčšia nádrž na Slovensku a po Starine druhá najväčšia vodárenská nádrž. Plocha hladiny nádrže je 188 ha. Vodná plocha má nepravidelný tvar s dvomi hlavnými ramenami, oddelenými neďaleko hrádze horským masívom Kýčery a smerujúcimi odtiaľ na východ, respektíve juhojuhovýchod. Maximálna dĺžka vzdutia hladiny je 3,6 km a kóta hladiny pri úplnom zaplnení zásobného priestoru nádrže je 
Sypaná kamenitá priehrada s hlinitým tesnením má dĺžku 330 m a výšku 57 m nad terénom (65 m nad základovou škárou). Šírka hrádze v päte je 230 m a koruna je široká 8 m. Celková kubatúra telesa priehrady je 1 mil. m³. Kamenný materiál pre stabilizačný násyp hrádze sa získaval v lome v Klubine, zemina na utesnenie bola ťažená, na základe geologického prieskumu, na terase rieky Bystrica, neďaleko Starej Bystrice.
V štandardných podmienkach sa na vypúšťanie vody využívajú dva dnové priepusty s celkovou kapacitou 39 m³/s, k redukcii povodňových prietokov z ochranného priestoru nádrže slúži bezpečnostný priepad kruhového tvaru, s kapacitou 135 m³/s.
Na hrádzi sa nachádza chodník, z ktorého je pekný výhľad na časť VN a zariadenie na sledovanie kvality a odber vody.
Kóty hladiny a objemy.
Zdroje:
Vodný režim.
Celková plocha povodia je 59,52 km² a povodie je súčasťou beskydskej časti CHKO Kysuce. Priemerný ročný úhrn zrážok je 932 mm. 
Priemerný dlhodobý ročný prietok v profile hrádze činí 1,49 m³/s, minimálny sanitárny prietok pod nádržou je 0,137 m³/s. Storočná voda tu dosahuje 180 m³/s.
Využitie.
Primárnym využitím nádrže je zásobovanie "skupinového vodovodu Nová Bystrica – Čadca – Žilina". Tento vodovod zásobuje pitnou vodou väčšinu miest a obcí na Kysuciach a severozápadnú časť okresu Žilina vrátane časti krajského mesta. 
Surová voda v priehrady sa odoberá štvoretážovým odberným objektom s kapacitou 1050 l/s do úpravne vody Nová Bystrica (patriacej spoločnosti Severoslovenské vodárne a kanalizácie). Úpravňa vody má maximálnu kapacitu 700 l/s (22,075 mil. m³/rok), skutočná výroba je na úrovni 6 mil. m³/rok.
Okrem funkcie zdroja pitnej vody slúži priehrada aj na ochranu územia v povodí Bystrice pred povodňami. Na prívodnom potrubí z nádrže do úpravne vody je nainštalovaná malá vodná elektráreň s dvomi turbínami s výkonom 40 a 250 kW (pôvodne 2x55 kW), ktorá pokrýva vlastnú spotrebu a prebytky energie predáva do verejnej siete. Kvôli hygienickému ochrannému pásmu je v priehrade zakázaný rybolov a jej bezprostredné okolie nie je určené na rekreačné ani iné využitie. Po lesných cestách na okraji ochranného pásma vedie v dĺžke 27,9 km značená cykloturistická trasa "okolo Vodnej nádrže Nová Bystrica", ktorá ponúka výhľady na vodnú nádrž.

</doc>
<doc id="209427" url="https://sk.wikipedia.org/wiki?curid=209427" title="Klopavkovité">
Klopavkovité

Klopavkovité ("Kinosternidae") je čeľaď vodných alebo polovodných korytnačiek. Skladá sa z vyhynutého rodu †Aspideretes a dvoch podčeľadí Staurotypinae a Kinosterninae, pričom ojedinele sa tieto podčeľade zaraďujú ako dve samostatné čeľade krížoprsé ("Staurotypidae") a klopavkovité (v užšom zmysle) ("Kinosternidae").

</doc>
<doc id="209428" url="https://sk.wikipedia.org/wiki?curid=209428" title="Kinosternidae">
Kinosternidae



</doc>
<doc id="209431" url="https://sk.wikipedia.org/wiki?curid=209431" title="Ernst Gustav Kraatz">
Ernst Gustav Kraatz

Ernst Gustav Kraatz (* 13. marec 1831, Berlín, Nemecký spolok – † 2. november 1909, Berlín, Nemecká ríša ) bol nemecký entomológ - prevažne koleopterológ.
Biografia.
Ernst Gustav Kraatz sa narodil v Berlíne. V rokoch 1850 až 1853 študoval právo v Heidelbergu i v Bonne. Vzhľadom na skutočnosť, že sa viac zaujímal o prírodné vedy, ako o právo, ukončil nakoniec štúdium prírodovedy na Humboldtovej univerzite v Berlíne, kde v ďalšom období pôsobil ako profesor (Humboldt-Universität zu Berlin). Vo vyššom veku ku koncu života stratil zrak.
Entomologické aktivity.
Svoju prvú entomologickú prácu publikoval už ako 18-ročný. Bol zakladateľom Berlínskej entomologickej spoločnosti (nemecky: "Berliner Entomologischer Verein") v roku 1856, ako i "Nemeckej entomologickej spoločnosti" (nemecky: "Deutsche Entomologische Gesellschaft") v roku 1881, ktorého predsedom bol viac ako 25 rokov.
Bol i zakladateľom Nemeckého entomologického inštitútu: ("Deutsches Entomologisches Insitut") v roku 1886.
Vtedy bol jeho názov: "Deutschen Entomologischen National-Museums". Zaoberal sa hlavne radom chrobákov (Coleoptera). Jeho zbierka hmyzu, prevažne chrobákov sa nachádza v Deutschen Entomologischen Institut v Münchebergu.

</doc>
<doc id="209434" url="https://sk.wikipedia.org/wiki?curid=209434" title="Lakšmí">
Lakšmí

Lakšmi alebo Mahá Lakšmí je hinduistická bohyňa bohatstva, ktorá predstavuje spoločníčku boha Višnu a ktorá sa môže inkarnovať do ľudskej podoby podobne ako ostatní bohovia. V hinduizme má princ Ráma spoločníčku Sítu, Krišna má za spoločníčku Rádhu; a hoci vzniká dojem viacbožstva, stále ide o jednu a tú istú bytosť považovanú hinduizmom za božskú. Lakšmí má aj svoje chrámy a v niektorých odnožiach višnuizmu plní takmer podobnú úlohu ako Šakti v šivaizme. Lakšmí je meno rovnakého charakteru ako Višnu - t. j. označuje sa ním božstvo v hinduizme, avšak bez jeho ľudského atribútu, teda bez takého, kedy je takýto boh inkarnovaný do ľudskej formy tak ako Višnu do podoby Ramu alebo Krišnu.

</doc>
<doc id="209435" url="https://sk.wikipedia.org/wiki?curid=209435" title="UTorrent">
UTorrent



</doc>
<doc id="209437" url="https://sk.wikipedia.org/wiki?curid=209437" title="Mendikant">
Mendikant

Mendikant môže byť:

</doc>
<doc id="209438" url="https://sk.wikipedia.org/wiki?curid=209438" title="Žobravý mních">
Žobravý mních



</doc>
<doc id="209439" url="https://sk.wikipedia.org/wiki?curid=209439" title="Účel (filozofia)">
Účel (filozofia)

Účel je jeden zo štyroch určujúcich základov (príčina) každej veci.
Podľa Aristotela je to finálna príčina – vonkajšia príčina vecí.

</doc>
<doc id="209440" url="https://sk.wikipedia.org/wiki?curid=209440" title="Mendikantský rád">
Mendikantský rád



</doc>
<doc id="209443" url="https://sk.wikipedia.org/wiki?curid=209443" title="Saľut 5">
Saľut 5

Saľut 5 (OPS-3 alebo Almaz 3; ) bola orbitálna stanica Sovietskeho zväzu v rámci programu Saľut. Stanica bola tiež súčasťou vojenského programu Almaz.
Základné údaje.
Stanica bola vypustená z kozmodrómu Bajkonur 22. júna 1976. Bola podobná predchádzajúcim staniciam Saľut 3 a Saľut 4 s drobnými vylepšeniami, mala hmotnosť asi 19 000 kg.
Lety k stanici.
K stanici leteli tri pilotované lode Sojuz.
Zánik stanice.
Stanica Saľut 5 zanikla v hustých vrstvách atmosféry nad Tichým oceánom po 412 dňoch letu dňa 8. augusta 1977. O mesiac neskôr ju nahradila ďalšia sovietska orbitálna stanica Saľut 6.

</doc>
<doc id="209444" url="https://sk.wikipedia.org/wiki?curid=209444" title="Fraňo Štefunko">
Fraňo Štefunko

Fraňo Štefunko (* 4. august 1903, Dudváh-Vlčkovce† 6. apríl 1974, Martin) bol slovenský sochár, výtvarný pedagóg a redaktor.
Po štúdiách umenia v Prahe sa v roku 1932 presťahoval do Martina. Bol redaktorom výtvarnej rubriky Slovenských pohľadov, inštruktorom rezbárskeho kurzu Ústavu pre zveľaďovanie činností a konzervátorom SNM. Dva roky po svojom príchode do Martina začal tvoriť samostatne a stal sa jedným zo zakladateľov slovenského sochárstva. Popri podobizniach mnohých významných osobností slovenských dejín akými sú Pavol Országh Hviezdoslav či Ján Kollár a pomníkoch (Miloslav Schmidt) sa venoval aj monumentom z oblasti slovenskej histórie (národní dejatelia, svetové vojny, Slovenské národné povstanie).

</doc>
<doc id="209450" url="https://sk.wikipedia.org/wiki?curid=209450" title="Karol Duchoň">
Karol Duchoň

Karol Duchoň (* 21. apríl 1950, Galanta – † 5. november 1985, Bratislava) bol slovenský spevák.
V ankete RTVS Najväčší Slovák v roku 2019 bol vyhodnotený na 78. mieste.
Životopis.
Matka Karola Duchoňa, Oľga, pochádzala z Báčskeho Petrovca, otec bol riaditeľom strojárenského učilišťa v Galante. Na základnej škole v Galante bola jeho spolužiačkou (dnes známa slovenská speváčka) Eva Máziková. Po skončení základnej školy Karol Duchoň študoval na strojníckej priemyslovke v Partizánskom, ktorú nedokončil. Viac sa venoval hudbe, spevu a hre na gitaru. Štúdium prerušil počas dovolenky rodičov v Juhoslávii, keď odišiel vystupovať s orchestrom Jaroslava Mikulu do zahraničia.
V roku 1968 sa spoznal s Robom Kazíkom, ktorý mal vtedy bítovú skupinu The Ice Boys (Ľadoví chlapci). Spolu začali hrávať na rôznych podujatiach, okrem iného aj na čajových večeroch v klube v Zlatých Moravciach. V roku 1969 Karol Duchoň začal spievať s Evou Mázikovou v skupine Braňa Hronca. V televízii vystúpil so svojou prvou piesňou v programe "Malá televízna hitparáda". Pieseň sa volala „Uber pary“ (Nálady) a bola to coververzia hitu „Sugar, sugar“ od skupiny The Archies so slovenským textom Alexandra Karšaya. Tento Duchoňov spevácky debut upútal verejnosť a o Karola sa začali zaujímať slovenskí profesionálni hudobní skladatelia a textári. Okrem orchestra Braňa Hronca neskôr spolupracoval aj s orchestrom Juraja Velčovského.
V roku 1970 Karol Duchoň spieval po prvýkrát na Bratislavskej lýre. Vystúpil so skladbou „Kto má ťa rád“ s hudbou autora Pavla Zelenaya a textom Milana Lasicu. Aj keď táto pieseň nezískala žiadnu cenu, toto vystúpenie bolo začiatkom jeho profesionálnej kariéry. Karol Duchoň začal spolupracovať so speváčkou Evou Kostolányiovou, spolu s ktorou v roku 1973 získali Striebornú Bratislavskú lýru za interpretáciu piesne „Chvála humoru“ (hudba: Igor Bázlik, text: Tomáš Janovic). V roku 1974 Karol Duchoň získal za interpretáciu piesne „Zem pamätá“ od autorov Pavla Zelenaya a Tibora Grünnera ocenenie "Zlatá Bratislavská lýra" a v medzinárodnej súťaži "Bronzovú Bratislavskú lýru" za tú istú pieseň. V tomto roku založil svoju kapelu s názvom Prognóza.
V roku 1975 sa Karol Duchoň predstavil v Tokiu, kde spieval pieseň „Čardáš dvoch sŕdc“ s hudbou Petra Hanzelyho a textom Ľuboša Zemana. Ľuboš Zeman ho na vystúpenie do Tokia aj sprevádzal. Pieseň sa publiku veľmi páčila. Hoci textu nerozumeli, muzikálne zaujala. V tomto období Karol zaznamenával úspechy v rozhlase, televízii aj na koncertoch.
V roku 1976 nahral Karol Duchoň v Nemecku svoj prvý album pre spoločnosť RCA. Nemecká kritika reagovala pozitívne na jeho spev a nazvali ho „"slovenský Tom Jones"“. V Nemecku naspieval viacero piesní v nemčine, napr. „Edeltraut“, „O Maria“, „Lass uns eine Nacht lang tanzen“, „Sonnenblumen blühen“. V roku 1977 začal vystupovať so skupinou Ľuba Beláka.
V 80. rokoch 20 storočia začal Karol Duchoň spolupracovať s orchestrom VV-Systém Vlada Valoviča a neskôr od roku 1982 so skupinou Za-ja-ce kapelníka Pavla Zajáčka.
Karol Duchoň naspieval niekoľko duetov so známymi spevákmi, ako sú napríklad Peter Stašák („Všetkým dievčatám"), Marcela Laiferová („Kamenný kvietok“), Dušan Grúň („Vonia kakao“), Jana Kociánová a iní. Veľa koncertoval aj v zahraničí – v Nemecku, Sovietskom zväze, Švajčiarsku, Francúzsku, Poľsku, Maďarsku, Bulharsku, na Kube.
Prirovnanie „slovenský Tom Jones“, ktoré si vyslúžil od nemeckých kritikov, sa ujalo a dodnes sa používa aj na Slovensku. Svoj obdiv prirodzenému talentu tohto speváka po jednom vystúpení v Banskej Bystrici na súťaži Bystrické zvony vyjadril aj československý slávik Karel Gott.
Súkromie.
V roku 1973 sa oženil s Elenou Šurákovou, potom sa im narodila dcéra Danka. Neskôr sa rozviedli. V roku 1985 sa oženil druhýkrát – s majsterkou zvuku Alenou Čermákovou.
Karol Duchoň bol človek so zmyslom pre humor, ktorý rád zabával druhých, bol veľmi dobrosrdečný a rád iným pomáhal. Žil rýchlo, nechcel nič premeškať či nezažiť. Intenzívny spoločenský život, obezita a neskôr choroba pečene spôsobená ťažkým alkoholizmom sa podpísali na jeho priskorom odchode. Zomrel 5. novembra 1985 v Bratislave.

</doc>
<doc id="209452" url="https://sk.wikipedia.org/wiki?curid=209452" title="Lyndon Baines Johnson">
Lyndon Baines Johnson



</doc>
<doc id="209453" url="https://sk.wikipedia.org/wiki?curid=209453" title="Krížoprsé">
Krížoprsé



</doc>
<doc id="209454" url="https://sk.wikipedia.org/wiki?curid=209454" title="Staurotypidae">
Staurotypidae



</doc>
<doc id="209456" url="https://sk.wikipedia.org/wiki?curid=209456" title="Event (akčné umenie)">
Event (akčné umenie)

Event (doslova z angl. "udalosť") je krátka forma akčného umenia, pri ktorej nemusia byť prítomní diváci - na rozdiel od performancie. Event je krátkym umeleckým vystúpením - gestom, pózou, situáciou. Podobne ako ostatné druhy akčného umenia je dokumentovaný fotografiou. V slovenskom výtvarnom umení sa vyjadrovali eventmi napr. Július Koller, Peter Bartoš. V posledných rokoch realizuje svoje eko-eventy Blažej Baláž.

</doc>
<doc id="209460" url="https://sk.wikipedia.org/wiki?curid=209460" title="Performancia (akčné umenie)">
Performancia (akčné umenie)

Performancia je druh akčného umenia, kde umelec zapája do vystúpenia pred publikom svoje telo. 
V performancii sa môžu vyskytovať prvky iných umeleckých druhov a žánrov - napríklad divadla, poézie, videoartu a pod. Pre nejednoznačnosť bol koncom 60. rokov - začiatkom 70 rokov tento pojem umelcami odmietaný, práve pre jeho konotácie najmä k divadlu a pod. Vo svete sú známymi performermi Chris Burden, Valie Export, Marina Abramovič a Ulay, Gina Pane, Vito Acconci.
Na Slovensku sa zaoberajú performanciou napr. Vladimír Kordoš, Peter Meluzin, Juraj Bartusz, József Juhász, Peter Rónai, Michal Murin, Blažej Baláž , Miroslav Nicz a na prelome 90. rokov umelecké skupiny Balvan (1987 - 92) a Transmusic Comp.(1989 - 96). Z mladšej generácie nastupujúcej na scénu v novom miléniu je to Viktor Fuček, Maja Štefančíková, kolektívy Marína Abramovič Po Sebe Neupratuje a AÚ.
V Nových Zámkoch sa v rokoch 1988 - 2007 konal TransArt Communication - medzinárodný festival performancie, poriadaný Studiom Erté. Monografická publikácia o podujatí vyšla vo vydavateľstve Kaligram v r. 2008.
Umenie performancie bolo prítomné aj na výstavách Umenie akcie 1989 - 2000, ktoré boli realizované v Tatranskej galérii Poprad (2001) a v Nitrianskej galérii v Nitre (2001). Výstavy kurátorsky pripravila Lucia Gregorová - Stachová.

</doc>
<doc id="209472" url="https://sk.wikipedia.org/wiki?curid=209472" title="Horelica">
Horelica

Horelica je mestská časť mesta Čadca.
Do roku 1943 bola samostatnou obcou. Predpokladaný vznik obce 1598 - 1635. V listinách z roku 1658 sa Horelica spomína ako sídlo veľkého majera. Ďalšie názvy 1720 Podhorelicze, 1773 Horelisa, 1920 Horelica. Maďarsky: Horelicz, Orlócz. Začiatkom 20. storočia sa obyvatelia živili drotárstvom, podomovým obchodom a lesnými prácami. 

</doc>
<doc id="209473" url="https://sk.wikipedia.org/wiki?curid=209473" title="Bunková organela">
Bunková organela



</doc>
<doc id="209481" url="https://sk.wikipedia.org/wiki?curid=209481" title="MC">
MC

MC môže byť:
mc môže byť:

</doc>
<doc id="209483" url="https://sk.wikipedia.org/wiki?curid=209483" title="OS/2">
OS/2

OS/2 bol operačný systém firmy IBM.
História.
V roku 1986 sa firmy IBM a Microsoft rozhodovali, aký operačný systém by mal nahradiť ich aktuálny DOS (Disc Operating System). Prvú verziu tohto systému predstavili v roku 1987. OS/2 1.00 podporoval hardvérový multitasking. Systém ponúkal iba textové rozhranie, umožňujúce zobraziť jeden program, zatiaľ čo ostatné bežali na pozadí. Maximálna veľkosť podporovaných diskov bola 32 MB.
Na konci roku 1988 bola predstavená verzia OS/2 1.10 Standard Edition (Trimaran). Tá už mala rozhranie grafické, ktoré bolo pomenované Presentation Manager. Aj veľkosť podporovaných diskov sa rozšírila, jeden oddiel mohol mať až 2 GB. Systém súborov bol typu FAT. Začiatkom nasledujúceho roku (1989) sa objavila ďalšia verzia OS/2 1.10 Extended Edition. Pribudol komunikačný správca a nástroj pre správu databáz. Tento relačný databázový systém sa volal Database Manager, neskôr známy ako DB2.
Ešte tohto roku, avšak až na jeseň, vznikla ďalšia verzia OS/2 1.20 (Sloop), Standard Edition aj Extended Edition. Bolo vylepšené Grafické používateľské rozhranie a súborový systém HPFS (predchodca NTFS). Tiež začali práce na verzii 2.0, ktorá sa mala stať prvým 32bitovým operačným systémom pre osobné počítače. Tá mala bežať na procesoroch rady 80386. Taktiež začala príprava tretej verzie, ktorá by plnila funkciu sieťového serveru nezávislého od platformy.
V roku 1990 sa firmy IBM a Microsoft rozišli. Zisky plynúce Microsoftu z predaja Windows 3.0 začali byť omnoho lákavejšie, než prípadná spolupráca. IBM pokračovala vo vývoji OS/2 2.0 a udržovaní OS/2 rady 1.x. Microsoft sa plno venoval svojím Windows a nechal si rozpracovaný OS/2 3.0, ktorý poslúžil ako základ pre nové rady Windows, teda Windows NT.
V roku 1991 uviedla IBM OS/2 1.30 s kódovým označením Cutter. Väčšina systému bola prepracovaná tak, aby neobsahovala kód od Microsoftu. Navyše sa výrazným spôsobom zjednodušila inštalácia ovládačov, bol pridaný programovací jazyk REXX, pribudla podpora fontov Adobe Type 1 a cache pre súborový systém HPFS. Ovládače pre zobrazovacie zariadenia už podporovali aj rozlíšenie 1024 × 768. 
Začiatkom roku 1992 vyšiel systém OS/2 2.0 s kódovým značením Cruiser. 32bitový systém umožňoval vďaka virtualizácii spustenie množstva programov určených pôvodne ako pre DOS, tak aj pre Windows. IBM tiež zakúpila licenciu na Windows 3.0, ktorý potom predávala pod názvom Win-OS/2.
Spôsob spúšťania programov vo virtuálnych počítačoch tak, ako by boli oddelene na rôznych fyzických počítačoch, umožňoval, aby pád jednej aplikácie pre Windows nenarušil beh inej aplikácie. Programy komunikovali pomocou DDS a tzv. schránky. Objavil sa tiež Workspace Shell, objektovo orientované grafické rozhranie.
Začiatkom roku 1993 sa objavila aj verzia 2.10 (Borg). V nej bol 32bitový grafický subsystém, Multimedia Presentation Manager, ktorý podporoval video a zvuk. Zlepšila sa podpora aplikácií z Windows 3.1, pribudla podpora kariet PCMCIA na prenosných počítačoch a podpora vylepšenej správy spotreby (APM).
OS/2 for Windows (Ferengi) bol systém takmer rovnaký, ale bol určený pre používateľov, ktorí už mali licenciu Windows 3.1 a nechceli za ňu znovu platiť pri nákupe OS/2. Cena tejto verzie bola teda o spomínanú licenciu nižšia. Verzia OS/2 2.11, známa ako ServicePack XR06200 pre OS/2 2.1, obsahovala hlavne opravy rôznych chýb.
V roku 1994 sa zmenilo číslovanie verzií OS/2. Nová verzia mala označenie OS/2 WARP Version 3 a priniesla vylepšenie práce s multimédiami, tlačiarňami a PCMCIA zariadeniami. Systém bol schopný pracovať aj na počítačoch s 4 MB operačnej pamäte. Objavila sa podpora protokolu TCP/IP, aplikácia pre prácu s internetom – Web Explorer, FTP klient a nástroj pre práci s elektronickou poštou Ultimail. Existovala aj verzia obsahujúca Win-OS/2, nazvaná OS/2 Warp for Windows. V roku 1995 bol uvedený Warp Connect, systém obohacujúc Warp 3 o nástroje pre prácu v sieťovom prostredí.
Začiatkom roku 1996 sa verejnosti predstavil Warp Server. Išlo vlastne o Warp 3 doplnený o serverový produkt LAN Server 4.0, ktorý tiež pochádzal od IBM. Po novom sa objavila podpora vzdialeného prístupu, vylepšeného zálohovacieho systému, ďalej vylepšená podpora tlačiarní a iné. Koncom toho roku bol uvedený Warp Server SMP. (SMP v názve označuje symmetric multiprocessing, systém bol teda schopný podpory viacprocesorových strojov.)
Ale ešte v roku 1996 bol na jeseň uvedený OS/2 Warp 4. Systém s kódovým označením Merlin obsahoval podporu Javy, vylepšené grafické rozhranie a predovšetkým možnosť pripojenia do všetkých existujúcich typov počítačových sietí. Systém dokázal rozoznávať hlasový vstup, a to bez nutnosti inštalácie ďalšieho obslužného softvéru.
V roku 1998 bola uvedená ďalšia serverová verzia OS/2 Warp. Od druhej polovice deväťdesiatych rokov však vývoj tohto iste zaujímavého systému slabne. Bol vydaný ešte OS/2 Warp 4.5 s kódovým označením Aurora a niekoľko tzv. Convenience Packov, ale tým asi všetko zo strany IBM skončilo. Za pokračovateľa systému OS/2 je označovaný eComStation.

</doc>
<doc id="209484" url="https://sk.wikipedia.org/wiki?curid=209484" title="Jakub Smolík">
Jakub Smolík

Jakub Smolík, vlastným menom "Jaroslav Jakub Smolík" (* 18. september 1959, Domažlice) je český spevák.
Životopis.
V roku 1975 založil so spolužiakom "Lubošem Trnkou" svoju prvú skupinu, nazvali ji "Travaléři". Medzi rokmi "1978" a "1980" absolvoval vojenskú službu v Českých Budějoviciach. Na vojne založil tanečný a dychový orchester "Horizont", spolu so skupinou získali mnoho ocenení. Po vojne v roku 1982 – 1985 absolvoval štúdium na "Ježkově konzervatoři" v Prahe. V tejto dobe začal tiež pôsobiť v rockových skupinách "Rockyt" a "Kroket". V roku 1986 prijal spoluprácu s Luciou Bílou a "Maximem Petra Hanniga". A práve producent Petr Hennig je objaviteľom Smolíka a tiež mu vymyslel meno Jakub – pôvodne sa totiž menoval Jaroslav po otcovi. V tomto období naspieval hit "Až se ti jednou bude zdát", ktorý po prvýkrát odznel v programe "Pozor začínáme".
V ďalšom roku v roku 1987 spolupracuje so speváčkami Martou Stravovou a Martinou Formanovou. Tiež vystupuje spoločne s Lukášom Vaculíkom, Miroslavom Moravcom a Dagmar Veškrnovou. V roku 1988 – 1989 absolvoval turné šesťdesiatych koncertov po celej ZSSR. V roku 1992 vydal propagačný album u kamaráta Frantu Kasla (Briami) s názvom – "Až se ti jednou bude zdát". V tomto roku mu u firmy "Carmen" speváka Jiřího Zmožka vyšiel album – "Největší hity country zpívá Jakub Smolík". Po tomto veľmi úspešnom CD albume mu vyšiel v roku 1992 album – "Největší hity country 2". Na piesne "Prý chlapi nebrečí" a "Ave Maria" natočil aj videoklipy. Na koncertnom turné vystupuje s Jiřím Zmožkom a Radoslavom Brzobohatým a toto turné sa stalo veľmi úspešným.
V roku 1993 naspieval dva albumy so Šárkou Tomanovou, herečkou, speváčkou a moderátorkou. V roku 1995 natáča klip na text Vítězslava Nezvala – "O nespočetné kráse těla". Ďalší videoklip vznikol v roku 1996. Vo videoklipu k tejto piesni si zahrala Petra Voláková a videoklip aj pieseň sa volajú – "Víš".
Medzi rokmi 1996 – 1998 začal spolupracovať s Michalom Davidom na detských projektoch – "Písničky Ferdy mravence"," Štědrý večer s panem Ladou" a "Méďa Béďa a jeho přátelé". V roku 1998 natočil ďalšie dva videoklipy – "Živá láska" (s Evou Vejmělkovou) a úspešný hit "Má Jenny". V roku 2000 spolupráce s Petrom Jandom a Alešom Brichtom – obidvaja účinkujú aj vo videoklipe "Každej si meleme svou". Začal vystupovať na živých koncertoch so skupinou "Zlatí paroháči". V Roku 2002 v polovici septembra odišiel do USA kde sa zúčastnil motocyklovej jazdy po slávnej "Route 66". V roku 2003 je jeho Pražský koncert v Branickom divadle vypredaný, dvakrát za jeden deň. V polovici decembra je v ankete Český slavík zvolený skokanom roku. V roku 2005 – 9. novembra usporiadal koncert v Lucerne, kde obdržal "Zlatú dosku" za CD album – "Chci ti říct". Na tomto koncerte vystupovali ako hostia – Lenka Filipová, Wabi Daněk, Bohouš Josef, Martin Maxa, Pepa Vojtek, Gabi Goldová a ďalší.
Rodina a koníčky.
V roku 2006 sa mu s priateľkou "Petrou" narodila dcéra "Petruška". Vlastnil malú cukráreň v Stříbrný Skalici. I keď cukráreň prosperovala, tak s podnikaním v cukrárni skončil pre nedostatok času. Má kladný vzťah k ezoterike.

</doc>
<doc id="209485" url="https://sk.wikipedia.org/wiki?curid=209485" title="Performancia">
Performancia

Performancia môže byť:

</doc>
<doc id="209488" url="https://sk.wikipedia.org/wiki?curid=209488" title="Kostol Všetkých svätých (Medzany)">
Kostol Všetkých svätých (Medzany)

Kostol Všetkých svätých je rímskokatolícky kostol v Medzanoch, v okrese Prešov.
Pôvodný kostol bol postavený v roku 1330. Od roku 1260 na súčasnom mieste kostola stál rehoľný kláštor, pravdepodobne z jeho pozostatkov bol v roku 1810 postavený terajší kostol. 
Do roku 1900 bol kostol pokrytý šindľovou strechou. V roku 1940 bola urobená maľba vnútorného interiéru oltára. V roku 1970 sa uskutočnila prestavba chóru, zväčšil sa priestor smerom do veže kostola. V nasledujúcom roku boli pribudované bočné kaplnky, do vnútorného interiéru bola daná dlažba, ktorá nahradila dovtedy ploché kamene. Súčasne sa vymenili aj lavice a stoličky. O rok nato bol premaľovaný celý vnútorný interiér.
Po roku 2000 sa aj vplyvom rozrastania obce začali práce na rozširovaní kostola o lode na oboch stranách. Zároveň sa zväčšil aj priestor sakristie. Do celého vnútorného interiéru sa položila dlažba. V roku 2014 sa začal prerábať kostol zvnútra.

</doc>
<doc id="209490" url="https://sk.wikipedia.org/wiki?curid=209490" title="Kostol Všetkých svätých">
Kostol Všetkých svätých

Kostol Všetkých svätých môže byť:

</doc>
<doc id="209491" url="https://sk.wikipedia.org/wiki?curid=209491" title="TrueSpace">
TrueSpace

trueSpace je 3D grafický a animačný softvér od spoločnosti Caligari Corporation, ktorej vlastníkom je Microsoft. Od mája 2009 bol vývoj softvéru oficiálne ukončený.

</doc>
<doc id="209494" url="https://sk.wikipedia.org/wiki?curid=209494" title="Jarolím Antal">
Jarolím Antal

Jarolím Antal je popredný slovenský odborník na spoločenskú etiketu, štátny a diplomatický protokol. V období rokov 1980 - 1993 mal na zodpovednosť protokolárne otázky v slovenskom parlamente.
Momentálne externe učí na Právnickej fakulte Univerzity Mateja Bela v Banskej Bystrici.

</doc>
<doc id="209499" url="https://sk.wikipedia.org/wiki?curid=209499" title="Juraj Králik (diplomat)">
Juraj Králik (diplomat)

JUDr. Ing. Juraj Králik, CSc. (* 26. júl 1926, Košice, Slovensko – † 24. september 2012, Bratislava)
 bol slovenský diplomat a spisovateľ, ktorý zastával funkciu poradcu generálneho tajomníka OSN. Významným spôsobom prispel k rozvoju slovenského folklórneho tanca.
Život.
Juraj Králik sa narodil v roku 1926 v Košiciach. O desať rokov neskôr, po Viedenskej arbitráži, sa aj s rodinou presťahovali do Michaloviec. Rodina mala pomerne veľa známych a k jeho formovaniu prispeli aj časté návštevy osobností najmä z radov evanjelickej inteligencie (Milan Hodža, Martin Rázus, generál Ferdinand Čatloš, Elo Šándor) či ministrov.
Počas štúdii v Michalovciach sa Juraj Králik stal členom folklórneho súboru Zemplín, neskôr bol naverbovaný do 1. československého armádneho zboru a zaradený do školy dôstojníkov v zálohe. Pokračoval v štúdiách v Bratislave na Vysokej škole ekonomickej a na Právnickej fakulte Univerzity Komenského (absolvoval v roku 1949 s vyznamenaním). Vyštudoval aj operný spev. Dohovoril sa viacerými cudzími jazykmi, zo 6 zložil skúšky na úrovni štátnych skúšok.
1. septembra 2006 udelil prezident Ivan Gašparovič Jurajovi Králikovi Rad Ľudovíta Štúra I. triedy za mimoriadne významné zásluhy v oblasti zahraničnej politiky.
Diplomatická kariéra.
Po ukončení štúdii nastúpil do "Ústavu právnej filozofie" ako odborný asistent a do "Ústavu teórie práva" ako poverený vedúci. Od roku 1953 sa však naplno začal venovať diplomacii a odišiel na svoju prvú zahraničnú misiu. Od roku 1953 až do roku 1960 pracoval na československom veľvyslanectve v Budapešti, kde bol zodpovedný za politické spravodajstvo. Prognózy vyplývajúce z jeho správ sa ukázali byť presné a v hodnosti prvého tajomníka dostáva Králik vo veku 30 rokov štátne vyznamenanie za vynikajúcu prácu.
Od roku 1963 do roku 1971 pôsobil na poste veľvyslanca pri OSN, kde zastával funkciu predsedu jedného z výborov Konferencie pre odzbrojenie v Ženeve.
V roku 1968 bola Králikova kariéra prerušená a nasledujúcich dvadsať rokov pracoval v ústraní v Stredisku OSN pre ochranu životného prostredia, Ústave rádioekológie a využitia jadrových techník v Košiciach a na Hydrometeorologickom ústave M. R. Štefánika v Bratislave.
Po zmene režimu sa Juraj Králik vrátil do aktívnej diplomacie a v období rokov 1990 – 1993 zastával opäť funkciu veľvyslanca pri OSN. Súčasne, až do roku 1994 pôsobil na poste osobitného poradcu pre odzbrojenie dvoch generálnych tajomníkov Organizácie spojených národov (Javier Pérez de Cuéllar a Butrus Butrus-Gálí).
Zastával tiež post predsedu Správnej rady Slovenského národného strediska pre ľudské práva, prezidenta Medzinárodnej spoločnosti pre OSN na Slovensku, poradcu ministra Kukana a vypracoval návrh na zriadenie diplomatickej akadémie Štefana Osuského v Bratislave. Učil na Fakulte medzinárodných vzťahov Ekonomickej univerzity v Bratislave a Právnickej fakulte Univerzity Komenského.
Prínos k umeleckému životu na Slovensku.
V roku 1948 sa Juraj Králik zaslúžil o vznik umeleckého folklórneho súboru Lúčnica a považuje sa za jedného z jej zakladateľov. Okrem toho stál pri zrode súboru SĽUK.
Maľoval akvarely zo života zemplínskeho ľudu, venoval sa spevu, športu, hral na klavír.
Tvorba.
Napísal 13 kníh, medzi inými:

</doc>
<doc id="209501" url="https://sk.wikipedia.org/wiki?curid=209501" title="Martin Tešovič">
Martin Tešovič

Martin Tešovič (* 26. október 1974, Bratislava) je slovenský vzpierač a rekordér v trhu (190 kg), v nadhode (227,5 kg) a v dvojboji (412,5 kg). 
Kvalifikoval sa na olympijské hry do Pekingu. Počas tréningu pred štartom olympiády sa zranil a na súťaž nenastúpil.
Externé odkazy.
Tešovič na osobnosti.sk

</doc>
<doc id="209504" url="https://sk.wikipedia.org/wiki?curid=209504" title="Bahrajnský záliv">
Bahrajnský záliv

Bahrajnský záliv je zátoka Perzského zálivu na východnom pobreží Saudskej Arábie, oddelená od hlavnej masy vody polostrovom Kataru. Bahrajnský záliv obklopuje ostrovy Bahrajnu.

</doc>
<doc id="209515" url="https://sk.wikipedia.org/wiki?curid=209515" title="Petr Henych">
Petr Henych

Petr Henych (* 10. február 1968, Praha) je český rockový gitarista. V prvej polovici 90. rokov pôsobil v skupine John Dovanni, neskôr v skupinách Kreyson, Precedens, Bypass (skupina Viléma Čoka) či Doctor P.P. 
Ako skladateľ sa v roku 2005 podieľal na úspešných sólových albumoch Petra Kolářa „Album“ a o rok neskôr na albume „V Lucerně“.
V roku 2007 debutoval sólovým inštrumentálnym projektom „Na vlastních rukou“.

</doc>
<doc id="209516" url="https://sk.wikipedia.org/wiki?curid=209516" title="Waldemar Matuška">
Waldemar Matuška

Waldemar Matuška (* 2. júl 1932, Košice – † 30. máj 2009, St. Petersburg, Florida, USA) bol spevák a herec, jeden z najpopulárnejších česko-slovenských spevákov 60. a 70. rokov. Žil v St. Petersburgu na Floride. Jeho manželkou bola speváčka Olga Matušková.
Život a dielo.
Waldemar (do roku 1975 Vladislav) Matuška sa narodil v Košiciach, detstvo prežil v Prahe. Jeho matka, Mia Malinová (Mária Jozefa Malinová), bola speváčkou viedenských operetných divadiel; otcom pravdepodobne František Matuška. Vyučil sa za sklára a zároveň sa snažil vystupovať s rôznymi kapelami – spieval a hral na rozličných hudobných nástrojoch (napr. kontrabas, bendžo a gitara). V roku 1960 nahral svoju prvú pieseň "Suvenýr" a potom sa stal spevákom a hercom divadla Semafor, kde sa stal čoskoro jednou z jeho hviezd. Na jeho pódiu spieval sólovo aj v duete – s Karlom Štědrým, Jiřím Suchým a od roku 1961 s Evou Pilarovou, s ktorou mal najväčšie úspechy. Dvakrát vyhral Zlatého slávika (1962 a 1967), niekoľkokrát bol druhý.
Jeho popularita rástla. Začal sa objavovať vo filmoch ako herec, naspieval piesne na začiatku či konci obľúbených seriálov. Odišiel aj s Evou Pilarovou do divadla Rokoko. Potom, čo sa Eva Pilarová vrátila do "Semaforu", spieval v duete s Helenou Vondráčkovou, Martou Kubišovou, Jitkou Zelenkovou a ďalšími. Popri práci v divadle sa podieľal aj na iných projektoch, v rámci ktorých naspieval duetá aj s Hanou Hegerovou a Karlom Gottom.
V roku 1976 sa oženil so speváčkou Olgou Blechovou a začal spolupracovať so skupinou K.T.O. (Kamarádi táborových ohňů). Jeho popularita bola v tej dobe veľká. Pravidelne koncertoval v zahraničí. V roku 1986 to využil a zostal aj s manželkou v USA, zabýval sa na Floride. Komunistická strana potom zakázala hrať jeho skladby, zlikvidovali jeho album "Jsem svým pánem", ktorý mal vyjsť, v seriáli "Chalupáři" bol vymazaný jeho hlas, zostala len hudba, v "Rozpacích kuchaře Svatopluka" bolo odstránené jeho meno z titulkov. Waldemar Matuška zatiaľ v USA usporadúval koncerty pre krajanov a vydával tu ďalšie albumy.
Na Floride zostal aj po roku 1989, kedy v Česko-Slovensku padla komunistická vláda a nastala renesancia ním spievaných skladieb. Česko ale často navštevoval a občas aj vystupoval, a to až do roku 2009, keď vzhľadom na pokročilý vek musel počet vystúpení obmedziť.
Milan Lasica na neho spomína: "„Po emigrácii sa mi ozval v roku 1998 keď išlo o propagáciu jeho knihy v Bratislave. Potom prišiel so ženou aj synom do Adrie na Cyrana. A potom sme sa videli na štyridsiatom výročí Semaforu v Karlínskom divadle. Posledný raz sme sa stretli pri nakrúcaní cyklu Kam zmizel ten starý song (2004). Povedal mi: Tady v Praze si zničím plíce a nemúžu dýchat, pak se to na Floride spraví. Trpel astmou.“"

</doc>
<doc id="209517" url="https://sk.wikipedia.org/wiki?curid=209517" title="Mateja Kežman">
Mateja Kežman

Mateja Kežman (* 12. apríl 1979, Belehrad, Srbsko) je srbský futbalový útočník, v súčasnosti hráč hongkonského klubu South China.
Hráčska kariéra.
V špičkovom futbale sa presadil v roku 1998, kedy začal nastupovať za belehradský klub FK Partizan. Rok 2000 bol pre Mateju prelomový, v marci nastúpil prvýkrát v drese národného mužstva a neskôr dostal príležitosť na Eure. V lete prestúpil za 14 miliónov eur do holandského klubu PSV Eindhoven. Tu pôsobil štyri roky počas ktorých sa mu tu strelecky darilo, v 122 zápasoch strelil 105 gólov (trikrát sa stal najlepším ligovým strelcom).
V lete 2004 prestúpil do anglického klubu Chelsea FC. Strelil víťazný gól vo finále Carling Cupu proti Liverpoolu v nadstavenom čase. V sezóne 200405 nastúpil za Chelsea v 25 ligových zápasoch, v ktorých strelil 4 góly. Nasledujúcu sezónu hral v španielskom klube Atlético Madrid. V La Lige debutoval 28. augusta 2006 v zápase proti Zaragoze. Celkovo za Atlético nastúpil v 28 stretnutiach v ktorých strelil 8 gólov.
V roku 2006 bol nominovaný na Majstrovstvá sveta v Nemecku. Bol vylúčený v zápase s Argentínou, čo bol zatiaľ jeho posledný reprezentačný zápas.
V auguste 2006 podpísal trojročný kontrakt s tureckým klubom Fenerbahçe. Počas jeho prvej sezóny vyhral tureckú ligu aj superpohár. V nasledujúcej sezóne pod vedením trénera Zica bol Mateja súčasťou tímu, ktorý sa famózne dostal až do štvrťfinále Ligy majstrov. Aj v roku 2007 získal s Fenerbahçe v lige turecký titul.
19. augusta 2008 odišiel na hosťovanie do francúzskeho klubu Paris Saint-Germain FC, 20. januára 2011 prestúpil do klubu South China v Hong Kongu.

</doc>
<doc id="209520" url="https://sk.wikipedia.org/wiki?curid=209520" title="Trailer (film)">
Trailer (film)

Trailer je upútavka na pripravujúci sa film alebo hru, je iba vo video forme a s komentárom.

</doc>
<doc id="209521" url="https://sk.wikipedia.org/wiki?curid=209521" title="Teaser">
Teaser

Teaser [tízer] (z angl. "dráždič") môže byť:

</doc>
<doc id="209522" url="https://sk.wikipedia.org/wiki?curid=209522" title="Espanyol Barcelona">
Espanyol Barcelona



</doc>
<doc id="209527" url="https://sk.wikipedia.org/wiki?curid=209527" title="Bulletin Board System">
Bulletin Board System

Bulletin Board System, skr. BBS, je systém elektronických vývesiek, ktoré sú rozdelené podľa tém, a do ktorých môžu užívatelia prispievať. Samotná BBS je prevádzkovaná na počítači (server), kde je spustený špeciálny program, ktorý umožňuje zakladanie užívatelských účtov, ich ochranu heslom, registruje neprečítané odkazy a príspevky na nástenkách (dnes internetových diskusných fórach), umožňuje užívateľom súkromné i skupinové rozhovory (chat), môže mať i svoj vlastný archív volne šíriteľných programov (freeware, public domain, shareware), systém elektronickej pošty a podobne.
Systém BBS predchádzal masovému používaniu internetu v čase, kedy sa užívatelia k BBS pripájali pomocou vytáčanej telefónnej linky a modemu. Boli to prvé centrá, kde sa vytvárali skupiny nadšencov, ktorí si tu vymieňali informácie, najmä o počítačoch.

</doc>
<doc id="209528" url="https://sk.wikipedia.org/wiki?curid=209528" title="Halloween (film z roku 1978)">
Halloween (film z roku 1978)

Halloween (slov. názov aj "Predvečer sviatku všetkých svätých") je názov hororového filmu USA z roku 1978. Natočil ho americký režisér John Carpenter, na scenári sa podieľal spoločne s Debrou Hill. Hlavnú úlohu si zahrala Jamie Lee Curtisová a Donald Pleasence.
Dej sa odohráva v malom americkom mestečku Haddonfield, v ktorom sa jednej chladnej noci, počas osláv sviatku Halloween, stane brutálna vraždy. Mladý, len šesťročný "Michael Myers" zavraždí kuchynským nožom svoju staršiu sestru. Nasleduje príchod rodičov a odvoz Michaela do ústavu Smith Grove.
V ústave si Michaela berie na starosť doktor "Samuel Loomis" (Donald Pleasence), uznávaný a rešpektovaný psychiater. Jeho pokusy o kontakt s týmto nanajvýš podivným pacientom však nikam nevedú. Loomis si na základe pozorovaní uvedomuje, že jediné čo sa skrýva v Michaelovej mysli, je "čisté zlo". Opisuje ho ako človeka s temnou bledou tvárou bez emócíí a najčiernejšími očami – očami diabla.
V roku 1978, pätnásť rokov po halloweenskej tragédii, sa teraz už dospelému 21-ročnému Michaelovi Myersovi podarí uniknúť zo svojej cely. Úniku predchádza zúrivé besnenie, následkom ktorého je Michaelova cela úplne zdemolovaná a veľa pacientov vyhnaných von zo sanatória. Napadnutá je aj Loomisová asistentka "Marion". Ten sa k veľkej nevôli riaditeľa Smith Grove okamžite vydáva po Michaelových stopách. Je totiž jasné, že tento psychicky narušený a mimoriadne nebezpečný jedinec si to namieril späť do svojho rodného mestečka, kde je odhodlaný pokračovať v tom, čo tu pred pätnástimi rokmi začal.
Po príchode do Haddonfieldu Loomis okamžite kontaktuje miestneho šerifa "Lee Bracketta" a obaja sa spoločne vydávajú pátrať po Michaelovi. V starom dome Myersových nachádzajú mŕtveho, zohaveného psa, čo doktor Loomis následne okomentuje slovami: „He came home.“ (Prišiel domov). Ide o jednu z dnes už klasických hlášok celej série.
Tmavá noc sa nezadržateľne blíži a opäť pôjde o noc strašidiel a duchov. Je totiž 31. október a v Haddonfielde – ako aj v celej Amerike – sa opäť slávi Halloween. Stredobodom záujmu Michaela sa túto noc stanú tri mladé študentky: tichá "Laurie Strode" (Jamie Lee Curtis), Lynda Van der Klok a Anne Brackett, šerifová dcéra. Všetky sú nerozlučné kamarátky a vo voľnom čase si privyrábajú ako opatrovateľky detí. Práve na Laurie je zameraná všetká pozornosť halloweenského diabla; je to totiž jeho sestra, hoci ona sama o tom zatiaľ nevie.
Zatiaľ čo Loomis s Brackettom a zvyškom policajného oddelenia dôkladne prehľadávajú jednotlivé ulice, Michael sa v temných zákutiach chystá rozpútať peklo. Pri jeho ceste k Laurie je postupne brutálne zavraždená Anne, Lynda a jej priateľ Bob. Záverečné scény filmu patria neustálemu unikaniu bezmocnej dievčiny, ktoré vyvrcholí zdrvujúcou scénou, kedy Loomis opäť stretáva svojho niekdajšieho pacienta – rozhodne to však nebude naposledy.
Ide o nízkorozpočtový film, ktorý krátko po svojom uvedení zarobil milióny dolárov a dodnes sa teší obrovskej fanúšikovskej základni. To, na čom stavia je predovšetkým temná atmosféra (v celom snímku je len minimum krvi); tú sa Carpenterovi s jeho minimalistickým prístupom a dôrazom na detaily podarilo doviesť k úplnej dokonalosti. Obzvlášť záverečné scény sledovania a neskôr aj prenasledovania Laurie sú doslova dychberúce.
Halloween sa dočkal aj ďalších ôsmich pokračovaní, ale kvalite originálu sa podarilo priblížiť len máloktorému z nich.

</doc>
<doc id="209530" url="https://sk.wikipedia.org/wiki?curid=209530" title="Teaser (film)">
Teaser (film)

Teaser je prvá krátka upútavka na film, ktorá sa vysiela vo veľkom časovom predstihu (až niekoľko mesiacov) pred jeho uvedením. Jej cieľom je „podráždiť“ (z anglického "„tease“") zvedavosť divákov. Teaser býva oveľa kratší ako trailer (spravidla 30 – 60 sekúnd), bez komentára a zvyčajne obsahuje len minimum, respektíve žiadne zábery z propagovaného filmu.
Až neskôr po teaseri sa spravidla vyrobí trailer.

</doc>
<doc id="209531" url="https://sk.wikipedia.org/wiki?curid=209531" title="Kysucká knižnica">
Kysucká knižnica

Kysucká knižnica je verejnou mestskou knižnicou pre mesto Čadca a plní aj funkciu regionálnej knižnice pre okresy Čadca a Kysucké Nové Mesto. Začala sa stavať v roku 1979 a v roku 1983 bola odovzdaná do užívania ako "experimentálna knižnica v Čadci". V roku 1995 premenovaná na Kysuckú knižnicu.
Súčasnosť.
Knižnica okrem toho, že poskytuje základné služby, pôsobí aj ako koordinačné, vzdelávacie, štatistické stredisko pre knižnice v kysuckom regióne.

</doc>
<doc id="209532" url="https://sk.wikipedia.org/wiki?curid=209532" title="Trailer">
Trailer

Trailer (z angl. "príves") môže byť:

</doc>
<doc id="209534" url="https://sk.wikipedia.org/wiki?curid=209534" title="Smernica (EÚ)">
Smernica (EÚ)

Smernica alebo smernica EÚ (pred nadobudnutím platnosti Lisabonskej zmluvy smernica ES) je normatívny akt EÚ adresovaný (prípadne aj budúcim) členským štátom (a nie jednotlivcom či orgánom) a záväzný pre členské štáty vzhľadom na výsledok, ktorý sa má dosiahnuť, pričom voľba foriem a metód sa ponecháva vnútroštátnym orgánom. 
Spôsob publikácie je rovnaký ako v prípade nariadenia.

</doc>
<doc id="209535" url="https://sk.wikipedia.org/wiki?curid=209535" title="Smernica ES">
Smernica ES



</doc>
<doc id="209536" url="https://sk.wikipedia.org/wiki?curid=209536" title="Smernica EÚ">
Smernica EÚ



</doc>
<doc id="209539" url="https://sk.wikipedia.org/wiki?curid=209539" title="Limburgčina">
Limburgčina



</doc>
<doc id="209540" url="https://sk.wikipedia.org/wiki?curid=209540" title="Tramvaj načerno">
Tramvaj načerno

Tramvaj Načerno je český internetový literárny a spoločenský magazín. Prvýkrát vyšiel 20. decembra 1998 ako pokračovateľ literárneho občasníka Listí. Od konca roka 2004 je vydavateľom občianske združenie Tramvaj Načerno, ktoré založili členovia redakcia. Na základe licencie získanej od pôvodného zakladateľa pokračovali vo vydávaní a rozširovali svoju činnosť.
Svojho času boli texty Tramvaje Načerno súčasťou českého národného jazykového korpusu. V roku 2003 vychádzala tiež slovenská verzia Električka Načierno. Od jesene 2002 do jari 2003 usporadúvala redakcia autorské večery, na túto tradíciu redakčný tím v marci 2005 nadviazal. Tramvaj poskytla časť webu pre prezentáciu knihy mladej českej autorky Marcely Šedivej, ktorá píše pre deti.

</doc>
<doc id="209541" url="https://sk.wikipedia.org/wiki?curid=209541" title="Gamelan">
Gamelan

Gamelan alebo gamelanový orchester je hudobné teleso typické pre tradičnú indonézsku hudbu. Pozostáva z rozličného počtu nástrojov, medzi ktorými majú prevažné zastúpenie bicie nástroje. Ide o bubny, gongy, xylofóny, flauty, citary a iné špecifické nástroje, ako je napríklad "rebab", "bonang", "kenong" a ďalšie. Každé teleso má špecifický počet a druh nástrojov, ktoré sú vzájomne zladené a stavebne prepojené. Orchester môže mať niekoľko foriem a podôb, typický gamelan má pôvod v strednej Jáve. Skladby, ktoré tieto telesá hrajú, nie sú znotované a zachovali sa hlavne ústným podaním. Dôležitú úlohu hrá improvizácia a hudobná intuícia hráčov. Gamelan významne ovplyvnil tvorbu niektorých skladateľov západnej kultúry, napríklad Clauda Debussyho a Oliviera Messiaena.

</doc>
<doc id="209542" url="https://sk.wikipedia.org/wiki?curid=209542" title="Gamelanový orchester">
Gamelanový orchester



</doc>
<doc id="209543" url="https://sk.wikipedia.org/wiki?curid=209543" title="Duch času">
Duch času

Duch času alebo duch doby (nem. "Zeitgeist", staršie "Geist der Zeit" - "duch času/doby" alebo "Geist der Zeiten" - "duch čias") je 
kultúrna, filozofická a umelecká charakteristika určitej doby (éry, epochy). Pojem sa vyskytuje aj ako vedecký pojem vo filozofii. 
Pojem duch času použil filozof Christian Adolph Klotz v diele "Genius seculi" ("Duch storočia", 1760), známym sa však stal vďaka nemeckému filozofovi Johannovi Herderovi, ktorý vo svojej práci z roku 1769 kritizoval celú koncepciu opisu určitej epochy prostredníctvom stanovených kritérií. Latinský termín "genius seculi" pritom preložil do nemčiny slovom "Zeitgeist". Slovo prešlo v pôvodnej podobe do niektorých jazykov, napríklad do angličtiny.

</doc>
<doc id="209544" url="https://sk.wikipedia.org/wiki?curid=209544" title="Duch doby">
Duch doby



</doc>
<doc id="209545" url="https://sk.wikipedia.org/wiki?curid=209545" title="Duch času (rozlišovacia stránka)">
Duch času (rozlišovacia stránka)

Duch času môže byť:

</doc>
<doc id="209546" url="https://sk.wikipedia.org/wiki?curid=209546" title="Vladimir Vladimirovič Majakovskij">
Vladimir Vladimirovič Majakovskij

Vladimir Vladimirovič Majakovskij (v azbuke Влади́мир Влади́мирович Маяко́вский; * 19. júl 1893, Bagdadi, Ruská ríša – † 14. apríl 1930, Moskva, Sovietsky zväz) bol ruský a sovietsky prozaik, básnik a dramatik.
Narodil sa v rodine lesníka v gruzínskom meste Bagdadi. Po smrti otca v roku 1906 sa rodina presťahovala do Moskvy, kde sa práve utvárali revolučné snahy. Mladý Majakovskij sa k nim pridal. Už v dvanástich rokoch sa z neho stal boľševik - propagandista. V štrnástich ho za to zatkli, ale prepustili. V pätnástich ho zatkli znova za držanie zbrane a propagáciu (z obvinenia držania zbrane mu pomohol Machmudbekov, priateľ jeho otca ). Odsedel si jedenásť mesiacov. Toto obdobie ho výrazne ovplyvnilo, čítal klasikov a zlepšoval sa. Umiestnený bol v cele 103 na Butyrke, kam ho premiestnili za trest. Po prepustení mal ísť na tri roky do vyhnanstva na Sibír, ale Machmudbekov mu z toho opäť pomohol. 
Po odchode z väzenia sa stal aktívnejším. Písal, recitoval a zoskupil okolo seba skupinku tzv. futuristov. Tiež kreslil plagáty, keďže bol mimoriadne výtvarne nadaný. Známe sú jeho mužné recitácie. Po revolúcii začal cestovať po svete, no toto obdobie bolo pre neho asi najväčším sklamaním. Revolúcia ho živila a keď skončila, mohol písať už len milostné básne.
Roku 1930 pravdepodobne spáchal samovraždu, aj keď dodnes nie je jasné, či zbraň držal on sám. 
Bol to výborný experimentátor so slovami . Bol kubofuturista. 
Robo Grigorov na jeho počesť naspieval pieseň Pocta Majakovskému.

</doc>
<doc id="209547" url="https://sk.wikipedia.org/wiki?curid=209547" title="Valerij Vladimirovič Poľakov">
Valerij Vladimirovič Poľakov

Valerij Vladimirovič Poľakov (; * 27. apríl 1942, Tula† 7. september 2022, Moskva) bol ruský kozmonaut, rekordman z roku 1995 vďaka najdlhšiemu kozmickému letu v histórii trvajúcemu 437 dní. Na palube kozmickej stanice Mir strávil viac ako 14 mesiacov počas jedinej cesty. V súčte je jeho čas strávený vo vesmíre viac ako 22 mesiacov.
Životopis.
Narodil sa v Tule v RSFSR. Bol ženatý, mal jedno dieťa. Pôvodne sa volal Koršunov, od roku 1957 prijal priezvisko adoptívneho otca. V roku 1959 promoval na strednej škole v Tule. Potom študoval medicínu so zameraním na astronautiku. Bol námestníkom riaditeľa Ministra verejného zdravotníctva v Rusku. Ako lekár-kozmonaut sa zúčastnil letov Sojuz TM-6/Sojuz TM-7 a Sojuz TM-18/Sojuz TM-20.

</doc>
<doc id="209549" url="https://sk.wikipedia.org/wiki?curid=209549" title="Valerij Poľakov">
Valerij Poľakov



</doc>
<doc id="209550" url="https://sk.wikipedia.org/wiki?curid=209550" title="Gürragča Džugderdemidín">
Gürragča Džugderdemidín

Gürragča Džugderdemidín (mongol. Жүгдэрдэмидийн Гүррагчаа - Džugderdermidín Gürragča; * 5. december 1947, na samote Rašang v sume Curvan–Bulak v Bulganskom ajmaku, Mongolsko) je mongolský kozmonaut, účastník programu Interkozmos.
Život.
Mladosť a výcvik.
Členovia jeho rodiny boli po celé generácie pastiermi oviec a koní, s jurtou kočujúcou v doline Bulganského ajmaku. Od troch rokov ho otec učil jazdiť na koni a v siedmich rokoch po prvýkrát vyhral dostihy. V maličkej dedinke, ktorá nebola na mapách, dokončil štyri triedy základnej školy a potom pokračoval na desaťročnej škole v meste Gulgab. Potom si podal žiadosť na vysokú poľnohospodársku školu do hlavného mesta Mongolska Ulanbátar, kde v roku 1966 tam začal študovať. Po dvoch rokoch štúdiá prerušil, bol ako radista povolaný do armády kvôli napätiu na čínsko-mongolských hraniciach. Po troch rokoch dostal ponuku dokončiť štúdium v Sovietskom zväze. Po návrate s titulom inžiniera pracoval ako elektromechanik vrtuľníkov. Roku 1973 pokračoval v štúdiu v ZSSR na Vojenskej leteckej akadémii Žukovského v Moskve, úspešne ju ukončil roku 1977. Oženil sa. V roku 1978 sa presťahoval do Hviezdneho mestečka a podrobil sa najskôr výberu, potom aj výcviku.
Let do vesmíru.
Letel iba raz, v dvojčlennej posádke spolu s veliteľom lode Sojuz 39 Vladimirom Džanibekovom. Spojili sa s orbitálnou stanicou Saľut 6, kde strávili niekoľko dní nad pripravenými úlohami vrátane úloh prínosných pre Mongolsko, napr. experiment Biosféra na podrobné snímkovanie Mongolska. Po 188 hodinách vo vesmíre úspešne pristáli na území Kazašskej SSR. Stal sa 101 kozmonautom Zeme. Po svojom lete zo strediska kozmonautov odišiel.

</doc>
<doc id="209552" url="https://sk.wikipedia.org/wiki?curid=209552" title="Valerij V. Poľakov">
Valerij V. Poľakov



</doc>
<doc id="209558" url="https://sk.wikipedia.org/wiki?curid=209558" title="Dumitru Prunariu">
Dumitru Prunariu

Dumitru Prunariu (* 27. september 1952, Brašov, Rumunsko) je bývalý rumunský kozmonaut z programu Interkozmos.
Život.
Mladosť a výcvik.
Učil sa veľmi dobre už na základnej a strednej škole. V roku 1971 sa dostal na leteckú fakultu polytechnického inštitútu v Bukurešti a súčasne so štúdiom aj lietal v miestnom leteckom klube. Po štúdiách sa vrátil domov, do Brašova, do leteckej továrne. Pol roka potom bol povolaný do armády a zanedlho sa ocitol vo výbere budúcich kozmonautov na lekárskych testoch v Moskve. Aj so svojim náhradníkom Dumitrom Dediu v marci 1978 nastúpil do Hviezdneho mestečka pri Bajkonure.
Let do vesmíru.
Letel iba raz, v dvojčlennej posádke spolu s veliteľom lode Sojuz 40 Leonidem Popovem. Hneď po štarte z kozmodrómu Bajkonur sa pripojili k orbitálnej stanicí Saľut 6, kde strávili niekoľko dní. Po 188 hodinách vo vesmíre úspešne pristáli na území Kazachstanu. Je zaregistrovaný ako 103 kozmonaut Zeme.
Po lete.
Po svojom lete zo strediska kozmonautov odišiel. Najskôr pracoval vo funkcii generálneho inšpektora vojenského letectva. Od roku 1992 bol členom rady rumunskej kozmickej agentúry "Agentia Spatiala Româna", ktorú od roku 1998 riadil. Bol vymenovaný za riaditeľa Rumunského národného kozmického programu v Bukurešti. V roku 2004 bol rumunským prezidentom vymenovaný za veľvyslanca Rumunska v Moskve.
Je členom "Medzinárodnej asociácie účastníkov kozmických letov" (ASE – "Association of Space Explorers"), zúčastňuje sa medzinárodnych kongresov účastníkov kozmických letů (napr. v roku 2007 sa zúčastnil XX. planetárneho kongresu ASE v škótskom Edinburghu, v roku 2009 XXII. planetárneho kongresu v Prahe.

</doc>
<doc id="209560" url="https://sk.wikipedia.org/wiki?curid=209560" title="Lokomočný pohyb">
Lokomočný pohyb



</doc>
<doc id="209563" url="https://sk.wikipedia.org/wiki?curid=209563" title="Slávy dcéra">
Slávy dcéra



</doc>
<doc id="209566" url="https://sk.wikipedia.org/wiki?curid=209566" title="Halloween II">
Halloween II

Halloween II je voľným pokračovaním rovnomenného filmového hororu Johna Carpentera. Film bol natočený o tri roky neskôr, v roku 1981. Carpenter sa síce na jeho tvorbe podieľal, úlohu režiséra prevzal Rick Rosenthal.
Dej.
Väčšina filmu sa odohráva v prostredí Haddonfieldskej nemocnice, kam bola po udalostiach z prvého dielu presunutá Laurie Strode (Jamie Lee Curtisová). Jej prenasledovateľ a brat – vrah Michael Myers prenikne do budovy a za pomoci kuchynských nožov, injekčných ihiel a skalpelov likviduje každého, kto mu príde do cesty: nemocničný personál, vrátane troch sestričiek, večne opitého doktora, nočného strážnika a šoféra sanitky.
Záver je opätovne venovaný dvojici Michael a Laurie, ktorá sa pred vrahom dáva na nervy drásajúci útek. Na scénu v poslednej chvíli prichádza doktor Loomis, odhodlaný raz a navždy skoncovať s maniakom.
Pokračovania.
V priebehu nasledujúcich rokov boli natočené ďalšie štyri pokračovania, ktoré sa úplne odklonili od pôvodnej zápletky, a zakladajúc si najmä na krvavých vraždách, ich možno prirovnať skôr k hororovej sérii "Piatok trinásteho" (Friday the 13th). Nádych prvého a druhého dielu dostalo až siedme pokračovanie "" z roku 1998.

</doc>
<doc id="209589" url="https://sk.wikipedia.org/wiki?curid=209589" title="Čítač">
Čítač

Čítač (správnejšie počítadlo) je zariadenie pre počítanie impulzov, zachovanie údaja o ich počte vo vnútornom stave obvodu a zobrazenie tohto údaja v určitom kóde. Prakticky sa rozlišujú dva druhy čítačov:
Väčšinou sa realizuje pomocou elektronických logických obvodov.
Najjednoduchšou realizáciou čítača je kaskádové riadenie preklápacieho obvodu T. Tým získame modul – delič frekvencie, ktorý vytvára na výstupe každého preklápacieho obvodu signál polovičnej frekvencie.
Počítadlá môžu byť doplnené ďalšími obvodmi, ktoré zabezpečujú napríklad:

</doc>
<doc id="209593" url="https://sk.wikipedia.org/wiki?curid=209593" title="Kysucké Beskydy">
Kysucké Beskydy

Kysucké Beskydy je geomorfologický celok Stredných Beskýd. Ležia v slovensko-poľskom pohraničí a ich veľká časť patrí do Chránenej krajinnej oblasti Kysuce. Najvyšším vrchom je Veľká Rača () a väčšinu územia pokrývajú lesy s množstvom chránených druhov rastlín, niektorých kriticky ohrozených.
Vymedzenie.
Pohorie nadväzuje na Oravské Beskydy, ktoré sa tiahnu pohraničím východným smerom. Severne pokračuje Beskid Żywiecki a Jablunkovské medzihorie, západne susedí Turzovská vrchovina a Kysucká vrchovina, ktorá pokračuje južným smerom Bystrickou dolinou až po sedlo Demänová.
Hlavný hrebeň tvorí štátnu hranicu s Poľskom. Pohorie sa skladá z dvoch geomorfologických podcelkov Javorský Beskyd a Rača, ktoré oddeľuje dolina Oščadnice. Toto flyšové a bradlové pásmo charakterizujú najmä zosuvy pôdy.
Ochrana prírody.
Pohorie je súčasťou CHKO Kysuce a nachádza sa tu niekoľko maloplošných chránených území:

</doc>
<doc id="209594" url="https://sk.wikipedia.org/wiki?curid=209594" title="Kysucká brána">
Kysucká brána

Kysucká brána je prírodný útvar a prírodná pamiatka, zúžený úsek Kysuckej doliny a prirodzený vstup do oblasti Kysúc v smere od Žiliny. Nachádza sa na katastrálnom území obce Rudinka a Brodna a Vrania, mestských častí Žiliny. Tvorcom tohto útvaru je rieka Kysuca, ktorá si časom vyrezala cestu do vápencovej skaly. Od roku 1973 je tento útvar vyhlásený za prírodnú pamiatku vo výmere . 
Pravú stranu brány tvorí vrchol Rochovica () a ľavú kopec Brodnianka (). Tieto boli tiež vyhlásené za prírodné rezervácie. Prechádza ňou Európska cesta 75 a železničná trať Žilina – Čadca.

</doc>
<doc id="209597" url="https://sk.wikipedia.org/wiki?curid=209597" title="Jamnícke sedlo">
Jamnícke sedlo

Jamnícke sedlo () je pomerne výrazné sedlo v hlavnom hrebeni Západných Tatier medzi Ostrým Roháčom () a Volovcom (). Je hôľnatého charakteru.
Poloha.
Nachádza sa v západnej časti Tatier, v podcelku Západné Tatry a ich geomorfologickej časti Roháče. Leží na území Žilinského kraja a zasahuje do katastra obcí Jamník v okrese Liptovský Mikuláš a Zuberec v okrese Tvrdošín. Najbližšími sídlami sú južne situované obce Pribylina, Konská a Žiar, severozápadne leží Zuberec a osada Zverovka. Sedlo sa nachádza v Tatranskom národnom parku.
Turistika.
Vedie doň modro-značkovaný chodník z ústia Úzkej doliny, odkiaľ sa do sedla možno dostať za 4:30 hodiny. Ďalej cez neho prechádza červená turistická značka od Sivého vrchu po Pyšné sedlo.
Fauna.
Pod Jamníckym sedlom je ďalšia lokalita častého výskytu endemita Svišťa tatranského vrchovského.
Výhľady.
Zo sedla je pekný výhľad na skupinu Baníkova, Roháčske plesá, Roháčsku dolinu a Oravské Beskydy.

</doc>
<doc id="209600" url="https://sk.wikipedia.org/wiki?curid=209600" title="Klin (Západné Tatry)">
Klin (Západné Tatry)

Klin (; ) je výrazný hôľnato-skalnatý vrch v hlavnom hrebeni Západných Tatier na slovensko-poľskej hranici. Leží v závere Račkovej doliny nad Pribylinou, približne severne od Liptovského Hrádku. 
Poloha.
Nachádza sa na západe strednej časti Tatier, v podcelku Západné Tatry a ich časti Liptovské Tatry. Leží na slovensko-poľskej hranici, na pomedzí Žilinského kraja a Malopoľského vojvodstva. Juhozápadná, južná aj juhovýchodná časť masívu patrí do katastra obce Pribylina v okrese Liptovský Mikuláš, severné svahy zasahujú na územie obce Witów v Powiate tatrzańskom. Najbližším sídlom je juhovýchodne situované Podbanské, južne leží Liptovská Kokava a Pribylina a severovýchodne v Poľsku sa nachádza obec Kościelisko. Vrch sa nachádza v Tatranskom národnom parku v slovenskej i poľskej časti pohoria.
Opis.
Klin leží v hlavnom hrebeni Západných Tatier, medzi Gáborovým sedlom oddeleným Blyšťom () na juhovýchode a Račkovým sedlom oddelenou Končistou () na severozápade. Juhovýchodným smerom sa nachádza Gáborova dolina, ktorou voda z tejto časti odteká Gáborovým potokom, juhozápadné svahy klesajú do Račkovej doliny, odvodňovanej Račkovou do Belej v povodí Váhu. Severná časť klesá do kotla Wielkie Jamy v závere Starorobocńianskej doliny, ktorá je vetvou Doliny Chochołowskej a ktorými voda odteká do Čierneho Dunajca.
Západne sa nachádza Končistá (), Deravá (), Hrubý vrch (), Jakubina () a Baranec (), južne Vyšná Magura (), Ostredok (), Nižná Magura (), Kečka (), Nižná Bystrá (), Ježová () a Kotlová (), východne Bystrá (), Blyšť (), Veľká Kamenistá (), Smrečiny (), Poľská Tomanová () a Temniak () a severne Zadni Ornak (), Ornak (), Kominiarski Wierch (), Trzydniowiański Wierch () a Czubik (). Vrcholom vedie značený turistický chodník. 
Výhľady.
Turisticky prístupný hôľnato-skalnatý vrchol umožňuje kruhový rozhľad. Viditeľné sú mnohé vrcholy Západných a Vysokých Tatier, okolité doliny a podhorie na poľskej strane, pri vhodných podmienkach aj Podtatranskú kotlinu, Oravskú Maguru, Oravské Beskydy a Nízkych Tatier.
Turistika.
Vrcholom vedie červeno značená turistická trasa číslo 0862b, vedúca od Horárne pod Bielou skalou hlavným hrebeňom až do Pyšného sedla.

</doc>
<doc id="209602" url="https://sk.wikipedia.org/wiki?curid=209602" title="Publius Terentius Varro Atacinus">
Publius Terentius Varro Atacinus

Publius Terentius Varro Atacinus (* 82 – † 35 pred Kr. bol rímsky básnik, prívrženec neóterickej poézie v starovekom Ríme. Cognomen Atacinus dostal podľa rodného mesta Atax v Narbonskej Galii ("Gallia Narboniensis"), aby bol odlíšený od iného Varrona, učenca Marca Terentia Varrona s cognomenom Reatinus.
Z Varronovho diela sa zachovali iba zlomky. Podobne ako v prípade Marca Furia Bibacula, aj u Varrone sa miešajú dva básnické štýly – starší epický a novší neóterický. Viaceré jeho diela možno identifikovať ako epické skladby písané hexametrom. K týmto patrí jeho prvotina, historický epos "Bellum Sequanicum" (Vojna so Sekvánmi) o Caesarovom ťažení proti Ariovistovi roku 58 pred Kr. aj latinský preklad eposu "Argonautika" od Apollónia z Rodosu. Podobného razenia boli asi aj nedochované diela "Chorographia" (Zemepis) a "Ephemeris" (Denník, titul ale nie je istý). 
Už v epických skladbách poskytuje Varro veľký priestor psychologizácii a citu, čím sa približuje k moderne. K tej sa definitívne priklonil skladbou "Leucadia" nazvanou podľa milovanej ženy. Išlo o prevratnú zmenu v rímskej poézii, ktorú neskorší elegici, obdobne oslavujúci svoje milenky vo veršoch, právom pokladali za počiatočný bod rímskej milostnej poézie. Varro údajne písal aj satiru.

</doc>
<doc id="209604" url="https://sk.wikipedia.org/wiki?curid=209604" title="Jörn Utzon">
Jörn Utzon



</doc>
<doc id="209607" url="https://sk.wikipedia.org/wiki?curid=209607" title="Gaius Helvius Cinna">
Gaius Helvius Cinna

Gaius Helvius Cinna bol rímsky básnik patriaci k neóterickej básnickej škole, jeden z blízkych priateľov básnika Catulla. Narodil sa v Brescii v Predalpskej Galii ("Gallia Cisalpina").
Život.
O Cinnovom živote sa vie veľmi málo. Roku 57 pred Kr. sprevádzal Catulla na ceste do Bythinie. Spolu s Liciniom Calvom tvorili v rámci neóterickej školy traja básnici menší krúžok, ktorý sa venoval výlučne avantgardnej poézii a pokúšal sa ju doviesť do dokonalosti. Je možné, že Cinnovym učiteľom bol grécky básnik Parthenios z Níkaie, ktorý priniesol do Ríma neóterické básnictvo.
Špekuluje sa o tom, že Helvius Cinna bol zabitý na Caesarovom pohrebe roku 44 pred Kr., keď si ho pomýlili s jedným z jeho vrahov, Corneliom Cinnom. Zmieňujú sa o tom Suetonius, Valerius Maximus, Appianos aj Dio Cassius. Podľa niektorých ale Cinna musel žiť aj po tomto dátume, keďže sa o ňom zmieňuje roku 41 alebo 40 pred Kr. Vergílius.
Dielo.
Najvýznamnejšie Cinnovo dielo bol epillion "Zmyrna" o krvismilnej láske mytologickej Myrrhy k vlastnému otcovi Kinyrovi. Cinnovi trvalo deväť rokov, kým vybrúsil krátku skladbu do dokonalosti. Tým sa pripodobnil gréckej neóterickej škole, obzvlášť básnikovi Euforiónovi, ktorého básnické skladby boli natoľko zložité, že potrebovali komentár. Rovnako aj Cinna musel k svojej básni pripojiť komentár.
Roku 56 pred Kr. Cinna vydal "Propemptikon" (Prianie ne cestu) venované Asiniovi Pollionovi, dielko, ktoré tiež potreboval komentár.

</doc>
<doc id="209624" url="https://sk.wikipedia.org/wiki?curid=209624" title="Gaius Licinius Calvus">
Gaius Licinius Calvus

&lt;br&gt;
Gaius Licinius Calvus (* 82 pred Kr.† asi 47 pred Kr.) bol rímsky rečník a básnik patriaci k neóterickej básnickej škole.
Calvus pochádzal zo starého rímskeho rodu Liciniovcov ("gens Licinia") a jeho otec bol historik Gaius Licinius Macer. V rečníctve uprednosťnoval atický sloh. Spomína sa ako autor 21 rečí, z ktorých niektoré boli namierené proti Caesarovmu priaznivcovi Publiovi Vitiniovi. Je tiež zmieňovaný ako blízky priateľ básnika Catulla.
Podobne ako Catullus a Gaius Helvius Cinna, aj Calvus sa pridržiaval prísne neóterických zásad básnictva. Písal útočné epigramy, epithalamia, čiže svadobné piesne, a epillia. Jeden z nich sa volal "Io" podľa Diovej milenky Io.
Catullus v jednej svojej básni nazýva Calva "saluputius disertus" (výrečný trpaslík), takže Calvus bol zjavne malej postavy.

</doc>
<doc id="209633" url="https://sk.wikipedia.org/wiki?curid=209633" title="Turandot">
Turandot

Turandot je opera od Giacoma Pucciniho. Libreto napísali Giusepe Adami a Renato Simoni podľa rozprávkovej hry talianskeho autora Carla Gozziho.
Puccini túto operu nikdy nedokončil a namiesto neho ju dokončil jeho žiak Franco Alfrano.
História vzniku.
Puccini sa dohadoval s libretistami Adamim a Simonim na novej opere. Počas diskusie o nej padla mienka o Gozzim, v zmysle že by nejaká jeho hra mohla byť inšpiráciou ku vzniku novej opery. Puccini si zohnal Gozziho "Fiabe" (Rozprávky). Po preštudovaní tejto zbierky sa usúdilo, že by to mohla byť "Turandot". 
Najvážnejším problémom pri vzniku opery bola nespokojnosť Pucciniho s jej finále. Dal ho libretistom prepracovať, čo ho rok zdržalo v práci. Keby nedal finále prepracovať, je možné že by operu stihol dokončiť.

</doc>
<doc id="209642" url="https://sk.wikipedia.org/wiki?curid=209642" title="Josef František">
Josef František

Čatár Josef František (* 7. október 1914, Otaslavice, Rakúsko-Uhorsko – † 8. október 1940, Cuddington Way, Spojené kráľovstvo) bol česko-slovenský stíhací pilot pochádzajúci z Moravy, letecké eso poľského a britského letectva v druhej svetovej vojne.
Životopis.
Josef František sa prihlásil k česko-slovenskému letectvu v roku 1936. Roku 1938 sa stal stíhacím pilotom slúžiacim pri 40. letke v Prahe-Kbeloch. Po okupácii Československa (15. marca 1939) utiekol do Poľska, rovnako ako veľa iných československých letcov. Mnohí z nich pokračovali ďalej do Francúzska, ale František sa s niekoľkými druhmi rozhodol zostať a pripojiť sa k poľskému letectvu v boji proti Nemcom.
Po nemeckom vpáde do Poľska František plnil prieskumné a spojovacie úlohy v neozbrojenom cvičnom lietadle RWD-8. V dňoch 19. a 20. septembra napadol nemecké kolóny ručnými granátmi. V stredu 20. septembra bol zostrelený, ale núdzovo pristál zachránili ho obetaví poľskí piloti iného lietadla, ktorí pod nepriateľskou paľbou pristáli neďaleko. V piatok 22. septembra dostal František za úlohu stiahnuť so zostávajúcimi lietadlami jednotky do Rumunska. Ako mnohým iným poľským pilotom, aj jemu sa podarilo utiecť z rumunského internačného tábora a v októbri 1939 sa nakoniec dostal až do Francúzska.
Vo Francúzsku sa František rozhodol zostať so zostávajúcimi Poliakmi, a nepripojil sa k československému letectvu. Nie je jasné, či podnikal vo Francúzsku stíhacie lety alebo či tu zostrelil nejaké lietadlo. V tom čase zahraniční letci často bojovali pod pseudonymom, aby ochránili svoje rodiny v obsadených krajinách pred prenasledovaním Gestapa. Niektorí svedkovia sa zmieňovali o desiatich alebo jedenástich zostrelených lietadlách, ale žiadne oficiálne francúzske ani poľské dokumenty túto skutočnosť nepotvrdzujú. Pokiaľ sa nepodarí zistiť meno, pod ktorým František vo Francúzsku vystupoval, zrejme sa nebude dať jeho tamojšie pôsobenie objasniť. Väčšina historikov možnosť, že by František vo Francúzsku dosiahol akýkoľvek zostrel, skôr spochybňuje. Nič to ale nemení na skutočnosti, že očitý svedok, priamy účastník a taktiež letec Josef Balejka, tvrdí, že videl Františka zostreliť niekoľko nacistických lietadiel.
Po páde Francúzska sa František dostal do Spojeného kráľovstva a bol priradený k 303. (poľskej) peruti RAF na letisko Northolt, kde lietal na stíhačkách Hawker Hurricane. Letka sa prvý raz dostala do akcie v záverečnej fáze bitky o Britániu. 
Prvým víťazstvom čatára Františka bola 2. septembra 1940 nemecká stíhačka Messerschmitt Bf 109E. Počas nasledujúceho mesiaca dosiahol 17 potvrdených zostrelov nemeckých lietadiel a jeden pravdepodobný. Stal sa tak najlepším spojeneckým pilotom celej bitky o Britániu. Často bojoval proti oveľa početnejšiemu nepriateľovi. Posledné víťazstvo dosiahol 30. septembra 1940. 
V utorok 8. októbra 1940 sa Františkov Hurricane zrútil v Cuddington Way v Ewelle počas hliadkoveho letu. Dôvody havárie sa nepodarilo objasniť. Podľa jednej teórie asi uskutočňoval prvky leteckej akrobacie, podľa iných pamätníkov boli na ňom v tom čase viditeľné príznaky vyčerpania a únavy z boja. Je možné, že príčinou havárie bola kombinácia oboch týchto faktorov.
Josefa Františka pochovali na cintoríne poľského letectva v Northwoode. Počas svojho života aj posmrtne bol ocenený mnohými vyznamenaniami, okrem iného najvyšším poľským vyznamenaním Virtuti Militari (Vojenskej cti) 5. stupňa, dvakrát obdržal britskú Distinguished Flying Medal so stužkou (teda po druhý raz udelenú) ako vôbec prvý cudzinec.

</doc>
<doc id="209643" url="https://sk.wikipedia.org/wiki?curid=209643" title="Csongrád">
Csongrád

"O rovnomennej župe pozri Čongrádsko-čanádska župa."
Csongrád (historické slovenské názvy: Čongrád, Čongrad) je mesto v Maďarsku v Čongrádskej župe v Csongrádskom okrese.
Má rozlohu 17 389 ha a žije tu obyvateľov "()".

</doc>
<doc id="209644" url="https://sk.wikipedia.org/wiki?curid=209644" title="Makov (Maďarsko)">
Makov (Maďarsko)

Makov () je mesto v Maďarsku v Čongrádskej župe v Makovskom okrese. Nachádza sa na rieke Mureš blízko hraníc s Rumunskom
Má rozlohu 22 923 ha a žije tu obyvateľov "()".

</doc>
<doc id="209645" url="https://sk.wikipedia.org/wiki?curid=209645" title="Mórahalom">
Mórahalom

Mórahalom je mesto v Maďarsku v Čongrádskej župe v Mórahalomskom okrese.
Má rozlohu 8 315 ha a žije tu obyvateľov "()".

</doc>
<doc id="209646" url="https://sk.wikipedia.org/wiki?curid=209646" title="Szentes">
Szentes

Szentes je mesto v Maďarsku v Čongrádskej župe v Szentesskom okrese.
Má rozlohu a žije tu obyvateľov "()".

</doc>
<doc id="209647" url="https://sk.wikipedia.org/wiki?curid=209647" title="Csanádpalota">
Csanádpalota

Csanádpalota je mesto v Maďarsku v Čongrádskej župe v Makovskom okrese.
Má rozlohu 7 776 ha a žije tu obyvateľov "()".

</doc>
<doc id="209648" url="https://sk.wikipedia.org/wiki?curid=209648" title="Szegvár">
Szegvár

Szegvár je veľká obec v Maďarsku v Čongrádsko-čanádskej župe v okrese Szentes.
Má rozlohu a žije tu obyvateľov ().

</doc>
<doc id="209649" url="https://sk.wikipedia.org/wiki?curid=209649" title="Apátfalva">
Apátfalva

Apátfalva je obec v Maďarsku v Čongrádskej župe v Makovskom okrese.
Má rozlohu 5377 ha a žije tu 3162 obyvateľov (2007).

</doc>
<doc id="209650" url="https://sk.wikipedia.org/wiki?curid=209650" title="Ásotthalom">
Ásotthalom

Ásotthalom je veľká obec v Maďarsku v Čongrádsko-čanádskej župe v okrese Mórahalom.
Má rozlohu a žije tu obyvateľov ().

</doc>
<doc id="209651" url="https://sk.wikipedia.org/wiki?curid=209651" title="Balástya">
Balástya

Balástya je obec v Maďarsku v Čongrádskej župe v Kisteleckom okrese.
Má rozlohu 11000 ha a žije tu 3529 obyvateľov (2007).

</doc>
<doc id="209652" url="https://sk.wikipedia.org/wiki?curid=209652" title="Alberti">
Alberti

Alberti (maď. "Csanádalberti") je obec v Maďarsku v Čongrádskej župe v Makovskom okrese.
Má rozlohu a žije tu obyvateľov ("").

</doc>
<doc id="209653" url="https://sk.wikipedia.org/wiki?curid=209653" title="Csengele">
Csengele

Csengele je obec v Maďarsku v Čongrádskej župe v Kisteleckom okrese.
Má rozlohu 6066 ha a žije tu 1982 obyvateľov (2007).

</doc>
<doc id="209654" url="https://sk.wikipedia.org/wiki?curid=209654" title="Deszk">
Deszk

Deszk je obec v Maďarsku v Čongrádskej župe v Segedínskom okrese.
Má rozlohu 5205 ha a žije tu 3478 obyvateľov (2007).

</doc>
<doc id="209655" url="https://sk.wikipedia.org/wiki?curid=209655" title="Domaszék">
Domaszék

Domaszék je obec v Maďarsku v Čongrádskej župe v Segedínskom okrese.
Má rozlohu 5215 ha a žije tu 4717 obyvateľov (2007).

</doc>
<doc id="209656" url="https://sk.wikipedia.org/wiki?curid=209656" title="Fábiánsebestyén">
Fábiánsebestyén

Fábiánsebestyén je obec v Maďarsku v Čongrádskej župe v Szentesskom okrese.
Má rozlohu 7 173 ha a žije tu 2 197 obyvateľov (2007).

</doc>
<doc id="209657" url="https://sk.wikipedia.org/wiki?curid=209657" title="Ferencszállás">
Ferencszállás

Ferencszállás je obec v Maďarsku v Čongrádskej župe v Segedínskom okrese.
Má rozlohu 579 ha a žije tu 629 obyvateľov (2007).

</doc>
<doc id="209658" url="https://sk.wikipedia.org/wiki?curid=209658" title="Földeák">
Földeák

Földeák je obec v Maďarsku v Čongrádskej župe v Makovskom okrese.
Má rozlohu 3637 ha a žije tu 3283 obyvateľov (2007).

</doc>
<doc id="209659" url="https://sk.wikipedia.org/wiki?curid=209659" title="Kiszombor">
Kiszombor

Kiszombor je veľká obec v Maďarsku v Čongrádsko-čanádskej župe v okrese Makov.
Má rozlohu a žije tu obyvateľov ().

</doc>
<doc id="209660" url="https://sk.wikipedia.org/wiki?curid=209660" title="Kövegy">
Kövegy

Kövegy je obec v Maďarsku v Čongrádskej župe v Makovskom okrese.
Má rozlohu 971 ha a žije tu 444 obyvateľov (2007).

</doc>
<doc id="209661" url="https://sk.wikipedia.org/wiki?curid=209661" title="Magyarcsanád">
Magyarcsanád

Magyarcsanád (, ) je obec v Maďarsku v Čongrádskej župe v Makovskom okrese.
Má rozlohu 4819 ha a žije tu 1572 obyvateľov (2007).

</doc>
<doc id="209662" url="https://sk.wikipedia.org/wiki?curid=209662" title="Mártély">
Mártély

Mártély je obec v Maďarsku v Čongrádskej župe v Hódmezővásárhelyskom okrese.
Má rozlohu 3645 ha a žije tu 1318 obyvateľov (2007).

</doc>
<doc id="209663" url="https://sk.wikipedia.org/wiki?curid=209663" title="Nagylak">
Nagylak

Nagylak je obec v Maďarsku v Čongrádskej župe v Makovskom okrese.
Má rozlohu 470 ha a žije tu 551 obyvateľov (2007).

</doc>
<doc id="209664" url="https://sk.wikipedia.org/wiki?curid=209664" title="Óföldeák">
Óföldeák

Óföldeák je obec v Maďarsku v Čongrádskej župe v Makovskom okrese.
Má rozlohu 3509 ha a žije tu 483 obyvateľov (2007).

</doc>
<doc id="209665" url="https://sk.wikipedia.org/wiki?curid=209665" title="Öttömös">
Öttömös

Öttömös je obec v Maďarsku v Čongrádskej župe v Mórahalomskom okrese.
Má rozlohu 3091 ha a žije tu 811 obyvateľov (2007).

</doc>
<doc id="209666" url="https://sk.wikipedia.org/wiki?curid=209666" title="Pusztamérges">
Pusztamérges

Pusztamérges je obec v Maďarsku v Čongrádskej župe v Mórahalomskom okrese.
Má rozlohu 2439 ha a žije tu 1259 obyvateľov (2007).

</doc>
<doc id="209667" url="https://sk.wikipedia.org/wiki?curid=209667" title="Röszke">
Röszke

Röszke je obec v Maďarsku v Čongrádskej župe v Segedínskom okrese.
Má rozlohu 3663 ha a žije tu 3308 obyvateľov (2007).

</doc>
<doc id="209668" url="https://sk.wikipedia.org/wiki?curid=209668" title="Szatymaz">
Szatymaz

Szatymaz je obec v Maďarsku v Čongrádskej župe v Segedínskom okrese.
Má rozlohu 5 372 ha a žije tu 4 533 obyvateľov (2007).

</doc>
<doc id="209669" url="https://sk.wikipedia.org/wiki?curid=209669" title="Tiszasziget">
Tiszasziget

Tiszasziget je obec v Maďarsku v Čongrádskej župe v Segedínskom okrese.
Má rozlohu 2 689 ha a žije tu 1 738 obyvateľov (2007).

</doc>
<doc id="209670" url="https://sk.wikipedia.org/wiki?curid=209670" title="Újszentiván">
Újszentiván

Újszentiván je obec v Maďarsku v Čongrádskej župe v Segedínskom okrese.
Má rozlohu 1 549 ha a žije tu 1 649 obyvateľov (2007).

</doc>
<doc id="209671" url="https://sk.wikipedia.org/wiki?curid=209671" title="Zákányszék">
Zákányszék

Zákányszék je obec v Maďarsku v Čongrádskej župe v Mórahalomskom okrese.
Má rozlohu 6607 ha a žije tu 2849 obyvateľov (2007).

</doc>
<doc id="209672" url="https://sk.wikipedia.org/wiki?curid=209672" title="Bábolna">
Bábolna

Bábolna je mesto v Maďarsku v Komárňansko-ostrihomskej župe v obvode Komárom.
Má rozlohu 3 359 ha a žije tu obyvateľov "()".
Externé odkazy.
Oficiálna stránka

</doc>
<doc id="209673" url="https://sk.wikipedia.org/wiki?curid=209673" title="Nyergesújfalu">
Nyergesújfalu

Nyergesújfalu je mesto v Maďarsku v Komárňansko-ostrihomskej župe v obvode Esztergom.
Má rozlohu 3 951 ha a žije tu obyvateľov (ku dňu ).

</doc>
<doc id="209674" url="https://sk.wikipedia.org/wiki?curid=209674" title="Nagyigmánd">
Nagyigmánd

Nagyigmánd je veľká obec v Maďarsku v Komárňansko-ostrihomskej župe v okrese Komárom.
Má rozlohu a žije tu obyvateľov ().

</doc>
<doc id="209675" url="https://sk.wikipedia.org/wiki?curid=209675" title="Tokod">
Tokod

Tokod je veľká obec v Maďarsku v Komárňansko-ostrihomskej župe v okrese Ostrihom.
Má rozlohu a žije tu obyvateľov ().

</doc>
<doc id="209676" url="https://sk.wikipedia.org/wiki?curid=209676" title="Aka (Maďarsko)">
Aka (Maďarsko)

Aka je obec v Maďarsku v Komárňansko-ostrihomskej župe v obvode Kisbér.
Má rozlohu 1810 ha a žije tu 293 obyvateľov (2007).

</doc>
<doc id="209677" url="https://sk.wikipedia.org/wiki?curid=209677" title="Annavölgy">
Annavölgy

Annavölgy je obec v Maďarsku v Komárňansko-ostrihomskej župe v Dorogskom obvode.
Má rozlohu 460 ha a žije tu 990 obyvateľov (2007).

</doc>
<doc id="209678" url="https://sk.wikipedia.org/wiki?curid=209678" title="Baj">
Baj

Baj je obec v Maďarsku v Komárňansko-ostrihomskej župe v obvode Tata.
Má rozlohu 2 113 ha a žije tu obyvateľov ().

</doc>
<doc id="209679" url="https://sk.wikipedia.org/wiki?curid=209679" title="Bajót">
Bajót

Bajót () je obec v Maďarsku v Komárňansko-ostrihomskej župe v obvode Esztergom.
Má rozlohu 1644 ha a žije tu 1594 obyvateľov (2007).

</doc>
<doc id="209680" url="https://sk.wikipedia.org/wiki?curid=209680" title="Bakonysárkány">
Bakonysárkány

Bakonysárkány je obec v Maďarsku v Komárňansko-ostrihomskej župe v obvode Kisbér.
Má rozlohu 1413 ha a žije tu 974 obyvateľov (2007).

</doc>
<doc id="209681" url="https://sk.wikipedia.org/wiki?curid=209681" title="Bana">
Bana

Bana je obec v Maďarsku v Komárňansko-ostrihomskej župe v obvode Komárom.
Má rozlohu 2514 ha a žije tu 1772 obyvateľov (2007).

</doc>
<doc id="209682" url="https://sk.wikipedia.org/wiki?curid=209682" title="Bokod">
Bokod

Bokod je obec v Maďarsku v Komárňansko-ostrihomskej župe v obvode Oroszlány.
Má rozlohu 2992 ha a žije tu 2271 obyvateľov (2007).

</doc>
<doc id="209683" url="https://sk.wikipedia.org/wiki?curid=209683" title="Csatka">
Csatka

Csatka (slov. "Čatky") je obec v Maďarsku v Komárňansko-ostrihomskej župe v obvode Kisbér.
Má rozlohu 1777 ha a žije tu 274 obyvateľov (2007).

</doc>
<doc id="209684" url="https://sk.wikipedia.org/wiki?curid=209684" title="Csép">
Csép

Csép je obec v Maďarsku v Komárňansko-ostrihomskej župe v obvode Kisbér.
Má rozlohu 2006 ha a žije tu 364 obyvateľov (2007).

</doc>
<doc id="209685" url="https://sk.wikipedia.org/wiki?curid=209685" title="Dad">
Dad

Dad je obec v Maďarsku v Komárňansko-ostrihomskej župe v obvode Oroszlány.
Má rozlohu 2372 ha a žije tu 1051 obyvateľov (2007).

</doc>
<doc id="209686" url="https://sk.wikipedia.org/wiki?curid=209686" title="Dömös">
Dömös

Dömös () je obec v Maďarsku v Komárňansko-ostrihomskej župe v obvode Esztergom.
Má rozlohu 2398 ha a žije tu 1192 obyvateľov (2007).

</doc>
<doc id="209687" url="https://sk.wikipedia.org/wiki?curid=209687" title="Dunaszentmiklós">
Dunaszentmiklós

Dunaszentmiklós je obec v Maďarsku v Komárňansko-ostrihomskej župe v obvode Tata.
Má rozlohu 777 ha a žije tu obyvateľov ().

</doc>
<doc id="209688" url="https://sk.wikipedia.org/wiki?curid=209688" title="Ete">
Ete

Ete je obec v Maďarsku v Komárňansko-ostrihomskej župe v obvode Kisbér.
Má rozlohu 2062 ha a žije tu 595 obyvateľov (2007).

</doc>
<doc id="209689" url="https://sk.wikipedia.org/wiki?curid=209689" title="Héreg">
Héreg

Héreg je obec v Maďarsku v Komárňansko-ostrihomskej župe v obvode Tatabánya.
Má rozlohu 2713 ha a žije tu 1025 obyvateľov (2007).

</doc>
<doc id="209690" url="https://sk.wikipedia.org/wiki?curid=209690" title="Kerékteleki">
Kerékteleki

Kerékteleki je obec v Maďarsku v Komárňansko-ostrihomskej župe v obvode Kisbér.
Má rozlohu 2946 ha a žije tu 689 obyvateľov (2015).

</doc>
<doc id="209691" url="https://sk.wikipedia.org/wiki?curid=209691" title="Kisigmánd">
Kisigmánd

Kisigmánd je obec v Maďarsku v Komárňansko-ostrihomskej župe v obvode Komárom.
Má rozlohu 1314 ha a žije tu 523 obyvateľov (2007).

</doc>
<doc id="209692" url="https://sk.wikipedia.org/wiki?curid=209692" title="Kömlőd">
Kömlőd

Kömlőd je obec v Maďarsku v Komárňansko-ostrihomskej župe v obvode Oroszlány.
Má rozlohu 2284 ha a žije tu 1232 obyvateľov (2007).

</doc>
<doc id="209693" url="https://sk.wikipedia.org/wiki?curid=209693" title="Leányvár">
Leányvár

Leányvár je obec v Maďarsku v Komárňansko-ostrihomskej župe v Ostrihomskom okrese.
Má rozlohu 725 ha a žije tu 1744 obyvateľov (2007).

</doc>
<doc id="209694" url="https://sk.wikipedia.org/wiki?curid=209694" title="Mocsa">
Mocsa

Mocsa je obec v Maďarsku v Komárňansko-ostrihomskej župe v obvode Komárom.
Má rozlohu 6722 ha a žije tu 2300 obyvateľov (2007).

</doc>
<doc id="209695" url="https://sk.wikipedia.org/wiki?curid=209695" title="Nagysáp">
Nagysáp

Nagysáp je obec v Maďarsku v Komárňansko-ostrihomskej župe v Dorogskom obvode.
Má rozlohu 2477 ha a žije tu 1564 obyvateľov (2007).

</doc>
<doc id="209696" url="https://sk.wikipedia.org/wiki?curid=209696" title="Neszmély">
Neszmély

Neszmély (, ) je obec v Maďarsku v Komárňansko-ostrihomskej župe v obvode Tata.
je obec v Maďarsku v Komárňansko-ostrihomskej župe v obvode Tata.
Má rozlohu 2 776 ha a žije tu obyvateľov ().

</doc>
<doc id="209697" url="https://sk.wikipedia.org/wiki?curid=209697" title="Pilismarót">
Pilismarót

Pilismarót () je obec v Maďarsku v Komárňansko-ostrihomskej župe v obvode Esztergom.
Má rozlohu 4461 ha a žije tu 2078 obyvateľov (2007).

</doc>
<doc id="209698" url="https://sk.wikipedia.org/wiki?curid=209698" title="Šáp">
Šáp

Šáp () je obec v Maďarsku v Komárňansko-ostrihomskej župe v Dorogskom obvode.
Má rozlohu a žije tu 2 893 obyvateľov (2007).

</doc>
<doc id="209699" url="https://sk.wikipedia.org/wiki?curid=209699" title="Süttő">
Süttő

Süttő je obec v Maďarsku v Komárňansko-ostrihomskej župe v obvode Esztergom.
Má rozlohu 3452 ha a žije tu 1976 obyvateľov (2007).

</doc>
<doc id="209700" url="https://sk.wikipedia.org/wiki?curid=209700" title="Szárliget">
Szárliget

Szárliget je obec v Maďarsku v Komárňansko-ostrihomskej župe v obvode Tatabánya.
Má rozlohu 1456 ha a žije tu 2295 obyvateľov (2007).

</doc>
<doc id="209701" url="https://sk.wikipedia.org/wiki?curid=209701" title="Szomor">
Szomor

Szomor je obec v Maďarsku v Komárňansko-ostrihomskej župe v obvode Tatabánya.
Má rozlohu 1319 ha a žije tu 1131 obyvateľov (2007).

</doc>
<doc id="209702" url="https://sk.wikipedia.org/wiki?curid=209702" title="Tarján">
Tarján

Tarján je obec v Maďarsku v Komárňansko-ostrihomskej župe v obvode Tatabánya.
Má rozlohu 4307 ha a žije tu 2775 obyvateľov (2007).

</doc>
<doc id="209703" url="https://sk.wikipedia.org/wiki?curid=209703" title="Tokodaltáró">
Tokodaltáró

Tokodaltáró je obec v Maďarsku v Komárňansko-ostrihomskej župe v Dorogskom obvode.
Má rozlohu a žije tu 3 175 obyvateľov (2007).

</doc>
<doc id="209704" url="https://sk.wikipedia.org/wiki?curid=209704" title="Várgesztes">
Várgesztes

Várgesztes je obec v Maďarsku v Komárňansko-ostrihomskej župe v obvode Tatabánya.
Má rozlohu 1204 ha a žije tu 573 obyvateľov (2007).

</doc>
<doc id="209705" url="https://sk.wikipedia.org/wiki?curid=209705" title="Vértessomló">
Vértessomló

Vértessomló je obec v Maďarsku v Komárňansko-ostrihomskej župe v obvode Tatabánya.
Má rozlohu 2230 ha a žije tu 1355 obyvateľov (2007).

</doc>
<doc id="209706" url="https://sk.wikipedia.org/wiki?curid=209706" title="Vértestolna">
Vértestolna

Vértestolna jje obec v Maďarsku v Komárňansko-ostrihomskej župe v obvode Tata.
Má rozlohu 1 695 ha a žije tu obyvateľov ().

</doc>
<doc id="209708" url="https://sk.wikipedia.org/wiki?curid=209708" title="Bratislava pre všetkých">
Bratislava pre všetkých

Bratislava pre všetkých je názov kultúrnej akcie dní otvorených dverí, ktorá sa koná každoročne v Bratislave od roku 2004.
Je to niekoľkodňová akcia, ktorú organizuje samospráva hlavného mesta. Koná sa obyčajne cez posledný aprílový víkend. V tomto čase sú pre verejnosť bezplatne otvorené rôzne atrakcie, napríklad zoologická záhrada, botanická záhrada, prehliadky mestom, vstup do múzeí, galérií, prehliadka starej radnice, na koncerty, športové akcie a pod. V uliciach premávajú historické električky a trolejbusy.
Piaty ročník dní otvorených dverí v roku 2008 bol významný sprístupnením Aponiho paláca verejnosti po dva roky trvajúcej rekonštrukcii.
Bratislava pre všetkých je tiež jediné obdobie v roku, kedy je možný vstup verejnosti do bratislavského podzemia na Námestí SNP pri Kaplnke sv. Jakuba.

</doc>
<doc id="209709" url="https://sk.wikipedia.org/wiki?curid=209709" title="Bratislavské korunovačné slávnosti">
Bratislavské korunovačné slávnosti

Bratislavské korunovačné slávnosti sú kultúrna akcia, ktorá sa každoročne koná v Bratislave prvý septembrový víkend od roku 2003 podľa historických udalostí, kedy sa v bratislavskom Dóme sv. Martina korunovali uhorskí králi. Je to jedna z najvýznamnejších kultúrnych akcií konaných v strednej Európe 
a tiež patrí k vrcholným podujatiam Bratislavského kultúrneho leta. 
Ku korunovačným slávnostiam patria aj ďalšie sprievodné podujatia, napríklad Bratislavský jarmok, hľadanie kráľovského pokladu a pasovanie rytierov Rádu zlatej ostrohy.
Slávnosti trvali do roku 2009 jeden alebo dva dni, v roku 2010 organizátori predĺžili túto akciu na štyri dni, pričom v tomto roku sa ich súčasťou stali aj konferencia "Šanca pre Európu bez chudoby" a návšteva kráľovského páru Chorvátskeho Grobu, ktorá prebehla v pondelok, 
a ktorá má pripomenúť historické osídľovanie okolia Bratislavy Chorvátmi. 
Každý rok je venovaný inému panovníkovi, ktorého stvárňuje vždy iný herec, pričom reprodukcie jednotlivých korunovácií sa konajú chronologicky v takom poradí, ako historicky nasledovali. Do roku 2006 samotná inscenácia korunovácie prebiehala v Dóme sv. Martina, no od roku 2007 sa presunula do ulíc Bratislavy, čím sa sprístupnila širšiemu publiku; v roku 2007 prebiehala na Hlavnom námestí 
, v roku 2008 na Hlavnom a Hviezdoslavovom námestí a v roku 2010 tiež na Hviezdoslavovom námestí pred historickou budovou Slovenského národného divadla. Korunovačný sprievod začína svoju cestu na Bratislavskom hrade a pokračuje bratislavskými staromestskými ulicami a námestiami. Jednotliví herci absolvujú cestu peši, výnimku tvoria členovia kráľovskej rodiny, ktorí idú na koňoch. 
Reprodukcia samotného korunovačného obradu kráľa prebieha presne podľa historických záznamov. Ostrihomský arcibiskup odovzdáva budúcemu kráľovi svätoštefanskú korunu a tiež ďalšie uhorské korunovačné klenoty (korunovačné insígnie), ktorými sú meč, plášť, jablko a žezlo. Následne novokorunovaný kráľ pasuje rytierov Rádu zlatej ostrohy, potom zloží korunovačnú prísahu a na záver sa odoberie na svojom koni na korunovačný pahorok, kde švihne mečom na všetky štyri svetové strany, čo má symbolizovať panovníkovu prísahu, že bude krajinu ochraňovať pred nepriateľmi prichádzajúcimi zo všetkých strán.
Táto ôsma reprodukcia korunovácie sa však líšila od skutočnej tým, že sa na nej zúčastnila princova matka Mária Anna Španielska. V skutočnosti sa jej však zúčastniť nemohla, pretože zomrela rok pred synovým korunovaním. Organizátori sa rozhodli tento fakt pozmeniť z toho dôvodu, že Ferdinand IV. bol jediné korunované dieťa v Bratislave a prítomnosťou jeho matky chceli slávnosti dať rodinný charaketer. 

</doc>
<doc id="209711" url="https://sk.wikipedia.org/wiki?curid=209711" title="Fráter Cyprián">
Fráter Cyprián



</doc>
<doc id="209712" url="https://sk.wikipedia.org/wiki?curid=209712" title="Štátny dualizmus">
Štátny dualizmus



</doc>
<doc id="209713" url="https://sk.wikipedia.org/wiki?curid=209713" title="Prostriedok (pomôcka)">
Prostriedok (pomôcka)

Prostriedok je vec, pomôcka, úkon alebo jav, pomocou ktorých sa niečo vykonáva, deje, napr. pracovný prostriedok, masovokomunikačný prostriedok,
dopravný prostriedok, prací prostriedok, čistiaci prostriedok atď.
Prostriedky sú javy alebo procesy, ktoré subjekt využíva na
príčinné pôsobenie, t. j. vo svojej činnosti. Prostriedky sú skutočnosti dané, existujúce už v dobe, keď sú použité na príčinné pôsobenie. Najčastejšie majú povahu podmienok. Prostriedkom môže byť aj človek (ak bol napr. násilím donútený konať pre druhého človeka).
Prostriedok je predmetom skúmania praxeológie.

</doc>
<doc id="209714" url="https://sk.wikipedia.org/wiki?curid=209714" title="Poverovacie listiny">
Poverovacie listiny

Poverovacie listiny sú dokument, ktorý vystavuje hlava vysielajúceho štátu (prezident, kráľ, ...) hlave prijímajúceho štátu. Ich úlohou je oficiálne požiadať hlavu prijímajúceho štátu o prijatie veľvyslanca hlavy vysielajúceho štátu.
Veľvyslanec bezprostredne po príchode do prijímajúcej krajiny požiada jej hlavu o odovzdanie poverovacích listín (zvyčajne vysoko ceremoniálna udalosť), nakoľko až po ich odovzdaní oficiálne preberá funkciu veľvyslanca v danej krajine.

</doc>
<doc id="209715" url="https://sk.wikipedia.org/wiki?curid=209715" title="Konzulský patent">
Konzulský patent

Konzulský patent je konzulárnou obdobou poverovacích listín. Ide o dokument vydaný ministrom zahraničných vecí vysielajúcej krajiny, ktorý poveruje konzula zastupovať jej záujmy v prijímajúcej krajine.

</doc>
<doc id="209716" url="https://sk.wikipedia.org/wiki?curid=209716" title="Consequatur">
Consequatur

Consequatur je konzulárnou obdobou agrémentu. Ide o súhlas prijímajúcej krajiny s vyslaním konzula z vysielajúcej krajiny.

</doc>
<doc id="209717" url="https://sk.wikipedia.org/wiki?curid=209717" title="Mošovka">
Mošovka



</doc>
<doc id="209718" url="https://sk.wikipedia.org/wiki?curid=209718" title="Jean-Loup Chrétien">
Jean-Loup Chrétien

Jean-Loup Chrétien (* 20. august 1938, La Rochelle, Francúzsko) je prvý francúzsky kozmonaut, ktorý letel na ruskej kozmickej lodi Sojuz aj na americkom raketopláne Atlantis.
Život.
Mladosť a výcvik.
Narodil sa v Bretánii. V roku 1959 sa dostal na tri roky do vojenskej leteckej školy "École de l'Air". Potom slúžil v armáde ako stíhač a testovací pilot. V roku 1977 bol vymenovaný za zástupcu veliteľa protivzdušnej obrany južného Francúzska. Od roku 1978 prechádzal sitom výberu z 430 adeptov z Francúzska na post kozmonauta, koncom roka 1980 nastúpil na výcvik v Hviezdnom mestečku s nohou v sadre. Je ženatý, má synov.
Lety do vesmíru.
Po prvýkrát letel koncom jari 1982 na palube Sojuzu T-6 na sovietsku orbitálnu stanicu Saľut 7. Spolu s ním z Bajkonuru vzlietol Vladimir Džanibekov, na stanici sa stretli s ďalšími tromi kozmonautmi Berezovojom, Lebedevom a Ivančenkovom, po týždni sa odpojili a vrátili na Zem po 189 hodinách letu. Svojim letom sa zaradil ako prvý občan Francúzska na 108 miesto medzi kozmonautmi Zeme.
Po druhýkrát bol v posádke lodi Sojuz TM-7 na jeseň 1988. Na štarte z Bajkonuru bol prítomný aj francúzsky prezident Francois Mitterrand. Trojčlenná posádka Volkov, Krikaľov a Chrétien sa so svojou loďou pripojila k orbitálnej stanici Mir, kde už pracovali Titov a Manarov. Celá pätica potom na stanici plnila pripravené úlohy, Chrétien mal na starosť 14 experimentov z pre neho vytvoreného programu Aragaz vrátane výstupu do otvoreného vesmíru (EVA). Po troch týždňoch sa Chrétien spoločne s Manarovom a Titovom v lodi Sojuz TM-6 vrátili späť na Zem.
Tretí let absolvoval vo svojich 59 rokoch na palube amerického raketoplánu Atlantis na jeseň roku 1997. Posádka bola medzinárodná, sedemčlenná: James Wetherbee, Michael Bloomfield, Vladimir Titov z Ruska, Scott Parazynski, Chrétien z Francúzska, Wendy Lawrenceová, David Wolf. Posledne menovaný na Mire zostal, namiesto neho sa na Zem vrátil Michael Foale z pôvodnej posádky Miru. So sebou mali vedecký modul Spacehab. Po 11 dňoch vo vesmíre Atlantis pristál na Floride, na pristávacej dráhe Kennedyho vesmírneho strediska.
Po letoch.
Po troch letoch, počas ktorých vo vesmíre strávil 43 dní, zostal v americkom Houstone v NASA, roku 2001 odtiaľ odišiel. V rokoch 2007-2008 sa stal členom vedenia firmy Tietronix Sotfware v Houstone. 

</doc>
<doc id="209719" url="https://sk.wikipedia.org/wiki?curid=209719" title="Tereškovová">
Tereškovová



</doc>
<doc id="209720" url="https://sk.wikipedia.org/wiki?curid=209720" title="Mošovské aleje">
Mošovské aleje

Mošovské aleje je chránený areál nachádzajúcou sa neďaleko obce Mošovce, na okraji révayovského mošovského parku. Aleje sú osadené javormi, jaseňmi, gaštanmi a lipami a sú dokladom citlivého vzťahu našich predkov k prírodnému prostrediu a schopnosti vhodne zakomponovať prírodné prvky do horskej panorámy.

</doc>
<doc id="209721" url="https://sk.wikipedia.org/wiki?curid=209721" title="Zoznam kozmonautických článkov/DŽ">
Zoznam kozmonautických článkov/DŽ

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
džu.
Džugderdemidin Gurragčá

</doc>
<doc id="209722" url="https://sk.wikipedia.org/wiki?curid=209722" title="Svetlana Jevgenievna Savická">
Svetlana Jevgenievna Savická

Svetlana Jevgenievna Savická, (* 8. august 1948, Moskva) je bývalá sovietska kozmonautka, mnohonásobná letecká svetová rekordmanka. 
Mladosť a výcvik.
Otec bol maršal letectva, dvojnásobný hrdina Sovietskeho zväzu a účastník vojny. V šestnástich rokoch sa prihlásila do klubu výsadkárov a skôr ako skončila strednú školu, mala za sebou stovky zoskokov. Bola majstrom tohto športu. Po maturite sa dostala na Moskovský letecký inštitút, fakultu stavby lietadiel. Súbežne s učením sa naučila lietať. Na letisku v Tušine zvládla vyššiu pilotáž a stala sa členom športového majstrovského tímu ZSSR. V roku 1965 trikrát skočila na padáku zo stratosféry, každý zoskok bol svetovým rekordom. Stala sa tiež absolútnou majsterkou sveta na vrtuľových lietadlách. Potom sa dostala do školy testovacích pilotov. V roku 1977 dosiahla na sériovom nadzvukovom J-133 rekordnú výšku 21140 metrov, podobných rekordov dosiahla niekoľko. V roku 1980 sa stala členkou tímu pripravujúcich sa kozmonautov MMZ Skorost. Po 19 rokoch od letu Tereškovovej sa stala druhou ženou sveta, ktorá letela do vesmíru. Mala 34 rokov, je zaregistrovaná ako 111. kozmonaut Zeme.
Lety do vesmíru.
Prvý svoj let absolvovala na lodi Sojuz T-7 koncom leta 1982. Štart bol z kozmodrómu Bajkonur, na palube s ňou leteli Leonid Popov a Alexandr Serebrov. Po 25 hodinách sa pripojili k orbitálnej stanici Saľut 7, kde ich uvítala stála posádka v zložení Anatolij Berezovoj a Valentin Lebedev. Keď sa po niekoľkých dňoch práce so Sojuzom T-5 vrátila na Zem, mala za sebou prvých 189 hodín vo vesmíre.
Po návrate pracovala rok v leteckej konštrukčnej kancelárii, potom na konštrukcii kozmických prístrojov a súbežne sa podrobila výcviku pre ďalší let.
Po druhýkrát letela ako palubná inžinierka na stanicu Saľut 7 o dva roky neskôr v lodi Sojuz T-12. Jej kolegami boli Vladimir Džanibekov a Igor Volk. Na Saľute bola v tom čase stála posádka Leonid Kizim, Oleg Aťkov, Vladimir Soloviov, ktorá tam zostala aj naďalej. Svetlana vystúpila ako prvá žena sveta na tri hodiny do voľného priestoru (EVA) a uskutočnila experimenty so zváraním. Pristáli po 11 dňoch na Zemi, v Kazašskej SSR.
Vo vesmíre celkovo strávila 19 dní, čím utvorila ďalší svetový rekord medzi ženami.
Po letoch.
V rokoch 1983 – 1993 bola členkou tímu NPO Energija v Rusku. V roku 2007 bola na volebnej kandidátke komunistov KSRF.

</doc>
<doc id="209723" url="https://sk.wikipedia.org/wiki?curid=209723" title="Svetlana Savická">
Svetlana Savická



</doc>
<doc id="209724" url="https://sk.wikipedia.org/wiki?curid=209724" title="Svetlana J. Savická">
Svetlana J. Savická



</doc>
<doc id="209725" url="https://sk.wikipedia.org/wiki?curid=209725" title="Aleja">
Aleja

Aleja, alej alebo stromoradie je botanický krajinný architektonický prvok. Vyznačuje sa radovou výsadbou drevín, spravidla jedného druhu, a to zvyčajne v dvoch najčastejšie priamych líniách obyčajne lemujúcich cestu, resp. chodník.

</doc>
<doc id="209728" url="https://sk.wikipedia.org/wiki?curid=209728" title="Zoznam psích článkov/W">
Zoznam psích článkov/W

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
we.
Weimarský stavačWelsh springer spaniel

</doc>
<doc id="209729" url="https://sk.wikipedia.org/wiki?curid=209729" title="Zoznam politických článkov/Q">
Zoznam politických článkov/Q

Tento index bol automaticky vygenerovaný podľa tejto . Obsahuje 3 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
qu.
Quadruplealliance (1813)Quido BausnernQuintus Lutatius Catulus

</doc>
<doc id="209730" url="https://sk.wikipedia.org/wiki?curid=209730" title="Zoznam slovenských článkov/Y">
Zoznam slovenských článkov/Y

Tento index bol automaticky vygenerovaný podľa tejto . Obsahuje 5 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ya.
YaelYanko Daučík
yu.
Yuri Dojč
yv.
Yvette GregušováYvonne Vavrová

</doc>
<doc id="209731" url="https://sk.wikipedia.org/wiki?curid=209731" title="České vysoké učení technické v Praze">
České vysoké učení technické v Praze

České vysoké učení technické v Praze (skr. ČVUT) je najstaršia česká technická univerzita, ktorá bola založená v roku 1707.
Organizácia.
Škola má 8 fakúlt, ktoré sa delia na katedry a ústavy. 

</doc>
<doc id="209732" url="https://sk.wikipedia.org/wiki?curid=209732" title="Halloween 2">
Halloween 2



</doc>
<doc id="209735" url="https://sk.wikipedia.org/wiki?curid=209735" title="Zoznam ostrovov v Írsku">
Zoznam ostrovov v Írsku



</doc>
<doc id="209743" url="https://sk.wikipedia.org/wiki?curid=209743" title="Mayer &amp; Co Beschläge">
Mayer &amp; Co Beschläge

Firma Mayer &amp; Co Beschläge GmbH s medzinárodným zastúpením (vo svete známa pod názvom MACO) je výrobcom kovania pre okná a dvere. Sídlo firmy sa nachádza v rakúskom meste Salzburg. Firma zamestnáva cca 2 300 zamestnancov (stav: júl 2013) na celkovej prevádzkovej ploche 140 000 m².
História.
Firma bola založená komerčným poradcom Lorenzom Mayerom v Altenmarkt (1947). V roku 1952 presunula firma svoje sídlo do Salzburgu. Lorenz Mayer v roku 1971 zomiera, vedenie firmy preberá Dipl. Ing. Ernst Mayer. Od roku 1972 až do roku 1992 sa podnik po etapách rozrastá až na 25 400 m² a 590 zamestnancov. Výrobný podnik Trieben je otvorený od roku 1995, konečná výstavba prebehla v roku 2007.
Zastúpenia.
Výrobné podniky.
Kovanie MACO sa vyrába v Rakúsku v 3 rôznych výrobných prevádzkach:
Pre potreby ruského trhu MACO vyrába v ruskom meste Kaluga.
Približne 25 mil. okien ročne je vyrobených s použitím kovania MACO.
Pobočky.
Pobočky nájdete:

</doc>
<doc id="209750" url="https://sk.wikipedia.org/wiki?curid=209750" title="Predvečer sviatku všetkých svätých">
Predvečer sviatku všetkých svätých



</doc>
<doc id="209753" url="https://sk.wikipedia.org/wiki?curid=209753" title="Volcán Rota">
Volcán Rota

Volcán Rota je masívne erodovaný neaktívny stratovulkán, nachádzajúci sa v juhozápadnej časti Nikaraguy v pohorí Cordillera de los Maribos medzi sopkami Telica (na západ od vulkánu Rota) a Cerro Negro na východ. Vrchol sopky je ukončený približne 1 km širokým kráterom. O poslednej erupcii vulkánu nie sú žiadne záznamy, najmladšie produkty vulkanickej činnosti sú lávové prúdy andezitového zloženia, nachádzajúce sa severozápadne od vrcholu sopky.

</doc>
<doc id="209757" url="https://sk.wikipedia.org/wiki?curid=209757" title="Hrubý vrch (Západné Tatry)">
Hrubý vrch (Západné Tatry)

Hrubý vrch (; ) je vrch v hlavnom hrebeni Západných Tatier, v tesnej blízkosti slovensko-poľskej hranice. Leží v závere Jamníckej doliny nad Pribylinou, približne severne od Liptovského Hrádku. 
Poloha.
Nachádza sa v západnej časti Tatier, v podcelku Západné Tatry a v ich časti Liptovské Tatry. Leží len niekoľko desiatok metrov južne od slovensko-poľskej hranice, na území Žilinského kraja, v okrese Liptovský Mikuláš a zasahuje na katastrálne územie obcí Jamník a Pribylina. Severné svahy patria obci Witów v Powiate tatrzańskom v Malopoľskom vojvodstve. Najbližšími sídlami sú juhovýchodne situované Podbanské, južne leží Liptovská Kokava a Pribylina, juhozápadne Konská a Žiar a severozápadne ležiaca Zverovka, severným smerom sa nachádza Witów a severovýchodne Kościelisko. Vrch sa nachádza v Tatranskom národnom parku v slovenskej i poľskej časti.
Opis.
Hrubý vrch leží v hlavnom hrebeni Západných Tatier, medzi Končistou () a Deravou (). Je uzlovým vrchom, keďže južným smerom z neho vybieha mohutná rázsocha Otrhance na Jakubinu (). Západným smerom svahy klesajú do Jamníckej doliny, ktorou vodu z oblasti odvádza Jamnícky potok, východne leží Račkova dolina a skupina Račkových plies, z ktorých vyteká potok Račková, smerujúca do Belej v povodí Váhu. Severným smerom hrebeň klesá do kotla Jarabcza Rowień v hornej časti mohutnej Doliny Chochołowskej. Nimi voda z tejto časti hrebeňa odteká potokom Siwa Woda do Čierneho Dunajca.
Východným smerom sa nachádza Končistá (), Ornak (), Zadni Ornak (), Klin (), Blyšť () a Bystrá (), južným Nižná Bystrá (), Ježová (), Jakubina (), Vyšná Magura (), Ostredok (), Nižná Magura () a Mládky (), západným Malý Baranec (), Baranec (), Smrek (), Plačlivé (), Ostrý Roháč (), Volovec () a Deravá () a severným Rákoň (), Czerwony Wierch (), Lúčna (), Bobrovec (), Trzydniowiański Wierch () a Czubik (). Vrcholom prechádza značený turistický chodník. 
Výhľady.
Hôľnato-skalnatý vrchol umožňuje kruhový rozhľad. Viditeľné sú tak okolité vrcholy Západných Tatier, no tiež Oravské Beskydy, Oravská Magura, Nízke Tatry a podhorie v južnom Poľsku.
Externé odkazy.
Poloha na turistickej mape

</doc>
<doc id="209758" url="https://sk.wikipedia.org/wiki?curid=209758" title="Závory (sedlo)">
Závory (sedlo)

Závory (; , , ) je názov sedla medzi Hladkým štítom a Tichým vrchom v centrálnej časti Tatier. 
Poloha.
Sedlo i hrebeň patrí do katastra mesta Vysoké Tatry v okrese Poprad v Prešovskom kraji. Leží západne od Hladkého štítu, situovaného v hlavnom hrebeni Vysokých Tatier medzi Čubrinou () a Svinicou (), z ktorého vybieha juhozápadným smerom hrebeň na Veľkú kopu (). Sedlo od hlavného hrebeňa oddeľuje Tichý vrch () a vedie ním hranica Východných a Západných Tatier a ich častí Vysoké Tatry a Liptovské kopy. Západne sa terén zvažuje do Tichej doliny, ktorou voda odteká Tichým potokom, zdrojnicou Belej v povodí Váhu. Juhovýchodne od sedla leží Kobylia dolina, ktorá je vetvou Kôprovej doliny a ktorou vodu z tejto časti odvádza rovnako do Belej Kôprovský potok. Obe mohutné doliny sú súčasťou rovnomenných národných prírodných rezervácií.
Turistika.
Závory sú turistickým prechodom medzi Kôprovou dolinou a Tichou dolinou. Turisti si môžu vybrať cestu Tichou alebo Kôprovou dolinou. Výstup po oboch trasách je menej náročný, ale veľmi dlhý.
Názov.
Nemá jasný zmysel. Pravdepodobne sa vťahoval na záver doliny. Sedlo pôvodne Slováci volali Priehyba.

</doc>
<doc id="209759" url="https://sk.wikipedia.org/wiki?curid=209759" title="Súkromné gymnázium MERCURY">
Súkromné gymnázium MERCURY

Súkromné gymnázium Mercury sídli na Zadunajskej ulici v Petržalke v budove bývalej základnej školy, vybudovanej v roku 1928. Je to jedna z mála budov Starej Petržalky, ktorá prežila asanáciu pôvodnej zástavby obytných domov a následnú hromadnú výstavbu panelových domov v dnešnej miestnej časti Dvory. V rokoch 1993-1996 sídlilo na Dolnozemskej ulici.

</doc>
<doc id="209762" url="https://sk.wikipedia.org/wiki?curid=209762" title="Henrich VI. (Luxembursko)">
Henrich VI. (Luxembursko)

Henrich VI. (* 1240 – † 5. jún 1288, Worringen, Svätá rímska ríša) bol luxemburský gróf v rokoch 12811288.
Rodina.
Bol synom luxemburského grófa Henricha V. (12471281) a Margaréty z Baru (* 1220 – † 1275), dcéry grófa Henricha II. z Baru. Jeho manželkou bola Beatrix z Avesnes, dcéra grófa Balduina z Avesnes, s ktorou sa oženil v máji 1265 a s ktorou mal päť detí:
Život.
Už počas neprítomnosti svojho otca, z dôvodu účasti na križiackej výprave Ľudovíta IX. (12701271), dokázal Henrich prevziať vládu v grófstve do svojich rúk. Počas svojej vlády si vydobyl povesť udatného bojovníka. Viedol spory s pánmi z Viandenu, arcibiskupom z Trevíru či biskupom z Liège. Osudným sa mu stal spor o limburské vojvodstvo. Henrichovi sa podarilo získať právne nároky na Limbursko od Reinalda z Geldernu. Henrich tu videl možnosť rozšírenia svojho teritória do holandského priestoru. Podarilo sa mu získať na svoju stranu aj kolínskeho biskupa. Proti nemu však stál brabantský vojvoda Ján I., ktorý mal záujem o ovládnutie obchodnej cesty, ktorá tadiaľ viedla. V rozhodujúcej bitke o limburské vojvodstvo, ktorá sa odohrala 5. júna 1288 pri Worringene, však Henrich VI. padol, rovnako ako jeho traja bratia.

</doc>
<doc id="209763" url="https://sk.wikipedia.org/wiki?curid=209763" title="Skalnatá dolina">
Skalnatá dolina

Skalnatá dolina (, , ) sa nachádza v priestore na juh od Lomnického štítu, Kežmarského štítu a Veľkej Svišťovky vo Vysokých Tatrách. Je hlavnou dolinou, sprístupnená lanovkou.
Polohopis.
Nemá bočné doliny. Má však vo svojom severovýchodnom cípe dva dolinné stupne, nižšie položený Lievikový kotol a vyšší Cmiter. Na východ od hlavnej doliny sa paralelne s ňou tiahne Huncovská kotlina. Od juhovýchodu ju oddeľuje morénový val, ktorý sa strmo zvažuje do lesného stupňa. Od morénového valu vo výške po úpätie Vidiel (asi ) meria v priamej línii asi .
Preteká ňou Skalnatý potok. V jej strede pri Skalnatom plese sa nachádza hotel Encián, Skalnatá chata, observatórium a stanica visutej lanovky na Lomnický štít ().
Názov.
Vystihuje charakter doliny. Dolina je prevažne pustá, vyplnená skaliskami, má skúpu vegetáciu. Pôvodne sa volala "Lomnická dolina". Názov bol odvodený od polohy nad veľkolomnickým chotárom, pod Lomnickým štítom. "Lomnickým plesom" sa tiež volalo dnešné Skalnaté pleso. V dávnych vekoch bola dolina celkom iná ako dnes. Neďaleko dnešnej Tatranskej Lomnice v stredoveku stál feudálny majer, ktorý vlastnilo panstvo z Veľkej Lomnice. Do doliny pastieri vyháňali stáda oviec, ktoré spásavali bujnú vegetáciu. Ratice oviec narúšali tenkú pôdnu prikrývku, ktorú prívalové vody splavovali do dolných častí doliny. A tak sa názov doliny časom zmenil na Skalnatú dolinu. Majer zanikol v 14. storočí, ale príroda sa už nespamätala. Vyschlo Lievikové pleso a pred zánikom je Skalnaté pleso. Devastáciu doliny dokončila výstavba objektov lanovky, observatória a stále viac sa rozvíjajúca turistika a športové odvetvia.
Názov doliny sa menil aj v dávnejších dobách. V literatúre sa spomína „kamzíčie pleso“. Napríklad Juraj Buchholtz ml. v roku 1717 použil pre neho dvojjazyčné označenie "Stagnum rupicaprarum" a "Steinbock". To je v alpských krajinách názov kozorožca. Jedna z mnohých tlačiarní zmenila názov Skalnatého plesa zo "Steinbock" (Bucholtzom použitý názov kozorožca) na Steinbach a vznikli tak mená s významom skalnatého potoka (Stenbach), doliny skalnatého potoka (Steibachtal) a plesa skalnatého potoka (Steibachsee). Chybný názov prevzali iní, potom sa všeobecne zaužíval a prešiel do slovenského názvoslovia a do maďarskej literatúry.
Ďalšia verzia názvu má iný základ. Prvý názov doliny zapísaný v podobe "Steynbachtal" (stojí za povšimnutie, že sa líši od predchádzajúceho slova "Steibachtal") tvoril výraz "steyn", v stredoveku často znamenajúci rudu, slovo "bak – bach", ktoré označovalo baňu a výraz "tal" dolinu. V dnešnej doline sa voľakedy dávno baníčilo. 
Turizmus.
Skalnatá dolina patrí k najnavštevovanejším tatranským lokalitám a centrom letnej aj zimnej turistiky a športu. Je ľahko prístupná lanovkou z Tatranskej Lomnice, ktorá tu má prestupnú stanicu. Nachádza sa tu chata i hotel, poskytujúce celoročné ubytovanie. V blízkosti plesa sa nachádza observatórium.
Turistika.
Skalnatá dolina je dostupná:

</doc>
