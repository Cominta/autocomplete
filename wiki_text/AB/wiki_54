<doc id="288874" url="https://sk.wikipedia.org/wiki?curid=288874" title="Ender’s Game">
Ender’s Game

Ender's Game () je vedeckofantastický román od spisovateľa Orsona Scotta Carda. Kniha bola prvýkrát publikovaná v roku 1985.
V roku 1985 získal román prestížne ocenenie Nebula za najlepší román. a v roku 1986 taktiež renomovanú cenu Hugo za najlepší román Ender's Game je prvá časť zo šesťdielnej série o Enderovi. Kniha bola vydaná v 27 jazykoch, ale nie v slovenčine. Český preklad má názov "Enderova hra". Podľa knižného námetu vznikli dve komiksové série a je plánovaná videohra.
Príbeh.
V budúcnosti zúri boj medzi ľudskou a mimozemskou rasou. Po viacerých inváziách na Zem sa ľudia pripravujú na ďalšiu. Pre tento účel cvičia nadané deti, ktoré budú môcť v budúcnosti veliť Medzinárodnej flotile. Jedným takýmto nadaným dieťaťom je aj šesťročný Andrew „Ender“ Wiggin. Od detstva sledovaný Ender sa dostane do vojenského výcvikového strediska, tzv. Bojovej školy. Tu sa pripravuje spolu s ostatnými a cvičia v bezváhovom stave pomocou taktickej hry. Ender je od začiatku jediná nádej na úspešný útok proti nepriateľom.
Príbeh je opisovaný treťou osobou. Autor sa venuje psychickým procesom malého, ale nadaného dieťaťa, ktoré je pod neustálym tlakom.

</doc>
<doc id="288876" url="https://sk.wikipedia.org/wiki?curid=288876" title="Antałówka">
Antałówka

Antałówka () je pretiahnutý a pomerne vysoký chrbát v Poľsku, ktorý sa od severu ako klin vnára do zástavby letoviska Zakopané. V minulosti sa chrbát z rovnomenným najvyšším vrcholom nazýval "Jantolówka". Na severe je asi dva kilometre dlhý chrbát zakončený vrcholom "Bachledzki Wierch" (). Predpokladá sa, že je budovaný tatranskými nánosmi, ktoré tu vytlačili ľadovce najstaršieho známeho zaľadnenia tejto oblasti.

</doc>
<doc id="288877" url="https://sk.wikipedia.org/wiki?curid=288877" title="Stratocumulus">
Stratocumulus



</doc>
<doc id="288881" url="https://sk.wikipedia.org/wiki?curid=288881" title="Cirrocumulus">
Cirrocumulus



</doc>
<doc id="288884" url="https://sk.wikipedia.org/wiki?curid=288884" title="Prenosný počítač">
Prenosný počítač

Prenosný počítač (angl. "portable computer") je v širšom zmysle: počítač, ktorý možno (pomerne ľahko) preniesť z miesta na miesto, alebo v užšom zmysle: len najstaršia a najťažšia kategória počítačov, ktoré možno (pomerne ľahko) preniesť z miesta na miesto.
Vysvetlenie definície.
Opakom prenosného počítača (v širšom zmysle) sú všetky (veľmi) veľké počítače, zabudované počítače a stolový počítač (angl. desktop computer). Za prenosné počítače sa obyčajne nepovažujú videokamery, digitálne fotoaparáty a často ani (jednoduché) kalkulačky alebo (jednoduchšie) náramkové hodinky (počítačové náramkové hodinky inak spadajú pod wearable computer). Podľa definície v užšom zmysle, novšie zariadenia ako napr. subnotebook alebo wearable computer nemá zmysle označovať ako prenosné počítače, pretože sú všetky prenosné zo svojej podstaty.
Delenie.
Základné formy zoradené približne podľa veľkosti:
Špecifické (účelové) formy prenosných počítačov:
V určitom zmysle by sa za prenosné počítače dali považovať aj tzv. cart computers (počítače na kolieskach), napr. v nemocniciach.

</doc>
<doc id="288885" url="https://sk.wikipedia.org/wiki?curid=288885" title="Eugénio de Castro">
Eugénio de Castro

Eugénio de Castro e Almeida (* 4. marec 1869, Coimbra, Portugalsko – † 17. august 1944, Coimbra) bol portugalský dekadentný a symbolistický spisovateľ, básnik a dramatik.
Život.
Vyštudoval filozofiu v Lisabone, krátky čas pôsobil v diplomatických službách vo Viedni, bol stredoškolským učiteľom a neskôr vysokoškolským pedagógom na Univerzite v Coimbre. V roku 1889 začal vydávať časopis "Os insubmissos" (Nepoddajní) a neskôr dekadentný časopis "Arte" (Umenie, 18951896). V roku 1889 strávil niekoľko mesiacov v Paríži. Po návrate začal propagovať symbolizmus. Svojím dôrazom na formálnu dokonalosť sa priblížil klasicizmu.

</doc>
<doc id="288886" url="https://sk.wikipedia.org/wiki?curid=288886" title="Handheld computer">
Handheld computer

Handheld computer môže byť:

</doc>
<doc id="288888" url="https://sk.wikipedia.org/wiki?curid=288888" title="Zlatý kompas">
Zlatý kompas

Zlatý kompas je fantasy román britského spisovateľa Philipa Pullmana.
Dej.
Jedenásťročná Lyra žije vo svete, kde má každý človek svojho démona – vlastnú dušu v zvieracej podobe, s ktorou je spätý neviditeľným putom. Lyra s démonom Pantalaimonom, ktorý na seba berie podoby rôznych zvierat, žije bezstarostným životom malej divošky až do chvíle, kým z jej okolia nezačnú miznúť deti. Keď zmizne aj Lyrin najlepší priateľ Roger, odvážne dievča sa rozhodne ho vyhľadať. Na ceste ju sprevádza zvláštny prístroj – alethiomer, ktorý tomu, kto s ním vie pracovať, odpovie na všetky otázky.

</doc>
<doc id="288890" url="https://sk.wikipedia.org/wiki?curid=288890" title="Magický nôž">
Magický nôž

Magický nôž je fantasy román britského spisovateľa Philipa Pullmana.
Dej.
Dvanásťročný Will býva v Oxforde v Anglicku. Chce nájsť svojho otca, prieskumníka Johna Parryho, ktorý zmizol počas expedície na severe. Cez čudesné okno sa Will dostane do mesta Cittagazze v inom svete, kde sa stretne s Lyrou a jej démonom Pantalaimonom. Lyra a jej alethiomer sa stanú súčasťou Willovho pátrania, pričom Lyra pokračuje v hľadaní pravej podstaty tajomného prachu, ktorý spôsobuje v jej svete prevraty. Po tvrdom boji vo veži v Cittagazze získava Will nôž, ktorý má mimoriadnu moc. Na svete nie je nič ostrejšieho a nebezpečnejšieho, lebo jeho nositeľ môže vyrezávať okná do iných svetov. Magický nôž však láka aj iných... 
Ocenenia.
Trilógia "Zlatý kompas", "Magický nôž" a "Jantárový ďalekohľad" získala cenu Nibbie, čo je knižná podoba amerických filmových Oscarov. V roku 2002 dostal "Jantárový ďalekohľad" ako prvá detská kniha v histórii Whitbreadovu cenu za najlepšiu britskú knihu roka. Na motívy knihy "Zlatý kompas" bol taktiež nakrútený rovnomenný film v réžii Chrisa Weitza s hviezdnym hereckým obsadením.

</doc>
<doc id="288891" url="https://sk.wikipedia.org/wiki?curid=288891" title="Jantárový ďalekohľad">
Jantárový ďalekohľad

Jantárový ďalekohľad je fantasy román britského spisovateľa Philipa Pullmana.
Dej.
V záverečnom diele príbehu Lyry a Willa sa dočkáme napínavého vyvrcholenia. Lyra sa spolu s Willom pomocou magického noža dostávajú do tajomných svetov. Pri hľadaní podstaty záhadného prachu im pomáha aj doktorka Mary Maloneová. Lyrin otec, lord Asriel, sa zatiaľ pripravuje na posledný veľký boj s Vládcom.
Ocenenia.
Trilógia "Zlatý kompas", "Magický nôž" a "Jantárový ďalekohľad" získala cenu Nibbie, čo je knižná podoba amerických filmových Oscarov. V roku 2002 dostal "Jantárový ďalekohľad" ako prvá detská kniha v histórii Whitbreadovu cenu za najlepšiu britskú knihu roka. Na motívy knihy "Zlatý kompas" bol taktiež nakrútený rovnomenný film v réžii Chrisa Weitza s hviezdnym hereckým obsadením.

</doc>
<doc id="288892" url="https://sk.wikipedia.org/wiki?curid=288892" title="Perlan">
Perlan

Perlan () je stavebná pamiatka v hlavnom meste Islandu, Reykjavíku, na kopci Öskjuhlíð, kde boli desiatky rokov pred tým zásobníky horúcej vody. Je vysoký 25,7 metrov. Navrhol ju Ingimundur Sveinsson. Jej výstavbu podporoval predovšetkým bývalý starosta Reykjavíku Davið Oddsson.
Súčasťou stavby je rozsiahla zimná záhrada na dolnom poschodí. Štvrté poschodie poskytuje výhľad do okolia stavby. Nachádza sa tu celkom šesť panoramatických teleskopov.
Ďalej sa tu nachádza niekoľko obchodov, reštaurácia a kaviareň.
Múzeum ság.
Jedna z vodných nádrží bola vypustená a bolo sem umiestnené múzeum ság, v ktorom je umiestnená expozícia zaoberajúca sa islandskými ságami, históriou a životným spôsobom Islanďanov.

</doc>
<doc id="288893" url="https://sk.wikipedia.org/wiki?curid=288893" title="Acetanhydrid">
Acetanhydrid

Acetanhydrid (systematický názov acetanhydrid) je anhydrid kyseliny octovej. Laboratórne sa pripravuje reakciou medzi acetylchloridom a octanom sodným.
Priemyselná výroba acetanhydridu prebieha oxidáciou acetaldehydu (katalyzátorom sú octany medi alebo kobaltu) alebo dehydratáciou kyseliny octovej.

</doc>
<doc id="288895" url="https://sk.wikipedia.org/wiki?curid=288895" title="Bradfordská katedrála">
Bradfordská katedrála

Bradfordská katedrála je katedrála v centre anglického mesta Bradford, na mieste určenom pre kresťanské obrady od 8. storočia, kedy misionári sídliaci v Dewsbury rozšírili kresťanstvo do tejto oblasti. Po väčšiu časť svojej existencie bola jej budova farným kostolom Svätého Petra.
Prvý kostol na tomto mieste postavili Anglosasi, ale táto stavba bola zbúraná po ovládnutí Anglicka Normanmi po roku 1066. Normanská šľachtičná Alice de Laci nechala postaviť druhý kostol, ktorý bol po 300 rokoch zničený pri nájazdoch Škótov. V 14. storočí bol kostol obnovený a na jeho hlavnú chrámovú loď bolo použité zvyšky muriva predchádzajúcej stavby. Arkády hlavnej lodi, najstaršia dochovaná časť súčasnej stavby, boli dokončené roku 1458. Horné poschodie bolo pristavené na konci 15. storočia. Zádušné kaplnky boli postavené na severnej a južnej strane. Vež v perpendikulárnom slohu bola pristavená k západnému krídlu a dostavaná roku 1508.
Pôvodne patril kostol do Yorskej diecézy, potom do Ripponskej a keď bola ustanovená Bradfordská diecéza stal sa chrám katedrálou. 
V 50. a 60. rokoch 20. storočia bola katedrála rozšírená. 
V roku 1987 bola hlavná loď a západné krídlo preskupené aby bol zvýšený počet sedadiel pre narastajúci počet návštevníkov rôznych akcií poriadaných v katedrále. Bol vybudovaný nový vstup cez múr veže a bolo inštalované aj nové osvetlenie. Viktoriánske lavice boli nahradené stoličkami. Pôvodný organ bol odstránený a bol nahradený novým.

</doc>
<doc id="288896" url="https://sk.wikipedia.org/wiki?curid=288896" title="Palmtop">
Palmtop

Palmtop môže byť:

</doc>
<doc id="288897" url="https://sk.wikipedia.org/wiki?curid=288897" title="Palm">
Palm

Palm môže byť:

</doc>
<doc id="288898" url="https://sk.wikipedia.org/wiki?curid=288898" title="Vreckový počítač">
Vreckový počítač

Vreckový počítač (angl. "pocket computer") môže byť:

</doc>
<doc id="288899" url="https://sk.wikipedia.org/wiki?curid=288899" title="Pocket computer">
Pocket computer



</doc>
<doc id="288900" url="https://sk.wikipedia.org/wiki?curid=288900" title="David Chipperfield Architects">
David Chipperfield Architects



</doc>
<doc id="288907" url="https://sk.wikipedia.org/wiki?curid=288907" title="Digitálny zvukový prehrávač">
Digitálny zvukový prehrávač



</doc>
<doc id="288908" url="https://sk.wikipedia.org/wiki?curid=288908" title="MP3 prehrávač">
MP3 prehrávač



</doc>
<doc id="288909" url="https://sk.wikipedia.org/wiki?curid=288909" title="Prehrávač MP3">
Prehrávač MP3



</doc>
<doc id="288910" url="https://sk.wikipedia.org/wiki?curid=288910" title="Digital music player">
Digital music player



</doc>
<doc id="288911" url="https://sk.wikipedia.org/wiki?curid=288911" title="Digitálny audio prehrávač">
Digitálny audio prehrávač



</doc>
<doc id="288912" url="https://sk.wikipedia.org/wiki?curid=288912" title="Digitálny hudobný prehrávač">
Digitálny hudobný prehrávač



</doc>
<doc id="288913" url="https://sk.wikipedia.org/wiki?curid=288913" title="Digitálny prehrávač hudby">
Digitálny prehrávač hudby



</doc>
<doc id="288914" url="https://sk.wikipedia.org/wiki?curid=288914" title="DAP">
DAP

DAP môže byť:

</doc>
<doc id="288915" url="https://sk.wikipedia.org/wiki?curid=288915" title="Tablet PC">
Tablet PC

Tablet PC môže byť:

</doc>
<doc id="288916" url="https://sk.wikipedia.org/wiki?curid=288916" title="Vysielač Suchá hora">
Vysielač Suchá hora

Vysielač Suchá hora () je rozhlasový a bývalý televízny vysielač na vrchu Skalka v Kremnických vrchoch, blízko Kremnice a Banskej Bystrice. 
Konštrukcia.
Oceľová trubicová konštrukcia stožiara je vysoká a je kotvená lanami. Konštrukcia stožiara je podobná s vysielačom Dubník. Vysielač bol postavený v roku 1960 a do prevádzky bol uvedený 28. októbra 1960 (vtedy bola jeho výška 300 metrov), čím nahradil TV vysielač na Krížnej. Je to druhá najvyššia stavba na Slovensku (je len o 6 metrov nižšia ako vysielač Dubník a o 12 metrov ako Eiffelova veža) a patrí medzi najvyššie položené supertally (viac ako ) v Európe. Pri vysielači sa nachádza samostatná telekomunikačná budova.
Vysielač vyrobili a namontovali pracovníci národného podniku Tesla Hloubětín. Anténový systém je umiestnený na 300 metrovom oceľovom rúrovom stožiari. vysokú monorúru držia trojice kotevných lán a to v šiestich úrovniach výšky. Vnútri sa nachádza obslužný výťah, ktorý premáva do výšky , pričom túto trasu zvládne za 8 min. 
Vysielač bol niekoľkokrát poškodený (v lete 1961 silná víchrica odfúkla celú strechu budovy vysielača a rozmetala ju po hrebeni), najviac v zime roku 1962, keď pri silnej námraze a nápore vetra spadlo z vrcholu 7 tonové anténové zariadenie (antény nadstavec) do snehu. 
Aby sa stožiar a napínacie laná s priemerom vetrom nerozkmitali, boli na nich nainštalované tzv. rozrážače, ktoré tlmia kmitanie lán.
Šírený program.
Do roku 2011 patril do siete základných televíznych vysielačov, odvtedy však slúži pre verejnosť len ako rozhlasový vysielač.
Vysoký vyžarovaný výkon i nadmorská výška vysielača spôsobujú ďaleký príjem signálu najmä južným a juhozápadným smerom. Prioritnou oblasťou pokrytia je Pohronie s Horehroním, Horná Nitra a časť Turca. Presahy umožňujú prijímať signál i v Tekove, Honte, časti Novohradu a Malohontu, na Považí, Kysuciach i Orave a v Liptove. Zachytiteľný je i na území Maďarska a časti Moravy.
Vysielače FM.
Na Suchej hore sa nachádzajú tieto FM vysielače:
Antény vysielačov rádiových vĺn sa nachádzajú vo výške , teda celkovo .
TV vysielače.
Analógové televízne vysielanie Jednotky, Dvojky a TV Markíza bolo ukončené v roku 2011.
Digitálne televízne vysielanie nie je plánované.
Najbližšie vysielače.
Okolité významné vysielače a vzdialenosť k nim:
Prístup.
K vysielaču je prístup značenými turistickými trasami, najľahší prístup je z Kremnice smerom na rekreačné stredisko Skalka. Z Kremnice k nemu vedie cesta II/578. Po ceste je vzdialený od centra mesta severovýchodným smerom.

</doc>
<doc id="288917" url="https://sk.wikipedia.org/wiki?curid=288917" title="Tabletové PC">
Tabletové PC



</doc>
<doc id="288918" url="https://sk.wikipedia.org/wiki?curid=288918" title="Dejiny Grécka">
Dejiny Grécka

Dejiny Grécka sú najdlhšie zaznamenanými dejinami zo všetkých európskych krajín.
Historický vývoj tejto oblasti je písomne doložený už od 2. tisícročia pred Kr., ale už v 7. tisícročí existovali na gréckom území prvé neolitické osady. Z rozvoja kultúry a hospodárstva spočiatku ťažila hlavne Kréta, kde sa tamojšia Minojská civilizácia už vyznačovala stavbou palácov s menšími mestami v ich okolí, ktoré boli sídlom miestnych vládcov. Po úpadku Kréty nastúpila, teraz už v samotnom Grécku, Mykénska kultúra. Po jej páde nastal hospodársky a kultúrny úpadok označovaný ako temné obdobie. Na územie Grécka v tom čase prichádzali nové kmene, ako napr. Dóri.
K novému rozkvetu dochádza až v súvislosti s gréckou kolonizáciou a vývojom antickej gréckej polis. Grécko v čase archaického a klasického obdobia dosiahlo významný kultúrny, mocenský a hospodársky vzostup – antická grécka kultúra sa stala jedným zo základov európskej civilizácie. Gréci dokázali úspešne počas grécko-perzských vojen uchrániť svoju samostatnosť voči Perzskej ríši Achaimenovcov. Následné vojny medzi gréckymi mestskými štátmi (hlavne medzi Spartou a Aténami) však viedli k mocenskému oslabeniu a k ovládnutiu väčšej časti Grécka macedónskym kráľom Filipom II. Jeho synovi Alexandrovi sa podarilo rozvrátiť perzskú ríšu a jeho vojská dosiahli až Indus. O niečo neskôr ale Alexander zomrel vo svojom sídelnom meste Babylone a územie ríše si medzi sebou rozdelili jeho vojvodcovia – diadochovia. Nastáva helenistické obdobie, v priebehu ktorého sa navzájom ovplyvňovali grécka a orientálna kultúra.
V 2. storočí pred Kr. sa Grécko stáva súčasťou Rímskej ríše, ale gréčtina naďalej fungovala ako obecný dorozumievací jazyk na mnohých miestach vo východnom Stredomorí. Rímska ríša sa potom roku 395 rozpadla na dve časti – Západorímsku a Východorímsku. Východorímska či taktiež Byzantská ríša naďalej po istú dobu prosperuje a časom sa tu stále viac presadzuje grécka kultúra. Byzancia hrala po značnú časť stredoveku rolu európskej veľmoci. Tento štátny útvar zanikol v roku 1453, keď jej hlavné mesto Konštantínopol dobyli vojská Osmanskej ríše. Po ovládnutí väčšiny Grécka Osmani ďalej rozšírili svoj vplyv do Levanty, Egypta, severnej Afriky, Arábie, zvyšku Balkánu a časti Maďarska. Centrom umenia sa stala Kréta a Iónske ostrovy, pretože sa nachádzali pod benátskou správou. Významnou vrstvou sa v 17. storočí stávajú fanarioti, konštantinopolskí šľachtici, snažiaci sa o nové povznesenie gréckeho národa.
V 18. storočí dochádza k novému rozvoju gréckej kultúry, takzvanému národnému obrodeniu. Gréčtina sa stáva dorozumievacím jazykom v niektorých častiach Balkánu, hlavne v Albánsku a medzi južnobalkánskymi etnikami ako Albánci, Arvaniti, Arumuni a Bulhari (medzi nimi aj tzv. Grécki Slovania a slovanskí Macedónci z dnešného Severného Macedónska). Gréčtina slúžila ako dorozumievací jazyk aj medzi negréckymi obyvateľmi Malej Ázie, používali ju hlavne Arméni, Židia a niektorí Turci. S úpadkom hospodárstva a rastúcim daňovým a politickým útlakom sa stupňovala nespokojnosť gréckeho obyvateľstva s osmanskou nadvládou, vedúca až k otvorenému povstaniu. O toto povstanie sa zaslúžila predovšetkým tajná spoločnosť Filiki Eteria. Samotná revolúcia a Grécka vojna za nezávislosť vypukla roku 1821. Nasleduje éra moderného gréckeho štátu, zahŕňajúceho Peloponéz, Ruméliu a niektoré ostrovy v Egejskom mori. Po väčšinu 19. storočia bolo Grécko štátnym zriadením monarchiou. Vystriedali sa tu dve dynastie – Wittelsbachovci a Oldenburgovci. Grécke kráľovstvo sa dočkalo v balkánskych vojnách značných územných ziskov – pod grécku vládu sa dostala Makedónia, Epirus, Trácia a Kréta, ešte predtým aj Tesália. Počas prvej svetovej vojny bojovalo Grécko na strane Trojdohody. V medzivojnovom období sa načas ustanovila republika, tá ale bola v 30. rokoch nahradená znova kráľovstvom s autoritatívnym režimom. Za 2. svetovej vojny bolo Grécko okupované armádami Tretej ríše a jej spojencami. Postupne proti okupantom rástol odpor, ktorý vyústil do sformovania povstaleckej armády. Postup boja za oslobodenie ale komplikovali spory hlavne medzi komunistickými a pravicovými partizánmi. Po stiahnutí nemeckých vojsk tieto konflikty ďalej pokračovali a vyvrcholili až v občianskej vojne, ktorá skončila víťazstvom priaznivcov pravicového rojalistického režimu. Vláda v päťdesiatych a polovici šesťdesiatych rokov 20. storočia nemala demokratický charakter. Cez liberalizačné pokusy sa demokraciu naplno presadiť nepodarilo, navyše všetky reformy boli zvrátené roku 1967 pučom niekoľkých dôstojníkov, ktorý vyústil do nastolenia nového autokratického režimu známeho ako vláda gréckych plukovníkov či vojenská junta. V dôsledku narastania hospodárskych problémov a zahraničných politických neúspechov bol vojenský režim zvrhnutý a nastolená demokratická vláda. Počas demokratizačného vývoja vznikli dve významné grécke strany: "Nová demokracia (Grécko)" a "PASOK", ktoré sú dodnes v Grécku vedúcimi politickými silami.
Grécko v období neolitu a doby bronzovej.
Prvé osady.
Prvé neolitické osady sa v Grécku objavujú už v 7. tisícročí. Ich obyvatelia sa živili chovom oviec, prasiat a kôz, pestovali taktiež obilie, čo je dokázané nálezmi kamenných cepov. Počas nasledujúcich dvoch tisícročí do Grécka prenikajú z Predného východu nové technológie a objavy, napríklad hlinené nádoby či tkáčske závažia. Objavujú sa taktiež sošky zvierat a ženských postav znázorňujúcich bohyňu plodnosti.
Medzi významné osady tejto epochy patrili dnešné Sesklo a Dimini nachádzajúce sa v Tesálii a neskôr Knóssos na Kréte.
Doba bronzová prebiehala počas 3. a 2. tisícročia pred Kr.. Začala na začiatku 3. tisícročia na Kykladách, ktoré ťažili z výhodných prírodných podmienok. Keramika bola v tejto dobe vyrábaná bez hrnčiarskeho kruhu, sošky z tohoto obdobia začínajú byť realistickejšie, odpadá pôvodné zveličovanie sexuálnych znakov. Samotná keramika bola zdobená špirálami či kruhmi. Kultúra vtedajšieho pevninského Grécka sa označuje ako heladská, na kykladských ostrovoch kykladská. Obyvateľstvo na pevnine neskôr Gréci nazvali Pelasgovia. Išlo o predgrécke obyvateľstvo neindoeurópskeho stredomorského pôvodu, ktoré tu sídlilo už od neolitu, dnes sa však nevie, akým jazykom hovorilo, prípadne či šlo o viac jazykových skupín. Samotná heladská kultúra bola veľmi vyspelá, preberala vplyvy z Orientu a udržiavala s ním aj obchodné styky. Prvýkrát vzniká v Grécku monumentálna architektúra a silno opevnené sídla. Najvýznamnejšie mestá tejto doby boli Tiryns, Lerna a ostrov Aigina.
Do pevninského Grécka začínajú prenikať prví Gréci začiatkom 2. tisícročia.
Minojská kultúra.
Krétska Mínojská civilizácia udržovala obchodné styky s Egyptom už v dobe bronzovej. Tie taktiež ovplyvnili ďalší kultúrny vývoj ostrova. Minojci pochádzali pravdepodobne z Malej Ázie. Na Kréte sa, podobne ako v ďalších krajinách na východe, vytvoril typ palácového hospodárstva, kde bolo sídlo panovníka administratívnym a ekonomickým centrom rozsiahlejšej oblasti. Na rozdiel od ostatných palácov Predného východu neboli tieto sídla opevnené. Miesto toho stály paláce ďalej od mora, čo malo zabrániť náhlemu nepriateľskému útoku.
Na Kréte sa počas mínojského obdobia používalo niekoľko druhov písma:
Od počiatku 2. tisícročia pred Kr. pribieha na Kréte výstavba veľkých palácov (Knóssos, Faistos, Malia). V 17. storočí pred Kr. postihlo Krétu zemetrasenie. Paláce na ostrove však boli čoskoro obnovené. V rámci Mínojskej kultúry zastával významné postavenie hlavne palác Knóssos. Nie je jasné, ako táto civilizácia zanikla, pravdepodobne po nejakej prírodnej katastrofe, či prerušení obchodných kontaktov. Výbuch sopky na ostrove Santorín nespôsobil pád kultúry, pretože sa zistilo, že počas jej výbuchu už bola minojská civilizácia v úpadku. Zničené panovnícke sídla ovládli pevninskí mykénski Gréci. Po obsadení ostrova sa krétska kultúra začína postupne meniť; vo výrobe zbraní a hrnčiarstve prevládajú rysy vtedajšieho pevninského Grécka. Ujíma sa taktiež nový typ zápisu – lineárne písmo B, pomocou ktorého je už zachytená mykénska gréčtina. Do akej miery ovládali mykénski Gréci Krétu sa s istotou nevie, keďže sa genetickou analýzou zistilo, že pochované elity v hroboch pevninského spôsobu sú miestneho krétskeho pôvodu a nie Gréci.
Mykénske obdobie (1600 – 1200 pred Kr.).
Na začiatku 2. tisícročia prichádzajú zo severu prvé indoeurópske kmene, ktoré sa označujú ako Achájci (alebo achájski Gréci). Vytvárajú prvé vyspelé osady v strednom Grécku (Orchomenos, Téby, Atény) a na Peloponéze (Mykény, Argos, Tiryns, Pylos, Sparta, Asini a Merbaka). Vznikajú z nich prvé štáty, ktoré svojím sociálnym vývojom, organizáciou výroby a sociálnymi vzťahmi viac pripomínajú vyspelé civilizácie na Blízkom východe. Pre potreby riadenia hospodárstva a sociálnych vzťahov používajú ako prví na európskej pevnine písmo – najprv piktografické, neskôr lineárne písmo A a lineárne písmo B, ktoré v roku 1952 rozlúštili Angličania Michael Ventris a John Chadwick. Zároveň dokázali, že mykénski Gréci už patrili k indoeurópskym kmeňom a ich rečou bola najstaršia forma gréčtiny.
Mykénske sídla boli väčšinou mohutné a viacnásobne opevnené, položené na výšinách, obklopené tzv. kyklopskými hradbami (Tiryns, Mykény) so silne opevneným vstupom (Levia brána v Mykénach). Mesto sa skladalo z opevneného paláca panovníka na vrchole a opevneným osídlením pod ním. V polovici 15. storočia (tradične okolo roku 1450 pred Kr.) mykénski Gréci pravdepodobne ovládli aj Krétu, kde kontrolovali centrá vyspelej minojskej (negréckej) civilizácie.
Heinrich Schliemann v roku 1876 objavil v Mykénach šachtový hrob, ktoré mylne pripisoval mykénskemu mytologickému kráľovi Agamemnónovi. Inou formou pochovávania boli kopulové hroby (tolos), takisto mylne označované ako Atreova pokladnica, Klytaimnestrina pokladnica a pod.
V mykénskej dobe sa mohol odohrať literárne známy konflikt, označovaný ako trójska vojna, opísaný predovšetkým v Homérovej Iliade. Archeologicky však takáto vojna nie je v Tróji vôbec doložená; je teda možné, že Homér pospájal mnoho vnútroanatólskych vojen do jednej udalosti, pričom sem zapojil aj mykénskych Grékov. V minulosti sa predpokladalo, že mykénsku kultúru rozvrátil nájazd Dórov. Zistilo sa však, že mykénska kultúra bola v rozvrate už predtým, pravdepodobne vnútornými konfliktmi medzi jednotlivými štátmi, prírodnými katastrofami a prerušením obchodu. Na prelome 13. a 12. storočia pred Kr. prenikali do Grécka posledné grécke kmene – Dóri, ktorí len dovŕšili zničenie tzv. submykénskej postpalácovej kultúry. Časť obyvateľstva sa vysťahovala z Grécka do Malej Ázie, iní sa usadili na ostrove Cyprus, ktorý je od tej doby gréckym. Časť Achájcov ostala v Grécku a utiahla sa do hôr; takýmto príkladom boli aj Achájci žijúci na severovýchode Peloponézu v Arkádii a na severe Peloponézu v Acháji. Časť obyvateľstva, predovšetkým v Strednom Grécku sa udržala vo svojich pôvodných sídlach a uchovala si kontinuitu medzi mykénskou a post mykénskou civilizáciou. Takýto prípad bola aj Atika, či ostrov Eubója, ktoré boli osídlené Iónmi. Usudzuje sa z toho, že Ióni sa od Achájcov vyčlenili až po páde Mykénskej kultúry, prípadne, že na týchto územiach žili už v mykénskej dobe. Pôvod Iónov je nejasný a to isté platí aj o Aioloch. Dóri sídlili v čase mykénskej kultúry v dnešnom severnom Grécku a pravdepodobne sem prišli z Podunajska. Po páde mykénskej civilizácie sa časť z nich vybrala osídliť juh Grécka, iní ostali na severe a stali sa základom neskorších Macedóncov a Epirótov.
Grécko v staroveku.
Temné obdobie (1200 – 800 pred Kr.).
Homérske obdobie znamená koniec rozsídľovania gréckych kmeňov v Grécku. Na severe sa usadili Macedónci a epirótske kmene, v Tesálii a Boiótii Aiolovia a Dóri, v Atike Ióni, na Peloponéze a na Kréte Dóri. Gréci osídlili aj ostrovy: Kykladské ostrovy osídlili hlavne Ióni, Dodekanézy Dóri, ostrov Lesbos Aiolovia. Grécke kmene sa usadili aj na západnej strane Malej Ázie; na severe žili Aiolovia, na juhu Dóri a najväčšiu časť, v strede, obývali Ióni, preto sa tento kraj volá Iónia. Genetickou analýzou Grékov sa však zistilo, že tu v oveľa väčšej miere prebiehala helenizácia domáceho obyvateľstva, ako masová migrácia Grékov.
Táto éra sa nazýva aj temné obdobie, pretože Gréci v tomto čase nepoužívali písmo, nepotrebovali ho. Obyvateľstvo sídlilo v menších alebo väčších dedinách (choria), centrom dediny bol dom náčelníka – basilea dediny. Slobodní obyvatelia mali svoje hospodárstva (oikos), na ktorých pracovali spolu so svojou rodinou (oikogenneia), prípadne aj s otrokmi (duloi). Otroctvo však nebolo príliš rozšírené, otroci pracovali predovšetkým ako sluhovia okolo domu. Súčasťou hospodárskej jednotky boli všetci členovia rodiny (otec-pater, manželka-meter, deti-paideia) a čeľaď.
Hospodárske a sociálne vzťahy.
O základných sociálnych a hospodárskych vzťahoch sa dozvedáme predovšetkým z Homérovej Odysey, ktorá opisuje blúdenie hrdinu Odysea po skončení trójskej vojny a jeho návrat na rodnú Ithaku. Jeho syn ho hľadá u jednotlivých druhov, ktorí s Odyseom bojovali pri Tróji a tak Homér opisuje vtedajšie pomery, ktoré sa už čiastočne odlišujú od mykénskeho obdobia. Preto sa toto obdobie nazýva aj ako homérske obdobie.
Základnou surovinou pre výrobu zbraní a poľnohospodárskych nástrojov už nie je bronz, ale železo. Jeho výroba sa do Grécka rozšírila pravdepodobne z Malej Ázie, kde okolo roku 1200 pred Kr. zanikla Chetitská ríša. Chetiti už poznali výrobu železa v 17. storočí pred Kr., ale štát kontroloval vývoz suroviny a výrobkov vyrobených zo železa, preto sa znalosti mohli rozšíriť až po zániku ríše.
Jednotlivé rodiny a dediny boli samozásobiteľné (autarktné) – vyrábali si všetky potraviny, potrebné náradie, keramiku, odevy. Preto bola remeselná výroba na pomerne nízkej úrovni. Len v niektorých častiach Grécka sa udržala kontinuita výroby kvalitnej keramiky, ktorá nadväzovala na mykénske obdobie (Korint, Atény).
Obchod bol na minimálnej úrovni, obchodovalo sa predovšetkým s luxusnými výrobkami.
Spoločnosť riadili miestni basileovia (králi), ktorých moc ku koncu obdobia začala obmedzovať rodová aristokracia. Tá sa postupne začala zmocňovať pôdy a vytláčala drobných roľníkov.
Ku koncu obdobia sa zvyšuje poľnohospodárska produkcia a rastie počet obyvateľstva. Skvalitňuje sa výroba keramiky, v celom Grécku sa rozširuje spoločná, tzv. geometrická výzdoba. Jej základ tvoria rôzne geometrické ornamenty a vzory (kruhy, šrafované kruhy, trojuholníky, meander), preto sa tomuto obdobiu hovorí aj geometrické obdobie.
O sociálnych a hospodárskych zmenách ku koncu homérskeho obdobia píše predovšetkým bojótsky básnik Hesiodos, ktorého vlastný brat pripravil o podiel na dedičstve. Vo svojom diele "Práce a dni (Erga kai hemerai)" opisuje svoj osud a vývoj v Grécku na konci homérskeho obdobia.
Homérske obdobie pripravilo základ pre prudko sa rozvíjajúce archaické obdobie.
Archaické obdobie (800 – 600 pred Kr.).
Archaické obdobie gréckych dejín prebiehalo v znamení prudkého rozvoja poľnohospodárskej výroby, remesiel a obchodu.
Rodová aristokracia sa zmocňuje väčšiny poľnohospodárskej pôdy a prechádza na pestovanie výnosnejších, ale výrobne náročnejších plodín: viniča, olivových stromov. V rôznych častiach Grécka má rôzne pomenovanie. V Aténach sa nazývali "eupatridai" (tí, ktorí majú ctihodných rodičov), v Tesálii "hippobotoi" (tí, ktorí vlastnia stáda koní; Tesália bola známa svojimi koňmi). Pretože rodová aristokracia vlastnila pôdu, postupne zlikvidovala vládu basileov a nastolila svoju vládu. Ovládla jednotlivé úrady (v Aténach napr. úrad archónov, areopág), ostatné sociálne vrstvy mali sťažený prístup k politickej moci.
Prudké zmeny v poľnohospodárstve, remesle a obchode sa odrazili aj v zmenách v politickom a sociálnom živote najvyspelejších oblastí Grécka. Toto obdobie je charakterizované vznikom gréckych mestských štátov ("poleis"), veľkou gréckou kolonizáciou a ranou gréckou tyranidou.
Zároveň s kolonizáciou sa opätovne obnovujú obchodné kontakty s vyspelými orientálnymi civilizáciami, od ktorých Gréci preberali rôzne vplyvy, a ktorých miešaním vznikla klasická grécka kultúra. Od východných civilizácii (Egypťania, Anatólci, Feničania) prebrali Gréci materiálnu kultúru (architektúra, výzdobné prvky, písmo).
Vznik gréckych mestských štátov.
V archaickom období sa väčšina obyvateľstva koncentruje v centrálnych dedinách (choria), ktoré sa zlučujú do tzv. domových združení (gr. "synoikismoi") a vytvárajú mestské štáty (gr. "polis", mn. č. "poleis"). Mesto poskytuje obyvateľom ochranu (hradby), priestor pre rozvoj remeselnej výroby, kultúrne a náboženské vyžitie.
Najpodstatnejšou zmenou však je, že sa vytvára pojem občianskych práv a povedomie občianskeho kolektívu. Držitelia občianskych práv (len muži!) sa oddeľujú od tých, ktorí ich nemajú. Medzi základné občianske práva patrilo: vlastníctvo pôdy, ochrana majetku a života, právo voliť a byť volený do úradov (postupne sa vyvíjalo od timokratickej ústavy až k demokracii) a právo zúčastňovať sa na ľudových zhromaždeniach, právo uzatvárať plnoprávne manželstvá a len deti z takýchto manželstiev mali právo dediť pôdu, právo byť pochovaný na rodovom pohrebisku a mať účasť na náboženských kultoch.
Občianske práva nemali ženy, deti (až po dovŕšení určitej vekovej hranice – v Aténach po dovŕšení 18 rokov a splnení si vojenskej povinnosti, v Sparte až po dovŕšení 30 rokov), cudzinci ("xenoi") a otroci ("douloi").
Grécke mestské štáty boli rozlohou pomerne malé, a takisto nemali veľa občanov (v Sparte bolo najviac 10 000 plnoprávnych občanov, v Aténach v čase najväčšieho rozsahu demokracie asi 40 000 občanov).
Veľká grécka kolonizácia.
Aj v súčasnom Grécku je pomerne málo úrodnej pôdy – odhaduje sa, že len asi 20 % územia je vhodných na poľnohospodársku výrobu. Aj v starovekom Grécku sa od 8. storočia pred Kr. začína prejavovať nedostatok pôdy (gr. "stenochoria"). Pretože jej vlastníctvo patrilo k najzákladnejším právam občanov gréckych mestských štátov a pretože rodová aristokracia ovládala väčšinu pôdy, Gréci začali veľmi skoro osídľovať bližšie i vzdialenejšie oblasti.
Okrem toho bol v starovekom Grécku nedostatok surovín (najmä kovov – meď, cín, železo). Rozvoj remeselnej výroby spôsoboval prebytok remeselných výrobkov na trhu, preto museli Gréci hľadať nové odbytiská. V dôsledku politických bojov v gréckych mestských štátov (pozri kapitolu raná grécka tyrania) sa porazená skupina občanov obyčajne vysťahovala a založila novú kolóniu.
Počas veľkej kolonizácie Gréci osídlili: 
Novozaložené kolónie (grécky sa nazývali "apoikiai") boli politicky nezávislé od svojich materských miest (metropolis – mesto, ktoré bolo zakladateľom kolónie), občania získali občianske práva novozaloženého mesta. Udržiavali však bohaté rodinné, hospodárske a náboženské vzťahy. Z kolónií sa do materského mesta dovážalo predovšetkým obilie, suroviny, otroci, miestne špeciality, z materského mesta sa do kolónií vyvážali predovšetkým remeselné výrobky, víno, olivový olej. Následne sa väčšina kolónii stala nezávislými a často zakladali svoje vlastné kolónie.
V dôsledku prudkého hospodárskeho vývoja sa menil výmenný obchod na peňažný. V juhozápadnej časti Malej Ázie v Lýdii sa objavili prvé peniaze razené z elektrónu, prírodnej zliatiny zlata a striebra a veľmi rýchlo sa rozšírili aj do ďalších štátov, pričom každý štát si značil svoje mince vlastnými znakmi (napr. Atény mali v znaku sovu). Vznik mincí uľahčoval rozvoj obchodu medzi jednotlivými oblasťami.
Grécke kolónie nadväzovali rôzne vzťahy s krajinami, kde vznikli. Najmä v oblasti Malej Ázie sa Gréci dostávali do kontaktov s vyspelými orientálnymi civilizáciami a získali množstvo empirických poznatkov, ktoré ďalej rozvíjali a vytvárali z nich systém poznatkov – filozofiu. Najstaršie filozofické školy vznikali v najvyspelejších častiach Malej Ázie (Iónia – napr. Tales, Anaximandros, Anaximenes).
Rozvoj hospodárskych a sociálnych vzťahov si vyžiadal aj používanie písma. V tomto období sa v celom gréckom svete opäť objavuje znalosť a používanie písma, tentoraz ako hláskové písmo, ktoré Gréci prevzali zo sýrsko-palestínskej oblasti a pretvorili si ho pre svoje potreby, takže vznikla tzv. grécka alfabeta.
Raná grécka tyrania.
Archaické obdobie znamenalo veľký rozvoj remeselnej výroby (predovšetkým keramika, kovové predmety, odevy) a obchodu (obilie z kolónií, dovoz otrokov pre potreby remeselníckych dielní, vývoz remeselných výrobkov do kolónií). Rástol počet remeselníkov a obchodníkov, ktorí nadobudli veľké majetky. Rodová aristokracia, ktorá vlastnila predovšetkým pôdu, mala monopol na politickú moc. V hospodársky najvyspelejších mestských štátoch začali vznikať rozpory medzi aristokraciou na jednej, remeselníkmi a obchodníkmi na druhej strane.
Tieto rozpory sa snažili riešiť zmierovači (gr. aisymnétés), ktorí boli vyberaní na základe dohody medzi viacerými skupinami obyvateľov. Snažili sa zmierniť politické napätie spísaním zvykového práva (napr. Drakon v Aténach, Charondás a Zaleukos na Sicílii a v južnej Itálii) alebo urobili zmeny v ústave tak, že obyvateľstvo bolo rozdelené podľa veľkosti majetku a na základe toho boli odstupňované politické práva (timokratická ústava v Athénach – Solón, Pittakos v Mytiléne na ostrove Lesbos). Tým získali prístup k politickej moci aj najbohatší remeselníci a obchodníci.
Všetky problémy však aisymnéti nevyriešili, naopak, boj o politickú moc sa prehlboval. V niektorých štátoch bola preto nastolená moc tzv. tyranov. Boli to jednotlivci, ktorí pochádzali z aristokratických alebo remeselníckych rodín (prípadne aj so zmiešaných manželstiev – napr. Kypselos v Korinte – jeho matka pochádzala z aristokratickej rodiny, otec bol remeselník). Slovo "tyranos" Gréci prevzali pravdepodobne z Malej Ázie, označuje len vládu jednotlivca bez neskoršieho hanlivého prídychu, prípadne toto slovo mohlo pochádzať aj od pôvodných obyvateľov Grécka, Pelasgov.
Najvýznamnejšie tyranidy:
Grécko:
Malá Ázia:
Tyrani bojovali proti moci aristokracie tým, že jej zaberali pôdu alebo ju v bojoch vyhnali z mesta. Staré rodové fýly nahrádzali novými územnými fýlami. Pôvodné rodové kulty, v ktorých si presadzovala vplyv aristokracia, nahrádzali novými kultami tzv. všegréckych (olympských) bohov a stavali im veľkolepé chrámy. Podporovali remeselnú výrobu a obchod (výstavba chrámov a iných verejných budov, cesta diolkos cez Korintskú šiju), zavádzali a organizovali náboženské slávnosti na počesť bohov (Atény – Panaténajské slávnosti, Korint – Istmické hry), pozývali na svoje dvory básnikov a umelcov (Peisistratos dal napr. prvýkrát písomne zachytiť homérske eposy).
Tyranidy mali veľký význam pre prechod od aristokratickej vlády obyčajne k demokratickým vládam, kde podiel na moci mal väčší počet občanov mestského štátu.
Klasické Grécko (500/400 – 356 pred Kr.).
V 5. a v prvej polovici 4. storočia pred Kr. vrcholil vývoj gréckych mestských štátov vo všetkých oblastiach, ktoré Gréci osídlili v predchádzajúcom období.
Grécko-perzské vojny.
V Malej Ázii sa však grécke mestské štáty dostali do priameho susedstva s rozpínajúcou sa Perzskou ríšou. Ešte predtým však boli v konfliktoch s Lýdiou. Kráľ Gyges dokonca zničil grécku Smyrnu. Perzskí achajmenovskí vládcovia (Dareios, Xerxes) sa snažili ovládnuť aj tieto územia. Keď sa Maloázijskí Gréci postavili na odpor (Iónske povstanie) a keď im Gréci z materského Grécka poskytli pomoc, Peržania napadli aj materské Grécko. V nasledujúcich grécko-perzských vojnách sa spojení Gréci dokázali ubrániť perzskému vpádu (hoci Atény boli dobyté a vyplienené). V bitkách pri Maratóne a Salamíne, neskôr pri Platajach dokázali Gréci poraziť početné perzské vojsko a uhájili si nezávislosť. V roku 450 pred Kr. aténske loďstvo podniklo pod Kimónovým velením útok proti perzskému loďstvu na ostrove Cyprus a po porážke pri cyperskej Salamíne ho takmer úplne zničili. V roku 449 pred Kr. bol uzavretý s Perzskou ríšou Kalliov mier, podľa ktorého sa perzské loďstvo nesmelo plaviť v Egejskom mori, grécke mestá v Malej Ázii získali autonómiu a asi široký pás územia v Malej Ázii bol demilitarizovaný. Grécko-perzské vojny skončili víťazstvom gréckych mestských štátov.
Atény.
Víťazstvo nad Peržanmi vynieslo do popredia Atény, ktoré sa v druhej polovici 5. stor pred Kr. stali jedným z najvýznamnejších gréckych štátov. Politik Themistokles vybudoval silné loďstvo, takže z Atén sa stala námorná veľmoc.
V roku 478 pred Kr. Aténčania a asi dvesto gréckych štátov na pobreží Malej Ázie, na východnom pobreží Grécka a na ostrovoch v Egejskom mori uzavreli Délsky námorný spolok (nazývaný aj ako Délska symmachia – jej pokladnica bola umiestnená v Apollónovom chráme na ostrove Délos). Členovia spolku sa zaviazali pravidelne ročne prispievať do pokladnice poplatok, daň (gr. "foros"), ktorá bola určená na výstavbu vojenských lodí. Ročne sa nazbieralo asi 460 talentov, neskôr počas peloponézskej vojny bola výška príspevku až 1460 talentov. Cieľom spolku bola obrana proti prípadnému perzskému útoku. V spolku nadobúdali postupne prevahu Atény. Keď po uzavretí Kalliovho mieru chceli niektoré grécke štáty zo spolku vystúpiť, Aténčania im v tom vojensky zabránili. Pod zámienkou hrozby perzského útoku proti ostrovu Délos Aténčania preniesli pokladnicu do Atén a začali používať peniaze spolku na prestavbu svojho mesta s odôvodnením, že Aténčania dávajú spolku k dispozícii svoje vojnové lode (pred peloponézskou vojnou ich mali asi dvesto). Délsky námorný spolok sa postupne zmenil na Aténsku námornú ríšu. Aténčania dokonca dosiahli, že spory medzi členmi spolku alebo vnútri jednotlivých gréckych mestských štátov sa riešili pred súdmi v Aténach.
V rokoch 443 – 429 pred Kr. sa vedúcou osobnosťou v Aténach stal demokratický politik a stratég Perikles. Za jeho vlády sa naplno rozvinula demokratická ústava, ktorú v roku 509/508 pred Kr. zaviedol Kleisthenes. Hlavnou politickou silou sa stali aténski občania, ktorí slúžili na vojenských lodiach ako veslári. Hlavnou politickou inštitúciou sa stalo ľudové zhromaždenie ("ekklésia tu dému"), kde sa volili alebo žrebovali aténski úradníci, prijímali sa zákony, rozhodovalo sa o mieri a vojne, riešili sa súdne spory.
Obdobie Periklovej vlády znamenalo aj kultúrny rozkvet Atén. Začal obnovovať miesta, ktoré počas grécko-perzských vojen vyplienili Peržania. Sústredil sa predovšetkým na Akropolu, kde dal vybudovať slávnostný vstup s mramorovým schodiskom a bránami (tzv. "propylaje"), dal zrekonštruovať chrám Erechtheion (pôvodne na jeho mieste stáli tri starobylé malé chrámy), dal postaviť chrám bohyni Níké a chrám Partenón, ktorý bol zasvätený ochrannej bohyni Pallas Athéne. Pod Akropolou dal postaviť divadlo odeion a tzv. Théseov chrám "Thesion" (v skutočnosti zasvätený bohovi Héfaistovi).
Hlavným Periklovým poradcom pri prestavbe Atén bol umelec Feidias, ktorý Partenón vyzdobil nádhernými reliéfmi, sochami a vlysom, ktorý zobrazuje sprievod aténskych občanov počas panaténají, keď prinášali svojej ochrannej bohyni posvätné rúcho a obetné dary. Ďalšími významnými umelcami boli architekti Iktinos a Mnésikles.
Za Periklovej vlády pôsobili v Aténach mnohí ďalší umelci a odborníci. Rozvíjala sa klasická grécka dráma (Aischylos, Sofokles, Euripides), vznikla a rozvíjala sa grécka historiografia (Herodotos, Thukydides, Xenofon), filozofia (Sokrates a Platón), lekárstvo, hrnčiarska výroba s bohatou čierno- a červenofigurálnou výzdobou. Do Atén prichádzali umelci, filozofi a spisovatelia zo všetkých častí gréckeho sveta – z Malej Ázie, Sicílie, Itálie, Cypru či z iných končín gréckeho sveta. Periklovo obdobie sa preto označuje za "zlatý vek Atén".
Sparta.
V tomto období sa rozvíjala aj Sparta, ktorá sa vďaka svojej kvalitne pripravenej ťažkej pechote stala jedným z najvplyvnejších mestských štátov. Okolo seba sústredila viaceré štáty na Peloponéze a už v polovici 6. storočia pred Kr. vytvorila tzv. peloponézsky spolok. Konflikty medzi členmi peloponézskeho spolku a štátmi, ktoré sa sústredili v tzv. aténskom námornom spolku napokon viedli k peloponézskej vojne (431 – 404 pred Kr.).
Peloponézska vojna (431 – 404 pred Kr.).
V roku 431 pred Kr. vypukla peloponézska vojna ako konflikt dvoch mocenských zoskupení vo vtedajšom Grécku. Na jednej strane boli Atény a ich spojenci (aténsky námorný spolok), na druhej strane Sparta a jej spojenci v peloponézskom spolku.
Konflikt vznikol v dôsledku rozporov v Epidamne, v dnešnom Albánsku, kde súperili demokratické a aristokratické skupiny o moc. V roku 433 pred Kr. zasiahli do sporu Korint a Korkýra (dn. Korfu), ktoré osadu založili. Aténčania sa priklonili na stranu Korkýry. Vzápätí prepukli spory medzi Aténami a Korintom o vplyv v Potidaji na severnom pobreží Egejského mora v kraji Chalkidiké. V roku 432 pred Kr. sa Aténčania dostali aj do sporu so susednou Megarou a jej lodiam zakázali používať aténske prístavy. Napokon sa do sporu zamiešala Sparta, ktorá dala Aténam neprijateľné podmienky a vzápätí prepukla peloponézska vojna.
Vojna zasiahla prakticky všetky grécke mestské štáty (aj napr. na pobreží Čierneho mora, na Sicílii, v Itálii či grécke štáty v Hispánii a Galii). Najviac postihnuté boli Atény, ktoré boli aj napriek viacerým víťazstvám nakoniec porazené a oslabené. Hoci mali Atény nadvládu na mori a často prepadávali morské pobrežie Sparty, vážnejšie dôsledky mala stratégia Sparty. Spartské vojsko každoročne podnikalo útoky na poľnohospodárske územie Atén, pričom ničilo úrodu a vytínalo olivové háje. Obyvateľstvo z Atiky sa stiahlo do okolia Atén (medzi prístav Pireus a samotné Atény, medzi tzv. dlhé múry) kde boli nedostatočné hygienické podmienky a veľmi rýchlo sa rozšíril mor, na ktorý v roku 429 pred Kr. zomrel aj Perikles. Aténčania sa pokúsili obsadiť niektoré mestské štáty na severnom pobreží Egejského mora, aby si zabezpečili cestu do Čierneho mora. Z území na severnom pobreží totiž dovážali obilie pre svoju potrebu. 
V roku 421 pred Kr. boli grécke mestské štáty vyčerpané vojnou a aténsky politik Nikias uzavrel so Spartou mier, ktorý mal trvať 50 rokov. V Aténach s ním však niektorí politici neboli spokojní a vyzývali Aténčanov k dobrodružným výpravám. V roku 415 pred Kr. Alkibiades presadil vojenskú výpravu na Sicíliu proti Syrakúzam. Pod vedením Nikia a Lámacha (Alkibiada po odchode lodí z Atén obvinili zo znesvätenia sôch boha Herma, preto ušiel do Sparty) však aténske vojsko (asi 15 000 vojakov na 200 lodiach) bolo na Sicílii porazené a tisíce aténskych občanov padli do otroctva – pracovali v povestných kameňolomoch v Syrakúzach.
Po porážke na Sicílii opäť prepukla aj vojna v Grécku. Sparťania obsadili pohraničnú pevnosť Dekeleiu, odkiaľ podnikali útoky na aténske územie. V roku 411 – 410 pred Kr. sa v Aténach uskutočnil politický prevrat, bola zvrhnutá demokratická ústava a nastolená vláda tzv. tridsiatich tyranov. Po necelom roku však bola táto tyranská vláda odstránená. Aténčania sa museli sústrediť na obranu námornej cesty do Čierneho mora, ale opäť utrpeli viaceré porážky. Alkibiades sa zo Sparty vrátil do Atén, pod jeho vedením ešte Aténčania zvíťazili nad spartským loďstvom pri Kyziku, ale v roku 405 pred Kr. utrpeli ťažkú porážku v bitke pri Aigospotamoi (Kozie riečky) a prehrali celú vojnu.
Po peloponézskej vojne bola oslabená aj moc Sparty, ktorá si znepriatelila viaceré štáty. V 70. rokoch 4. storočia pred Kr. sa nakrátko stali vedúcou silou v Grécku Téby, mestský štát v Boiótii. V bitke pri Leuktrách dokázali poraziť aj Spartu.
Macedónia.
V polovici 4. storočia pred Kr. sa však začala do popredia dostávať Macedónia, krajina ležiaca na severe Grécka. Macedónsky kráľ Filip II., ktorý najskôr vládol ako regent za svojho nedospelého synovca, začal expanzívnu politiku Macedónie. Získal prístup k moru a v roku 338 pred Kr. v bitke pri Chaironei v Boiótii porazil spojené vojsko gréckych mestských štátov a stal sa hegemónom Grécka. V roku 336 pred Kr. bol zavraždený na svadbe svojej dcéry a vlády sa ujal jeho syn Alexander III., ktorý neskôr dostal prívlastok Veľký. Jeho nástupom na trón sa skončilo klasické obdobie vývoja Grécka.
Výboje Alexandra Veľkého.
Keď Alexander Veľký nastúpil na trón po svojom otcovi Filipovi II., pokračoval v jeho politike expanzie na Východ proti Perzskej ríši. Pred členmi Korintskej ligy to odôvodňoval vyplienením Atén počas grécko-perzských vojen. V roku 334 pred Kr. prekročil Hellespont s asi 50 000 vojakmi. Prvú bitku vybojoval na rieke Granikos, kde sa proti nemu postavili grécki žoldnieri v službách perzského kráľa a perzskí satrapovia. V bitke síce Alexander utrpel ťažké zranenie, ale nakoniec zvíťazil. Odtiaľ zamieril do vnútrozemia Malej Ázie, kde v meste Gordion vyriešil problém s gordickým uzlom. Ďalšiu bitku zviedol pri rieke Issos v juhovýchodnej časti Malej Ázie. Tu sa už stretol priamo s kráľom Dareiom III., ale ten v rozhodujúcom okamihu ušiel a Alexander sa zmocnil kráľovského tábora, kde bola aj kráľova matka a manželka.
Od Issu zamieril Alexander na juh, kde ho zastavilo sedemmesačné obliehanie mesta Tyros. Po jeho dobytí dal mnohých obyvateľov ukrižovať alebo ich predal do otroctva. V roku 331 pred Kr. ovládol Egypt, kde ho miestne obyvateľstvo i vládnuce špičky privítali ako osloboditeľa spod perzskej nadvlády. V oáze Siwa ho Amónovi kňazi vyhlásili za potomka bohov a za egyptského faraóna, v dôsledku čoho Alexander začal vyžadovať od domáceho obyvateľstva i od svojich vojakov božské pocty ("proskynésis").
Poslednú veľkú bitku zviedol Alexander s Dareiom III. pri Gaugamelách, Dareios opäť ušiel, ale jeho vlastný satrapa Béssos ho zavraždil a vyhlásil sa za perzského kráľa. Alexander ho prenasledoval a pomstil Dareiovu smrť. Následne sa on sám dal vyhlásiť za perzského kráľa. Dobyl sídelné miesto perzských kráľov Persepolis, obsadil Babylon, z ktorého si urobil sídelné mesto a pokračoval v podmaňovaní si východných častí Perzskej ríše. Prišiel až na hranice Indie a zviedol bitku s kráľom Čandraguptom, ale Alexandrovi vojaci odmietli pokračovať vo výbojoch na Východe a požadovali návrat späť. Alexander tak urobil v roku 325. V roku 324 pred Kr. strávil v Babylone, kde organizoval správu svojej ríše a pripravoval novú výpravu na Východ. V júni 323 pred Kr. však zomrel.
Dôsledky Alexandrových výbojov.
Alexander si podmanil rozsiahlu Perzskú ríšu, ktorej dominovala poľnohospodárska výroba. Väčšina obyvateľstva žila na vidieku. Alexander pri svojich výbojoch zakladal mestá, pomenované podľa neho – založil asi 30 Alexandrií, z nich najznámejšia je Alexandria v Egypte. Do miest umiestňoval vojenské posádky a pozýval do nich osadníkov z rôznych končín gréckeho sveta, predovšetkým obchodníkov a remeselníkov. Dobyté územie sa postupne helenizovalo – pogréčťovalo. Tak sa to stalo aj s väčšinou územia Malej Ázie (teda aj vnútrozemské oblasti ako Kapadócia či Lýdia), kde sa usadili desaťtisícky gréckych osadníkov. Tí sa premiešali s pôvodným obyvateľstvom, ktoré do cca 1. stor. pred Kr. úplne zaniklo. Dorozumievacím jazykom sa stala koiné dialektos (teda "spoločný dialekt"), ktorý vychádzal z iónskej attičtiny a vytlačil tak všetky ostatné grécke jazyky. Z tohto jazyka sa vyvinula aj moderná gréčtina. Takto došlo k definitívnemu splynutiu gréckej a orientálnej kultúry, čo sa prejavilo v rôznych smeroch, ako bola architektúra, sochárstvo, maliarstvo, ale aj náboženstvo, keď sa ku gréckym bohom pridali aj pôvodom negrécki bohovia ako Sarapis, Mythra či Kybelé.
Sám Alexander Veľký sa snažil o čo najbližšie splynutie domáceho a gréckeho obyvateľstva. Zobral si za manželku princeznú Roxanu i dcéru Dareia III. Zorganizoval obrovskú svadbu asi 10 000 svojich vojakov s miestnymi ženami. Do štátnej správy postupne pozýval čo najviac príslušníkov domácej aristokracie.
Grécko pod macedónskou nadvládou.
Po Alexandrovej smrti sa vzbúrili Atény a niektoré ďalšie štáty proti nadvláde Alexandrovho správcu Antipatra. Obliehali jeho vojsko v meste Lamia vo Fthiotíde (preto sa hovorí o lamijskej vojne). Aténske loďstvo bolo roku 322 pred Kr. porazené pri Amorgu a pri Krannóne. Grécko sa definitívne dostalo pod nadvládu Macedónie, časť Peloponézu však kontroloval Ptolemaios I. Aténsky politik a rečník Démosthenes spáchal samovraždu.
V roku 315 – 297 pred Kr. ovládal Macedóniu a Grécko Antipatrov syn Kassandros, po jeho smrti Démétrios Poliorkétes (294 – 288 pred Kr.) a neskôr Démétriov syn Antigonos Gonatas (277 – 239 pred Kr.).
Grécko sa však neuspokojilo s macedónskou nadvládou a s pomocou egyptského Ptolemaia vyhlásili Atény Macedónii tzv. Chrémonidovu vojnu (nazvaná podľa aténskeho politika, hlavného vodcu odporu voči Macedónii). Atény však boli porazené a Macedónci umiestnili priamo v Aténach svoju posádku, ktorá kontrolovala mesto.
V roku 279 pred Kr. prenikli do stredného Grécka keltské kmene, ktoré ohrozovali aj veštiareň v Delfách. Proti nim sa postavil aitólsky spolok, ktorý si získal vedúce postavenie v delfskej amfiktyónii.
Na Peloponéze sa vytvoril achájsky spolok, v ktorom významné postavenie dosiahlo mesto Sikyón a jeho vojenský veliteľ Aratos.
V 3. storočí pred Kr. prechádzala výraznými zmenami Sparta, v ktorej sa snažil uskutočniť sociálne zmeny kráľ Agis IV. a po ňom Kleomenes III. Počet plnoprávnych občanov v Sparte totiž klesol na veľmi nízku hranicu a obaja reformátori sa snažili udeľovaním občianskych práv cudzincom (perioikom) zvýšiť počet občanov. V roku 222 pred Kr. ho však porazil Aratos spolu s Macedóniou a reformy boli neúspešné.
Už od 2. púnskej vojny začali do Grécka prenikať Rimania. Kartaginský vojvodca Hannibal sa pokúsil uzavrieť dohodu s Macedónskym kráľom Filipom V., aby Rimania museli bojovať na dvoch stranách. Rimania však Hannibala a neskôr aj macedónskeho kráľa Filipa V. porazili.
Po porážke Macedónie v bitke pri Pydne v roku 168 pred Kr. rímsky vojenský veliteľ Titus Quinctius Flamininus vyhlásil na zhromaždení predstaviteľov gréckych miest v Korinte „slobodu“ gréckych miest.
V Macedónii sa za nástupcu Persea vyhlásil akýsi Andriskos, ku ktorému sa pridala Trácia, Tesália a niektoré ďalšie oblasti. Rimania síce utrpeli v roku 149 pred Kr. porážku, ale v nasledujúcom roku s podporou pergamského kráľa Attala II. zvíťazili a Macedónia bola ako samostatný štát zlikvidovaná. Stala sa z nej rímska provincia.
V ostatnom Grécku prebiehali boje medzi Achájskym spolkom a Spartou. Do bojov zasiahli Rimania, porazili vojsko achájskeho spolku a dobyli a úplne zničili Korint. Z Grécka urobili svoju ďalšiu provinciu Achaiu. Sparta a Atény zostali slobodnými, nezávislými štátmi, ostatné grécke mestá boli pod kontrolou rímskeho správcu Macedónie. Tento stav zmenil až prvý rímsky cisár Augustus, ktorý osamostatnil správu Achaie.
Grécko súčasťou Rímskej ríše (146/31 pred Kr.- 395 po Kr.).
Dobytie Korintu rímskym vojskom a podmanenie si ďalších gréckych miest znamenalo kultúrne vyplienenie Grécka. Z jednotlivých miest boli odvezené tisícky sôch a umeleckých diel, ktoré ozdobili domy rímskych dobyvateľov. Kultúrne styky medzi Rímom a Gréckom spôsobili prenikanie gréckej (helenistickej) kultúry do Itálie. Spolu s tým prenikali do Ríma aj náboženské predstavy a grécki bohovia, ktorých sochy vyzdobili novopostavené chrámy. Začína sa rozvíjať rímska literatúra, ktorá čerpá z gréckych vzorov – napodobňuje jednotlivé žánre a druhy literatúry. Prvým literárnym dielom v latinčine bol latinský preklad Homérovej Odyssey, ktorý urobil zajatý Grék Livius Andronicus. Podľa vzoru attickej komédie vznikajú aj latinské Plautove a Terentiove komédie, podľa vzoru gréckych historikov sa začínajú písať najstaršie rímske letopisy po grécky, aby Rimania ukázali Grékom, že sa im v mnohom vyrovnajú.
Poprední rímski politici a predstavitelia prijímajú grécke zvyky a kultúru, osvojujú si grécky jazyk. V 1. stor. po Kr. rímsky básnik Horatius napísal, že „dobyté Grécko nakoniec zvíťazilo“ („"Graecia capta denique victrix"“).
Vojny s Mithridatom.
V 1. storočí pred Kr. sa Rimania dostali do vojenského konfliktu s pontským kráľom Mithridatom VI. Eupatorom. Z malého územia na severovýchode Malej Ázie začal výbojmi rozširovať svoju ríšu. Dostal sa do konfliktu s kapadóckym kráľom, ktorý bol pod ochranou Ríma, preto Rimania vyhlásili Mithridatovi vojnu. Ten však zvíťazil v Malej Ázii a preniesol vojnu do Európy, keď prenikol až do Atén a získal si spojencov aj v materskom Grécku, ktoré sa chcelo oslobodiť. V Ríme bol za veliteľa proti Mithridatovi zvolený Lucius Cornelius Sulla. V roku 87 pred Kr. sa vylodil v Epire, prešiel cez stredné Grécko do Boiótie a začal obliehať Atény, ktoré 1. marca roku 86 pred Kr. dobyl a vyplienil, podobne aj ďalšie grécke mestá. V nasledujúcom roku Sulla porazil Mithridatove vojska aj pri Cheronii a v Orchomene a Mithradates sa z Grécka stiahol. V roku 85 pred Kr. podpísal v Dardane s Rimanmi mier. Sullovo víťazstvo v Grécku znamenalo ďalšie odvážanie kultúrneho dedičstva do Ríma.
V nasledujúcom období sa územie Grécka stalo pre Rimanov územím, kadiaľ prechádzali do Malej Ázie. Kultúrne však Atény a ostrov Rodos zohrali významnú úlohu, pretože mnohí poprední politici odchádzali do Grécka, aby si rozšírili vzdelanie u gréckych učiteľov a filozofov.
V roku 48 pred Kr. sa pri Farsale v Tesálii odohrala významná bitka medzi Pompeiom a Gaiom Iuliom Caesarom, ktorí predtým tvorili prvý triumvirát. Keď Caesar začal občiansku vojnu, Pompeius ušiel do Grécka, aby tu zhromaždil svojich stúpencov. Caesar ho nasledoval do prístavu Brundisium (dnes Brindisi), odtiaľ sa prepravil do Grécka a 1. júna 48 pred Kr. ho porazil v bitke pri Farsale. Pompeius pred Caesarom ušiel do Egypta, ale tam ho zavraždili. Caesar ovládol Grécko i celú Rímsku ríšu. V Grécku dal obnoviť Korint, ktorý Rimania zničili v roku 146 pred Kr.
Grécko sa stalo miestom vojenských udalostí aj za druhého triumvirátu. Caesarovi stúpenci Marcus Antonius, Marcus Aemilius Lepidus a Gaius Octavius prenasledovali Caesarových vrahov, ktorí sa zhromaždili pri Filippách na severe Grécka v Trácii. Gaius Cassius Longinus a Decimus Iunius Brutus tu zhromaždili vojsko, ale na jeseň v roku 42 pred Kr. boli republikáni porazení.
Grécko sa ešte raz stalo miestom vzájomných bojov medzi Rimanmi. Marcus Antonius a Gaius Octavius sa 2. septembra 31 pred Kr. stretli v bitke pri myse Aktion () v Ambrakijskom zálive na západnom pobreží Grécka, na ktorej sa pôvodne zúčastnila aj egyptská Kleopatra VII. Marcus Antonius mal výhodnejšiu polohu a rozmiestnenie vojska, ale keď začala námorná bitka, Kleopatra na svojej lodi odplávala do Egypta a Marcus Antonius za ňou. Jeho vojsko sa síce bránilo, ale nakoniec sa čestne vzdalo Gaiovi Octaviovi, budúcemu prvému rímskemu cisárovi Augustovi.
Grécko za cisárstva.
V cisárskom období si Grécko dlho udržiavalo určitú autonómiu. Rimania rešpektovali kultúrnu a vzdelanostnú úroveň Grécka a stále sa chodili vzdelávať do Atén, na Rodos, alebo navštevovali významné grécke mestá a veštiarne. Cisár Nero obľuboval Grécko a dal tam usporadúvať početné hudobné a básnické súťaže, z ktorých si prinášal zlaté vence víťaza. Za to získavali grécke mestá oslobodenie od daní alebo rôzne úľavy. Cisár Vespasianus síce načas obmedzil privilégiá gréckych miest, ale cisár Hadrianus ako veľký filhelén dal napr. v Aténach vybudovať veľký chrám Dia Olympského, knižnicu a agoru, kúpele, novú štvrť a víťazný oblúk. Inšpiroval sa stavbami v Aténach a vo svojej vile v Tivoli si dal vybudovať napodobeninu aténskej stoy (stĺporadia). V Aténach naďalej fungovali filozofické školy (predovšetkým Platónova Akadémia), konali sa olympijské hry. Až v roku 395 ich cisár Theodosius I. zakázal a v roku 529 cisár Justinián I. dal zavrieť filozofické školy v Aténach.
V roku 395 cisár Theodosius rozdelil Rímsku ríšu na dve časti. Hranica medzi Východorímskou ríšou a Západorímskou ríšou sledovala jazykovú hranicu: na východe sa rozprávalo prevažne grécky, na západe latinsky. Grécko sa stalo súčasťou Byzantskej ríše.
Grécko v Byzantskej ríši (395 – 1453 po Kr.).
Po rozdelení Rímskej ríše Theodosiom I. v roku 395 sa Grécko stalo súčasťou Východorímskej ríše s centrom v Konštantínopole. Spočiatku nebola Východorímska ríša toľko ohrozovaná vpádmi germánskych a iných barbarských kmeňov ako boli časti na západe, hoci v 5. stor. musela čeliť vpádu Vizigótov pod velením Alaricha I., či vpádu Hunov. Vizigóti aj Huni vyrabovali aj Grécko. V 6. stor. nevydržala byzantská hranica na Dunaji, pretože byzantské vojská boli sústredené vo vojnách s Peržanmi a cez Dunaj sa na Balkán prevalili Slovania. V roku 558 sa spojili bulharské a slovanské kmene, ktoré zaútočili na Konštantinopol a jedna ich časť plienila Balkánsky polostrov a Grécko. V roku 586 Slovania spolu s Avarmi obliehali mesto Solún a prenikli až na Peloponéz. Územie vyplienili, časť Slovanov sa usadila na obsadenom území. Slovanské kmene definitívne zničili známe staroveké mestá, ako Delfy, Korint, či Sparta.
V 6. a 7. storočí ohrozovali Byzantskú ríšu Peržania z Východu a Slovania zo severu. Veľkým nebezpečenstvom boli aj morové epidémie, ktoré zahubili veľkú časť obyvateľstva. Mestá v Grécku sa vyľudnili, obyvateľstvo v Aténach sa stiahlo na Akropolu, ľudia opustili Korint a usadili sa na ostrove Salamína. Okolie Solúna osídlili Slovania, ktorí ovládli rozsiahle územia Grécka, označované Grékmi ako Sklavínie. Na Peloponéze prežívalo predovšetkým opevnené prístavné mesto Patra a východná strana polostrova, celý západ bol pod nadvládou Slovanov, rovnako ako aj vnútrozemská časť Tesálie a Epiru. Od 8. storočia ohrozovali východnú hranicu Byzantskej ríše a územia v Afrike Arabi.
Za vlády cisárovnej Ireny z Atén, ktorá vládla ako regentka za svojho nedospelého syna Konštantína VI., podnikol veliteľ Staurakios v roku 738 rozsiahlu výpravu do Grécka, prenikol až na Peloponéz a priviezol odtiaľ do Konštantínopola veľkú korisť a početných zajatcov, Slovanov zo stredného Grécka a Peloponézu. Po podobných akciách Byzancie boli Sklavínie zničené. Slovania povstali proti presídľovaniu, no boli porazení byzantskou armádou vedenou cisárom Nikeforom I. a generálom Fokasom, keď sa snažili dobyť mesto Patra. Cisár prikázal väčšinu Slovanov z Grécka vysídliť a umiestnil ich v byzantskej armáde na perzskej hranici. Okrem toho na posilnenie populácie bolo do Grécka, predovšetkým na západný Peloponéz a do Tesálie, usadené grécke obyvateľstvo z južnej Itálie, Sicílie a Anatólie. Slovania, ktorí prežili boli asimilovaní, keď sa premiešali s Grékmi.
V 8. storočí sa Byzantská ríša zmietala v obrazoboreckom hnutí (ikonoklasmus), počas ktorého bolo zničené veľké množstvo umeleckých diel a nástenných malieb. Tieto vieroučné spory vyvolávali aj rôzne útoky jedných skupín veriacich proti druhým. Hlavne obyvatelia Grécka boli známi ako horliví uctievači ikon a tak tu prepukali rôzne násilnosti. Od konca 9. storočia sa Byzantská ríša skonsolidovala, obrazoborecké hnutie bolo vyhlásené za herézu. Keď sa upravili politické pomery, Byzantská ríša mohla začať rozsiahlu výbojnú politiku (cisár Nikefor I., Basileios I.) najmä v Malej Ázii a v Stredozemnom mori (v r. 960 – 961 dobytie Kréty, ktorú dlho ovládali Arabi).
Stabilizácia politickej situácie spôsobila aj nový kultúrny rozmach, ktorý sa označuje ako macedónska renesancia. Vzniklo kurzívne písmo, opisovali sa knihy, vytvárali sa veľké knižnice (arcibiskup Aretas, ktorý pochádzal z prístavného mesta Patra). Byzantskí vzdelanci sa inšpirovali dielami antických autorov, robili si z nich výpisky (konštantinopolský patriarcha Fotios) a dopĺňali ich vlastnými komentármi.
V 11. storočí začali na územie Byzantskej ríše prenikať z východu seldžuckí Turci, ktorí najprv ovládli územia ovládané Arabmi a potom zaútočili na územia v Malej Ázii. Pri meste Mantzikerte v Kapadócii sa 26. augusta 1071 odohrala bitka, v ktorej bolo byzantské vojsko porazené, sám cisár Romanos IV. padol do zajatia. Turecký náčelník Alp-Arslan síce ponúkol Romanovi čestný mier, ale prevrat v Konštantínopole spôsobil Romanovu smrť a Turci bez problémov ovládli vnútrozemské časti Malej Ázie.
V období križiackych vojen ohrozovali územie Grécka sicílski Normani. Roger II. podnikol v roku 1147 vojenskú výpravu na ostrov Korfu, prenikol až ku Korintu a na ostrov Euboia. Byzantský cisár Manuel II. sa spojil s nemeckým cisárom Konrádom III. a podarilo sa mu normanské nebezpečenstvo zažehnať. Koncom 12. storočia stratila Byzantská ríša ďalšie územia v Grécku, keď sa talianski Orsiniovci zmocnili Kefalónie a ostrova Zakynthos. Ich príchod znamenal začiatok prenikania kupcov z Benátok, Janova, Pisy a Florencie do Grécka, ktorí postupne ovládli zahraničný obchod a získali v Grécku veľký vplyv.
Za vlády Komnénovcov sa v Tesálii, Trácii a Macedónii vytvorila pomerne silná vrstva bohatých šľachtických rodov, ktoré ovládali rozsiahle pozemky a zasahovali aj do vysokej politiky. Okrem Konštantínopola bola jedným z najvýznamnejších miest vtedajšieho gréckeho sveta Solún (Thessaloniki).
Kláštory.
Osobitnú kapitolu od 10. storočia zohrali v Grécku kláštory, ktoré sa sústredili predovšetkým na polostrove Athos, na Chalkidiki. Je to asi dlhý a 8 – široký najvýchodnejší polostrov na severe Grécka, jeho najvyšší vrchol Athos dosahuje výšku 2 000 metrov.
Prvé osídlenia vzdialené od ľudských obydlí tu vznikali pravdepodobne už v 7. storočí, v 9. storočí už početnejšie mníšske komunity. V roku 885 vydal cisár Basileos I. bulu o tom, že na Athose môžu sídliť len askéti. V roku 963 založil sv. Athanasios Athonitis, priateľ a spovedník cisára Nikéfora Foka, kláštor Megisti Lavra. Z roku 971/2 pochádza najstaršie zachované typikon – akási kláštorná ústava, ktorá upravovala pomery kláštorov a ostatného územia. Tvorí základ i súčasnej správy. V 10. storočí vznikajú ďalšie kláštory, celkovo ich vzniklo viac ako dvadsať veľkých a niekoľko menších. Napokon cisár Alexios I. vydal zákon o zákaze pobytu žien na polostrove.
Jednotlivé kláštory vznikali pod patronátom byzantských cisárov, ale aj ďalších vládcov z Gruzínska, Srbska, Ruska. Všetky kláštory a všetkých mníchov spájala ortodoxná viera. Po príchode Turkov do Európy sa zosilnil príliv utečencov na polostrov, najmä zo Srbska (kláštor Chalandar). I počas tureckej nadvlády si kláštory zachovali určitú nezávislosť, tureckí sultáni nezasahovali do záležitostí polostrova.
Kláštory na polostrove sa stali významnými kultúrnymi a duchovnými centrami. Dodnes sa v nich zachovali stovky rukopisov a tisícky inkunábulí – tlačených kníh z prvého storočia existencie kníhtlače. Mnísi sa popri hospodárskej činnosti venovali predovšetkým opisovaniu antických i stredovekých diel, ale aj novej tvorbe náboženského charakteru. Začiatkom 19. storočia sa mnísi z kláštorov aktívne zapojili do gréckeho národnooslobodzovacieho boja. Materiálne ho podporovali, ale hrali predovšetkým významnú úlohu v rozvoji novogréckej kultúry.
Významným kláštorným komplexom sa stala aj Meteora v Tesálii, pri meste Kalambaka. Prví mnísi sem prichádzali v 9. stor. Postupne tu na vysokých horských masívoch vznikali kláštory a chrámy. V 14. stor. sa tu usadil veľký počet mníchov z Athosu, vedených Athanasiosom Kinovitisom. Veľký počet mníchov sem prišiel aj začiatkom tureckej okupácie; začiatkom 14. stor. tu vzniklo 20 kláštorov. Dnes existuje na Meteore 10 kláštorov, jeden z nich je ženský. Mnísi si udržiavajú svoj samotársky život, mnohí z kláštorov neschádzajú a jedlo im hore posielajú obyvatelia priľahlých dedín.
Latinské cisárstvo (1204 – 1261).
V roku 1204 sa začala štvrtá križiacka výprava, ktorej hlavným cieľom sa však na podnet Benátok stalo dobytie Konštantínopola. Byzantský cisár bol zvrhnutý, za nového bol zvolený Balduin I. z Flámska. Po jeho korunovácii došlo k rozdeleniu sfér vplyvu a území ("Partitio imperii byzantini") medzi hlavných účastníkov výpravy. Bonifác z Montferratu, ktorý mal mať hlavné velenie výpravy, získal územia v Malej Ázii, ale čoskoro dobyl Solún a založil Solúnske kráľovstvo. Jeho súčasťou sa stali aj ďalšie územia v Grécku – Tesália a Macedónia.
Benátska republika, ktorá bola najviac zodpovedná za to, že sa križiaci zamerali na Byzantskú republiku, získala Iónske ostrovy, ostrovy v Egejskom mori s najväčším ostrovom Krétou, a časť Peloponézu. Benátky si tak vytvorili základňu svojho zámorského obchodu a v nasledujúcom období kontrolovali celé Stredozemné more.
Okrem území, ktoré ovládali Benátky, vzniklo na Peloponéze Achájske kniežatstvo, ktoré ovládali grófi z Champolitte a Villehardouinovci, ktorí v roku 1205 porazili armádu 5000 peloponézskych Grékov vedených Michailom Angelosom Dukasom Komnenom v bitke pri Kundurských olivových hájoch v peloponézskej Mesinii. Niektorí miestni grécki aristokrati však so zvyškom gréckej armády a ľudu odolávali dobyvateľom, napr. Leo Sguros odolával útokom Európanov v pevnosti Akrokorintos niekoľko rokov. Iný známy príklad je odpor Grékov v pevnosti Araklovon, ktorý viedol aristokrat Doxapatris Butsaras. Potom, čo ju Európania dobyli, Butsarasova dcéra Maria Butsarena skočila z hradieb a zabila sa, aby sa vyhla zajatiu. Zvyšok území v Grécku podliehal stále Latinskému cisárstvu.
V Epire neskôr Michal Angelos Dukas Komnenos (1204 – 1215) vytvoril Epirský despotát a podliehali mu územia až po Korintský záliv. Keďže územie Epiru je hornaté, obyvateľstvo sa živilo predovšetkým chovom zvierat. Vyspelá mestská kultúra sa udržiavala predovšetkým v meste Ioannina a Arta. Do Epiru sa prisťahovali mnohí Gréci z území, ktoré boli pod nadvládou Európanov. Boli to hlavne Gréci z Peloponézu a západnej Malej Ázie. Ďalej tu žili pôvodní epirótski Gréci a menšiny tvorili Arumuni (Valasi, žijúci v horách Pindu), ale aj Albánci, ktorých potomkovia sa počas tureckej nadvlády rýchlo islamizovali. Spory a politické ambície bohatých šľachtických rodín spôsobovali, že centrálna vláda despotátu nebola stabilná. V rokoch 1250 – 1260 sa však Epirský despotát stal jedným z dôležitých území, ktoré bojovali za obnovu Byzantskej ríše.
Na územiach v Grécku, ktoré sa dostali pod kontrolu západných šľachticov, dochádzalo k zvyšovaniu počtu obyvateľstva zo Západu, ktoré sa vo zvýšenom počte sťahovalo na ovládané územia (išlo hlavne o talianskych obchodníkov). Medzi latinským a domácim – gréckym obyvateľstvom sa uzatvárali zmiešané manželstvá, pričom v politickej a sociálnej sfére začali prevládať zvyklosti zo Západu. Toto sa dialo hlavne na Kréte, kde sa takýmto spôsobom dostávala moc do rúk gréckym rodom; aj preto Benátky vyhlásili zákaz sobášov medzi Grékmi a Talianmi.
V roku 1261 sa Michalovi VIII. z rodu Palaiologovcov podarilo ovládnuť Konštantínopol a začal obnovovať Byzantskú ríšu. Postupne získaval územia, ktoré ovládli bývalí účastníci štvrtej križiackej výpravy. V roku 1278 získal Achájske kniežatstvo na Peloponéze a v tom istom roku aj zomrel.
V Atike sa po r. 1204 vytvorilo Aténske vojvodstvo, ktoré ovládol francúzsky gróf de Brienne, Tébske vojvodstvo ovládli katalánski žoldnieri, ktorých si pôvodne najal cisár v Konštantínopole. Severné územia Grécka boli vážne spustošené vojskami súperiacich byzantských vládcov (Andronikos II. a jeho vnuk Andronikos III.).
Hoci sa v Konštantínopole stabilizovala vláda gréckej dynastie Kantakuzenovcov, v Solúne sa proti Jánovi Kantakuzenovi zdvihla vlna odporu. V rokoch 1342 – 1350 povstali solúnski chudobní obyvatelia – zelóti. Skonfiškovali majetok aristokracie, ktorú vyhnali z mesta, zabrali aj cirkevný a kláštorný majetok. V roku 1350 sa Jánovi Kantakuzenovi podarilo po dlhšom obliehaní Solún dobyť a zlikvidovať toto ľudové hnutie.
Od polovice 13. storočia stúpala v Malej Ázii moc osmanských Turkov. Sultán Orchan I. donútil byzantského cisára, aby mu platil pravidelnú daň za územia, ktoré Konštantínopol ešte v Malej Ázii ovládal.V roku 1345 vojská syna sultána Orchana I. pašu Sülejmana sa uchytili na európskej pevnine, keď dobyli mesto Gallipoli a v roku 1365 aj Adrianopoli. 
V roku 1444 koalícia kresťanských vládcov západu utrpela ťažkú porážku pri Varne a v roku 1453 Turci dobyli Konštantínopol. Byzantská ríša zanikla, Grécko sa stalo súčasťou Osmanskej ríše.
Turci odtiaľ postupne prenikali na severný Balkán. Zavádzali ťažké dane a na rovinách a v mestách usadzovali islamské obyvateľstvo z Malej Ázie. Mnohí Gréci preto utekali do vysokohorských oblastí a žili pomerne nezávisle od tureckej moci. 
Na Peloponéze prežil grécky štát, pokračovateľ Byzancie, tzv. Morejský despotát s vládou Theodora II., syna byzantského cisára Manuela II. Palaiologa. Medzi Sarónskym a Korintským zálivom dal vybudovať hradbu "Hexamilion", ktorá mala zastaviť postup Turkov na Peloponéz. Hlavným mestom despotátu bolo mesto Mystras v Lakónii. Toto mesto sa zároveň stalo dôležitým kultúrnym centrom vtedajšieho Grécka. Rozvíjala sa tu literatúra, filozofia a architektúra s nádhernými nástennými maľbami. Pevnosť Hexamilion však Turci prekonali a začali prenikať na Peloponéz.
Na Peloponéze, kde Turci prenikli v 15. storočí, sa stretli s odporom miestnej aristokracie, podobne ako aj v minulosti Benátčania. Známy je odpor Grékov, ktorých viedol peloponézsky aristokrat Krokodilos Kladas, ktorého predkovia bojovali ešte proti európskej nadvláde v 13. stor. Kladas zorganizoval masívne povstanie miestnych Grékov a pridali sa k nemu aj niektorí z miestnych Albáncov (Arvanitov). Bojovali s ním aj príslušníci známych rodín, ako Mexas Bozikis či Albánec Theodoros Buas. Kladas spôsobil tureckému vojsku veľké problémy, viackrát Turkov porazil, no nakoniec bolo jeho povstanie potlačené, keď sa nedočkal benátskej posily. Neskôr ešte organizoval protiturecký odboj v Epire, kde spoločne s ním bojoval známy Albánec Gjergj Kastrioti (gr. Jeorjos Kastriotis Skenderbeis). Tu sa gréckym a albánskym bojovníkom podarilo Turkov poraziť, no rýchly zásah sultána Bajazida II. povstanie zničilo a obyvateľstvo bolo tvrdo potrestané. Kladas bol popravený. 
Peloponézski Gréci a ich aristokracia sa často spájali s Benátčanmi, ktorí kontrolovali niektoré územia proti Turkom. Po Kladasovej porážke nasledovala benátsko-grécka ofenzíva, vedená Benátčanom Vettorem Capellom, ktorý ovládol Atény a tiahol na pomoc mestu Patra, ktoré rebelovalo proti Turkom. Grékov a Benátčanov viedli generáli Iacoppo Barbarigo a Michail Rallis. Turci však mesto dobyli a neskôr porazili aj Capella. 
Počas bojov v tejto dobe sa neraz stávalo, že armády bývalých spojencov sa neskôr stretli aj proti sebe, tak sa to stalo aj počas povstania peloponézskych Albáncov, kedy sa Gréci proti nim spojili s Turkami a porazili ich.
Albánska kolonizácia Grécka.
Počas obdobia latinskej nadvlády nad Gréckom začal zároveň veľký pohyb Albáncov, vtedy známych ako Arvaniti. Približne od 13. stor. začínajú albánske lúpežné skupiny z juhu dnešného Albánska napádať Grécko. Albánci ovládli Epirus, Tesáliu, Eurytaniu, Fokidu, Aitóliu a Akarnániu a začali sa tu usadzovať a plieniť grécke usadlosti. Najznámejším vládcom a dobyvateľom bol Gjin Bua Shpata (gr. Ioannis Buas Spatas). Albánci však boli útokmi gréckych šľachticov neskôr zničení a albánske obyvateľstvo bolo vyhnané späť do Albánska a Epiru. Neskôr však samotní grécki vládcovia, ako aj európski feudáli ovládajúci územia Grécka povolávali Albáncov, aby osídlili územia, kde v dôsledku predošlých vojen došlo k úbytku obyvateľstva. Albánci sa teda trvalo usadili v gréckych krajoch: boli to najmä južná Boiótia, Atika (okrem Atén), juh ostrova Eubója, časť Peloponézskeho kraja Argolida a ostrovy Ydra, Spetses, Poros a Salamína. Títo Albánci tu žijú dodnes; nazývajú sa Arvaniti a už od doby kedy sa tu usadili sa považujú za Grékov, nakoľko sú ortodoxní kresťania. Svoj jazyk si však uchovali.
Grécko ako súčasť Osmanskej ríše (1453 – 1820).
Osmanskí Turci ovládli územie Grécka postupne ako sa zmocňovali územia Byzantskej ríše v Európe. V roku 1354 obsadili mesto Gallipoli (gr. Kallipoli), v roku 1362 Edirne (gr. Adrianupoli). Tieto turecké územia sa nazývali Rumélia, lebo tu žili Romaiovia (Gréci). Odtiaľ prenikli do Trácie a Macedónie, v roku 1387 dobyli Solún (turecky sa nazývala Selanik). Po dobytí Konštantínopola v roku 1453 dobyli aj Peloponéz.
Celé územie Balkánskeho polostrova vytváralo jeden správny celok – Ejalet Rumeli, pričom územie Grécka bolo po roku 1460 rozdelené na osem menších správnych častí – sandžakov: Morea (Peloponéz), Eubója a Atika, Tesália, Akarnánia, Aitólia s južným Epirom, Ioannina (Epir), Selanik (Solún, Thessaloniki) a Kavala. Neskôr sa počet sandžakov zvýšil až na 32.
Územie Grécka sa stalo zdrojom remeselníkov a obchodníkov, ktorí sa buď dobrovoľne alebo niekedy násilím sťahovali do Konštantínopola, ktorý po dobytí v roku 1453 stratil veľkú časť obyvateľov.
Väčšina slobodného obyvateľstva v Grécku sa pod osmanskou nadvládou živila poľnohospodárskou výrobou. Pracovali čiastočne na vlastnej pôde, čiastočne boli ako nájomní roľníci závislí od bohatších majiteľov pôdy ("dimojerondes, kotsabasides"). Roľníci i remeselníci platili pravidelnú daň (defter), obyčajne vo výške 10% z úrody. Platili sa však aj ďalšie dane za domáci dobytok a hydinu, za vlastníctvo mlynov či daň „z kozuba“.
Mnohí Gréci ušli pred tureckou okupáciou do vysokohorských oblstí, ako bola napr. Agrafa v Eurytanii. Žili tu mnohí utečenci, aj nomádsky grécky kmeň, Sarakacani. Tu, v horách sa organizovali zbojníci – klefti, ktorí nečakane napádali turecké vojská. Turci preto zorganizovali domoobranu, zloženú z miestnych Grékov, tzv. armatolov, ktorí sa však skoro vždy spojili s kleftmi a spoločne napádali Turkov. Gréci čo ostali žiť na rovinách priamo podliehali tureckej moci. Organizoval ich bohatý grécky statkár, nazývaný dimojerontas, alebo poturčene kotsabasis, ktorý podliehal tureckej správe a vyberal dane. Kotsabasiovia si často počínali veľmi kruto, preto ich obyvateľstvo nazývalo poturčencami, alebo kresťanskými Turkami. Kotsabasiom radila rada starších, tzv. jerusia. 
Turecká nadvláda zabezpečovala kresťanskému obyvateľstvu slobodu vyznania, ale dane kresťanov boli vyššie ako moslimov, preto časť obyvateľstva prestupovala k islamu. Na islam prestúpili takmer všetci Albánci žijúci v Epire. Tak sa sa zároveň dištancovali od gréckeho obyvateľstva, ktoré ich volalo "Turkoalvani", teda Turkoalbánci. Veľká časť gréckeho obyvateľstva si však udržiavala svoju ortodoxnú vieru. Z kresťanského obyvateľstva sa však odvádzali mladí chlapci, či už pre službu vo vojsku (známi janičiari) alebo pre službu pážat v sultánskom paláci. V tomto prípade si najprv odslúžili niekoľko rokov v službe miestnych tureckých správcov, aby sa naučili turečtine a tureckým zvykom. Turci často dovádzali aj grécke dievčatá do háremov. Nespokojnosť gréckeho obyvateľstva proti tomuto násilnému odoberaniu detí vyústila v 17. storočí do veľkého povstania Grékov v macedónskej Imathii.
Niektoré územia Grécka si udržali veľkú autonómiu, pretože sa venovali podnikateľským činnostiam. Najznámejšou bol epirský kraj Zagori, kde sa dediny združili do spolku s názvom "Zagorochoria", teda zagorské dediny. Zagorochorii predsedala rada starších (jerusia), oblasť mala aj vlastné vojsko. Gréci zo Zagori obchodovali po celej Európe. Podobné združenie vzniklo aj na Chalkidiki ("Mademochoria)" a na ostrove Chios ("Mastichochoria)".
Cirkevné záležitosti v Grécku boli pod správou konštantínopolského patriarchu, ktorý však často riešil spoločne s gréckymi šľachticmi, fanariotmi, aj politické otázky. Kláštory na polostrove Athos alebo kláštory Meteora mali rozsiahly majetok, ktorý slobodne využívali. Mnísi v kláštoroch pokračovali vo svojej náboženskej činnosti a naďalej opisovali aj diela antických autorov, pričom sa kláštory stávali centrami udržiavania gréckej identity. Mnohí mnísi podstúpili mučenícku smrť.
Pod osmanskou správou sa v gréckych mestách rozvíjali aj remeslá a obchod. Významnými centrami remeselnej výroby boli mestá Patra, Nafplio, Téby, Larissa, Ioannina ale aj Atény. Gréci sa ako výborní námorníci podieľali aj na rozvoji námorného obchodu v oblasti Stredomoria.
Turecká nadvláda vyvolávala medzi gréckym obyvateľstvom rôzne formy odporu. Najčastejšie to bolo spomínané hnutie kleftov (zlodeji), ktorí žili v horách, odkiaľ podnikali útoky proti tureckej moci. Medzi obyvateľmi boli veľmi populárni a stávali sa z nich hrdinovia ľudovej poézie.
Západné (kresťanské) štáty sa snažili organizovať boj proti tureckej nadvláde v Grécku. Iniciatívni boli predovšetkým Benátčania, ktorí ovládali rozsiahle územia, ale neboli príliš úspešní. Viedli niekoľko vojen s Tureckom (benátsko-turecké vojny: prvá 1463 – 1479; druhá 1499 – 1503; ďalšia 1684 – 1699), v ktorých Benátčania väčšinou prehrali a stratili územia v Grécku – Peloponéz, Naupaktos, Methoni, Koroni, v r. 1571 Turci ovládli Cyprus, v roku 1699 sa zmocnili Kréty, odkiaľ vytlačili rád johannitov. V roku 1571 však pri Naupakte utrpelo turecké loďstvo vážnu porážku od Španielov, ktorých loďstvu velil Juan d’Asturia. Bola to jedna z najvýznamnejších námorných bitiek v dejinách. Jediným územím Grécka, kde Turci nikdy ani formálne nevládli boli Iónske ostrovy, ktoré patrili Benátkam. Toto územie sa stalo po dobytí Kréty a Cypru miestom slobody, kde sa udržiavala vyspelá kultúra, miestne obyvateľstvo zároveň prebralo množstvo talianskych tradícii a kultúry.
V benátsko-tureckej vojne v rokoch 1684 – 1699 bola vážne poškodená aténska Akropola. Na Akropole bola vybudovaná pevnosť a v chráme bohyne Pallas Athény v Partenóne bol uložený pušný prach. Benátska delová gula zasiahla tento sklad a vnútorná časť Parthenónu vyletela do povetria. Benátky na šesť mesiacov ovládli Atény a v roku 1699 bol podpísaný mier v Karloviciach, na základe ktorého Benátčania ovládli Peloponéz a ostrovy Aiginu, Salamínu a Lefkadu.
V druhej polovici 18. storočia sa v Grécku začali šíriť snahy o oslobodenie sa z osmanskej nadvlády. Grécka inteligencia (predstavovaná predovšetkým ortodoxnými kňazmi, ale aj spisovateľmi a literátmi) sa spájala s veľkostatkármi i drobnými roľníkmi. Vznikali početné miestne vzbury a boj Grékov za slobodu podporovali aj západné štáty a Rusko, ktoré využívali vnútorné oslabenie Turecka, aby získali vplyv na Balkáne. Grécky národný odpor vyústil na začiatku 19. storočia do vzniku novovekého gréckeho štátu. Vzdelanci a revolucionári sa organizovali v tajnom spolku Filiki eteria, Spoločnosť priateľov, kde členovia skladali posvätnú prísahu.
Sarakacanské osídľovanie.
Medzi 17.-19. stor. sa začína pohyb gréckeho nomádskeho kmeňa, Sarakacanov. Títo nomádsky pastieri pochádzali z eurytánskeho a tesálskeho horského územia Agrafa. Sarakacani žili nezávisle od tureckej moci, preto si uchovali aj čistotu v jazyku, nepreberali turecké slová. Sarakacani si vytvárali základne, z ktorých sa potom na zimu presúvali aj so svojim stádom. Žili v endogamii a pre svoje zvláštne tradície sa zvyknú označovať za potomkov Pelasgov, či protogréckych kmeňov. Sarakacanská invázia sa podobala predošlej expanzí Albáncov, až nato, že Sarakacani nebojovali s pôvodným obyvateľstvom a ani nelúpili. Veľké skupiny Sarakacanov osídlili epirský kraj Tzumerka, usadili sa aj v Zagori, v dnešnej severogréckej Macedónii, ale aj v dnešnom Severnom Macedónsku, v gréckej Trácii, dnešnom Bulharsku a európskom Turecku. Skupiny Sarakacanov sa usadili aj v dnešnom Srbsku. Na juhu osídlili hlavne Biótiu (Kopaidské jazero), Atiku (hlavne oblasť Maratónu) a tiež stred a juh ostrova Eubója.
Boj za nezávislé Grécko.
Rozklad Osmanskej ríše.
V druhej polovici 18. storočia prechádzala Osmanská ríša obdobím úpadku, ktorý sa prejavoval úplatkárstvom, vzrastom moci jednotlivých miestnych vládcov (v Egypte Muhammad Alí, na Balkánskom polostrove v Ioannine Ali paša Tepelenský), ktorí začali vystupovať takmer ako nezávislí vládcovia.
Postavenie Osmanskej ríše oslabovali aj nároky západných i východných mocností, ktoré sa začali vážnejšie zaujímať o Balkánsky polostrov. Rusko si začalo robiť nároky na plavbu úžinami Bospor a Dardanely a prejavovalo záujem o vplyv na Balkánskom polostrove, pričom využívalo pravoslávne obyvateľstvo. Po uzavretí mieru v roku 1774 si vynútilo prenikanie svojich obchodníkov na Balkán. K posilneniu gréckeho národného povedomia prispela aj skutočnosť, že keď Napoleon obsadil Itáliu, zanikla Benátska republika a územia, ktoré dovtedy ovládala sa dostali pod francúzsky vplyv.
Grécke národné obrodenie.
Za týchto zahraničnopolitických podmienok sa medzi gréckym obyvateľstvom šírili myšlienky osvietenstva a francúzskej revolúcie spolu s prebúdzajúcimi sa myšlienkami obrody antiky a gréckeho sebavedomia.
Jednou z vedúcich vrstiev novej gréckej spoločnosti sa stali obchodníci, ktorým sa otvárali cesty do strednej a západnej Európy a spätne šírili v Grécku vplyv západného myslenia. S narastajúcim obchodom sa rozširoval počet gréckych obchodných lodí, ktoré postupne ovládli obchod v Stredozemnom mori.
Významnú úlohu v gréckom národnom obrodení zohral konštantinopolský patriarcha, ktorý bol hlavou gréckej pravoslávnej cirkvi a tým ovplyvňoval všetko grécke obyvateľstvo. Takisto zohrali v hospodárskom a politickom živote významnú úlohu fanarioti – príslušníci významných aristokratických rodín v Konštantínopole, ktoré sa pokladali za pokračovateľov starých byzantských aristokratických rodín. Ich služby využívali aj vládcovia Osmanskej ríše a poverovali ich dôležitými hospodárskymi a námornými funkciami.
Obyvateľstvo na vidieku trpelo daňovým zaťažením, ktoré zvyšovali miestni osmanskí úradníci ďalšími daňovými povinnosťami alebo nútili roľníkov, aby si za nevýhodných podmienok prenajímali pôdu. Preto sa medzi vidieckym obyvateľstvom šírilo zbojnícke hnutie (klefti), pričom vodcovia týchto bánd sa stávali hrdinami národného odboja. Časť obyvateľstva sa však sťahovala aj mimo Grécko a v jednotlivých krajinách zakladala uzavretejšie exilové skupiny (Rusko), ktoré si tu zakladali vlastné spolky a školy, vydávali noviny.
Významnými postavami začínajúceho gréckeho národného obrodenia sa stali Adamantios Korais, ktorý pôsobil vo Francúzsku, a básnik, literát a revolucionár Rigas Ferreos Velestinlis, ktorý žil v rakúskej monarchii. Toho ale v roku 1797 zatkla rakúska polícia a vydala osmanským úradom, ktoré ho v roku 1798 v Belehrade zahrdúsili.
Územie Grécka sa začalo postupne vymaňovať spod osmanskej nadvlády. Po zlikvidovaní Benátskej republiky sa Francúzi zmocnili Iónskych ostrovov, z ktorých vytvorili Štát siedmich spojených ostrovov (Korfu, Kefalónia, Lefkada, Paxos, Itaka, Zakyntos). Po roku 1798 ich vytlačilo Rusko a tento štátny útvar sa dostal pod ruský patronát. V roku 1809 Veľká Británia vytlačila z ostrovov Francúzov, ktorí sa sem nakrátko vrátili, v roku 1815 sa dohodla s Ruskom a až do roku 1863 boli ostrovy pod jej patronátom (pod názvom Spojené štáty Iónskych ostrovov).
Po potlačení francúzskej revolúcie a porážke Napoleona sa v zahraničí začali vytvárať tajné organizácie – Priateľské združenia (gr. Filiki Eteria). V roku 1814 vznikla v Odese najstaršia organizácia, ktorá neskôr preniesla svoje pôsobenie do Konštantinopolu. Významnou osobnosťou v organizácii sa stal najskôr Ioannis Kapodistrias, ktorý mal vysoké postavenie aj v ruskej zahraničnej politike, neskôr Alexandros Ypsilantis. Pod jeho vedením sa začal ozbrojený protiturecký boj, ktorého súčasťou však bol aj boj ostatných balkánskych národov za oslobodenie sa spod osmanskej nadvlády (Srbi, Moldavci, Valasi).
Alexandros Ypsilantis začal v roku 1821 národnooslobodzovací boj Grékov povstaním v Moldavsku, ale jeho druhovia zostali osamotení a v bitke pri Dragašani boli porazení. Ypsilantis ušiel do Rakúska, kde ho zatkli a v roku 1828 zomrel vo Viedni.
25. marca 1821 vypuklo však ozbrojené povstanie aj na Peloponéze (vtedy sa nazýval Morea). Tento deň sa dodnes v Grécku oslavuje ako hlavný sviatok novodobého Grécka. Vzniklo niekoľko ozbrojených skupín, ktoré postupne ovládli takmer celý polostrov. Najvýznamnejším generálom oslobodeneckej vojny bol Theodoros Kolokotronis, iní významní vodcovia ľudových vrstiev boli Papaflessas, Jeojos Karaiskakis, Petros Mauromichalis, Dimitrios Ypsilantis (brat Alexandra Ypsilantisa) či Laskarina Bubulina, legendárna námorná kapitánka arvanitského pôvodu. K chudobným vzbúrencom sa pridávali aj grécke stredné i majetné vrstvy. K povstalcom na Peloponéze sa postupne pridávali aj jednotlivé ostrovy v Egejskom mori, ktoré však podľahli tureckému námornému útoku. Obyvateľstvo z ostrovov však vo veľkom počte prichádzalo na Peloponéz podporiť povstanie. Povstalci ovládli aj Atény a Misolongi.
Boj za slobodu sprevádzalo kruté vraždenie civilného obyvateľstva na obidvoch stranách. Tureckí janičiari vraždili grécke ortodoxné obyvateľstvo na západnom pobreží Malej Ázie. Krutosťou vyniklo vyvraždenie gréckych obyvateľov na ostrove Chios, ktoré znázornil aj francúzsky maliar Eugene Delacroix. Naopak, grécki povstalci vyvraždili moslimské obyvateľstvo v meste Tripoli na Peloponéze. Gréci tiež z polostrova vyhnali všetkých moslimov, medzi nimi mnohí rozprávali grécky či albánsky.
Povstanie gréckeho obyvateľstva za slobodu vzbudilo v zahraničí veľkú odozvu. Vznikali výbory na podporu Grékov, organizovali sa zbierky peňazí a zbraní, do Grécka prichádzali dobrovoľníci, ktorí podporovali Grékov. Medzi najvýznamnejšie osobnosti, ktoré sa pridali na ich stranu, patril anglický básnik lord George Gordon Byron, ktorý okrem básní aj priamo podporil povstanie, ale keď sa vylodil v Misolongi, ochorel a v roku 1824 zomrel.
Oficiálne však západné štáty ani Rusko nepodporili grécky boj za oslobodenie. Svätá aliancia dokonca vystúpila proti povstaniu, aby sa jeho myšlienky nerozšírili v ostatnej Európe. Ako prvá krajina zmenila postoj Veľká Británia, ktorá sa od roku 1822 otvorene postavila na stranu Grékov a začala ich aj finančne podporovať.
Grécke povstanie nebolo jednotné, v rôznych regiónoch vznikali samostatné organizačné jednotky. V decembri 1821 sa pri Epidaure zišlo grécke národné zhromaždenie, ktoré trvalo až do januára 1822, ale nestalo sa vedúcim orgánom povstania. 1. januára 1822 bola ale prijatá epidaurská ústava, ktorá formulovala základné občianske práva a hlásila sa k demokratickým princípom vlády (deľba zákonodarnej, výkonnej a súdnej moci). Bol vytvorený päťčlenný výkonný výbor (gr. "ektelestiko"), ktorý mal menovať štátneho kancelára a sedem ministrov. Prvými tromi štátnymi funkcionármi boli zvolení Alexandros Mavrokordatos (predseda výkonného výboru), Dimitrios Ypsilantis (predseda zastupiteľského orgánu) a Theodoros Negris (štátny kancelár, minister zahraničia). V decembri 1822 sa zišlo v Astrose na Peloponéze druhé národné zhromaždenie, ktoré formálne naďalej upevnilo demokratické práva občanov.
V roku 1823 – 1824 sa rozhorela občianska vojna medzi jednotlivými gréckymi povstaleckými skupinami, čo využili Turci a spolu s egyptským Muhammadom Alím sa 27. apríla 1825 vylodili na Kréte, kde vypuklo masívne povstanie miestnych Grékov, a postupne ju obsadili (23. apríla 1826). V auguste dobyli Atény. Pod hrozbou zničenia povstania sa Gréci obrátili na západné mocnosti so žiadosťou o pomoc, dokonca ponúkali západným vládcom grécku korunu. Do vedúcich vojenských funkcií boli dosadení britskí velitelia. Veľká Británia a Rusko uzavreli v roku 1826 dohodu, na základe ktorej mali vyvíjať nátlak na Vysokú portu. V roku 1827 sa k dohode pripojilo aj Francúzsko a všetky tri štáty podpísali Londýnsku konvenciu, ktorou tlačili na Turecko. Keď Turecko túto dohodu odmietlo, došlo 20. októbra 1827 pri Navarine k veľkej námornej bitke, v ktorej turecké loďstvo utrpelo porážku. Situáciu chcelo využiť Rusko a vyhlásilo Turecku vojnu. V dôsledku toho muselo Turecko súhlasiť s mierovými rokovaniami o osude Grécka a jeho samostatnosti, ktoré však trvali ešte niekoľko rokov.
Už 30. januára 1828 sa v Nafplione na Peloponéze vylodil Ioannis Kapodistrias, ktorý začal uskutočňovať myšlienku nezávislého gréckeho štátu. Nátlakom donútil znepriatelené grécke skupiny, aby prestali s vnútornými šarvátkami. Stal sa prvým prezidentom gréckeho štátu, ktorého moc však bola obmedzená predovšetkým na územie Peloponézu. Prvým hlavným mestom sa stalo mesto Nafplio v Argolide. Na jeho stranu sa pridali ďalší významní politici – Theodoros Kolokotronis a Andreas Metaxas. V roku 1831 Kapodistriasa zavraždili v Nafplione príbuzní významného opozičného politika Petrosa Mavromichalisa. Za nástupcu bol nakrátko zvolený jeho brat Avgostinos, ale toho v roku 1832 donútili opustiť Grécko. Po jeho odchode prepukla v Grécku občianska vojna, ktorú vyriešil až zásah západných mocností.
Francúzsko, Anglicko a Rusko uzavreli 7. mája 1832 dohodu o tom, že vládcom Gréckeho kráľovstva sa stane Otto, syn bavorského kráľa Ľudovíta I. Pretože mal len sedemnásť rokov, vládla za neho regentská rada.
Územie nového štátu zahŕňalo Peloponéz a Ruméliu (Atika, Boiótia), ostrovy Eubója a Kyklady. Až do roku 1864 zostávali samostatné Spojené štáty Iónskych ostrovov, Tesália sa pripojila ku Grécku v roku 1881, Macedónia v roku 1878. Ostrov Samos získal od Turecka autonómiu, Kréta bola najprv pod vládou egyptského Muhammada Alího, v roku 1841 sa vrátila späť pod nadvládu tureckého sultána. Grécke obyvateľstvo sa síce postavilo na ozbrojený odpor, ten bol však kruto potlačený.
Novodobé Grécko.
Vláda Ota I. (1833 – 1843).
Otto I. sa chopil vlády v Grécku pod kontrolou regentskej rady, v ktorej boli len Bavori, ale postupne sa vymaňoval spod ich vplyvu. Urobil reformy vo vojsku, rozpustil rôzne nepravidelné oddiely a vytvoril pravidelnú armádu. Bol vytvorený moderný grécky zákonník, ktorý čerpal z byzantského, francúzskeho i nemeckého práva. Jeho autorom bol profesor Georg Ludwig von Maurer.
Grécka ortodoxná cirkev sa odčlenila od konštantínopolského patriarchátu a stala sa samostatnou. Jej hlavou sa stal kráľ. Pokračoval aj v hospodárskych reformách, časť pôdy sa dostala do rúk drobných roľníkov. V roku 1834 sa hlavným mestom Grécka stali Atény, ktoré postupne prestavoval na moderné mesto. Boli tu založené mnohé inštitúcie a mesto osídlili Gréci z rôznych končín Stredomoria.
Prevrat v roku 1843.
Otova vláda však zaznamenala aj mnohé neúspechy, najmä v hospodárstve. Keď Grécko nebolo schopné splatiť úroky z veľkej pôžičky, Francúzsko, Anglicko a Rusko ho donútili, aby sa podriadilo ich kontrole. To vyvolalo prevrat zo 14. na 15. septembra 1843, v čele ktorého stál krétsky aristokrat Dimitrios Kallergis, potomok byzantského cisárskeho rodu Fokasovcov. Otto I. sa musel podriadiť, Andreas Metaxas sa stal predsedom dočasnej vlády, bola vytvorená komisia pre vypracovanie ústavy. Nová ústava (gr. "syntagma") bola zverejnená 20. marca 1844. Kráľ si udržal svoje postavenie, zákonodarnú funkciu mal nový parlament, výkonnú moc mala vláda.
Postupne sa sformulovala myšlienka Veľkej idey (Megali idea) o tom, že súčasní Gréci sú potomkami starovekých Grékov a chcú žiť v kresťanskom novom Grécku. Jednotiacim jazykom bol umelý spisovný jazyk (gr. "kathareusa"), ktorý bol očistený od cudzích slov a vychádzal zo starogréčtiny. Grécko chcelo ovládnuť aj územia obývané Grékmi, ktoré boli doteraz pod cudzou nadvládou – Epirus (aj s časťou dnešného Albánska), Tráciu (s časťou dnešného Bulharska a Turecka), Konštantinopol, Egejské ostrovy, západnú Malú Áziu, maloázijský Pontos a Krétu. Najvýznamnejším presadzovateľom tejto myšlienky sa stal Ioannis Kolettis (predseda gréckej vlády v rokoch 1844 – 1847).
Grécko sa neustále zmietalo medzi vplyvom Francúzska, Anglicka a Ruska, snažilo sa využívať medzinárodné udalosti (krymská vojna) pre vlastné ciele, ale bolo neúspešné. V roku 1854 mocnosti dokonca okupovali prístav Pireus. V Grécku sa zdvíhala vlna nenávisti voči kráľovi a napokon bol v roku 1862 zosadený.
Po zvrhnutí kráľa sa v Grécku rozhorel boj o politický vplyv. Veľmoci navrhli a odporučili Grécku, aby za nového panovníka prijalo druhorodeného syna dánskeho kráľa Kristiána IX. a tak ho v roku 1863 grécke národné zhromaždenie zvolilo za nového gréckeho kráľa, ktorý prijal meno Juraj I. (Georgios I). Za manželku si vzal Oľgu, neter ruského cára Alexandra II., zároveň sa stal švagrom anglického kráľa Eduarda VII. a ruského cára Alexandra III. Anglicko za to odovzdalo Grécku Iónske ostrovy (v roku 1864). Takisto bola prijatá nová – demokratická ústava, v ktorej sa spájala monarchistická vláda s parlamentnou demokraciou.
V 70. rokoch 19. storočia sa Grécko snažilo využiť medzinárodnú situáciu a najmä ústup Ruska na Balkán, ale nepodarilo sa mu získať nové územia, hoci v Tesálii, Macedónii a na Kréte prepukli povstania. Turecko odstúpilo Krétu Veľkej Británii a tá ju spravovala až do roku 1914. V roku 1881 však veľmoci donútili Turecko, aby Grécku odstúpilo Tesáliu a časť Epiru. Nároky Grécka na niektoré územia na Balkáne začalo ohrozovať novovzniknuté Bulharsko neskôr aj Albánsko. Išlo predovšetkým o Macedóniu, na ktorú si Bulhari robili nárok. Situáciu komplikovali aj nejasnosti o národnostiach Macedónie. Najväčší počet obyvateľov tvorili Slovania, ktorí sa sčasti cítili byť Bulharmi, no niektorí nemali vyjasnenú svoju národnú identitu a ako Bulharov ich vnímali iba samotní Bulhari. Po Slovanoch nasledovali Gréci, menšiu časť obyvateľstva tvorili moslimovia rôzneho etnického pôvodu (Gréci, Turci, Slovania, Albánci, Arumuni), ktorých však Gréci vnímali ako Turkov, nehladiac na ich jazyk. Určité územia obývali aj kresťanskí Albánci, Arumuni a Židia.
Grécko-turecká vojna (1897).
Na Kréte opäť prepuklo protiturecké povstanie. Grécko chcelo využiť zahraničnopolitickú situáciu na zisk nových území a vyhlásilo Turecku vojnu. Vojna vypukla 17. apríla 1897 a trvala asi mesiac. Grécko na ňu bolo pripravené veľmi zle, utrpelo niekoľko porážok, z ktorých najvýznamnejšia bola bitka pri Velestine. Už 21. mája 1897 muselo uzavrieť prímerie. Vojnou nezískalo žiadne územie, naopak stratilo asi v Tesálii. Turecko sa však muselo stiahnuť z Kréty a Juraj I. sa stal z poverenia veľmocí generálnym guvernérom.
V prvých dvoch desaťročiach 20. storočia sa Grécko pustilo na cestu reforiem, ktoré ho mali premeniť na moderný štát. Ich predstaviteľom a ideológom bol politik Eleftherios Venizelos, niekoľkonásobný predseda vlády, pôvodom z Kréty. V decembri 1910 si vynútil nové parlamentné voľby, v ktorých zvíťazila jeho Liberálna strana a v roku 1911 dal schváliť novú ústavu, ktorá posilnila postavenie gréckeho kráľa. Uskutočnil reformy v štátnej správe, rozšíril občianske práva a slobody, podporoval národné hospodárstvo a jeho modernizáciu.
Balkánske vojny.
Zmeny v hospodárstve i politike umožnili Grécku zapojiť sa do vojenských konfliktov na Balkáne, ktoré mali za cieľ oslabiť postavenie Osmanskej ríše. Zároveň však Grécku vznikal nový súper v albánskom národnom hnutí. V roku 1912 prepukla prvá balkánska vojna, v ktorej sa Grécko zmocnilo Solúna a v námorných bojoch polostrova Chalkidiki i jeho najvýchodnejšej časti Athosu. V nasledujúcom roku Gréci obsadili Epirus a ovládli aj východné ostrovy v Egejskom mori. Oslabené Turecko sa muselo podvoliť a vzdalo sa takmer všetkých území v Európe. S ovládnutím Epiru začali veľké spory medzi Grékmi a Albáncami. Gréci totiž ovládli aj juh dnešného Albánska s mestom Arjyrokastro, kde vtedy 90% obyvateľstva tvorili Gréci. Toto územie, nazývané Grékmi ako Severný Epirus ("Voria Ipiros") sa snažili ovládnuť aj Albánci, ktorí mali záujem aj o južný Epirus (dnešná grécka časť), hlavne o oblasť Thesprotie, kde žila albánska moslimská menšina.
Boj o niektoré sporné územia viedli k druhej balkánskej vojne (začala v júni 1913), v ktorej bojovalo Bulharsko proti svojim predchádzajúcim spojencom. Grécko sa spojilo so Srbskom a k týmto dvom štátom sa pridalo aj Turecko. Bulharsko nemalo šancu na úspech. Grécko získalo veľkú časť Tesálie, Macedónie, ostrovy pri pobreží Malej Ázie, ako aj Krétu. Vzniklo aj samostatné Albánsko, pričom bola vymedzená hranica medzi ním a Gréckom – prakticky v dnešnej podobe. V predvečer prvej svetovej vojny Grécko rozšírilo svoje územie o severný Epirus, Macedóniu a Egejské ostrovy. Pripojením nových území sa zmenil pomer v zložení obyvateľstva. Zvýšil sa počet negréckych obyvateľov až na 13%. Pribudli Slovania, moslimovia (Turci, Albánci, Gréci), Židia (v Solúne tvorili sefardskí Židia takmer 40%).
Počas druhej balkánskej vojny bol zavraždený grécky kráľ Juraj I. Jeho nástupcom sa stal jeho mladší syn Konštantín I., ktorý sa oženil s princeznou Žofiou, sestrou nemeckého cisára Viliama II. Bol to schopný vojenský veliteľ, podieľal sa na víťazstvách Grécka v balkánskych vojnách.
Prvá svetová vojna.
Nástup gréckeho kráľa Konstantina na trón znamenal príklon Grécka k Nemecku, zatiaľ čo ministerský predseda Venizelos bol stúpencom Francúzska a Veľkej Británie. Nemecko tlačilo na Grécko, aby sa zapojilo do prvej svetovej vojny predovšetkým proti Srbsku, ale odmietol to Venizelos a neskôr aj kráľ Konstantinos so zdôvodnením, že krajina ešte nie je pripravená na vojnu. Dohoda sľubovala Grécku západnú Malú Áziu s mestom Smyrna, Cyprus a časť Trácie, ak sa pridá na jej stranu, ale kráľ Konstantinos udržiaval neutralitu. Napriek tomu prenikali na územie Grécka vojská Dohody i Trojspolku. Grécko sa rozdelilo na dva tábory – konstantinovský na jednej strane so sídlom v Aténach a na strane Nemecka, na druhej strane venizelistický so sídlom v Solúni, ktorý podporoval Dohodu. Rozpory vyústili až do Konstantinovej abdikácie 10. júna 1917; jeho nástupcom sa stal jeho prodohodový syn Alexandros. Moc tak získal liberálny Eleftherios Venizelos, ktorému sa podarilo opäť Grécko zjednotiť. Grécki vojaci sa zapojili do bojov na južnom fronte po boku dohodových štátov a 1. novembra 1918 vstúpili po boku britských jednotiek do Istanbulu. Po uzavretí mieru s Bulharskom v Neuilly v roku 1919 Grécko získalo západnú Tráciu s mestom Alexandrupoli, po uzavretí mieru s Tureckom v roku 1920 v Sevres získalo východnú Tráciu s mestom Edirne (Drinopol).
Po boku britských vojsk grécki vojaci vstúpili aj do maloázijskej Smyrny a obsadili rozsiahle územia západnej Malej Ázie, kde tvorili Gréci väčšinu obyvateľstva. Proti tomu sa postavili Francúzsko a Taliansko. Grécky postup na východ Turecka sa zastavil pri Inönü. V roku 1921 Gréci utrpeli porážku pri rieke Sakarya od generála Attaturka a pod tlakom Angličanov a tureckých vojsk sa museli stiahnuť z Malej Ázie. v Roku 1922 padla aj Smyrna, turecké vojská mesto podpálili a vyvraždili asi 50 000 kresťanov (Grékov i Arménov). Z mesta vtedy utieklo do gréckej Atiky asi 200 000 Grékov.
Pri nasledujúcich mierových rokovaniach v Lausanne Gréci stratili nielen územia v Malej Ázii, ale aj Istanbul a územia v Európe, ktoré boli prisúdené novovzniknutej Tureckej republike Mustafa Kemala Atatürka. Zmeny pomerov mali za následok aj výmenu obyvateľov. Do Grécka vtedy z rôznych končín Turecka (západná Malá Ázia, Pontos, Bitýnia, Kapadócia, Lýdia, Lýkia, Kilíkia, Východná Trácia) prišli Maloázijskí Gréci, ktorých bolo približne 2 000 000. Z Grécka prišlo do Turecka asi 500 000 moslimov rôznych jazykových skupín (turkofónni, albanofónni, grekofónni, slavofónni moslimovia). Maloázijskí Gréci sa usadili hlavne v gréckej Macedónii (asi 750 000 prisťahovalcov), ktorej severná časť bola skoro celkom vyľudnená keď miestni Slovania po Grécko-bulharskej výmene obyvateľov odišli do Bulharska. Veľká časť prisťahovalcov osídlila Atény a okolitú Atiku. Výmena obyvateľstva priniesla Grécku veľké sociálne a ekonomické problémy, no na druhej strane sa z neho stala skoro celkom homogénna krajina. Okrem toho Gréci definitívne stratili nárok na územie Severného Epiru v Albánsku. Neskoršia snaha o vytvorenie autonómneho regiónu tiež stroskotala a miestni Gréci sa stali terčom albánskej propagandy a násilnej albanizácie; preto sa časť z nich presťahovala do Grécka.
Vnútropolitická situácia v Grécku sa po vojne komplikovala. V roku 1920 zomrel kráľ Alexandros na otravu krvi (pohrýzla ho opica) a po ňom nastúpil opäť kráľ Konstantin. V parlamentných voľbách Eleftherios Venizelos a jeho strana prehrala a Venizelos odišiel do exilu. Novým predsedom vlády sa stal Dimitrios Rallis. Neúspech v Malej Ázii sa odrazil aj vo vnútropolitickom živote. Skupina generálov pripravila vojenský prevrat, kráľ Konstantinos sa opäť vzdal trónu, v roku 1922 odcestoval z krajiny a v roku 1923 zomrel na Sicílii. Nahradil ho jeho starší syn Juraj II. Niektorí predstavitelia minulého režimu boli popravení. Politická situácia nebola stabilizovaná ani v nasledujúcom období. V roku 1923 skončil neúspešne vojenský puč (gen. Ioannis Metaxas, ktorý stál v jeho pozadí, musel ujsť do zahraničia), v roku 1924 Národné zhromaždenie zosadilo vládnucu dynastiu, kráľ Juraj II. odišiel do exilu a bola vyhlásená republika.
V rokoch 1924 – 1928 došlo k deviatim pokusom o štátny prevrat a k dvom nastoleniam vojenských diktatúr. V ich čele stál generál Theodoros Pangalos, ktorého odstránil zase generál Georgios Kondylis. V roku 1928 sa do Grécka vrátil Eleftherios Venizelos, ktorý spojil liberálnych stúpencov a vyhral parlamentné voľby. V rokoch 1928 – 1932 bol s kratšími prestávkami gréckym predsedom vlády a podarilo sa mu aspoň čiastočne stabilizovať politickú situáciu. Uzavrel dohody s fašistickým Talianskom (1928) a s Tureckou republikou (1930), zorganizoval Balkánsku konferenciu (1930), ktorá sa snažila riešiť viaceré problémy medzi balkánskymi štátmi. V roku 1934 sa Grécko pripojilo k balkánskej dohode spolu s Tureckom, Juhosláviou a Rumunskom.
V roku 1933 prehrali venizelisti voľby a k moci sa dostala pravicová opozícia. Predsedom vlády sa stal Panajis Tsaldaris, generál Nikolaos Plastiras sa pokúsil okamžite o neúspešný vojenský puč. V roku 1935 sa viaceré strany, medzi nimi i liberál Eleftherios Venizelos, pokúsili o prevrat, opäť neúspešne. Vojenskí pravicoví politici a generáli Ioannis Metaxas a Georgios Kondylis takisto uskutočnili prevrat a obnovili v Grécku monarchiu. Kráľom sa stal opäť Juraj II., ktorý sa po 12 rokoch vrátil z exilu.
Štruktúra gréckeho obyvateľstva začiatkom 20. storočia.
Je dôležité spomenúť skupiny etnického gréckeho obyvateľstva, ktoré žilo v Grécku v čase výmeny obyvateľov. Nejde iba o novousadlíkov z Malej Ázie, ale aj o pôvodné etnické skupiny obývajúce pevninské Grécko. Väčšinu obyvateľov na územii Grécka vždy tvorili tzv. "helenofóni", prípadne "grekofóni", teda obyvateľstvo zväčša ortodoxného-kresťanského vyznania, ktoré rozprávalo jazykom romaika, teda modernou gréčtinou, ktorá vychádza zo starovekej iónskej atičtiny. Toto helenofónne obyvateľstvo sa nazývalo do 19. stor. Romaiovia, čo pochádza z byzantskej národnej identity, prípadne aj "Ellines", teda "Heléni", alebo tiež "Greki". Dnes sa používa iba označenie "Ellines". Okrem gréckohovoriacich obyvateľov obývajú Grécko aj skupiny Grékov, ktorí síce nemali gréčtinu ako materinský jazyk, no napriek tomu sa za Grékov považujú už od byzantskej doby, pretože vyznávajú rovnaké náboženstvo. Boli to vyššie spomínaní Arvaniti, potomkovia albánskych kolonistov (dnes asi 300 000 ľudí). Obývajú určité kraje južného Grécka. V strednom Grécku, v severnom pohorí Pindos, na hraniciach Tesálie a Epiru žijú Arumuni (gr. "Armani"), nazývaní tiež Valasi (gr. "Vlachi"). Arumuni (dnes približne 300 000 ľudí) obývajú aj niektoré malé územia na rovinách Tesálie. Ich pôvod však nie je celkom ujasnený. Na severe gréckeho kraja Macedónia, v krajoch severná Kastoria a Florina ostalo slovanské obyvateľstvo (dnes asi 100 000 ľudí). Nazývajú sa Slavofónni Gréci.
Okrem týchto negréckych skupín existovalo aj grécky hovoriace obyvateľstvo, ktoré rozprávalo gréckym jazykom, ťažko zrozumiteľným iným Grékom. V Grécku to boli nomádski pastieri Sarakacani (dnes asi 400 000 ľudí), Tsakónskí Gréci na Peloponéze (dnes neznámy počet) a Sfakiani na Kréte (dnes neznámy počet).
Po výmene obyvateľov v roku 1923 prišlo do Grécka z Malej Ázie etnické grécke obyvateľstvo. Gréci zo západnej Malej Ázie rozprávali rovnako, ako Gréci z Grécka. Pontskí Gréci, z kraja Pontos na severovýchode Malej Ázie, však rozprávali jazykom vzdialeným gréčtine z Grécka, viac príbuzným starogréčtine (dnes asi 2 000 000 ľudí). Kapadócki Gréci zo stredoanatólskeho kraja Kapadócia (dnes neznámy presný počet, snáď okolo 300 000 ľudí) rozprávali tiež vlastným gréckym jazykom, so silným tureckým vplyvom. Okrem nich však do Grécka prišli aj tzv. Karamanlidi (dnes neznámy počet, snáď okolo 200 000 ľudí), teda etnickí Gréci z rôznych častí strednej a južnej Anatólie, ktorí rozprávali po turecky, no boli to Gréci. Sú to potomkovia Maloázijských Grékov, ktorí začali používať turečtinu medzi 11.-17. storočím.
Vojenská diktatúra (1936 – 1941).
V roku 1936 kráľ Juraj II. menoval za predsedu vlády generála Ioannisa Metaxasa, ktorého vo funkcii schválil aj parlament. Generál okamžite (4. augusta 1936) nastolil svoju osobnú diktatúru. Generála podporoval kráľ. Metaxas bol predsedom vlády, okrem toho riadil tri vojenské ministerstvá a ministerstvo zahraničných vecí. Politická opozícia bola tvrdo prenasledovaná, predovšetkým Komunistická strana Grécka. Takisto boli potláčané národnostné menšiny na severe Grécka.
Na druhej strane diktátorský režim podporoval roľníkov i robotníkov, realizoval rôzne sociálne opatrenia, ktoré boli prijaté už na začiatku 30. rokov, ale nerealizovali sa. Rozvíjal sa priemysel a obchod.
Druhá svetová vojna.
Na konci 30. rokov sa Metaxasovo Grécko dostalo do zložitej situácie. Zo severu hrozilo Bulharsko, zo západu Mussoliniho Taliansko, hoci obe krajiny uzavreli kedysi zmluvu. Metaxas sa snažil nakloniť si tak Hitlera ako aj Veľkú Britániu, ale v oboch prípadoch neúspešne. Taliansko podniklo niekoľko provokujúcich akcií a 28. októbra 1940 predložilo Grécku niekoľko ultimatívnych požiadaviek, ktoré Ioannis Metaxas odmietol a tak sa Grécko zapojilo do druhej svetovej vojny.
Mussolini okamžite zaútočil na Grécko z Albánska, ale proti nemu sa okamžite zjednotilo celé Grécko (aj s komunistami) a postavilo sa na odpor. Po dvoch týždňoch bojov Gréci zastavili postup Talianska a postupne ho zatláčali k moru. Grékov svojím letectvom podporovala aj Veľká Británia, ktorá mala záujem zriadiť na území Grécka niekoľko svojich základní. Do situácie sa snažil zasiahnuť aj Adolf Hitler a nútil Grékov uzavrieť separátny mier s Talianskom. Metaxas lavíroval medzi Nemeckom a Veľkou Britániou, ale 21. januára 1941 zomrel po prechodení angíny. Bulharsko a Juhoslávia sa pripojili k Nemecku a Taliansku, Briti poslali do Grécka svoje vojenské oddiely a tak 6. apríla 1941 Nemecko cez bulharské a juhoslovanské územie zaútočilo na Grécko. Do konca apríla Nemci obsadili Atény a Peloponéz. V máji Nemci a Taliani obsadili grécke ostrovy, Bulharsko obsadilo grécku Tráciu, kráľ Juraj II. ušiel na Krétu.
V okupovanom Grécku bola vytvorená kolaborantská vláda. Nemecko vykupovalo základné potraviny a suroviny za veľmi nízke ceny, Spojenci uvalili blokádu na dovoz potrebných vecí, aby zabránili zásobovaniu Nemecka. To sa prejavilo hladomorom a smrťou tisícov Grékov. Okupačné vlády tvrdo zasahovali proti domácemu obyvateľstvu. Najmä Bulhari tvrdo postihovali obyvateľstvo svojej okupovanej časti, aby ho asimilovali. Nemci zase presadzovali „konečné riešenie“ židovskej otázky a vyvraždili takmer všetko židovské obyvateľstvo v Solúne.
V Grécku sa okamžite zdvihla vlna protifašistického odporu a za národné oslobodenie. Jednotlivé politické strany vytvárali svoje odbojové organizácie:
Jednotlivé skupiny čoskoro dosiahli v boji proti okupantom úspechy. Najmä ľavicová EAM posilňovala svoj vplyv a navrhovala spoluprácu všetkých odbojových zložiek. Niektoré skupiny, ale predovšetkým kráľ Juraj v exile, sa obávali prílišného posilnenia vplyvu komunistov a medzi EAM a EDES dochádzalo k vážnym bojom o politický vplyv, do ktorého nakoniec zasiahla Veľká Británia a v roku 1944 dosiahla zmierenie odbojových skupín. V roku 1944 vznikol z podnetu EAS aj Politický výbor národného oslobodenia (PEEA – "Politiki epitropi ethnikis apeleftherosis" – nazývala sa aj Horská vláda), ktorý schválila aj Národná rada, vytvorená na oslobodenom území v apríli 1944.
Sformovala sa aj vláda Národnej jednoty, ktorá združovala odbojové strany a skupiny, v ktorej ľavicové strany získali päť ministerských kresiel (komunisti dve). Predsedom vlády sa stal Georgios Papandreu. Partizánska armáda ELAS však kontrolovala dve tretiny oslobodeného územia Grécka a komunisti predstavovali významnú mocenskú zložku. Veľká Británia si však chcela zabezpečiť vplyv na oslobodenom území, preto v októbri 1944 rokoval Winston Churchill v Moskve a dosiahol, že Sovietsky zväz súhlasil so začlenením Grécka do záujmovej sféry Veľkej Británie.
Sovietsky zväz rýchlo postupoval pri oslobodzovaní balkánskych štátov, preto Adolf Hitler už v septembri a októbri 1944 začal sťahovať nemecké jednotky z Grécka, aby sa vyhol ich obkľúčeniu. V októbri sa začali na Peloponéze vyloďovať britské jednotky, 14. októbra 1944 vstúpili do Atén a 18. októbra prišla do hlavného mesta aj vláda Národnej jednoty. Národnooslobodzovací boj Grékov skončil.
Súčasné Grécko.
Od oslobodenia do nástupu vojenskej junty.
Po oslobodení sa vzťahy medzi komunistami a príslušníkmi pravicovej časti politického spektra ďalej vyhrotili. Komunisti vytvorili vlastnú vládu a začali boj proti legálnej vláde v Aténach. Vzhľadom na podporu Papandreovej vlády Britmi a Američanmi boli povstalci porazení a upevnil sa monarchistický režim, v čele ktorého stál po smrti Juraja II. jeho brat Pavol I.
Krajina bola po vojne a vnútornom konflikte v zlom stave, ale s americkou finančnou pomocou v rámci Marshallovho plánu sa začalo hospodárstvo pomaly zotavovať. Problémom bol ale nedemokratický režim v zemi, v ktorom armádne zložky zasahovali do politického procesu. To sa prejavilo napríklad za vlády bývalého armádneho činiteľa a teraz politika Alexandra Papagosa a jeho strany "Politické zjednotenie", kedy boli grécki občania rozdelení do niekoľkých skupín podľa svojho postoja k režimu. Napriek týmto prejavom neplnohodnotného demokratického vývoja zásluhou reformných opatrení v oblasti ekonomiky hospodárstvo od polovice päťdesiatych rokov rástlo. Spolu s tým sa ale ďalej prehlbovali sociálne rozdiely. Z hospodárskeho vývoja tak najviac ťažili príslušníci štátnej byrokracie a armády, lodiari a podnikatelia v nevýrobných odvetviach. Tieto sociálne skupiny tvorili oporu pravicového režimu. Zahraničné vzťahy Grécka smerovali k západným spojencom – Grécko vstúpilo do NATO a neskôr bolo pridruženým členom Európskeho spoločenstva. Napriek tomu jeho pozície oslabovala najmä otázka samostatnosti Cypru, ktorý bol pod zvrchovanosťou Spojeného kráľovstva a žila na ňom okrem Grékov i početná turecká menšina. Zápolenie o Cyprus a jeho budúci vývoj (a prípadné uskutočnenie "enosis", teda spojenia s Gréckom) s Tureckom (niekoľkokrát hrozil i vojenský konflikt) ohrozovalo zahraničné postavenie štátu a zároveň ovplyvňovalo i jeho vnútropolitickú situáciu.
Po Papagosovej smrti nastúpil do vedenia štátu na základe rozhodnutia kráľa Konstantínos Karamanlís, ktorý čoskoro sformoval vlastnú politickú stranu "Radikálny zväz". Pokračoval v politike svojho predchodcu a štátny aparát sa tak púšťal do odhaľovania skutočných či vymyslených komunistických sprisahaní. Okrem iného s iniciatívou vlády vytvoril mechanizmus kontroly tlače a informácií, s cieľom podpory v podstate autoritárskeho režimu. V záujme posilnenia vlastnej moci chcel presadiť i zmenu ústavy, to sa mu však pre odpor ľavicových stran a príslušníkov ľavého stredu nepodarilo. Jeho pozíciu však začali podkopávať nielen aktivity opozičných strán, ale i neschopnosť získať kontrolu nad vlastnými spolupracovníkmi. Sklamaný vývojom sa rozhodol rezignovať.
Po jeho odstúpení vyhral nasledujúce voľby "Zväz stredu" Georgiosa Papandreoua. Nová vláda sa pokúsila liberalizovať celý systém, ale narazila na odpor príslušníkov dovtedajších mocenských skupín. V roku 1965 sa pokúsil Papandreou prepustiť ministra obrany generála Petrosa Garufalisa. To však odmietol nový kráľ Konštantín II., vládnucí po smrti svojho otca od roku 1964. Nasledovalo dvojročné obdobie politickej krízy, ktoré využila skupinka dôstojníkov (takzvaní grécki plukovníci) na čele s Georgiosom Papadopulosom na štátny prevrat a nastolenie vlády vojenskej junty.
Prevrat a vláda vojenskej junty.
V noci z 20. na 21. apríla 1967 uskutočnili traja armádni dôstojníci Jeorjos Papadopulos, Nikolaos Makarezos a Stylianos Pattakos štátny prevrat a zaviedli v zemi výnimočný stav. Čoskoro bol rozpustený parlament a vlády sa ujala vojenská diktatúra (chunta) s ultrancionálnymi a protiľavicovými rysmi. Následne sa junta začala zbavovať svojich odporcov vo všetkých významných oblastiach kultúrneho a spoločenského života. Kráľ Konštantín II. po nevydarenom ozbrojenom povstaní proti režimu opustil krajinu. Junta na to reagovala ustanovením regenta a keď bolo jasné, že sa kráľ do Grécka nevráti, bola monarchia zrušená a vedúca postava diktatúry, Georgios Papadopulos, sa menoval prezidentom a stal sa tak oficiálne hlavou gréckeho štátu.
Prvé roky zaručovala stabilitu režimu stále rastúca ekonomika. Základy tohto vývoja však neboli následkom vlády junty, ale reforiem a procesov naštartovaných pred ozbrojeným prevzatím moci. V zahraničnej politike režim spolupracoval s USA, čo vyvolávalo v gréckej verejností voči USA veľkú nevraživosť a objavili sa dokonca názory, že sa Američania na vojenskom prevrate podieľali. Zosilnenie opozície proti režimu nastalo v roku 1973 v súvislosti so zhoršením hospodárskeho vývoja. Diktatúru nezachránil ani prevrat pod vedením generála Dimitriosa Ioannidisa, ktorý zvrhol Papadopulosa, ale nezasadol do vlády a riadil chod štátu z ústrania. Pokusy o postupnú liberalizáciu režimu nemali vzhľadom na stále sa horšiacu ekonomickú situáciu úspech (napríklad na rozdiel od rokov 1967 až 1972, kedy sa inflácia pohybovala okolo 2,5%, dosiahla v roku 1974 hodnotu 33%). Angažovanosť junty na Cypre, kde bol zvrhnutý demokraticky zvolený prezident Makarios a nastolená podobná diktatúra ako v Grécku, krízu vyhrotila. Konstantinos Karamanlis sa vrátil späť do vlasti a vtedajší prezident, generál Faidon Gizikis, informoval Dimitriosa Ioannidisa, že obdobie vlády junty sa skončilo a ozbrojené sily sa rozhodli vrátiť moc do rúk civilnej vlády.
Politický vývoj do začiatku 21. storočia.
Nový premiér Konstantínos Karamanlís počas svojho pobytu v západnej Európe úplne zmenil svoj názor na spôsob riadenia štátu a uvedomil si, že represívny kurz päťdesiatych a šesťdesiatych rokov už nie je ďalej možný. Rozhodol sa preto reformovať štátny systém, no odstraňovanie osôb podporujúcich autoritatívny režim v armáde na ďalších dôležitých postoch prebiehal jeho pričinením v niektorých prípadoch pomaly. Bolo to dané snahou o stabilizáciu vnútropolitickej situácie aj zahraničného postavenia Grécka, ktoré bolo ohrozené najmä nebezpečenstvom vojny s Tureckom. Napríklad vedúce osobnosti diktatúry (okrem iných aj Georgios Papadopulos) tak neboli zatknutí ihneď, ale až v priebehu roka 1974.
Vzťahy s Tureckom značne poškodil zásah chunty na Cypre. Turecká republika to využila a zabrala 37% cyperského územia. K vojenskému stretu medzi Gréckom a Tureckom (ktorý Karamanlis zvažoval) však nedošlo. Hranice postupu tureckých vojsk dnes od seba oddeľujú tureckú a grécku časť ostrova.
Po ustanovení vlády "národnej jednoty" sa začal nový demokratický režim pomaly upevňovať. Na 17. november 1974 boli vyhlásené nové voľby a Karamanlis do nich vstúpil s novou stranou "Nová demokracia". Jeho najväčším konkurentom sa v nasledujúcich rokoch stal Andreas Papandreou so svojou stranou "Panhelénske socialistické hnutie" (skrátene "PASOK"). Táto strana si zakladala na radikálnej zahraničnej aj domácej politickej línii (napríklad súčasťou jej programu bola snaha o vystúpenie z NATO, odmietavý postoj zachovávala aj k Európskemu spoločenstvu). Voľby nakoniec vyhrala "Nová demokracia", okrem iného vďaka tomu, že sa Karamanlis javil väčšej časti populácie ako záruka stability krajiny. Nová vláda pristúpila k vypracovaniu ústavy a k uskutočneniu referenda o štátnom zriadení, kde si voliči vyberali medzi monarchiou a republikou. Výsledok plebiscitu nakoniec dopadol jasne v neprospech znovunastolenia monarchie. Grécko tak zostalo naďalej republikou.
V nasledujúcich rokoch sa politické spektrum takmer nemenilo. Dvoma najsilnejšími stranami naďalej zostávali ľavicový "PASOK" a pravicová "Nová demokracia". Roku 1981 zásluhou Karamanlisa vstúpilo Grécko do Európskeho spoločenstva. Zlá hospodárska situácia sa ale podpísala na strate popularity vlády a nasledujúce voľby vyhral v tej dobe opozičný "PASOK", ktorý v období 1977 – 1981 zásadným spôsobom revidoval svoj doterajší politický program. Napriek snahe novej vlády Andreasa Papandrea vytvoriť štát so silnou sociálnou podporou a prosperujúcim hospodárstvom v dvoch funkčných obdobiach v rokoch 1981 až 1989 sa grécka ekonomika rozvíjala len postupne. Rozsiahle programy vlády navyše znamenali značné finančné výdavky, čo sa prejavilo v deficite štátneho rozpočtu neskôr aj v nutnosti rušiť pôvodné sociálne výdobytky (napríklad zrušenie zvyšovania miezd vzhľadom na rast inflácie či bezplatnej lekárskej starostlivosti).
Grécko sa po rozpade komunistických režimov na Balkáne snažilo hrať v tejto dobe rolu stabilizačného prvku, ale snaha o udržanie Juhoslávie a podpora Miloševičovho režimu naopak viedla k rozporom so západoeurópskymi spojencami. Ďalším problémom bolo vytvorenie nového macedónskeho štátu, ktorého existencia podľa mienky gréckej vlády ohrozovala územnú integritu Grécka. Časom sa ale čiastočne uvoľnilo napätie a Grécko neskôr spolu s postupným hospodárskym rastom zaujalo v rámci Balkánu silnejšiu pozíciu. V 90. rokoch došlo k normalizácii vzťahov s Tureckom.
Zmeny priniesol aj nový vnútropolitický vývoj. Obe veľké strany sa čo do politických názorov čiastočne priblížili k strednému prúdu a rozdiely medzi nimi sa do istej miery zotreli. Na začiatku nového tisícročia sa Grécko dočkalo dvoch úspechov – druhýkrát sa totiž v Aténach konali olympijské hry a v roku 2002 bolo v krajine zavedené euro (až neskôr ale vyšlo najavo, že hospodárske výsledky boli zámerne upravované a krajina v skutočnosti maastrichtské kritériá pre vstup do eurozóny nespĺňala).
Hospodárska kríza a súčasný stav.
Rovnako ako ostatné krajiny, aj Grécko citeľne zasiahla hospodárska kríza. Rozpočtový deficit v roku 2009 dosiahol 13,6% hrubého domáceho produktu. Výmenou za finančnú pomoc od Európskej únie v hodnote 110 miliárd euro sa Grécka vláda zaviazala k rozsiahlym finančným škrtom. To v celej krajine vyvolalo rozsiahle štrajky. Úsporné opatrenia budú mať pravdepodobne mnoho negatívnych následkov, okrem iného aj pokles ekonomiky a rast nezamestnanosti. Okrem toho sa krajina naďalej potýka s ďalšími problémami, predovšetkým s korupciou, klientelizmom, nadbytočnou byrokraciou a šedou ekonomikou. Napriek zlepšeniu vzťahov s Tureckom naďalej nie je vyriešený problém Cypru. Ten totiž zostáva rozdelený na tureckú a grécku časť (kým turecká časť nie je medzinárodne uznávaná, grécka byla v roku 2004 prijatá do EÚ).
Od roku 2005 bol prezidentom Karolos Papulias. V roku 2012 prebieha v Grécku vládna kríza, ktorú by mali vyriešiť voľby 17. júna. V posledných voľbách získali značný počet hlasov strany odmietajúce ďalšie rozpočtové škrty požadované medzinárodnými finančnými inštitúciami a Európskou úniou a žiadna zo strán nebola schopná zostaviť vládu.
Novogrécka kultúra.
Grécka kultúra položila základy modernej európskej kultúry. Mnohé poznatky boli známe už starým Grékom, ktorí rozvíjali napr. filozofiu, divadlo, astronómiu, rétoriku, modernú medicínu či demokraciu. Veľký je aj vplyv gréckeho jazyka v európskych jazykoch. Slová ako ekonomika, politika, matematika, televízia, stratégia či aristokracia sú gréckeho pôvodu.
Grécka kultúra prežila svoj ďalší veľký rozmach počas byzantskej doby, hlavne v 12.-15. storočí, potom ďalšiemu rozvoju bránila osmanská nadvláda. Do 17. storočia patrila medzi najkultúrnejšie európske centrá aj Kréta, kde vládli Benátčania. Vyspelá kultúra pretrvala aj na Iónskych ostrovoch, kde Turci nikdy nevládli, ale aj v Anatólií, kde si vďaka vyspelým veľkomestám Maloázijskí Gréci dokázali udržať modernú kultúru. Obrodenie nastáva koncom 19. storočia, po oslobodení Grécka.
Kultúra súčasného Grécka vychádza predovšetkým z byzantských a zo starovekých tradícií. Najdôležitejším aspektom spoločnosti je grécka ortodoxná byzantská kresťanská cirkev, ktorú vyznáva väčšina Grékov. Celkovo má grécka kultúra bližšie k orientálnym krajinám, ako k Európe. Ale aj tak tvorí akúsi vstupnú bránu medzi západom a orientom. Orientálne prvky môžeme v gréckej kultúre badať už od mykénskej kultúry.

</doc>
<doc id="288919" url="https://sk.wikipedia.org/wiki?curid=288919" title="Azul (Buenos Aires)">
Azul (Buenos Aires)

Azul je mesto nachádzajúce sa v provincii Buenos Aires v Argentíne. Leží v centrálnej časti provincie Buenos Aires a východnej časti krajiny. Je vzdialené približne južne od hlavného mesta Argentíny Buenos Aires. Pri sčítaní ľudu v roku 2010 malo mesto 55 728 obyvateľov. Mesto bolo založené v roku 1832 ako pevnosť slúžiaca na obranu proti nájazdom indiánov. Azul a jeho okolie je známe poľnohospodárstvom a chovom hovädzieho dobytka.

</doc>
<doc id="288920" url="https://sk.wikipedia.org/wiki?curid=288920" title="Ýmnos is tin Eleutherián">
Ýmnos is tin Eleutherián



</doc>
<doc id="288924" url="https://sk.wikipedia.org/wiki?curid=288924" title="Alfred Joseph Hitchcock">
Alfred Joseph Hitchcock



</doc>
<doc id="288926" url="https://sk.wikipedia.org/wiki?curid=288926" title="HNK Hajduk Split">
HNK Hajduk Split

HNK Hajduk Split, celým názvom Hrvatski nogometni klub Hajduk Split, je chorvátsky futbalový klub, ktorý hrá prvú najvyššiu chorvátsku súťaž. Založili ho v roku 1911. Sídli v meste Split. Domáce zápasy hráva na štadióne Gradski stadion u Poljudu. Drží 6 ligových titulov a 6 ligových pohárov.

</doc>
<doc id="288927" url="https://sk.wikipedia.org/wiki?curid=288927" title="Hrvatski nogometni klub Hajduk Split">
Hrvatski nogometni klub Hajduk Split



</doc>
<doc id="288930" url="https://sk.wikipedia.org/wiki?curid=288930" title="Flunitrazepam">
Flunitrazepam

Flunitrazepam je hypnotikum, ktoré patrí do skupiny benzodiazepínov. Jeho najznámejší obchodný názov je Rohypnol a patrí medzi prvé pripravené benzodiazepínové deriváty s mohutným hypnotickým účinkom. Flunitrazepam rýchlo uvádza do hlbokého spánku, takisto znižuje úzkosť a svalové napätie.
Indikácie.
Flunitrazepam môžu užívať dospelí aj mladiství pri závažných poruchách spánku.
Kontraindikácie.
Flunitrazepam sa nesmie užívať pri známej precitlivenosti či nadmernej reakcii voči liekom zo skupiny benzodiazepínov, pri svalovej slabosti (tzv. myasthenia gravis), pri závažnej dychovej nedostatočnosti, pri závažnej nedostatočnosti funkcie pečene, pri krátkych epizódach zastavenia dýchania počas spánku (tzv. syndróm spánkového apnoe). Užívanie flunitrazepamu pacientmi so závažným ochorením pečene a obličiek, s alergiami, pacientmi, ktorí pravidelne pijú alkohol či sú drogovo závislí je rizikové a neodporúča sa. Flunitrazepam sa nesmie podávať deťom do 15 rokov, počas tehotenstva a pri dojčení.
Nežiaduce účinky.
Flunitrazepam sa všeobecne dobre znáša, ale počas liečby sa môžu vyskytnúť nežiaduce účinky ako ospalosť alebo únava počas dňa, najmä na začiatku liečby. Vo vzácnych prípadoch svalová slabosť, neistá chôdza či bolesti hlavy, závraty, malátnosť, dvojité videnie, sucho v ústach, bolesť brucha, zápcha alebo kožné vyrážky, znížené citové prežívanie, zriedkavo poruchy libida. Pri požití flunitrazepamu môže vzniknúť porucha pamäti (tzv. retrográdna amnézia, riziko jej vzniku narastá s dávkou. Vo výnimočných prípadoch môže flunitrazepam vyvolať tiež náhlu úzkosť, stratu pamäti, zmätenosť, dezorientáciu, halucinácie, vzrušenosť, útočnosť a poruchu spánku, taktiež môže aktivovať aj už existujúcu depresívnu poruchu.
Interakcie.
Účinky flunitrazepamu zvyšujú predovšetkým lieky ovplyvňujúce centrálny nervový systém (napr. hypnotiká, analgetiká, antikonvulzíva, antidepresíva, antihistaminiká) a ďalej alkohol.
Dávkovanie a spôsob použitia.
Dospelí a mladiství užívajú 1/2 až 1 tabletu flunitrazepamu tesne pred odchodom na lôžko. Vo výnimočných prípadoch je možné dávku zvýšiť na 2 tablety. Starší pacienti užívajú 1/2 tablety, vo výnimočných prípadoch je možné dávku zvýšiť na 1 tabletu. Tablety sa musia prehĺtať celé, nerozhryznuté, zapijú sa vodou alebo inou tekutinou neobsahujúcou alkohol. Môžu sa aj nechať rozpustiť v ústach a nezapíjať, je však nutné rátať s ešte rýchlejším nástupom účinku a tabletu užiť bezprostredne pred spaním už na lôžku. Je nutné mať možnosť neprerušeného spánku počas 7 - 8 hodín. Flunitrazepam sa smie užívať krátkodobo počas niekoľkých dní, maximálne 4 týždne. Iba vo výnimočných prípadoch a ak sa pravidelne kontroluje zdravotný stav, sa môže podávať dlhšie ako 4 týždne.
Upozornenie.
Flunitrazepam nie je určený na dlhodobé užívanie, podobne ako ostatné benzodiazepíny môže vyvolať liekovú závislosť. Riziko vzniku závislosti sa zvyšuje s výškou dávky a trvaním liečby, zvyšuje sa takisto pri alkoholizme a pri drogovej závislosti. Pri opakovanom dlhodobom užívaní sa môže znížiť jeho účinnosť. 
Abstinenčné príznaky vznikajú najmä pri náhlom vysadení liečby. Počas liečby sa nesmú piť alkoholické nápoje. Flunitrazepam môže nepriaznivo ovplyvniť činnosť vyžadujúcu zvýšenú pozornosť, motorickú koordináciu a rýchle rozhodovanie (napr. vedenie motorových vozidiel, obsluha strojov, práca vo výškach a pod.). Táto činnosť sa preto môže vykonávať iba na základe výslovného súhlasu lekára. Pravdepodobnosť únavy v nasledujúci deň je vyššia, pokiaľ nie je spánok po požití lieku dostatočne výdatný.

</doc>
<doc id="288935" url="https://sk.wikipedia.org/wiki?curid=288935" title="Peter Bilý">
Peter Bilý

Peter Bilý (* 1978, Košice) je slovenský prozaik, básnik, prekladateľ a publicista. Takmer dvadsať rokov žil v zahraničí (Taliansko, Malta, Španielsko). Dlhý čas pôsobil v Madride, v súčasnej dobe žije v Bratislave.
Autor.
Je autorom štyroch románov a štyroch básnických zbierok. Jeho tvorba bola preložená do viacerých jazykov. 
Prekladateľ.
Ako prekladateľ uverejnil časopisecky preklady z francúzskej (Guillaume Apollinaire, Arthur Rimbaud), talianskej (Pier Paolo Pasolini, Cesare Pavese, Guiseppe Ungaretti, Edoardo Sanguineti), španielskej (Federico García Lorca), mexickej (Octavio Paz), galícijskej (M. Rivas) a americkej (Charles Bukowski, Raymond Carver) literatúry. 

</doc>
<doc id="288938" url="https://sk.wikipedia.org/wiki?curid=288938" title="Petr Janda">
Petr Janda

Petr Janda môže byť:

</doc>
<doc id="288939" url="https://sk.wikipedia.org/wiki?curid=288939" title="Rohypnol">
Rohypnol



</doc>
<doc id="288941" url="https://sk.wikipedia.org/wiki?curid=288941" title="Azul">
Azul

Azul môže byť:

</doc>
<doc id="288943" url="https://sk.wikipedia.org/wiki?curid=288943" title="LRO">
LRO



</doc>
<doc id="288944" url="https://sk.wikipedia.org/wiki?curid=288944" title="Planina Meridiani">
Planina Meridiani



</doc>
<doc id="288945" url="https://sk.wikipedia.org/wiki?curid=288945" title="GNK Dinamo Záhreb">
GNK Dinamo Záhreb

Građanski nogometni klub Dinamo Zagreb, (GNK Dinamo Záhreb) je chorvátsky futbalový klub, ktorý hrá prvú najvyššiu chorvátsku súťaž. Bol založený v roku 1945. Sídli v meste Záhreb. Domáce zápasy hráva na štadióne Stadion Maksimir. Je držiteľom 11 ligových titulov a 10 ligových pohároch, čo je najviac v histórii Prva HNL.

</doc>
<doc id="288953" url="https://sk.wikipedia.org/wiki?curid=288953" title="Ladislav Kužela">
Ladislav Kužela

Doc. MUDr. Ladislav Kužela, DrSc. (* 5. august 1926, Ivanka pri Dunaji - † 27. máj 1980, Bratislava) bol slovenský lekár, chirurg a vysokoškolský učiteľ.
Životopis.
Promoval v roku 1950 na Lekárskej fakulte Univerzity Komenského v Bratislave. Od roku 1952 pracoval na II. Chirurgickej klinike Lekárskej fakulty UK v Bratislave ako odborný asistent. Vedúci oddelenia kardiovaskulárnej chirurgie a zástupca prednostu kliniky bol od roku 1968. Docentom sa stal v roku 1964. Od roku 1979 musel z politických dôvodov odísť pracovať do Slovenskej akadémie vied.
Tento popredný predstaviteľ slovenskej chirurgie spolu s akademikom Karolom Šiškom uskutočnil 9. júla 1968 prvú transplantáciu srdca nielen v bývalom Československu, ale aj v strednej a východnej Európe, ktorú sám inicioval. Skúsenosti pre výkon tejto náročnej operácie získal v USA v rokoch 1966-1968, kde po obhajobe dizertačnej práce získal vedecký titul Master of Clinical Sciences. 
Zaviedol endokrinnú chirurgiu a moderné liečenie kardiovaskulárneho systému. Zaoberal sa i pooperačnou fyziológiou, patopsychológiou a pooperačnou starostlivosťou o pacientov. Bol autorom 106 štúdií a článkov. Absolvoval spomínaný študijný pobyt u prof. Gerbodeho na Pacific Medical Center v Spojených štátoch, zúčastnil sa medzinárodných kongresov v Sovietskom zväze, Maďarsku, Rumunsku, NDR, NSR, Rakúsku, Holandsku, Francúzsku, Španielsku a Spojenom kráľovstve. V roku 1956 bol odmenený cenou SAV. Bol členom a vedeckým tajomníkom Československej chirurgickej spoločnosti, členom Société Internationale de Chirurgie, European Society for Experimental Surgery, International Cardiovascular Society.

</doc>
<doc id="288954" url="https://sk.wikipedia.org/wiki?curid=288954" title="Earth, Wind &amp; Fire">
Earth, Wind &amp; Fire

Earth, Wind &amp; Fire je afroamerická R&amp;B hudobná skupina, založená v roku 1969 v Chicagu v štáte Illinois. Medzi ich prezývky patria Elements of the Universe, či EWF. Skupina bola prijatá v Rock and Roll Hall of Fame a Vocal Group Hall of Fame . Získali desať Grammy ocenení a štyri ocenenia americkej hudby.
Medzi repertoár skupiny patrí africká hudba, latinskoamerická hudba, funk, soul, pop, rock, jazz a iná hudba. Medzi typické znaky kapely patrí dynamická dychová sekcia a kontrastné vokály medzi falsetto spevákom Philipom Baileyom a tenorovým spevákom Maurice Whiteom. 

</doc>
<doc id="288955" url="https://sk.wikipedia.org/wiki?curid=288955" title="KC and the Sunshine Band">
KC and the Sunshine Band

KC and the Sunshine Band je americká disko/funková skupina, založená v roku 1973 v meste Hialeah na Floride. Skupina je známa predovšetkým vďaka hitom „That’s the Way (I Like It)“, „(Shake, Shake, Shake) Shake Your Booty“, „I’m Your Boogie Man“, „Keep It Comin’ Love“, „Get Down Tonight“, „Boogie Shoes“, „Please Don’t Go“ a „Give It Up“. Názov skupiny vznikol z priezviska hlavného speváka Harry Wayne Caseyho ("KC") a "Sunshine Band" pochádza z prezývky štátu Florida ako "Sunshine State" (slnečný štát).

</doc>
<doc id="288959" url="https://sk.wikipedia.org/wiki?curid=288959" title="Meziříčko">
Meziříčko

Meziříčko môže byť:

</doc>
<doc id="288960" url="https://sk.wikipedia.org/wiki?curid=288960" title="Zoznam víťazov mužskej dvojhry na US Open">
Zoznam víťazov mužskej dvojhry na US Open

Turnaj sa hrá od roku 1881.

</doc>
<doc id="288961" url="https://sk.wikipedia.org/wiki?curid=288961" title="The Brothers Johnson">
The Brothers Johnson

 
The Brothers Johnson je americká funková a R&amp;B hudobná skupina. Jej členmi sú bratia George a Louis Johnson. Ich najväčšie hity sú „Strawberry Letter“ a post-disková pieseň "Stomp!". Hudobník Louis Johnson taktiež hral na albume "Thriller" Michaela Jacksona (na basgitare). 

</doc>
<doc id="288965" url="https://sk.wikipedia.org/wiki?curid=288965" title="Taylorov polynóm">
Taylorov polynóm



</doc>
<doc id="288966" url="https://sk.wikipedia.org/wiki?curid=288966" title="Maclaurinov rad">
Maclaurinov rad



</doc>
<doc id="288967" url="https://sk.wikipedia.org/wiki?curid=288967" title="The Isley Brothers">
The Isley Brothers

The Isley Brothers je afroamerická rhythm and bluesová, funková a rocková hudobná skupina. Patri medzi hudobné skupiny, ktoré majú dlhoročnú históriu (ich hudobná kariéra začala už v roku 1957). Do ich hudobného repertoáru patrí doo-wop, funk, hip-hop soul, rock and roll, gospel, motown. 
Ich najväčšími hitmi sú "Twist &amp; Shout" (1962), "Pop That Thang" (1972), "Fight the Power" (1975), "It's a Disco Night" (1979), "Between the Sheets" (1983) a "Contagious" (2001)
Dejiny.
Pôvodne začali ako doo-wop/rhythm and bluesová kapela, ktorá sa sformovala v roku 1957. Kapelu tvorili bratia O'Kelly, Sally Bell, Rudy, Ronnie Isleyovi. V roku 1962, kedy prebiehala vlna twistu, úspešne skórovali s hitmi ako "Shout" či "Twist and Shout". Potom ako sa menila éra, menil sa aj ich repertoár. Presedlali na soul potom na funk, rock a neskôr aj na disco. Kapela patrí medzi skupiny, ktoré často samplovali hip-hopoví umelci. Piesne kapely Isley Brothers samplovali umelci ako 2Pac, Outkast, Ice Cube, Bony Thugs-n-Harmony, J Dilla, UGK, či The Notorious B.I.G..

</doc>
<doc id="288970" url="https://sk.wikipedia.org/wiki?curid=288970" title="Attila (prvé meno)">
Attila (prvé meno)



</doc>
<doc id="288971" url="https://sk.wikipedia.org/wiki?curid=288971" title="Zoznam víťaziek ženskej dvojhry na US Open">
Zoznam víťaziek ženskej dvojhry na US Open



</doc>
<doc id="288972" url="https://sk.wikipedia.org/wiki?curid=288972" title="Attila (vodca)">
Attila (vodca)



</doc>
<doc id="288973" url="https://sk.wikipedia.org/wiki?curid=288973" title="Atila">
Atila



</doc>
<doc id="288974" url="https://sk.wikipedia.org/wiki?curid=288974" title="Earth, Wind and Fire">
Earth, Wind and Fire



</doc>
<doc id="288975" url="https://sk.wikipedia.org/wiki?curid=288975" title="EWF">
EWF



</doc>
<doc id="288977" url="https://sk.wikipedia.org/wiki?curid=288977" title="Wiesbaden">
Wiesbaden

Wiesbaden je hlavné mesto nemeckej spolkovej krajiny Hesensko. Po Frankfurte nad Mohanom je Wiesbaden druhé najväčšie mesto Hesenska a s 27 termálnymi prameňmi je jedným z najstarších kúpeľných miest Európy. Vo Wiesbadene je sídlo nemeckého Spolkového kriminálneho úradu. V roku 2008 malo mesto 275 422 obyvateľov.
Dejiny.
Wiesbaden, ktorého dejiny začínajú už v staroveku, je síce metropolou Hesenska, ktorého súčasťou sa však stal až po skončení druhej svetovej vojny 19. septembra 1945. Pôvodne bol do roku 1866 hlavným mestom Nasavska, potom centrom vládneho obvodu Wiesbaden v pruskej provincii Hesensko-Nasavsko.

</doc>
<doc id="288978" url="https://sk.wikipedia.org/wiki?curid=288978" title="Canterburská katedrála">
Canterburská katedrála

Canterburská katedrála v Canterbury je jednou z najstarších a najznámejších dochovaných kresťanských stavieb v Anglicku a je súčasťou svetového dedičstva UNESCO. Je tiež katedrálou Arcibiskupa canterburského, vedúceho predstaviteľa Anglikánskej cirkvi. Jej formálne označenie je "Katedrála a metropolitný kostol Ježiša Krista v Canterbury" (). Je cieľom približne 2 miliónov turistov ročne.
Dejiny.
Založenie.
Prvým arcibiskupom bol Augustín z Canterbury, pôvodne opát opátstva Svätého Ondreja v Ríme. V roku 597 ho vyslal pápež Gregor I. na misiu do anglosaského Anglicka. Augustín založil katedrálu v roku 602 a venoval ju Ježišovi Kristovi.
Augustín tiež založil za hranicami mesta benediktínske opátstvo Svätého Petra a Pavla. To bolo neskôr venované jeho pamiatke a dlhú dobu bolo miestom posledného odpočinku canterburských arcibiskupov. Toto opátstvo spolu s kostolom Svätého Martina je tiež súčasťou svetového dedičstva.
Anglosaské obdobie.
Druhá stavba bola vybudovaná na tom istom mieste arcibiskupom Cuthbertom (740 až 758) a venovaná Jánovi Krstiteľovi. O dve storočia neskôr arcibiskup Oda z Canterbury (941 až 958) dal vykonať rekonštrukciu ktorej súčasťou bolo i predĺženie hlavnej chrámovej lode. Súčasťou reforiem vykonávaných Dunstanom bola i výstavba benediktínskeho kláštora v susedstve katedrály.
Saská katedrála bola silne poškodená pri útoku Vikingov na Canterbury v roku 1011. Arcibiskupi Lyfing a Aethelnoth dali dostavať západnú apsidu ako oratórium Svätej Márie.
Normanské obdobie.
Po ovládnutí Anglicka Normanmi v roku 1066 sa stal prvým normanským arcibiskupom Lanfrank z Pavie. Ten dal postaviť na ruinách pôvodnej stavby katedrálu v normanskom slohu, ktorej vzorom bolo opátstvo v Caen, kde bol Lanfranc predtým opátom. Nová katedrála bola vysvätená v roku 1077. 
Arcibiskup Anselm z Canterbury (1090 až 1109) významne rozšíril chór na východ, aby zaistil dostatočný priestor pre mníchov kláštora. Pod ňou dal vybudovať veľkú a nádherne zdobenú kryptu, ktorá je najväčšia svojho druhu v Anglicku.
Tomáš Becket.
Dôležitým momentom v histórii katedrály bola vražda Tomáša Becketa v severovýchodnej priečnej lodi 29. decembra 1170 vojakmi Henricha II. Tento kráľ mal časté spory s Becketom a uvádza sa, že vyhlásil „"Kto ma zbaví tohto neskrotného kňaza?"“. Jeho vojaci toto zvolanie vzali doslova a Becketa zavraždili v jeho vlastnej katedrále.
Po ničivom požiari v roku 1174, ktorý zničil celé východné krídlo, bol prestavaný chór a je tak dôležitou ukážkou ranej anglickej gotiky. Neskôr bol pristavený kostol Najsvätejšej Trojice ako relikviár pozostatkov Tomáša Becketa. Korunovačná veža bola postavená v jeho východnej časti a je tu uchovávaná koruna, ktorá mu spadla z hlavy pri jeho vražde. Ďalšími významnými osobnosťami pochovanými v katedrále sú okrem iných aj Čierny princ Eduard a Henrich IV.. 
Príjmy od pútnikov navštevujúcich Becketove pozostatky, ktoré mali mať hojivé účinky, významne financovali ďalšie prestavby katedrály a okolitých stavieb.
14. až 16. storočie.
Opát Chillenden (1390 až 1410) dal prestavať hlavnú chrámovú loď v perpendikulárnom slohu, ale ponechal normanské východné krídlo v jeho pôvodnej podobe. Lanfranckova normanská veža bola zbúraná v roku 1430. Jej rekonštrukcia bola začatá v roku 1490 a dokončená v roku 1510 a vznikla tak veža vysoká 90,5 m.
V dobe rušenia anglických kláštorov, kedy boli uzatvárané všetky cirkevné zariadenia, bola katedrála opátstvom. V marci roku 1539 sa vrátila do pôvodného stavu.
Nedávne dejiny.
Pôvodná normanská veža bola z dôvodu statických problémov zbúraná na začiatku 18. storočia. V 30. rokoch 19. storočia bola nahradená dvojicou veží na juhozápadnom okraji v perpendikulárnom slohu. To bola posledná veľká prestavba katedrály.
Ruiny románskej ubytovne boli v 19. storočí nahradené neogotickou knižnicou a archívom. Táto stavba bola zničená leteckou bombou, určenou katedrále, ktorá však minula svoj cieľ, pri nálete počas druhej svetovej vojny. O niekoľko rokov neskôr bola rekonštruovaná do pôvodnej podoby.

</doc>
<doc id="288979" url="https://sk.wikipedia.org/wiki?curid=288979" title="Ego (psychoanalýza)">
Ego (psychoanalýza)



</doc>
<doc id="288981" url="https://sk.wikipedia.org/wiki?curid=288981" title="Valentina Ivanovna Matvijenková">
Valentina Ivanovna Matvijenková

Valentina Ivanovna Matvijenková () (* 7. apríl 1949, Šepetivka, Chmeľnycká oblasť, Ukrajina) je ruská politička, členka politickej strany Jednotné Rusko. Od roku 2003 do augusta 2011 bola primátorkou Petrohradu.

</doc>
<doc id="288982" url="https://sk.wikipedia.org/wiki?curid=288982" title="Jurij Michajlovič Lužkov">
Jurij Michajlovič Lužkov

Jurij Michajlovič Lužkov (; * 21. september 1936, Moskva† 10. december 2019) bol bývalý primátor Moskvy. Do úradu primátora nastúpil v roku 1992, keď nahradil Gavriila Popova. 28. septembra 2010 bol z tejto funkcie odvolaný prezidentom Dmitrijom Medvedevom. Na jeho miesto nastúpil najprv dočasný primátor Vladimir Resin a následne Sergej Sobjanin.

</doc>
<doc id="288984" url="https://sk.wikipedia.org/wiki?curid=288984" title="Valentina Matvejenko">
Valentina Matvejenko



</doc>
<doc id="288986" url="https://sk.wikipedia.org/wiki?curid=288986" title="Valentina Matvejenková">
Valentina Matvejenková



</doc>
<doc id="288995" url="https://sk.wikipedia.org/wiki?curid=288995" title="Valentina Ivanovna Matvejenková">
Valentina Ivanovna Matvejenková



</doc>
<doc id="288996" url="https://sk.wikipedia.org/wiki?curid=288996" title="Valentina Ivanovna Matvijenko">
Valentina Ivanovna Matvijenko



</doc>
<doc id="288997" url="https://sk.wikipedia.org/wiki?curid=288997" title="Valentina Matvijenková">
Valentina Matvijenková



</doc>
<doc id="288998" url="https://sk.wikipedia.org/wiki?curid=288998" title="Valentina Matvijenko">
Valentina Matvijenko



</doc>
<doc id="289001" url="https://sk.wikipedia.org/wiki?curid=289001" title="Ferenc Szálasi">
Ferenc Szálasi

Ferenc Szálasi (* 6. január 1897, Košice – † 12. marec 1946, Budapešť) bol vodca fašistickej strany Šípové kríže. Od 16. októbra 1944 do 28. marca 1945 vodca – de facto predseda vlády Maďarského kráľovstva. Počas jeho vlády boli z krajiny násilne deportovaní Židia do nacistických koncentračných táborov. Po vojne bol za svoje zločiny odsúdený na trest smrti a popravený.
Životopis.
Predkovia.
Narodil sa ako syn vojaka v Košiciach, v Abovsko-Turnianskej župe, vo vtedajšom Rakúsko-Uhorsku. Jeho pôvod je z časti arménsky (jeho prastarýotec mal priezvisko "Salossian"), nemecký, maďarský (jeden zo starých rodičov), slovenský a rusínsky. Jeho arménski predkovia sa usadili v sedmohradskej Dumbrăveni (Sedmohradské kniežactvo) za vlády kniežaťa Michala I. Apafiho. Szálasiho starý otec, ktorý sa ako honvéd zúčastnil maďarskej revolúcie v roku 1848, sa oženil s Nemkou z Viedne. Ich syn Ferenc Szálasi starší (nar. 1866) navštevoval vojenskú kadetskú školu v Košiciach a neskôr sa stal úradníkom Uhorskej armády (Honvédi). V armáde slúžili aj Szálasiho bratia, Béla, Károly a Rezső.
Szálasiho matkou bola Erzsébet Szakmár (nar. 1875), ktorá mala slovenské a rusínske korene. Svojim synom poskytovala náboženské vzdelanie. Szálasi raz povedal: „Silu viery a viery v Boha som dostal prostredníctvom materského mlieka. Moja matka sa nechala napiť viery skrz naskrz.“ Ferenc Szálasi žil so svojou matkou do roku 1944.
Vojenská kariéra.
Szálasi šiel v šľapajách svojho otca a už v mladom veku vstúpil do armády. Základné štúdium ukončil v rodisku, potom navštevoval vojenskú akadémiu v Kyseku, v Târgu Mureș (Marosvásárhely, dnes v Rumunsku) a ďalej pokračoval v štúdiu v Eisenstadte. Vojenské vzdelanie nakoniec ukončil na Tereziánskej vojenskej akadémii vo Viedenskom Novom Meste, kde bol v roku 1915 povýšený na poručíka.
Nakoniec sa stal dôstojníkom a počas prvej svetovej vojny slúžil v Rakúsko-uhorskej armáde. Na fronte slúžil 36 mesiacov. Na konci vojny bol povýšený na nadporučíka a bol zapojený do 2. pluku k.u.k. Tirolské strelecké pluky, všeobecne známe ako "Kaiserjäger". Taktiež stál pri Merane a Gardskom jazere na talianskom fronte. V posledných dňoch vojny bol plukom rozkázané vydať sa na sever k Verdunu. Za svoju službu bol vyznamenaný "Treťou triedou rádu železnej koruny". Po návrate do Maďarska vykonával Szálasi po Astrovej revolúcii v novembri 1918, kuriérsku službu pre novovzniknuté ministerstvo zahraničia.
Po rozpade Rakúsko-Uhorska po vojne, bola v rokoch 1918 a 1919 na krátko vyhlásená Maďarská demokratická republika a potom Maďarská republika rád. Krátko trvajúca komunistická vláda Bélu Kuna spustila takzvaný „červený teror“ a nakoniec sa zapojilo Maďarsko do nešťastnej vojny s Rumunskom. V roku 1920 prešla krajina do obdobia občianskeho konfliktu s maďarskými antikomunistami a monarchistami, ktorí násilne očistili národ od komunistov, ľavicových intelektuálov a ďalších osôb, ktorými sa cítili byť ohrození, najmä Židmi. Toto obdobie bolo známe ako „Biely teror“ a v roku 1920, po vysunutí posledných rumunských okupačných síl, viedlo k obnoveniu Maďarského kráľovstva ("Magyar Királyság") za vlády regenta Miklósa Horthyho. Za ten čas bol Szálasi stále apolitickým človekom a nezúčastňoval sa na udalostiach nad rámec všeobecného záujmu.
V rokoch 1920 – 1921 Szálasi dokončil poddôstojnícku výcvikovú školu v obci Hajmáskér; potom slúžil u 13. pešieho pluku v Miškovci. V roku 1923 sa prihlásil na výcvikový kurz dôstojníkov generálneho štábu na "Vojenskej akadémii Ludovica". Za svoje vynikajúce úspechy bol v roku 1924 povýšený prednostne na kapitána. V roku 1925 vstúpil Szálasi do generálneho štábu obnoveného kráľovstva. Svoju povinnú „poľnú“ úlohu splnil v roku 1929 u 11. pešieho pluku v Debrecíne ako veliteľ roty. Podľa niektorých spomienok bývalých podriadených, bol Szálasi medzi pechotou obľúbeným a milovaným nadriadeným. Jeho kolegovia dôstojníci uznali jeho vojenské schopnosti a gramotnosť, ale niektorí si mysleli, že Szálasi je príliš pedantný a autonómny. Podľa jeho budúceho ministra obrany Károlya Beregfyho "„Szálasiho meno medzi generálnym štábom bolo pojmom vynikajúceho lovu a taktiky, ale tiež pojmom s ohľadom na čestnosť, pravdivosť a puritánstvo.“" Do roku 1933 Szálasi dosiahol hodnosť majora a stal sa náčelníkom generálneho štábu "1. Honvédskej zmiešanej brigády" v Budapešti.
Politická kariéra.
Prvé kroky v politike.
Keď sa k moci dostal Gyula Gömbös, Szálasiho začala fascinovať politika a často prednášal o politických záležitostiach Maďarska. Do tejto doby bol apolitický Szálasi fanatickým pravicovým nacionalistom a silným zástancom „maďarizmu“, ktorý sa zasadzoval za rozšírenie maďarského územia až k hraniciam "Veľkého Maďarska", ako to bolo pred Trianonskou mierovou zmluvou, ktorá v roku 1920 kodifikovala zmenšenie rozlohy krajiny o 72 %. V roku 1933, aby zhrnul svoje názory, vydal svoj 46-stranový pamflet s názvom "A magyar állam felépítésének terve" („Plán budovania maďarského štátu“) a svoju prácu poslal niekoľkým vtedajším politikom. Vojakom a vojenským dôstojníkom bolo v tej dobe zakázané politizovať, preto bol Szálasi odsúdený na dvadsaťdňové väzenie a vojenským súdom vylúčený z generálneho štábu. Po prepustení dostal Szálasi rozkaz k 14. pešiemu pluku v Jágeri, kde slúžil ako štábny dôstojník a potom prvý pobočník. Szálasi bol z armády postupne rozčarovaný a v októbri 1934 požiadal o rezignáciu.
Szálasi opustil armádu 1. marca 1935 aby sa mohol plne venovať politike, a potom založil nacionalistickú skupinu s názvom Strana národnej vôle. Konzervatívna vláda ju nakoniec postavila mimo zákon za to, že bola príliš radikálna. Neskôr v roku 1937 Szálasi založil Maďarskú národno-socialistickú stranu, ktorá bola tiež zakázaná. Szálasi však dokázal k svojej veci prilákať značnú podporu zo strany robotníkov a maďarských nižších vrstiev tým, že sa vyużil ich zmysel pre nacionalizmus a ich virulentný antisemitizmus.
Po nemeckej „únii“ (Anšlus) s Rakúskom v roku 1938 sa Szálasiho stúpenci radikalizovali v politických aktivitách a Szálasiho zatkla a uväznila maďarská polícia. Aj keď bol Szálasi vo väzení, podarilo sa mu zostať silnou politickou osobnosťou a bol vyhlásený za vodcu Národnosocialistickej strany so šípmi kríža (koalícia niekoľkých pravicových skupín), keď bola v roku 1938 rozšírená. Strana priťahovala veľké množstvo stúpencov a vo voľbách v roku 1939 získala 30 kresiel v maďarskom parlamente, čím sa stala treťou najsilnejšou stranou v Maďarsku. Oslobodený vďaka všeobecnej amnestii vyplývajúcej z Druhej viedenskej arbitráže v roku 1940, sa Szálasi vrátil do politiky. Keď sa začala druhá svetová vojna, Strana šípových krížov bola oficiálne zakázaná predsedom vlády Pálom Telekim, čo prinútilo Szálasiho pôsobiť tajne. V tomto období si Szálasi získal podporu Nemcov, ktorí boli predtým proti Szálasimu, pretože jeho maďarský nacionalizmus kládol maďarské územné nároky nad nároky Nemecka.
Cesta k moci.
Po nacistickej okupácii Maďarska v marci 1944 bol za predsedu maďarskej vlády dosadený pronemecký Döme Sztójay. Vláda potom legalizovala Stranu šípových krížov, čo Szálasimu umožnilo stranu výrazne rozšíriť. Keď bol v auguste Sztójay zosadený, stal sa Szálasi opäť nepriateľom maďarskej vlády a regent Miklós Horthy nariadil jeho väzbu. Do tejto doby si Horthy uvedomil, že pozícia Maďarska je neudržateľná, a začal rozdávať čidlá svojim spojencom. Nemci mali obavy, že sa Horthymu podarí vymaniť Maďarsko z vojny. No v Szálasim mali dokonalého spojenca.
Keď sa Nemci dozvedeli o pláne regenta dospieť k samostatnému mieru so Sovietmi a vystúpiť z aliancie Osy, uniesli Horthyho syna Miklósa mladšieho a hrozili mu, že ho zabijú, pokiaľ Horthy neabdikuje v prospech Szálasiho. Pod nátlakom Horthy podpísal dokument, v ktorom oznámil svoju vlastnú abdikáciu a vymenoval Szálasiho predsedu vlády – efektívne udelil „právnu sankciu“ Strane šípových krížov. Vo svojich spomienkach Horthy tvrdil, že vymenovanie Szálasiho je neplatné, pričom uviedol: "„Podpis vytvorený mužom s namiereným guľometom na tvár, má malú zákonnosť (hodnotu).“" Nemci potom vyvíjali tlak na parlament, aby dosadil Szálasiho za predsedu vlády a vedúceho vlády štátu.
Národný vodca.
Szálasiho vláda národnej jednoty urobila z Maďarského kráľovstva bábkový štát nacistického Nemecka, ktoré vzniklo 16. októbra 1944 po tom, čo bol počas operácie Panzerfaust ("Unternehmen Eisenfaust") zbavený moci regent Miklós Horthy.
Maďarský parlament schválil vytvorenie trojčlennej rady regentstva ("Kormányzótanács"). 4. novembra zložil Szálasi prísahu ako vodca národa ("nemzetvezető"). Zostavil vládu zo šestnástich ministrov, z ktorých polovica bola členmi Strany šípových krížov. Zatiaľ čo sa horthyovské regentstvo skončilo, maďarská monarchia nebola zrušená Szálasiho režimom, pretože vládne noviny stále hovorili o krajine ako o Uhorskom kráľovstve ("Magyar Királyság"), Hoci "Magyarország" (Maďarsko) sa často používalo ako alternatíva.
Szálasi a jeho „Quislingova vláda“ nemali žiadny iný úmysel alebo schopnosť, iba uskutočniť ideológiu strany a udržať si kontrolu nad nacistami okupovanými časťami Maďarska pri invázii Sovietskeho zväzu. Urobil to preto, aby znížil hrozbu pre Nemecko. Szálasiho cieľom bolo vytvoriť štát jednej strany založený na maďarizácii.
Nemci za asistencie Szálasiho obnovili deportácie Židov, ktoré v minulosti Horthy pozastavil. Zorganizoval takzvané medzinárodné geto. Za ten čas niektorí diplomati ako Raoul Wallenberg rozdali niektorým Židom ochranné pasy, ktoré ich chránili pred deportáciami. Nemci tvrdili, že podľa medzinárodného práva nie sú platné, ale Szálasiho vláda ich napriek tomu prijala. Jeho vláda presadzovala stanné právo a vojnové súdy a popravovala tých, ktorí boli považovaní za nebezpečných pre štát a pokračovanie vojny. Za vlády Szálasiho bol do Nemecka poslaný maďarský hmotný majetok (dobytok, stroje, vagóny, priemyselné suroviny atď.). Zvádzal mladých aj starých ľudí do zostávajúcej maďarskej armády a posielal ich do beznádejných bojov proti Červenej armáde.
Szálasiho vláda trvala iba 163 dní, čiastočne preto, že v čase prevzatia moci bola Červená armáda už hlboko vo vnútri Maďarska. 19. novembra 1944 bol Szálasi v maďarskom hlavnom meste, keď ho začali obopínať sovietske a rumunské vojská. V čase, keď bolo mesto obkľúčené sa začalo 102-denné obliehanie Budapešti, bol už preč. „Vodca národa“ ("Nemzetvezető") utiekol 9. decembra do Szombathely. Tesne pred Viedenskou operáciou v marci 1945, bol Szálasi vo Viedni. Neskôr utiekol do Mníchova.
Súdny proces a poprava.
Kabinet strany šípových krížov, ktorý utiekol z Maďarska, bol rozpustený 7. mája 1945, deň pred kapituláciou Nemecka. Szálasiho zajali americké jednotky 6. mája v Mattsee a 3. októbra sa vrátil do Maďarska. Na otvorenom zasadaní, ktoré sa začalo vo februári 1946, ho súdil "Ľudový tribunál v Budapešti" a bol odsúdený na smrť za vojnové zločiny a velezradu.
Szálasi bol obesený 12. marca 1946 v Budapešti spolu s dvoma jeho bývalými ministrami Gáborom Vajnom, Károlym Beregfym a straníckym ideológom Józsefom Gerom. Obesenie sa uskutočnilo metódou rakúskeho pólu (veľký stĺp mal na vrchu pripevnené lano k háku). Je pravdepodobné, že zomrel kvôli uškrteniu pomaly, než ako keby bol okamžite ponorený do bezvedomia, ako by sa to stalo pri použití štandardného metódy. Aby sa zabránilo boju počas procesu, mal zviazané ruky a nohy.
Tridsaťdva fotografií jeho obesenia bolo venovaných Pamätnému múzeu holokaustu v USA. Ďalšie fotografie popravy sú vystavené v miestnosti holokaustu Budapeštianskeho židovského múzea.
Dňa 13. marca 1946, deň po Szálasiho smrti, rokovala "Národná rada ľudových tribunálov" o prosbe odsúdených politikov o milosť a odporučila ich odmietnutie ministrovi spravodlivosti Istvánovi Riesovi, keď už boli Szálasi a jeho ministri popravení. Ries toto rozhodnutie posunul prezidentovi Zoltánovi Tildymu, ktorý 15. marca 1946 následne schválil rozsudok smrti a popravu.
Szálasi bol pochovaný na "Rákoskeresztúrovom novom verejnom cintoríne" v Budapešti na parcele číslo 298. V roku 2008 historik Tamás Kovács tvrdil, že politické oddelenie maďarskej štátnej polície (PRO), sfalšovalo svoje meno a rodný list a pochovali ho ako „Ferenca Lukácsa“ v oddiele 298 na "Novom verejnom cintoríne" v Budapešti. Iní historici však toto tvrdenie odmietli, pretože sa nepodarilo nájsť žiadny písomný zdroj.

</doc>
<doc id="289007" url="https://sk.wikipedia.org/wiki?curid=289007" title="Doo-wop">
Doo-wop

Doo-wop je vokálny hudobný žáner, ktorý bol vytvorený z rhythm and bluesovej hudby. Vznikol začiatkom štyridsiatych rokov v afroamerických komunitách vo veľkých mestách ako New York, Philadelphia, Chicago, Baltimore a Pittsburgh.
Tento žáner hrali The Ink Spots, The Ravens, The Mello-Moods, The Clovers, The Coasters, The Marcels, The Dells a The Platters. Žánrom sa inšpirovali Frank Zappa &amp; The Mothers of Invention, Dion &amp; The Belmonts, The Cadillacs, The Drifters, The Platters.
Doo-wop používa „50s chord progression“ akord. 
Tento akord je: 
Akord sa nachádza aj v piesňach ako: 

</doc>
<doc id="289011" url="https://sk.wikipedia.org/wiki?curid=289011" title="Hrvatska nogometna liga">
Hrvatska nogometna liga

Hrvatska nogometna liga (doslova "Chorvátska futbalová liga", do roku 2022 sa volala Prva hrvatska nogometna liga, skrátene 1. HNL) je najvyššia chorvátska futbalová liga, hrajúca od roku 1991. Najviac titulov získal tím GNK Dinamo Záhreb s počtom 15-tich prvenstiev. V sezóne 2013/14 bolo v lige 10 tímov. Posledný zostupuje do 1. ligy ("Prva nogometna liga") a predposledný hrá baráž s druhým tímom 1. ligy.

</doc>
<doc id="289012" url="https://sk.wikipedia.org/wiki?curid=289012" title="KC &amp; The Sunshine Band">
KC &amp; The Sunshine Band



</doc>
<doc id="289013" url="https://sk.wikipedia.org/wiki?curid=289013" title="Hi-NRG">
Hi-NRG

Hi-NRG je druh zrýchlenej elektronickej tanečné hudby, ktorá vznikla v 70. rokoch v Amerike.
Namiesto hi-hat činel sa používa syntetizátorom/basovou gitarou hraná oktáva.
Žáner neskôr ovplyvnil aj eurobeat, hudba ktorá je populárna v Japonsku a Taliansku. Niekedy sa v USA o eurobeate hovorilo len ako o „Hi-NRG“.

</doc>
<doc id="289014" url="https://sk.wikipedia.org/wiki?curid=289014" title="NK Záhreb">
NK Záhreb

Nogometni Klub Zagreb, (NK Záhreb) je chorvátsky futbalový klub ktorý hrá prvú najvyššiu chorvátsku súťaž. Bol založený v roku 1903. Sídli v meste Záhreb. Domáce zápasy hráva na štadióne Stadion Kranjčevićeva. Najväčší úspech klubu je víťazstvo v chorvátskej lige.
Zostava.
"Legenda: B - Brankár, O - Obranca, Z - Záložník, Ú - Útočník"

</doc>
<doc id="289016" url="https://sk.wikipedia.org/wiki?curid=289016" title="Dead or Alive">
Dead or Alive

Dead or Alive bola britská new wave hudobná skupina z Liverpoolu. Populárna bola predovšetkým v osemdesiatych rokoch. Dead or Alive bola kedysi post-punk/gothic rocková hudobná skupina Nightmares in Wax. Ich najväčší hit je pieseň "You Spin Me Round (Like a Record)".

</doc>
<doc id="289018" url="https://sk.wikipedia.org/wiki?curid=289018" title="Nightmares in Wax">
Nightmares in Wax



</doc>
<doc id="289027" url="https://sk.wikipedia.org/wiki?curid=289027" title="Gotická architektúra v Anglicku">
Gotická architektúra v Anglicku

Gotická architektúra v Anglicku získala veľmi zaujímavú, úplne suverénnu a veľmi nezvyčajnú podobu. Nikdy tu nedošlo ku kompletnému prevzatiu francúzskeho modelu gotickej architektúry. Angličania v niekoľkých vlnách vždy len postupne a opatrne prijímali jednotlivé prvky, ktoré však vzápätí zapojili do vlastnej architektonickej tradície. Napriek tomu i v Anglicku pôsobila rada francúzskych majstrov.
Základné znaky gotickej architektúry v Anglicku.
Anglická gotická architektúra sa delí na tri základné, pomerne špecifické obdobia, ktoré nemajú obdobu v iných krajinách:
Tieto obdobia možno chápať ako ekvivalenty skorej, vrcholnej a neskorej gotiky, špecifická je však konkrétna podoba anglickej architektúry týchto období. Najmä perpendikulárny sloh totiž nemá prakticky žiadnu obdobu v ďalších európskych krajinách.
Tieto zvláštnosti anglickej gotiky majú svoje historické dôvody. Jedným z nich je to, že Francúzsko bolo pre Angličanov po celý stredovek hlavným politickým rivalom. Nebolo preto úplne žiaduce, aby komplexne preberali francúzsky stavebný sloh. Minimálne rovnako silným dôvodom však bola aj snaha pri prestavbách starších anglických stavieb rešpektovať staršie stavebné konštrukcie. Dôvody tohto rešpektovania sú nielen ekonomické, t. j. snaha ušetriť, ale do značnej miery sú tiež (najmä v prípade kostolov, kláštorov a kaplniek) výrazom potreby zdôrazniť neprerušenú kontinuitu svätých miest od dôb ich zakladateľov, prípadne priamo doložiť ich legendárnu súvislosť s postavami prvotnej cirkvi, či aspoň s dobou christianizácie Britských ostrovov. Tento ohľad na minulosť bol zásadne odlišný od diania vo Francúzsku, kde sa v tej istej dobe snaha zdôrazniť silnejúci význam a moc francúzskej koruny nezastavila prakticky pred žiadnou prekážkou a nemilosrdne likvidovala všetky stopy starších, nedostatočne reprezentatívnych a „krásnych“ stavieb.
Anglicko preto síce výrazne prijímalo francúzske gotické prvky, často dokonca za priamej účasti francúzskych majstrov, ale zároveň ich nielen miesilo so staršími prvkami románskeho anglo–normanského štýlu, ale navyše takmer okamžite veľmi inovatívne premieňalo. Týmito znakmi sú na anglických katedrálach napríklad časté použitie pravouhlo uzavretých presbytérii, polygonálne kapitulné sály, časté použitie dvoch transeptov, existencia tzv. retrochóru a mariánskej kaplnky ("lady chapels") umiestnené za presbytériom v ose chrámu. Častá je i absencia viditeľného vnútorného oporného systému, v interiéri časté použitie mramoru, špecifické tvarovanie niektorých kamenárskych prvkov, inovatívny prístup v tvorbe obrazcov rebrových klenieb, časté použitie drevených klenieb, spravidla nižšia výška, ale zato ich väčšia dĺžka. Charakteristická je tiež absencia jednotného plánu a vznik stavieb v mnohých postupných izolovaných etapách.
Predchodcovia.
Od polovice 12. storočia prebiehala čulá umelecká výmena medzi Anglickom a Francúzskom. Izolovane sa v rámci románskych stavieb objavovali lomený oblúk, krížová rebrová klenba vo všetkých lodiach, jemné členené tenké prípory. Anglický Durham je jedným z miest Európy, kde bola okolo roku 1100 krížová rebrová klenba vôbec po prvé použitá. Výrazný vplyv v tejto umeleckej výmene hral cisterciánsky rád. Príkladom takých stavieb sú zrúcaniny cisterciánskeho kláštorného kostola v Roche (1165 -1170), kostola v Ripone (1160 - 1175) atp.
Early English (približne 1170 - 1240).
Canterbury.
Základnou stavbou anglickej gotiky je Canterburská katedrála, na ktorej sa podieľal francúzsky majster William zo Sensu. Táto architektúra vychádza predovšetkým z architektúry baziliky Saint-Denis a podobných ranogotických francúzskych stavieb. Obsahuje však tiež veľa prvkov staršej anglickej tradície. Ďalšími stavbami sú katedrály v Lincolne, v Yorku (severný transept, Salisbury či Wellse).
Dekoratívny štýl (približne 1240 - 1330).
Obdobie začína novostavbou Westminsterského opátstva, ktoré bolo na kráľovo želanie budované ako výrazne francúzsky formulovaná stavba opierajúca sa hlavne o podobu katedrály v Reims. Reaguje tak už na prvé prejavy francúzskej rayonantnej gotiky, najmä na použití kružieb. Stavby tohto obdobia sú veľmi dekoratívne. Ďalšími stavbami sú katedrály (alebo ich časti) v Yorku, Extere, Bristole, Ely.
Perpendikulárny štýl (približne 1330 - 1530).
Vychádza tiež z rayonantnej gotiky, ale v mnohých veciach sa od nej líši, ale je tiež veľmi ozdobná. Jedným zo základných prvkov je tzv. vejárová klenba. Steny a okná sú potom členené prútmi, takže tvoria akúsi paneláž. Stavbami tohto obdobia sú najmä King's College Chapel v Cambridge a kaplnka Henricha VII. vo Westminsterskom opátstve.

</doc>
<doc id="289029" url="https://sk.wikipedia.org/wiki?curid=289029" title="Seno">
Seno

Seno je vysušená tráva. V priebehu sušenia dochádza k zníženiu obsahu vody z približne 7090 % v zelenej tráve (podľa typu rastliny) až na približne 38 % vody v sene. Pri sušení môže dochádzať k miernej fermentácii, ktorá zvyšuje kvalitu sena, nie je však podmienkou pre skrmovateľnosť sena.
Seno sa používa najmä na kŕmenie a prikrmovanie hospodárskych, divo žijúcich a v domácnosti chovaných zvierat. Pre bylinožravce je zelená tráva a v čase jej nedostatku seno hlavnou zložkou potravy a nedá sa nahradiť. 

</doc>
<doc id="289030" url="https://sk.wikipedia.org/wiki?curid=289030" title="Staničné zabezpečovacie zariadenie">
Staničné zabezpečovacie zariadenie

Staničné zabezpečovacie zariadenie je zabezpečovacie zariadenie zabezpečujúce chod, prechod a posun vlakov v železničnej stanici.
Má za účel zabezpečiť vlakovú cestu tak, aby boli pre jazdu vlaku správne postavené výhybky a výkoľajky, v odbočnom smere postavené odvratné výhybky a výkoľajky a tieto zaistené proti nesprávnej a náhodnej manipulácii, aby všetky návestidlá, ktoré by dovoľovali jazdu inému vlaku alebo posunu, zakazovali túto jazdu. Staršie typy zariadení ešte nezabezpečili aj volnosť vlakovej cesty, ale novšie už zabezpečujú aj volnosť tejto cesty a kontrolu správnej činnosti zabezpečovacieho zariadenia. Takisto zabezpečujú aj správnosť postavenia posunovej cesty. 
Železničná stanica, ďalej len stanica, je ohraničená vchodovými návestidlami, ktoré sú umiestnené na okrajoch stanice, podľa množstva koľají, ktoré sa v stanici zbiehajú. Ďalšou dôležitou súčasťou stanice sú výhybky. Zabezpečujú presmerovanie vlaku na potrebnú koľaj v stanici. 
Pre odchod vlaku sú zriadené odchodové návestidlá, ktoré dovoľujú odchod vlaku zo stanice.
Pre zvýšenie bezpečnosti sú v niektorých staniciach zriadené aj koľajové obvody, ktoré priamo zisťujú prítomnosť vlaku na danej koľaji. V dopravnej kancelárii, prípadne na danom stavadle sa to zobrazí na ovládacom paneli ako obsadená koľaj, ktorá je signalizovaná červeným svetlom v signalizácii pre danú koľaj. Závislosti medzi týmito vonkajšími zariadeniami sú riešené zabezpečovacím zariadením. Poznáme zariadenia elektronické, elektrické, mechanické. Zariadenia vylučujú možnosť stretnutia vlakov na jednej koľaji, vzájomné križovanie vlakov medzi koľajami, signalizujú možnú maximálnu rýchlosť pre daný chod vlaku. 
Pri elektronických zabezpečovacích zariadeniach je to riešené základným terminálom na princípe PC, v ktorom sú závislosti riešené programovým vybavením a ovládacia časť je zabezpečená pomocou relé. Vybavenie elektrických zariadení pozostáva z malorozmerových relé kde sú jednotlivé podmienky riešené samotným zapojením relé. Pri mechanických zabezpečovacích zariadeniach sú závislosti riešené mechanicky v riadiacom a stavadlovom prístroji prípadne ručným ovládaním pracovníka.
Mnemotechnická pomôcka.
Pre lepšie pamätanie si úkonov pre postavenie cesty existuje vzorec : PC = J.D.Z.V.N
J - Voľnosť koľají
D - Správna poloha výhybiek
Z - Uzamknutie výhybiek
V - Vylúčenie ohrozujúcej cesty
N - Správna návesť

</doc>
<doc id="289033" url="https://sk.wikipedia.org/wiki?curid=289033" title="Gilbert Strang">
Gilbert Strang

William Gilbert Strang (* 27. november 1934, Chicago, USA), väčšinou známy len ako Gilbert Strang, je americký matematik. Najvýznamnejší je jeho vedecký prínos v oblastiach teórie konečných prvkov, variačného počtu a analýzy vlniek. Významná je tiež jeho pedagogická činnosť, je autorom viacerých matematických učebníc. V súčasnosti je bývalým profesorom matematiky na Massachusetts Institute of Technology.

</doc>
<doc id="289034" url="https://sk.wikipedia.org/wiki?curid=289034" title="James Peebles">
James Peebles

Philip James Edwin Peebles (* 25. apríl 1935, Winnipeg, Manitoba, Kanada), väčšinou známy len ako James Peebles alebo Jim Peebles, je kanadsko-americký fyzik a teoretický kozmológ. Významne prispel k teórii veľkého tresku, ako aj v oblastiach tmavej hmoty a tmavej energie. Spolu s Robertom Henrym Dickem a ďalšími fyzikmi predpovedal existenciu reliktového žiarenia. 
V roku 2019 získal Nobelovu cenu za teoretické objavy vo fyzikálnej kozmológii.

</doc>
<doc id="289037" url="https://sk.wikipedia.org/wiki?curid=289037" title="Mária Terézia (rozlišovacia stránka)">
Mária Terézia (rozlišovacia stránka)

Mária Terézia môže byť:

</doc>
<doc id="289038" url="https://sk.wikipedia.org/wiki?curid=289038" title="Mária Terézia Habsburská (1638 – 1683)">
Mária Terézia Habsburská (1638 – 1683)

Mária Terézia Habsburská (* 10. september 1638, El Escorial, Španielsko – † 30. júl 1683, Versailles, Francúzsko) bola španielska infantka a manželka francúzskeho kráľa Ľudovíta XIV.
Pôvod.
Mária Terézia sa narodila v prvom manželstve španielskeho kráľa Filipa IV. s Izabelou Bourbonskou. Jej otec bol synom kráľa Filipa III. a jeho manželky Margaréty Habsburskej. Obaja prarodičia z otcovej strany patrili do habsburskej dynastie a ich starí otcovia boli bratia, cisári Karol V. a Ferdinand I. Matka Izabela sa narodila v manželstve hugenotského kráľa Francúzska Henricha IV. a Márie Medicejskej. Jej bratom bol Ľudovít XIII., otec jej neskoršieho manžela.
Mária Terézia sa síce narodila ako ôsmy potomok kráľovského páru, ale mala iba jediného brata, ktorý prežil detstvo.
Manželstvo.
9. júna 1660 sa vydala za svojho bratranca, francúzskeho kráľa Ľudovíta XIV. Narodilo sa im šesť detí:

</doc>
<doc id="289041" url="https://sk.wikipedia.org/wiki?curid=289041" title="Wimbledon 2009">
Wimbledon 2009

Wimbledon 2009 bol grandslamový tenisový turnaj, ktorý sa uskutočnil od 22. júna do 5. júla 2009 na otvorených dvorcoch s trávnatým povrchom.
Seniori.
Dvojhra mužov.
 Roger Federer vs. Andy Roddick 5–7, 7–6(6), 7–6(5), 3–6, 16–14
Dvojhra žien.
 Serena Williamsová vs. Venus Williamsová 7–6 (3), 6–2
Štvorhra mužov.
 Daniel Nestor / Nenad Zimonjić vs. Bob Bryan / Mike Bryan 7–6(7), 6–7(3), 7–6(3), 6–3
Štvorhra žien.
 Serena Williamsová / Venus Williamsová vs. Samantha Stosurová / Rennae Stubbsová 7–6 (4), 6–4
Zmiešaná štvorhra.
 Mark Knowles / Anna-Lena Grönefeldová vs. Leander Paes / Cara Blacková 7–5, 6–3

</doc>
<doc id="289044" url="https://sk.wikipedia.org/wiki?curid=289044" title="Leopold Infeld">
Leopold Infeld

Leopold Infeld (* 20. august 1898, Krakov, Poľsko – † 15. január 1968, Varšava) bol poľský fyzik. Zaujímal sa o teóriu relativity, v rokoch 19361938 spolupracoval na Princetonskej univerzite s Albertom Einsteinom. Výsledkom tejto spolupráce bola ich rovnica opisujúca pohyby hviezd. V rokoch 1939 až 1950 pôsobil v Toronte na tamojšej univerzite. Po prvom použití atómovej bomby v roku 1945 začal, podobne ako Einstein, vystupovať ako mierový aktivista. Pre túto činnosť bol v Kanade nespravodlivo obvinený zo sympatií ku komunizmu. V roku 1950 sa vrátil do rodného Poľska, kde aj zomrel.

</doc>
<doc id="289052" url="https://sk.wikipedia.org/wiki?curid=289052" title="Čermáň">
Čermáň

Čermáň je mestská časť Nitry ležiaca v jej juhozápadnej časti. Jeho rozloha je 2,9 km². Toto sídlisko je v súčasnosti rozdelené Dolnočermánskou ulicou na "Horný Čermáň" a "Dolný Čermáň". Dolný Čermáň je väčšia a staršia časť, v ktorej sa nachádzajú rôzne továrne, firmy, školy, ale aj paneláky a rodinné domy. Horný Čermáň je spleť malých uličiek a rodinných domov. Celý Čermáň je ohraničený z juhozápadu Hornočermánskou ulicou, z východu Cabajskou, zo severu Železničiarskou, Hanulovou ulicou a sčasti Hviezdoslavovou triedou a zo západu Dolnočermánskou a Golianovou ulicou. Čermáň susedí s mestskými časťami Klokočina a Horné Krškany.
V Čermánskej oblasti sa nachádza materská škola, základná škola a dve stredné školy (Stredné odborné učilište potravinárske a Stredná priemyselná škola stavebná). Je tu postavený aj Kostol svätého Urbana.
Na Dolnočermánskej ulici sa nachádza aj Domov sociálnych služieb (domov dôchodcov), na Železničiarskej ulici Domov dôchodcov a domov sociálnych služieb. V niekdajšom Kultúrnom dome na Dolnočermánskej ulici má sídlo Miestny odbor Matice Slovenskej v Nitre, v jej priestoroch sídli i miestna pošta - Nitra 12.
Na Golianovej ulici od roku 1945 pôsobí futbalový klub ČFK Nitra (v minulosti pôsobil pod názvami Dynamo Čermáň, od sedemdesiatych rokov 20. storočia až do začiatku nového storočia ako Strojár Nitra). Klub momentálne pôsobí v 4. lige. Jeho odchovancami sú napr. Miroslav Stoch alebo Ľubomír Bernáth. Bývalý Strojár v minulosti využíval aj telocvičňu vedľa Stavebnej priemyslovky, pričom budova i areál boli vzorne udržiavané (pribudli tenisové kurty), avšak po nástupe primátora Víteka (SDKÚ) do funkcie chcelo mesto telocvičňu (a hlavne lukratívne pozemky pod ňou) vymeniť za zrúcaninu kúrie v mestskom parku. Telocvičňa i areál boli klubu odňaté a boli na nejakú dobu opustené a postupne chátrali až nakoniec ostali v dezolátnom stave. Dňa 8. decembra 2016 v tom čase už takmer dekádu nevyužívaná telocvičňa zhorela a na jej mieste neskôr postavili úplne novú. 
V polovici osemdesiatych rokov 20. storočia sa začala demolácia pôvodne chudobnej štvrte rodinných domov na uliciach Wolkerova (dnes Golianova) a Karola Marxa. Táto zástavba mala pôvodne ustúpiť novej výstavbe jedného z posledných nitrianskych sídlisk - sídlisku Čermáň Stred. Po revolúcii sa však výstavba sídlisk zastavila, niekoľko rokov zostal tento priestor nevyužitý a zarastený. Až v druhej polovici deväťdesiatych rokov sa spustila na tomto mieste výstavba nových bytových domov, pričom vznikla nová ulica - Južná. Nová štvrť je známa aj ako Martinák (alebo u Martináka) - podľa mena stavebnoinvestičnej spoločnosti, ktorá výstavbu realizovala.

</doc>
<doc id="289055" url="https://sk.wikipedia.org/wiki?curid=289055" title="Evelyn Kingová">
Evelyn Kingová

Evelyn "Champagne" Kingová (* 1. júl 1960) je americká R&amp;B speváčka diskovej a post-diskovej éry. Vyrastala v Bronxe, New Yorku. Jej najväčšie hity sú piesne "Shame", "Love Come Down" a "I'm in Love". 

</doc>
<doc id="289056" url="https://sk.wikipedia.org/wiki?curid=289056" title="Papradka samičia">
Papradka samičia

Papradka samičia ("Athyrium filix-femina") je rastlina z čeľade sladičovité ("Polypodiaceae") alebo (podľa niektorých zdrojov) papradkovité ("Athyriaceae").
Druhové meno "filix-femina" (doslova papraď - žena) dostala v časoch, kedy sa toho o rozmnožovaní papraďorastov vedelo len málo a ľudia predpokladali, že papradka samičia je samičia rastlina toho istého druhu ako papraď samčia ("Dryopteris fylix-mas").
Je to bylina bez nadzemnej stonky často rastúca v lesoch severnej pologule. Bežne sa pestuje aj ako okrasná rastlina v záhradách. Uprednostňuje kyslú, ílovitú, vlhkú, humóznu pôdu, nemá rada vápencové podložia. Dorastá do výšky 50 až 100 cm. Má bohatú prízemnú ružicu svetlozelených kopijovitých listov, ktorými pripomína papraď samčiu. Na rozdiel od paprade samčej lístky paprade samičej sú zložitejšie strihané: 2 - 3 krát perovito strihané a tvoria 20 - 40 jariem (čiže párov na hlavnej listovej stopke). Podobná je jej aj papradka alpínska ("Athyrium distendifolium"), ktorá rastie v horských lesoch.
Na spodnej strane listov (tzv. trofosporofytov - listov plniacich vyživovaciu aj rozmnožovaciu funkciu) sa nachádzajú podlhovasté až háčikovito ohnuté kôpky výtrusníc. Dozrievajú v júli až septembri a do zrelosti sú zakryté zreteľnými bočnými brvitými útvarmi. Jej koreň je jedovatý. Už malé množstvo môže zabiť aj človeka.

</doc>
<doc id="289057" url="https://sk.wikipedia.org/wiki?curid=289057" title="Athyrium filix-femina">
Athyrium filix-femina



</doc>
<doc id="289058" url="https://sk.wikipedia.org/wiki?curid=289058" title="Athyrium filix femina">
Athyrium filix femina



</doc>
<doc id="289064" url="https://sk.wikipedia.org/wiki?curid=289064" title="Majstrovstvá sveta v atletike 2009 – Beh na 400 m mužov">
Majstrovstvá sveta v atletike 2009 – Beh na 400 m mužov

Beh na 400 metrov mužov bola jedna z 24 mužských disciplín na Majstrovstvách sveta 2009 v Berlíne. Súťažilo sa na Olympijskom štadióne v dňoch 18., 19. a 21. augusta.

</doc>
<doc id="289065" url="https://sk.wikipedia.org/wiki?curid=289065" title="Vysielač Dubník">
Vysielač Dubník

Vysielač Dubník () je rádiový a televízny vysielač. Nachádza sa na vrchu Dubník neďaleko rovnomennej osady v Slanských vrchoch.
Konštrukcia.
Tento kotvený oceľový stožiar vysoký 318 metrov je najvyššou stavbou na Slovensku. Konštrukcia stožiara je podobná s Vysielačom Suchá hora. Bol postavený v roku 1961 a do prevádzky bol uvedený 24. februára 1961.
Vedľa vysielača sa nachádza voľne stojaca oceľová telekomunikačná veža.
V auguste v roku 1968 bola okupačnými vojskami zničená vysielacia technika. Vysielač bol odstavený aj z dôvodu požiaru.
Šírený program.
Vysielacie stredisko patrí medzi najdôležitejšie a najvýkonnejšie vysielače na Slovensku. Signál z Dubníka je dostupný na veľkej časti východného Slovenska s výraznými presahmi do okolitých krajín. Prioritne má pokryť Košickú kotlinu, Východoslovenskú nížinu so Zemplínom a Šariš, no presahy umožňujú prijímať signál i na Spiši či Liptove.
TV vysielače.
V apríli 2011 bolo ukončené šírenie analógového signálu Dvojky a TV Markíza, v auguste 2011 aj Jednotky.
Digitálne televízne vysielanie.
28. apríla 2011 bola spustená distribúcia verejnoprávneho multiplexu.
DAB+.
V januári 2023 bolo z vysielača spustené digitálne rozhlasové vysielanie.
Najbližšie vysielače.
Okolité významné vysielače a vzdialenosť k nim:
Prístup.
K vysielaču vedie asfaltová cesta z obce Zámutov, Zlatá Baňa alebo bývalej osady Dubník, ktorá je súčasťou obce Červenica.

</doc>
<doc id="289069" url="https://sk.wikipedia.org/wiki?curid=289069" title="Vapuauet">
Vapuauet



</doc>
<doc id="289078" url="https://sk.wikipedia.org/wiki?curid=289078" title="Štuka">
Štuka

Štuka môže byť:

</doc>
<doc id="289079" url="https://sk.wikipedia.org/wiki?curid=289079" title="Pyramída Pepiho II.">
Pyramída Pepiho II.

Pyramída Pepiho II. alebo Lepsius XLI je kráľovská hrobka, ktorá sa nachádza na južnom okraji pohrebiska pri dedine Sakkára v Egypte.
Pyramídu dal postaviť faraón Pepi II. (okolo 2246 – 2152 pred Kr.), posledný panovník 6. dynastie, syn faraóna Pepiho I. a mladší brat faraóna Merenreho.
Pyramída.
Pyramída je poslednou, ktorá je "„postavená v najlepších tradíciách stavebného umenia Starej ríše.“" Konštrukcia komplexu nevybočuje zo zaužívaného spôsobu, akým sa stavali pyramídy z konca 5. a celú 6. dynastiu. Päťstupňovité jadro z malých vápencových kvádrov, spájaných hlinenou maltou, je dnes obnažené. Obklad bol z kvalitných blokov z jemného vápenca. Jedinou zvláštnosťou je 7 metrov široký pás muriva, ktorý prebieha okolo pyramídy vo výške tretieho radu obkladu. Bol prirobený dodatočne a kvôli nemu sa musel posúvať múr uzatvárajúci pyramídový areál. Vnútorné priestory opakovali štruktúru Džedkareho pyramídy: Vstup spod severnej steny, zo vstupnej (severnej) kaplnky, zostupujúca chodba do vestibulu s reliéfnou výzdobou hviezdneho neba a "Textov pyramíd", kde sa vyrovnávala a vodorovne pokračovala pod základňou pod vrchol pyramídy, tri granitové bloky uzáveru chodby ("porticullis"), ďalej predsieň, západne od nej pohrebná komora, východne "serdab" (zásobné priestory) s troma výklenkami. Strop predsiene a komory bol sedlový, z troch vrstiev veľkých vápencových blokov, zdobený reliéfom s motívom hviezdnej oblohy. Na stenách predsiene a komory sa nachádzali nápisy "Textov pyramíd". V pohrebnej komore sa pri západnej stene nachádzal sarkofág z čierneho granitu a prázdný zapustený priestor v podlahe pre kanopy. Vo vestibule sa našlo niekoľko črepov z nádob a pár ďalších predmetov.
Pyramídový komplex.
Predpokladá sa, že rovnako ako u niektorých iných komplexov sa v okolí rozkladalo sídlisko, tzv. "pyramídové mesto". Kultová pyramída má obvyklú konštrukciu, rozmery a umiestnenie (juhovýchodné nárožie pyramídy). Zádušný chrám leží v osi pri východnej stene pyramídy a vychádzal z tradičnej schémy: Vstupná sieň, otvorené nádvorie, priečna chodba, päť výklenkov pre sochy a svätyňa s falošnými dverami. Obsahuje však niektoré nové prvky v usporiadaní dispozície, napr. tri priečne miestnosti medzi vstupom a vstupnou sieňou. Niektoré časti priestorov sa zachovali dodnes, napr. pilier na nádvorí z ružového kremenca s reliéfom, ktorý dnes stojí na svojom pôvodnom mieste, alebo reliéfna výzdoba priečnej chodby, ktorá zvykla rozdeľovať verejnú a súkromnú (intímnu) časť chrámu. Na reliéfoch sa nachádzajú tradičné výjavy, napr. beh panovníka počas slávnosti "Sed". Forma niektorých reliéfnych vyobrazení zádušného chrámu pochádza zo Sahureho pyramídy a je dokladom kopírovania starších predlôh. Zachovali sa aj časti prvkov z červenej žuly zo súkromných miestností chrámu, rovnako ako reliéfy výzdoby. Po bokoch hlavných priestorov sa nachádzali skladové priestory chrámu. Do areálu pyramídy sa vstupovalo dvakrát zalomenou vzostupnou cestou, ktorej výzdoba sa zachovala len na malých častiach fragmentov bočných stien. Údolný chrám bol jedinečný, rešpektoval orientáciu vodnej plochy pred ním. Mal veľkú terasu s nástupnými rampami, z ktorej sa vstupovalo do chrámu, stĺpovú sieň alebo skladové priestory. Aj v údolnom chráme sa zachovalo niekoľko fragmentov reliéfnej výzdoby.
Pyramídy kráľovien.
V okolí areálu hlavnej pyramídy za múrom sa našli tri pyramídy kráľovských manželiek, ktoré boli súčasne aj sestrami Pepiho II. Pyramídy Neit a Iput II. pri severozápadnom nároží areálu a pyramída Vedžebten pri južnom múre. Pyramídy majú vlastné malé zádušné chrámy, kultové pyramídky a ich areály sú obohnané múrmi, takže tvoria autonómne pyramídové komplexy. Pyramída Neit je postavená podobným spôsobom ako hlavná pyramída, jej jadro má tri stupne, chodbu zo severu, pohrebnú komoru s fragmentami reliéfov, pri západnej stene sarkofág a zásobný priestor na východe. Boli nájdené pozostatky pohrebnej výbavy kráľovnej. Pred pyramídou bol jednoduchý zádušný chrám s kultovou pyramídou. V areáli sa našlo 16 rituálne pochovaných drevených modelov lodí. Neit bola pravdepodobne hlavnou manželkou Pepiho II. Pyramída Iput II. je dnes skoro úplne zničená. Je podobná predchádzajúcej, len o niečo menšia a má horšiu kvalitu výzdoby. Podobnú má aj podzemnú štruktúru. Dispozícia zádušného chrámu je však atypická a dokonca v jednej zo zásobných komôr bola dodatočne pochovaná ďalšia Pepiho manželka Anchesenpepi, ktorá svojho manžela prežila. V tejto pyramíde sa našiel zápis, ktorý osvetľuje niektoré fakty k panovaniu faraónov 5. a 6. dynastie. Pyramída Vedžebten je dnes zdevastovaná, kedysi ju však pokrývali zlaté pláty. Vraví to text, ktorý sa našiel v priľahlom zádušnom chráme. Skladba podzemných priestorov bola podobná predchádzajúcim, chýbal zásobný priestor. Našla sa desatina pôvodných reliéfnych textov "Textov pyramíd" alabastrový obetný stôl z chrámu.
Výskum.
Prieskum pyramídy urobil Perring a Maspero ako prvý vnikol do podzemných priestorov. Systematický ju skúmal Jéquier v prvej polovici 20. storočia (1926 – 1936), odkryl aj tri pyramídové komplexy kráľovien.

</doc>
<doc id="289080" url="https://sk.wikipedia.org/wiki?curid=289080" title="Pečenie">
Pečenie

Pečenie je:
Pečenie v širšom zmysle.
Podľa miery prepečenia rozlišujeme:
Podľa objektu, na/v ktorom sa pečie rozlišujeme:

</doc>
<doc id="289081" url="https://sk.wikipedia.org/wiki?curid=289081" title="John Kennedy Toole">
John Kennedy Toole

John Kennedy Toole (* 17. december 1937, New Orleans, Louisiana, USA – † 26. marec 1969, Biloxi, Mississippi) bol americký spisovateľ známy predovšetkým ako autor románu "A Confederacy of Dunces".
Životopis.
Detstvo prežil na okraji New Orleansu pod vplyvom dominantnej matky Thelmy Ducoing Toole. V New Orleanse navštevoval The Tulane University of Louisiana. Ako šestnásťročný napísal svoj prvý román "The Neon Bible". 
Po absolvovaní univerzity pokračoval v magisterskom štúdiu na University of Columbia. Asi rok pôsobil ako asistent profesora anglistiky na University of Louisiana at Lafayette. Potom začal vyučovať v New Yorku na Hunter College a súbežne robil doktorát na University of Columbia. Štúdium nedokončil, pretože bol roku 1961 povolaný do vojenskej služby. Absolvoval ju v Portoriku ako učiteľ angličtiny pre španielsky hovoriacich odvedencov. Po ukončení vojenskej služby sa Tool vrátil do New Orleansu, kde učil na St. Mary’s Dominican College. Doktorandské štúdium nakoniec dokončil na The Tulane University of Louisiana.
Po návrate z armády Toole často pobýval v New Orleanse vo Francúzskej štvrti, ktorej prostredie tvorí kulisu jeho najznámejšieho románu "A Confederacy of Dunces". Inšpiráciu pre tento román čerpal aj v továrni na výrobu odevov, kde bol krátko zamestnaný, alebo keď pomáhal svojmu priateľovi predávať na ulici párky.
"A Confederacy of Dunces" dokončil v roku 1967. Dielo ponúkol nakladateľstvu "Simon and Schuster", ktoré ho však ako nezaujímavé odmietlo. Keď nakladateľstvo knihu odmietlo vydať, prepadol depresii, ktorá vyvrcholila 26. marca 1969, kedy spáchal samovraždu pomocou hadice pripojenej na výfuk svojho auta.
Dielo.
Román "A Confederacy of Dunces" (v českom preklade ako "Spolčení hlupců") vyšiel až po autorovej smrti v roku 1980 vďaka úsiliu jeho matky. V roku 1981 bol ocenený Pulitzerovou cenou. Prvý román "The Neon Bible" (v českom preklade ako "Neónová bible"), ktorý napísal ako šestnásťročný, vyšiel v roku 1989. 

</doc>
<doc id="289084" url="https://sk.wikipedia.org/wiki?curid=289084" title="Praženie (na tuku)">
Praženie (na tuku)

Praženie (iné názvy: vyprážanie, smaženie, vysmážanie, škvarenie, dokonavý vid: vypraženie, upraženie, vysmaženie, usmaženie, uškvarenie) je tepelná úprava pokrmu, pri ktorej sa pevné kusy polotovaru (mäsa, mäsa obaleného v cestíčku, zemiakov, zeleniny a pod.) nechajú do 15 minút na panvici v oleji pri teplote značne vyššej (vyše 200°C), než je teplota varu vody. Počas tejto doby je väčšinou potrebné ho niekoľkokrát obrátiť. Tým sa pokrm pripraví rýchlejšie ako varením. Aby nedochádzalo k pripaľovaniu pri vysokej teplote, ale pritom bol pokrm dostatočne tepelne upravený aj vo vnútri, je nutné vyprážať len tenké plátky.
Zvláštna forma vyprážania je fritovanie, pri ktorom sú pevné kusy polotovaru do nádoby s olejom úplne ponorené a zvyčajne ležia v zvláštnom sitku – z praktických dôvodov. 
Zdravie.
Niektoré druhy jedla pripravované týmto spôsobom môžu predstavovať veľmi nezdravú stravu vedúcu k obezite a celulitíde.
Vedci z Technickej univerzity v Mnichove po prvý raz preukázali prítomnosť rakovinotvornej látky – glycidamidu – vo vyprážaných hranolčekoch a zemiakových lupienkoch. Glycidamid je látka vznikajúca pri zahrievaní produktov zo zemiakov a je ďaleko nebezpečnejšia než v hranolčekoch v máji 2002 objavený akrylamid.
Glycidamid bol pri tomto teste preukázaný vo výrobkoch vo veľmi malom množstve, od 0,3 do 1,5 mikrogramu na kilogram v desiatich vzorkách zemiakových lupienkoch a v troch druhoch hranolkách.
Glycidamid aj akrylamid sa uvoľňujú vo vysokých teplotách pri tepelnom spracovaní zemiakových produktov. K tomu prichádza pri 120 stupňoch Celzia. Oveľa nebezpečnejšie látky vznikajú pri teplotách nad 180 stupňov Celzia.

</doc>
<doc id="289085" url="https://sk.wikipedia.org/wiki?curid=289085" title="Mária Terézia Neapolsko-Sicílska">
Mária Terézia Neapolsko-Sicílska



</doc>
<doc id="289088" url="https://sk.wikipedia.org/wiki?curid=289088" title="Džem">
Džem

Džem môže byť:

</doc>
<doc id="289089" url="https://sk.wikipedia.org/wiki?curid=289089" title="Ovocná nátierka">
Ovocná nátierka

Ovocná nátierka (nespisovne [bohemizmus] "ovocná pomazánka") môže byť:

</doc>
<doc id="289090" url="https://sk.wikipedia.org/wiki?curid=289090" title="Flambovanie">
Flambovanie

Flambovanie (z fr. "flamber" = "horieť") je opaľovanie niektorých pokrmov rôzne aromatizovaným alkoholom (koňakom, likérom, rumom, vodkou). Zapáliť sa dajú jedine pary z nápoja, ktorý obsahuje viac ako 40 % alkoholu. Táto úprava zlepšuje vzhľad alebo chuť pokrmu. 
Podstata flambovania spočíva v tom, že sa malé množstvo alkoholu, ktorým sa poleje obsah panvice, následne zapáli. Alkohol sa nechá horieť tak dlho, až sa kompletne spáli a vo flambovanom pokrme tak zostane len šťava, v ktorej bol všetok prebytok tuku spálený a spotrebovaný plameňom.
Pri flambovaní je nutné dbať na bezpečnosť a znížiť riziko vzniku nehôd, napríklad rozliatie horiaceho destilátu na alebo príliš prudké vzplanutie alkoholu a následné popálenie. 

</doc>
<doc id="289093" url="https://sk.wikipedia.org/wiki?curid=289093" title="Vladislav II. (Poľsko, 1386)">
Vladislav II. (Poľsko, 1386)

Jogaila (bielorusky "Ягайла", poľsky "Jagiełło"; * okolo 1352 alebo 1362,
Vilnius, Litovské veľkokniežatstvo – † 1. jún 1434, Horodok, dnes Ukrajina) bol v rokoch 13771401 veľké litovské knieža a ako Vladislav II. Jagelo od 13861434 poľský kráľ. Je synom litovského kniežaťa Algirdasa a tverskej kňažnej Uliany Tverskej a považovaný za zakladateľa dynastie Jagelovcov, pričom on sám je zaraďovaný ako jeden z posledných Gediminovcov.
Veľké litovské knieža.
Veľké litovské knieža Jogaila bol panovníkom posledného pohanského štátu v Európe. Litovčania boli pohania, väčšina ruského obyvateľstva Litvy, ktorá v tom čase zaujímala aj rozsiahle západoruské územie, bola pravoslávneho vyznania. To poskytovalo výhodnú zámienku na expanziu Rádu nemeckých rytierov pôsobiaceho vo východnom Pobaltí. Jogaila chcel pokračovať v dobyvačnej východnej politike svojho otca Algirdasa, preto bol ochotný poskytnúť Rádu nemeckých rytierov ústupky ohľadne oblasti Žemaitska, ktoré pre Rád nemeckých rytierov malo zásadný význam, pretože jeho anexiou by sa spojil pruský a livónsky rádový štát. 
Po nástupe na trón musel Jogaila riešiť rozpory vo vnútri vládnucej dynastie. Bolo zvykom, že vláda v litovskom kniežatstve bola rozdelená medzi bratov. Algirdas vymenoval za nástupcu výhradne Jogailu, najstaršieho syna zo svojho druhého manželstva. Algirdasov starší brat a spoluvládca Kęstutis a jeho syn Vytautas, ani Jogailovi nevlastní starší bratia polocké knieža Andrej a brianský Dmitrij toto vymenovanie neuznali. Andrej požiadal o pomoc veľkokniežací dvor v Moskve. 
Na prelome rokov 1379 – 1380 na územie Litvy vpadli Rusi a zmocnili sa Staroduba a Trubčevska. Algirdasovu smrť využil aj uhorský a poľský kráľ Ľudovít I., ktorý v roku 1377 napadol Halič a Podolie a prinútil miestne kniežatá, aby mu zložili lénny hold. V neistej situácii sa Jogaila snažil západné hranice Litvy zaistiť zmluvami s Rádom nemeckých rytierov. V roku 1379 tajne uzavrel desaťročné prímerie s veľmajstrom rádu a o rok neskôr aj s livónskym predstaviteľom rádu. Následne nechal obnoviť východnú politiku. Na jar 1380 vstúpil do spolku s tatárskym náčelníkom Mamajom a riazaňským kniežaťom Olegom Ivanovičom proti Moskve, zatiaľ čo jeho bratia Andrej a Dmitrij tiahli proti Tatárom spoločne s vojskom Dmitrija Donského. Jogailove oddiely nedorazili do bitky na Kulikovskom poli včas.
V roku 1381 Kęstutisa informovali o tajnej zmluve medzi Jogailom a Rádom nemeckých rytierov. Kęstutis náledne zosadil svojho synovca Jogailu z trónu. Dynastický konflikt sa naplno rozhorel. Jogailovi sa znovu podarilo ujať sa vlády. Potom Vytautas požiadal o pomoc Rád nemeckých rytierov, ktorí využili situáciu a vtrhol na územie Litvy. V roku 1382 uzavrel Jogaila s Rádom nemeckých rytierov novú zmluvu, ktorou im postúpil Žemaitsko a zaviazal sa prijať sviatosť krstu. Jogaila podmienky zmluvy neplnil, čo v roku 1383 vyprovokovalo ďalšiu výpravu Rádu nemeckých rytierov na litovské územie.
Zmluva v Krewe.
Okolo roku 1383 prišlo do Vilniusu posolstvo, ktoré Jogailovi ponúklo poľskú kráľovskú korunu. Podmienkou bol sobáš s dedičkou trónu Hedvigou z Anjou ("Jadwigou"), dcérou Ľudovíta I. a prijatie kresťanstva. Jogailovi bolo nepochybne jasné, že Litva už ďalej christianizácii vzdorovať nemôže. Musel sa rozhodnúť, či sa má svojim krstom začleniť do východného ortodoxného alebo západného latinského cirkevného okruhu so všetkými z toho plynúcimi politickými dôsledkami. Ponúkala sa mu aj možnosť oženiť sa s dcérou Dmitrija Donského a prijať kresťanstvo z pravoslávnej Rusi. Tým by sa nič nezmenilo na vzťahu Litvy k Rádu nemeckých rytierov. Ako pravoslávna zem by pravdepodobne naďalej Rádu nemeckých rytierov poskytovala vhodnú ideologickú zámienku pre expanzívnu politiku. Tomu by sa zabránilo prijatím katolíckej viery, ktoré ponúkal poľský variant. Ďalšou výhodou bolo spojenectvo proti Rádu nemeckých rytierov, odstránenie nezhôd v otázke Haliče a Volyne, prípadne dohoda o pokračovaní výbojov východným smerom. Zdalo sa, že poľsko-litovská únia prinesie obom stranám výhody. 
Rokovania, ktoré sa predĺžili na celé dva roky, neboli jednoduché. Až 14. augusta 1385 bola v Krewe uzavretá zmluva, ktorá Jogailu zaväzovala k splneniu radu podmienok. Všetci Litovčania mali byť pokrstení a oveľa rozsiahlejší, ale menej konsolidovaný litovský štát pripojený („"applicare"“) k Poľskej korune. Zmluva nepredpokladala vytvorenie personálnej únie, k tomu došlo až v praxi. Ďalej sa Jogaila mal postarať, aby Poľsku boli vrátené stratené územia. Predpokladá sa, že tým bol mienený Halíč, mohlo však ísť aj o Východné Pomoransko a Chełmiňskú zem. V roku 1386 prijal litovský veľkoknieža Jogaila v Krakove kresťanskú vieru, oženil sa s Hedvigou z Anjou a potom bol korunovaný ako Vladislav II. Jagelo za poľského kráľa. Ešte predtým sa mu podarilo uzavrieť dohodu s bratmi, ktorí sa nechali pokrstiť spoločne s ním rovnako ako Vytautas. Vladislav II. Jagelo zveril správu Litvy svojmu bratovi Skirgaillovi, Vytautasovi pririekol Čiernu Rus a Podlachiu vrátane Grodna a Brestu.
Poľský kráľ.
Uzavretie Krewskej zmluvy položilo základy mohutnému súštátiu a posilnilo postavenie Poľska i Litvy, ale rozpory medzi členmi dynastie neodstránilo. Koncom 80. rokov prepukli nanovo. Vytautas, ktorý čoskoro prestúpil na pravoslávie, nadviazal kontakty s moskovským dvorom a zasnúbil svoju dcéru Sofiu s následníkom trónu Vasilijom. To znepokojilo Vladislav II. Jagela a Skirgailla, najmä keď Vytautas, ktorý sa chcel ujať vlády na západnej Litve s centrom v Trakai, ktorej vládol jeho otec Kęstutis, začal používať titul "Veľké litavské knieža". Kráľ Vladislav II. Jagelo sa pokúsil medzi svojimi príbuznými sprostredkovať vyrovnanie, ale Vytautas sa znovu uchýlil k Rádu nemeckých rytierov a sľúbil im Žemaitsko. Križiaci potom podnikli výpravu na Litvu a prenikli takmer až k Vilnusu, zatiaľ čo moskovské oddiely napadli litovské pohraničné oblasti. 
Rozbroje vo veľkom litovskom kniežatstve so svojimi medzinárodne politickými súvislosťami predstavovali pre Vladislav II. Jagela veľké nebezpečenstvo. Navzdory spojeniu s Rádom nemeckých rytierov bol Vitatutas v Litve veľmi obľúbený a stal sa hovorcom tých, ktorí si nepriali inkorporáciu do poľského štátu. Kráľ sa preto rozhodol pre radikálne riešenie a v roku 1392 uzavrel s Vytautasom zmluvu, ktorou si zaistil jeho vernosť a pomoc v boji proti spoločným nepriateľom. Skirgailla presunul do Kyjeva a správu Litvy zveril Vytautasovi, ktorý sa ujal tejto úlohy oveľa energickejšie ako jeho predchodca. 
Kráľ Vladislav II. Jagelo si nepočínal ako energický, silný panovník. Jeho hlavné snahy smerovali k zaisteniu nástupnického práva Jagelovcov, pretože sám bol len spoluvládcom kráľovnej Hedvigy. V roku 1399 Hedviga I., ktorá bola zárukou jeho vlády v Poľsku, zomrela. Kráľ vyšiel v ústrety litovským vládnucim kruhom usilujúcim o vyjasnenie termínu "applicare", ktorým bol definovaný budúci pomer Litvy a Poľska v dokumente o krewskej únii a s definitívnou platnosťou vyriešiť tento problém. V roku 1401 bola uzavretá vilensko-radomská únia zaručujúca vládu v Litve Vytautasovi ako veľkému kniežaťu až do jeho smrti. Potom mal litovský štát pripadnúť poľskej korune. Vytautas sa zaviazal, že v budúcnosti neuzavrie zmluvu s Rádom nemeckých rytierov bez súhlasu Vladislava II. Jagela a Vladislav II. Jagelo sa prestal miešať do litovských záležitostí. 
Medzitým Rád nemeckých rytierov začal dobývanie Žemaitska. V zemi vypuklo v roku 1401 proti dobyvateľom povstanie, ktoré podporil, možno i inšpiroval Vytautas. Na jeseň sa rozhorela vojna medzi Rádom nemeckých rytierov a Litvou v ktorej nebola litovská strana napriek poľskej pomoci úspešná. Do konfliktu sa zapojil pápež Bonifác IX. a v roku 1404 sprostredkoval uzavretie mieru ktorým bolo Žemaitsko prisúdené Rádu nemeckých rytierov. 
V roku 1409 došlo v Žemaitsku k ďalšiemu rozsiahlemu povstaniu proti Rádu nemeckých rytierov, ktoré Vytautas opäť podporil. Rád nemeckých rytierov dúfal, že v nevyhnutnom konflikte Poľsko zachová neutralitu, ale Vladislav II. Jagelo vstúpil do tzv. veľkej vojny po boku Litvy. Boje prebiehali na poľskom a pruskom území a vyvrcholili 15. júla 1410 katastrofálnou porážkou Rádu nemeckých rytierov v bitke pri Grunwalde. Začiatkom roku 1411 bol uzavretý prvý torunský mier. Rád nemeckých rytierov sa vzdal Žemaitska, ktoré sa potom stalo súčasťou litovského veľkokniežatstva a Dobrzyňska, ktoré získalo Poľsko. Okrem toho musel poľskej strane zaplatiť vysoké kontribúcie ako výkupné za zajatých členov Rádu. 
V roku 1413 sa zišiel v Horodłe snem, reprezentatívne navštívený poľskou i litovskou katolíckou šľachtou a všetkými žijúcimi vnukmi kniežaťa Gedimina vrátane Vladislava II. Jagela a Vytautasa. Uzavretie horodełskej únie viedlo k ďalšiemu zblíženiu Litvy s Poľskom (v Litve bol zavedený rovnaký administratívny systém ako v Poľsku) i katolíckej šľachty oboch krajín (litovská katolícka šľachta získala rovnaké práva a slobody ako poľská). Na druhej strane sa upevnila ustanovením o domácej voľbe panovníka v Litve po Vytautasovej smrti, podmienenej upovedomením Poliakov a nutnému súhlasu litovskej strany k voľbe poľského kráľa, samostatnosť veľkokniežatstva.
Medzi Rádom nemeckých rytierov v Prusku a teraz litovským Žemaitskom vypukli už v roku 1414 nové nezhody, tentoraz kvôli určeniu hranice. Oba súperi sa obrátili na cirkevný koncil, ktorý práve začal zasadať v Kostnici, ale ten nedospel k žiadnemu záveru. Vladislav II. Jagelo a Vytautas preto požiadali o arbitráž rímskeho kráľa Žigmunda Luxemburského, ktorý rozhodol v roku 1420 vo i v prospech Rádu nemeckých rytierov. Odtiaľ potom pramenili sympatie Poliakov k husitskému hnutiu, ktorého duchovná stránka im bola inak vzdialená. V roku 1421 ponúkli českí husiti, ktorí po smrti Václava IV. odmietli Žigmundove dedičské nároky, českú korunu Vladislavovi II. Jagelovi. Keď poľský kráľ, vedomý si zložitej situácie v Čechách a zároveň obmedzený svojimi vzťahmi ku kúrii, ponuku neprijal, obrátili sa českí vyjednávači na Vytautasa. Veľkoknieža priamo neodmietol, ale s vedomím Vladislava II. Jagela poslal do Čiech synovca Zygmunta Korybutowicza. Hoci pre túto akciu získal súhlas pápežskej kúrie, Jagelovci týmto činom vzbudili nevôľu katolíckych panovníkov v strednej i západnej Európe.
Dynastické pomery.
Prvá manželka Hedviga z Anjou zomrela krátko po pôrode ich jediného dieťaťa
Aby upevnil svoje postavenie poľského kráľa, v roku 1402 sa Vladislav II. Jagelo oženil s Annou Cejlskou (* 1381†1416), vnučkou posledného piastovského kráľa Kazimíra III., ktorá tiež predčasne zomrela. Mali jednu dcéru:
Jeho treťou manželkou bola od roku 1417 Alžbeta z Pilicy (* 1372† 1420). 
Až v štvrtom manželstve so Sofiou Holszanskou (* okolo 1405† 1461), svadba 1422, sa starý kráľ dočkal narodenia synov: 

</doc>
<doc id="289101" url="https://sk.wikipedia.org/wiki?curid=289101" title="John Polkinghorne">
John Polkinghorne

John Polkinghorne (* 16. október 1930, Weston-super-Mare, Spojené kráľovstvo† 9. marec 2021, Cambridge, Spojené kráľovstvo) bol britský časticový fyzik a teológ. Napísal viacero kníh o otázkach vedy a viery a v roku 2002 dostal Templetonovu cenu.

</doc>
<doc id="289108" url="https://sk.wikipedia.org/wiki?curid=289108" title="Exil (rozlišovacia stránka)">
Exil (rozlišovacia stránka)

Exil môže byť:

</doc>
<doc id="289118" url="https://sk.wikipedia.org/wiki?curid=289118" title="Babylon (rozlišovacia stránka)">
Babylon (rozlišovacia stránka)

Babylon môže byť:
Babylón môže byť po grécky, po česky a (pre Mezopotámiu) nesprávne po slovensky: mezopotámske a egyptské mesto Babylon - pozri vyššie

</doc>
<doc id="289119" url="https://sk.wikipedia.org/wiki?curid=289119" title="Želé">
Želé

Želé alebo rôsol je látka, ktorá sa vyrába pridaním kvapaliny buď do želatíny, kedy je z toho živočíšny produkt, alebo do pektínu, čo je látka rastlinného pôvodu. Ako želé je tiež nazývaná zavarenina pripravená z ovocnej šťavy a cukru. Želé pripravíme tiež z bežne predávaného džúsu alebo nektáru. Vzhľad a chuť želé je možné vylepšiť pridaním napr. kúskov ovocia, orechov, byliniek alebo prúžkov kôry z citrusových plodov. 
Výraz želé sa tiež často používa v súvislosti s pečením. Želé sa používa na vytvorenie efektnej a chutnej vrstvy pri príprave tort, koláčov a zákuskov. Nalieva sa na krém, marmeládu alebo ovocie, aby sa nepresiaklo do korpusu. Želé je nutné pri príprave povariť a aj po stuhnutí ho možno rozpustiť. Na tortách sa vytvára buď silná vrstva želé alebo tenká vrstva želé, ktorá chráni ovocie pred oschnutím. Silné vrstvy želé vznikajú vďaka agaru, ktoré pochádza z morských rias. Vďaka agaru vzniká silná vrstva želé, ktoré možno ľahko krájať. Tenké vrstvy želé naopak vznikajú vďaka karagénanu získaného tiež z morských rias a karubínu, ktorý sa získava z rohovníka obyčajného. 

</doc>
<doc id="289120" url="https://sk.wikipedia.org/wiki?curid=289120" title="Bryce DeWitt">
Bryce DeWitt

Bryce Seligman DeWitt (* 8. január 1923, Dinuba, Kalifornia, USA - † 23. september 2004, Austin, Texas, USA) bol americký teoretický fyzik. Je známy vďaka svojmu prínosu v oblastiach teórie gravitácie a poľa. Položil základy kanonickej všeobecnej teórie relativity. Spolu s Johnom Archibaldom Wheelerom formuloval Wheelerovu-DeWittovu rovnicu a so svojim študentom Larrym Smarrom je pôvodcom numerickej teórie relativity.
Narodil sa ako Carl Bryce Seligman, ale v 50. rokoch 20. storočia si zmenil meno. Počas 2. svetovej vojny slúžil v armáde ako námorný letec. Bol ženatý s matematickou fyzičkou Cécile DeWitt-Moretteovou. Zomrel 23. septembra 2004 ako osemdesiatjedenročný na rakovinu pankreasu.

</doc>
<doc id="289121" url="https://sk.wikipedia.org/wiki?curid=289121" title="John Archibald Wheeler">
John Archibald Wheeler

John Archibald Wheeler (* 9. júl 1911, Jacksonville, Florida, USA - † 13. apríl 2008, Hightstown, New Jersey, USA) bol americký teoretický fyzik. Zaoberal sa najmä teóriou relativity a relativistickou astrofyzikou.
Wheeler sa snažil o realizáciu Einsteinovej vízie jednotnej teórie poľa a tiež o spojenie kvantovej mechaniky a teórie relativity do jednotnej teórie. Je tiež pôvodcom pojmov čierna diera a červia diera. Je nositeľom viacerých významných vedeckých ocenení: Ceny Enrica Fermiho (1968), Oerstedovej medaily (1983), Medaily Alberta Einsteina (1988), Matteucciho medaily (1993) a Wolfovej ceny za fyziku (1997). Jeho rukami tiež prešlo viacero významných postgraduálnych študentov, napr. Richard Phillips Feynman a iní.

</doc>
<doc id="289123" url="https://sk.wikipedia.org/wiki?curid=289123" title="Katapult (rozlišovacia stránka)">
Katapult (rozlišovacia stránka)

Katapult môže byť:

</doc>
<doc id="289125" url="https://sk.wikipedia.org/wiki?curid=289125" title="Kynologický Klub Anička Košice">
Kynologický Klub Anička Košice

Kynologický klub Anička Košice je najstarším kynologickým klubom na Slovensku.
V súčasnosti je jeho právna forma občianske združenie. KK Anička Košice vytvára svojim členom podmienky pre voľnočasové aktivity, najmä výcvik psov a tréning psích športov.
Je členom Zväzu športovej kynológie (ZŠK) a Asociácie slovenských klubov agility (ASKA), čo umožňuje členom klubu zúčastňovať sa oficiálnych akcií pod záštitou týchto organizácii, teda hlavne skúšok z výkonu psov a agility pretekov.
Klub organizuje odborné semináre aj rôzne podujatia ako skúšky a preteky, ktorých sa zúčastňujú aj pretekári z iných klubov na Slovensku ako aj zo zahraničia.
História.
V roku 1949 sa niekoľkí nadšenci kynológie rozhodli založiť kynologickú jednotku v Košiciach. Predmetom činnosti tejto jednotky bol chov a výcvik služobných psov. Jej zakladateľmi bol Štefan Golodžej, Adolf Hynek, Karel Jeníček, Vladimír Putiš a manželia Irena a Anton Semanský. Trvalo však tri roky, kým ich mesto uznalo ako organizáciu. S výcvikom sa začalo u Ozbrojenej ochrany štátnych železníc. Tento cvičák bol po krátkom čase zrušený a klub sa presťahoval na parcelu za novou tehelňou. Keďže na tomto mieste bolo v čase dažďov priestranstvo stále pod vodou, klub sa musel opäť sťahovať. Mestský národný výbor im pridelil na výcvik časť trhoviska na dobytok. Po dvoch rokoch musel klub opustiť aj tieto priestory a uvoľniť tak miesto pre novú bytovú výstavbu. Vďaka porozumeniu u riaditeľstva Východoslovenských tehelní bolo ďalšie cvičište vybudované na pozemku za starou tehelnou. Po piatich rokoch sa klub musel znovu kvôli výstavbe tentoraz Strednej priemyselnej školy hutníckej presťahovať. Mestský národný výbor pridelil kynologickému klubu parcelu pri Prešovskej ceste, kde museli členovia naviezť zeminu a priestor zrovnať ťažkou technikou. Po niekoľkých týždňoch klub musel naposledy zmeniť svoje pôsobisko. MsNV totiž na parcelu vydal dva výmery . V tom čase klub patril ku KV ZVÄZARMU, ktorý disponoval pozemkom na Aničke. Časť z neho bola vyčlenená pre kynológiu a tak sa začal budovať v poradí už piaty areál, v ktorom klub sídli dodnes.

</doc>
<doc id="289126" url="https://sk.wikipedia.org/wiki?curid=289126" title="Upolu">
Upolu

Upolu je ostrov vulkanického pôvodu, nachádzajúci sa v južnom Pacifiku v súostroví Samoa. Je to druhý najväčší ostrov súostrovia, jeho dĺžka je a zaberá plochu a najvyšší bod je nad hladinou mora. Na ostrove trvalo žije približne 134 tisíc ľudí, nachádza sa tu aj hlavné mesto Samoy Apia.
V polynézskej mytológii je meno Upolu meno prvej ženy, ktorá vstúpila na ostrov. Na konci 18. a začiatkom 19. storočia sa krátko nazýval aj "Ojalava", resp. "Ojolava".
Geologický vývoj.
Ostrov predstavuje vynorený zvyšok masívneho bazaltového štítového vulkánu, ktorý sa vytvoril v dvoch periódach v pliocéne až pleistocéne. Posledná aktivita je datovaná len na niekoľko desiatok tisíc rokov a predstavuje ju niekoľko lávových prúdov neďaleko centrálneho chrbta ostrova.
Zaujímavosti.
Na ostrove žil koncom 19. storočia Robert Louis Stevenson (vlastnil asi pozemkov v osade Vailima neďaleko hlavného mesta), v roku 1894 tu zomrel a je tu aj pochovaný. Rezidencia sa neskôr stala sídlom guvernéra Nemeckej Samoy, sídlom správcu Britského guvernéra a po získaní nezávislosti aj sídlom predsedu vlády. V súčasnosti je v budove Stevensonove múzeum.
Podľa Guinnessovej knihy rekordov (z roku 2005) na ostrove žije aj najmenší známy pavúk.

</doc>
<doc id="289128" url="https://sk.wikipedia.org/wiki?curid=289128" title="Krížňanský príkrov">
Krížňanský príkrov

Krížňanský príkrov môže byť:

</doc>
<doc id="289129" url="https://sk.wikipedia.org/wiki?curid=289129" title="Autobusová doprava v Prahe">
Autobusová doprava v Prahe

Autobusová doprava v Prahe je systém autobusových liniek, ktoré prevádzkujú rôzni dopravcovia, z ktorých najvýznamnejší je Dopravní podnik hlavního města Prahy, a.s. Väčšina mestských a prímestských liniek je zaradená do systému Pražskej integrovanej dopravy očíslovaná trojcifernými číslami (celkom 518 liniek - platné k 07.2021):
Niekoľko liniek, hlavne tie, ktoré nie sú financované mestom, nie sú zaradené do celomestského číslovania ani do systému PID: sú označené logami alebo názvami obchodných centier alebo číslami rady od 701 vyššie a pod. V licenciách majú linky čísla rady 100xxx (mestské a prímestské linky PID) a 103xxx (mestské linky nezaradené do PID). Okrem Dopravného podniku hl. m. Prahy na vnútromestských linkách jazdí Veolia Transport Praha s.r.o. (predtým Connex Praha; asi 8 liniek, linky 165, 173 a linky v oblasti Počerníc), BADO Bus s. r. o. (linka 232), Jaroslav Štěpánek (linka 110). Praha je tiež dôležitým východiskovým uzlom prímestskej a diaľkovej autobusovej dopravy.

</doc>
<doc id="289130" url="https://sk.wikipedia.org/wiki?curid=289130" title="Mestská autobusová doprava v Prahe">
Mestská autobusová doprava v Prahe



</doc>
<doc id="289131" url="https://sk.wikipedia.org/wiki?curid=289131" title="George Eastman">
George Eastman

George Eastman (* 12. júl 1854, Waterville, New York, USA – † 14. marec 1932, Rochester, New York, USA) bol americký podnikateľ a vynálezca, zakladateľ spoločností Kodak a Eastman Chemical.
V roku 1874 sa začal zaujímať o fotografiu. V roku 1884 si patentoval fotografické médium, ktoré nahradilo krehké sklené tabule emulziou potiahnutou na zvitku papiera. Tento vynález mal za príčinu rozvoj fotografie.
Bol známy aj ako filantrop a podporovateľ vedy a umenia. Založil školu hudby, daroval veľkú finančnú sumu MIT. Viaceré dary smerovali aj do "University of Rochester", pre nemocnice, alebo nadáciu na podporu Afroameričanov. Vlastnil aj jednu z najväčších súkromných umeleckých zbierok.

</doc>
<doc id="289132" url="https://sk.wikipedia.org/wiki?curid=289132" title="Georges Simenon">
Georges Simenon

Georges Simenon celým menom Georges Joseph Christian Simenon (* 13. február 1903, Liège, Belgicko – † 4. september 1989, Lausanne, Švajčiarsko) bol belgicko-francúzsky spisovateľ detektívnych a psychologických románov.
Bol tvorcom postavy komisára Maigreta. Napísal 425 románov a viaceré krátke príbehy, z ktorých bola väčšina aj sfilmovaná. Jeho diela boli preložené do 50 jazykov. Patrí tak k najviac publikovaným spisovateľom 20. storočia.
Pre noviny začal písať ako 16 ročný. Neskôr odišiel do Paríža aby sa stal spisovateľom. Od roku 1923 do 1933 napísal viac ako 200 kníh pod 16 pseudonymami. Pod jeho vlastným menom vyšla až kniha "Pietr-le-Letton" (1929), kde prvýkrát predstavil postavu parížskeho komisára Maigreta.

</doc>
<doc id="289133" url="https://sk.wikipedia.org/wiki?curid=289133" title="Georges Joseph Christian Simenon">
Georges Joseph Christian Simenon



</doc>
<doc id="289134" url="https://sk.wikipedia.org/wiki?curid=289134" title="M³/s">
M³/s



</doc>
<doc id="289135" url="https://sk.wikipedia.org/wiki?curid=289135" title="Bratislavský filmový festival">
Bratislavský filmový festival



</doc>
<doc id="289144" url="https://sk.wikipedia.org/wiki?curid=289144" title="Billboard Hot 100 (1980)">
Billboard Hot 100 (1980)



</doc>
<doc id="289146" url="https://sk.wikipedia.org/wiki?curid=289146" title="Arašidové maslo">
Arašidové maslo

Arašidové maslo je potravina pochádzajúca z USA. Pomleté arašidy spolu s rastlinným olejom, soľou a cukrom vytvára homogénnu, ťahajúcu sa hmotu. Chutí ako slaná arašidová kaša. Má vysoký podiel tuku – 2 500 kJ (597 kcal) na 100 g – a je aj bohaté na vitamíny E a H.
Použitie.
Maslo sa používa na chlieb, sendviče, hrianky a ovocie. Používa sa aj so želé, alebo sa mieša s marmeládou, a je súčasťou mnohých amerických receptov.
Dejiny.
Prvé arašidové maslo bolo do USA dovezené domorodými Mexičanmi. Najskôr sa používalo ako liek, potom pacienti zistili príjemnú chuť hmoty a začali si ho pridávať do svojich jedál. 
Hoci objav arašidového masla býva často pripisovaný J. H. Kelloggovi v roku 1895, už v roku 1884 si Kanaďan Marcellus G. Edson dal patentovať podobný produkt, a v roku 1890 George A. Bayle Jr. predával "Peanut butter".
24 január je národny deň arašídového masla v USA.
Rozšírenie.
Arašidové maslo je populárne najmä v Severnej Amerike, Veľkej Británii, Južnej Afrike, Holandsku (Pindakaas), Filipínach a Indonézii.

</doc>
<doc id="289149" url="https://sk.wikipedia.org/wiki?curid=289149" title="1980 v hudbe">
1980 v hudbe



</doc>
<doc id="289150" url="https://sk.wikipedia.org/wiki?curid=289150" title="Kompót">
Kompót

Kompót označuje ovocie, ktoré je žiadúcim spôsobom tepelne spracované. 
Delenie.
Kompóty bývajú čerstvé alebo uskladnené v pohároch či plechovkách. Vo veľkovýrobniach sú spravidla kompóty vyrábané v plechovkách, do pohárov sa ovocie zavára v domácej výrobe. Čerstvý kompót nie je konzervovaný a je určený pre rýchlu konzumáciu.
Výroba kompótu.
Ovocie sa podľa druhu očistí a upraví. Ak ide o väčšie ovocie, je potrebné ho rozrezať. Umiestni sa do hrnca, zaleje sa vodou s pridaným cukrom či umelými sladidlami (je možné pridať i niektoré korenie ako napr. škorica alebo klinčeky) a varí sa až do doby požadovanej konzistencie.
Postup zavárania kompótu.
Ovocie sa očistí a naukladá do pohára, kde sa zaleje vodou. Je možné pridať požadované množstvo cukru alebo umelého sladidla pre diabetikov. Pohár sa pevne uzavrie kovovým viečkom. Umiestni sa do do vhodného hrnca, najlepšie špeciálneho hrnca na zaváranie, kde sa ohrieva na teplotu minimálne 85 °C a pri tejto teplote sa drží aspoň 20 minút. Po tejto dobe by ovocie malo byť konzervované (pasterizované) a dobre chránené i niekoľko rokov pred faktormi ohrozujúcimi jeho kvalitu. Takto zavarené ovocie sa označuje ako zaváranina.
Či je zaváranina správne zavarená sa zistí tak, že viečkom nemožno pootočiť, v pohári nie je pena (po spätnom nasatí vzduchu) a viečko nie je vypučené (v pohári je podtlak).
Konzumácia.
Čerstvý kompót sa konzumuje teplý pre zahriatie alebo studený pre osvieženie. Je možné ho naďalej spracovávať napríklad do dezertov alebo miešaných nápojov.

</doc>
<doc id="289152" url="https://sk.wikipedia.org/wiki?curid=289152" title="Adverbiá">
Adverbiá



</doc>
<doc id="289155" url="https://sk.wikipedia.org/wiki?curid=289155" title="Huey Lewis &amp; the News">
Huey Lewis &amp; the News

Huey Lewis &amp; The News je americká rocková hudobná skupina. Kapelu tvoria Huey Lewis, Sean Hopper, Bill Gibson, Mario Cipollina, Chris Hayes a Johnny Colla. K ich najúspešnejším piesňam patria „Heart and Soul“, „Do You Believe in Love“, „I Want a New Drug“ či „The Power of Love“. Posledná pieseň sa tiež objavila v americkom filme "Návrat do budúcnosti I" v ktorom hrá Michael J. Fox.

</doc>
<doc id="289156" url="https://sk.wikipedia.org/wiki?curid=289156" title="Veľkoplošná reklamná tabuľa">
Veľkoplošná reklamná tabuľa



</doc>
<doc id="289157" url="https://sk.wikipedia.org/wiki?curid=289157" title="Bilbórd">
Bilbórd



</doc>
<doc id="289158" url="https://sk.wikipedia.org/wiki?curid=289158" title="Blondie">
Blondie

Blondie môže byť:

</doc>
<doc id="289159" url="https://sk.wikipedia.org/wiki?curid=289159" title="Arcibiskup canterburský">
Arcibiskup canterburský

Arcibiskup canterburský je najvyšší biskup, predstavený Anglikánskej cirkvi, symbolický najvyšší predstaviteľ svetovej anglikánskej komunity a diecézny biskup Canterburskej diecézy.
Prvým arcibiskupom canterburským bol svätý Augustín z Canterbury, ktorý v roku 597 založil prvú anglickú diecézu. V súčasnosti úrad ako 106. arcibiskup zastáva Sarah Mullallyová, historicky prvá žena na tomto biskupskom stolci. 
Od čias svätého Augustína až do 16. storočia boli arcibiskupi v spojení so svätou stolicou v Ríme a tak obdržali pálium. V období anglickej reformácie prišlo k odluke cirkvi v Anglicku z vplyvu pápeža a rímskokatolíckej cirkvi. Táto odluka mala zo začiatku prechodný charakter, ale postupne došlo k trvalému oddeleniu oboch cirkví a ustanoveniu nezávislosti Anglikánskej cirkvi.
V stredoveku existovali rôzne variácie nominácie na pozíciu arcibiskupa a biskupov. V niektorých prípadoch bol volený zborom kanonikov Canterburskej katedrály, menovaný kráľom alebo pápežom. Od čias reformácie Anglikánska cirkev získala štatút štátnej cirkvi a výberom arcibiskupa je zákonom poverený panovník. V súčasnosti je menovaný predsedom vlády v mene panovníka a je vyberaný zo zoznamu dvoch kandidátov navrhnutých Kráľovskou nominačnou komisiou.

</doc>
<doc id="289161" url="https://sk.wikipedia.org/wiki?curid=289161" title="Doo wop">
Doo wop



</doc>
<doc id="289162" url="https://sk.wikipedia.org/wiki?curid=289162" title="Ambient psy">
Ambient psy



</doc>
<doc id="289163" url="https://sk.wikipedia.org/wiki?curid=289163" title="Ambient goa">
Ambient goa



</doc>
<doc id="289164" url="https://sk.wikipedia.org/wiki?curid=289164" title="Psychedelic ambient">
Psychedelic ambient



</doc>
<doc id="289165" url="https://sk.wikipedia.org/wiki?curid=289165" title="Psy chillout">
Psy chillout



</doc>
<doc id="289166" url="https://sk.wikipedia.org/wiki?curid=289166" title="Psychill">
Psychill



</doc>
<doc id="289167" url="https://sk.wikipedia.org/wiki?curid=289167" title="Hot R&amp;B/Hip-Hop Songs">
Hot R&amp;B/Hip-Hop Songs

Hot R&amp;B/Hip-Hop Songs (pôvodné označenie bolo napríklad Black Singles Chart) je hudobný týždenný rebríček "Billboardu". Debut rebríčku sa konal v roku 1942. V rebríčku sa menili žánre, od rhythm and blues, rock and roll, doo wop, až po soul či funk. Medzi rôzne mená rebríčku patria: 
Hudobníci.
Hudobníci s najvyšším počtom #1 R&amp;B hitov:
1. Aretha Franklin - 20 x
2. Stevie Wonder - 19 x
3. Louis Jordan - 18 x
4. James Brown - 17 x
5. Janet Jackson - 16 x
6. The Temptations - 14x
7. Marvin Gaye - 13 x
7. Michael Jackson - 13 x
9. R. Kelly - 11 x
10. Mariah Carey - 10 x
10. Whitney Houston - 10 x
10. Gladys Knight &amp; the Pips - 10 x
10. Kool &amp; the Gang - 10 x
10. The O'Jays - 10 x

</doc>
<doc id="289168" url="https://sk.wikipedia.org/wiki?curid=289168" title="Lanfrank z Pavie">
Lanfrank z Pavie

Lanfrank z Pavie či Lanfrank z Bec (* cca 1010, Pavia, Lombardsko – † 28. máj 1089, Canterbury, Anglicko) bol teológ talianskeho (presnejšie lombardského) pôvodu, opát v Beca neskôr arcibiskup v Canterbury. Je známy najmä svojou ostrou polemikou s Berengarom z Tours v ktorej hájil doktrínu transsubstanciácie. Bol učiteľom Anselma z Canterbury, svojho nástupcu v arcibiskupskom úrade.

</doc>
<doc id="289169" url="https://sk.wikipedia.org/wiki?curid=289169" title="Ambient psytrance">
Ambient psytrance



</doc>
<doc id="289170" url="https://sk.wikipedia.org/wiki?curid=289170" title="Psyambient">
Psyambient



</doc>
<doc id="289171" url="https://sk.wikipedia.org/wiki?curid=289171" title="Downtempo psy">
Downtempo psy



</doc>
<doc id="289172" url="https://sk.wikipedia.org/wiki?curid=289172" title="Psydub">
Psydub



</doc>
<doc id="289173" url="https://sk.wikipedia.org/wiki?curid=289173" title="R&amp;B Singles">
R&amp;B Singles



</doc>
<doc id="289174" url="https://sk.wikipedia.org/wiki?curid=289174" title="Bisu">
Bisu



</doc>
<doc id="289175" url="https://sk.wikipedia.org/wiki?curid=289175" title="Kňazište">
Kňazište



</doc>
<doc id="289176" url="https://sk.wikipedia.org/wiki?curid=289176" title="Captain &amp; Tennille">
Captain &amp; Tennille

Captain &amp; Tennille je americké hudobné duo. Členmi kapely sú "Captain" Daryl Dragon (* 27. augusta 1942) a Toni Tennille (*8. mája 1940). Ich najväčšími hitmi sú „The Way I Want to Touch You“, „Lonely Night (Angel Face)“ či „Muskrat Love“. 

</doc>
<doc id="289178" url="https://sk.wikipedia.org/wiki?curid=289178" title="Huey Lewis and the News">
Huey Lewis and the News



</doc>
<doc id="289181" url="https://sk.wikipedia.org/wiki?curid=289181" title="Zdanlivá veľkosť">
Zdanlivá veľkosť



</doc>
<doc id="289182" url="https://sk.wikipedia.org/wiki?curid=289182" title="Svätý Štefan (Liptovský Mikuláš)">
Svätý Štefan (Liptovský Mikuláš)

Svätý Štefan je oficiálne jedna zo 16 mestských častí Liptovského Mikuláša. Pomenúva katastrálne územie (v minulosti Okoličné II), ktoré vzniklo oddelením z katastrálneho územia Okoličné a územne nesúvisí so zvyškom katastrálneho územia mesta. Trvalo tu nežijú žiadni obyvatelia.
Polohopis.
Leží prevažne v Liptovskej kotline SSV od Okoličného. Územie je predĺžené v smere JJZ-SSV a na severe zasahuje do Západných Tatier. Na západe hraničí s obcou Žiar, na juhu s Veternou Porubou, na juhovýchode s Liptovským Ondrejom, na východe s Konskou a na severovýchode s Jamníkom.

</doc>
<doc id="289184" url="https://sk.wikipedia.org/wiki?curid=289184" title="Oporný systém (architektúra)">
Oporný systém (architektúra)

Oporný systém je charakteristický konštrukčný prvok gotickej architektúry. Hmotnosť klenby je zvedená do klenbových rebier a z nich na piliere stojace medzi jednotlivými poľami klenby (vnútorný oporný systém). Pri veľkých stavbách je tlak smerom do strán stále významný, preto sú doplnené vonkajším oporným systémom - tlak klenby preberajú oporné oblúky, ktoré ho zvádzajú do často mohutných oporných pilierov. Na zaistenie väčšej stability sú oporné piliere zaťažené fiálami. Oporné oblúky sú typické pre kostoly bazilikálneho typu, pri halových a menších stavbách sú oporné piliere priložené priamo k múru. Stavby stojace v blízkosti iných stavieb o ne môžu byť opreté pomocou rozporných oblúkov, ktoré sú obdobou oporných pilierov.
Odvedenie tlakov klenby do rohových bodov (na piliere) umožňuje odľahčenie múrov (múr sa v podstate stáva zbytočným). Na jeho miesto nastupujú obrovské okná, často zdobené kružbami a vitrážami. Na druhú stranu umožňuje oporný systém vďaka odvádzaniu veľkých tlakov dosiahnutie oveľa vyšších výšok, dovtedy nevídaných (Katedrála v Beauvais - výška klenby 48 m). Oporný systém vytvára staticky samostatné jednotky, odpovedajúce jednému poľu hlavnej klenby. Susedné jednotky boli zo začiatku oddelené zosilnenými lomenými oblúkmi - klenbovými pásmi. Radením týchto jednotiek za seba vznikajú veľké, pokojne plynúce priestory gotických kostolov.
Typ klenby zo začiatku určuje charakter oporného systému. Pri starších katedrálach so šesťdielnou klenbou sa v nosnej funkcii striedajú stĺpy s piliermi, prípadne silnejšie podpory (nesúce diagonálne rebrá i klenbové pásy) so slabšími (nesúcimi len priečne rebrá). Neskôr tento rozdiel zmizol.

</doc>
<doc id="289185" url="https://sk.wikipedia.org/wiki?curid=289185" title="Richterova stupnica">
Richterova stupnica



</doc>
<doc id="289187" url="https://sk.wikipedia.org/wiki?curid=289187" title="Magnitúdo">
Magnitúdo

"Výrazom magnitudo/magnitúdo/magnitúda sa niekedy skrátene myslí lokálne magnitúdo."
Magnitúdo alebo magnitudo alebo magnitúda (zemetrasenia) je fyzikálna veličina (jedno číslo) charakterizujúca absolútnu veľkosť (silu) zemetrasenia. Súhrn všetkých možných magnitúd, najmä ak je rozdelený na triedy či stupne podľa účinkov na zemský povrch, sa označuje aj ako stupnica magnitúdo/magnitudo či magnitúdová stupnica, ale označenie stupnica sa niekedy v tomto kontexte považuje za nevhodné, lebo ide o (takmer) kontinuálnu veličinu.
Názov.
Pokiaľ ide o slovenský názov, v "" aj vo "Veľkom slovníku cudzích slov" je uvedený tvar magnitúda, inde (v encyklopédiách a geologických textoch) tvar magnitúdo alebo magnitudo (tvar magnitúda je potom vyhradený pre iné odbory). Je pritom zrejmé, že oba tvary vznikli prekladom jedného výrazu.
Charakteristika.
Rozlišuje sa viacero druhov magnitúd či magnitúdových stupníc, napr. lokálne magnitúdo (tzv. Richterova stupnica).
Magnitúdo by nemalo byť zamieňané za intenzitu. Intenzita (napr. Rossi-Forelova a modifikovaná Mercalliho stupnica) závisia na podmienkach v mieste zemetrasenia a nepopisujú tak absolútnu veľkosť zemetrasenia. V prípade intenzity zemetrasenia ide o "stupnice" v pravom slova zmysle.
Magnitudo sa získava rôznymi spôsobmi, staršie výpočty boli aplikované ako dekadický logaritmus hodnoty amplitúdy jednej z najväčších odchýlok zemetrasných vĺn zaznamenaných seizmometrom vo vzdialenosti menšej ako od epicentra zemetrasenia, najvyššia takto zaznamenaná hodnota bola 8,6 magnitúdo. Novšie metódy ako logaritmované hodnoty zúžitkovávajú seizmický moment zemetrasenia, ktorý predstavuje veľkosť povrchovej trhliny a veľkosť premiestnenia hornín pozdĺž vzniknutého zlomu. Najsilnejšie takto zaznamenané zemetrasenie sa udialo v neobývaných oblastiach Čile v roku 1960 a malo magnitúdo 9 až 9,5.
Na základe spôsobu výpočtu, nemá magnitúdo zemetrasenia hornú hranicu. Vzhľadom na spôsob logaritmovania, predstavujú dve po sebe nasledujúce celé hodnoty magnitúda 10 až 30-násobný rozdiel nameraných hodnôt. Ak teda bola pri magnitúde 5 nameraná odchýlka seizmogramu pri magnitúde 6 bude už . Odhaduje sa, že na 10-násobné zväčšenie veľkosti vibrácií je potrebné až 30-násobne väčšie množstvo dodanej energie.
Prostriedky masovej komunikácie len zriedka pri správach o zemetraseniach uvádzajú, akým spôsobom bolo magnitúdo namerané, zdanlivé nepresnosti spôsobujú aj sami seizmológovia, ktorí svoje výsledky v priebehu času upresňujú, takže tie môžu kolísať o niekoľko desatín.
Dejiny.
Meranie pomocou stupnice magnitúdo pôvodne navrhol začiatkom 30. rokov japonský seizmológ Kijoo Wadači. 
V roku 1935 Charles Richter a Beno Gutenberg z California Institute of Technology (Caltech) vypracovali metódu merania zemetrasení analýzou seizmogramov zaznamenaných Wood-Andersonovým torzným seizmometrom. Richter pôvodne zaokrúhľoval namerané hodnoty k najbližším štvrtinám jednotiek, neskôr sa však hodnoty zaokrúhľovali na desatiny. Príčinou vytvorenia tejto stupnice bola snaha o oddelenie predtrasov a dotrasov od hlavného otrasu. Inšpiráciou bola škála hviezdnych magnitúd používaná v astronómii pre popis jasnosti hviezd a ďalších objektov na oblohe.
Richter vybral za magnitúdo 0 otras, ktorý by na seizmograme zaznamenanom Wood-Andersonovým torzným seizmometrom umiestneným od epicentra zemetrasenia ukázal maximálny vodorovný posun 1 mikrometer. Richterova škála kvôli spôsobu svojho výpočtu pomocou logaritmu nemá žiadnu hornú ani dolnú hranicu. Moderné citlivé seizmografy dnes bežne zaznamenávajú aj záchvevy so záporným magnitúdom. Keďže pôvodné Wood-Andersonove torzné seizmometre používané pri vzniku škály mali konštrukčné limity, zemetrasenia silnejšie než 6,8 nemohli byť pomocou ich meraní vypočítané. Ďalším problémom Richterovej stupnice je nejednoznačný vzťah k fyzikálnym charakteristikám zdroja zemetrasenia, či fakt, že v blízkosti 8,3 až 8,5 magnitúdo nastáva saturačný efekt, ktorý spôsobuje, že tradičné metódy merania vypočítajú rovnaké hodnoty magnitúdo pre zemetrasenia rozličných veľkostí. V roku 1979 seizmológ Hiroo Kanamori pracujúci na Caltechu, navrhol momentovú škálu, ktorá vyjadruje seizmický moment vo forme, ktorá sa blíži tradičnému meraniu sily zemetrasení.
Začiatkom 21. storočia sa väčšina seizmológov zhodla, na tom že pôvodná stupnica je zastaraná a nahradili ju fyzikálne zmysluplnejším seizmickým momentom, ktorý má bližší vzťah k fyzikálnym parametrom zemetrasenia, najmä k množstvu uvoľnenej energie.

</doc>
<doc id="289188" url="https://sk.wikipedia.org/wiki?curid=289188" title="Lokálna magnitúda">
Lokálna magnitúda



</doc>
<doc id="289189" url="https://sk.wikipedia.org/wiki?curid=289189" title="Miestne magnitudo">
Miestne magnitudo



</doc>
<doc id="289190" url="https://sk.wikipedia.org/wiki?curid=289190" title="Miestne magnitúdo">
Miestne magnitúdo



</doc>
<doc id="289191" url="https://sk.wikipedia.org/wiki?curid=289191" title="Richterovo magnitudo">
Richterovo magnitudo



</doc>
<doc id="289192" url="https://sk.wikipedia.org/wiki?curid=289192" title="Richterovo magnitúdo">
Richterovo magnitúdo



</doc>
<doc id="289193" url="https://sk.wikipedia.org/wiki?curid=289193" title="Stupnica lokálne magnitudo">
Stupnica lokálne magnitudo



</doc>
<doc id="289194" url="https://sk.wikipedia.org/wiki?curid=289194" title="Richterova magnitúdová stupnica">
Richterova magnitúdová stupnica



</doc>
<doc id="289195" url="https://sk.wikipedia.org/wiki?curid=289195" title="Richterova škála">
Richterova škála



</doc>
<doc id="289196" url="https://sk.wikipedia.org/wiki?curid=289196" title="Magnitúda zemetrasenia">
Magnitúda zemetrasenia



</doc>
<doc id="289198" url="https://sk.wikipedia.org/wiki?curid=289198" title="Stupnica magnitudo">
Stupnica magnitudo



</doc>
<doc id="289199" url="https://sk.wikipedia.org/wiki?curid=289199" title="Magnitúdová stupnica">
Magnitúdová stupnica



</doc>
<doc id="289200" url="https://sk.wikipedia.org/wiki?curid=289200" title="Prepodstatnenie">
Prepodstatnenie



</doc>
<doc id="289201" url="https://sk.wikipedia.org/wiki?curid=289201" title="Oporný systém">
Oporný systém

Oporný systém môže byť:

</doc>
<doc id="289206" url="https://sk.wikipedia.org/wiki?curid=289206" title="Comodoro Rivadavia">
Comodoro Rivadavia

Comodoro Rivadavia je dôležitý prístav a centrum priemyslu na pobreží Atlantického oceánu v provincii Chubut, v južnej Argentíne. Je hlavným mestom departmentu Escalante a najväčším mestom provincie. Pri sčítaní ľudu v roku 2010 malo mesto 175 196 obyvateľov. Mesto bolo založené v roku 1901.

</doc>
<doc id="289212" url="https://sk.wikipedia.org/wiki?curid=289212" title="Mužská dvojhra na Wimbledone 2009">
Mužská dvojhra na Wimbledone 2009

Mužská dvojhra na Wimbledone 2009 sa hrala ako súčasť Wimbledonu 2009. Víťazom sa stal Roger Federer, ktorý zároveň prekonal rekord Pete Samprasa v počte víťaztiev na Gramslamových turnajoch.

</doc>
<doc id="289214" url="https://sk.wikipedia.org/wiki?curid=289214" title="Herbert Aaron Hauptman">
Herbert Aaron Hauptman

Herbert Aaron Hauptman (* 14. február 1917, New York, New York, USA – † 23. október 2011, Buffalo) bol americký matematik a nositeľ Nobelovej ceny za chémiu. 
Vyvinul prevratnú matematickú metódu, ktorá spôsobila revolúciu v oblasti určovania molekulárnej štruktúry kryštalických materiálov, čím úplne zmenila vtedajšiu chémiu. V súčasnosti sú Hauptmanove metódy, ktoré neskôr aj vylepšoval, bežne používané pri riešení zložitých štruktúr. Za tento objav dostal v roku 1985 Nobelovu cenu za chémiu (spolu s Jerome Karleom).

</doc>
<doc id="289215" url="https://sk.wikipedia.org/wiki?curid=289215" title="Hanna Neumannová">
Hanna Neumannová

Johanna (Hanna) Neumannová (* 12. február 1914, Lankwitz, Berlín, Nemecko - † 14. november 1971, Ottawa, Kanada) bola nemecká matematička. Zaoberala sa najmä teóriou grúp. Bola ženou Bernharda Neumanna, významného matematika a teoretika grúp a matkou piatich detí, z ktorých sa tri tiež stali matematikmi, z nich je najznámejší Peter Michael Neumann.

</doc>
<doc id="289216" url="https://sk.wikipedia.org/wiki?curid=289216" title="Bernhard Neumann">
Bernhard Neumann

Bernhard Hermann Neumann (* 15. október 1909, Berlín, Nemecko – † 20. október 2002, Canberra, Austrália) bol britský matematik narodený v Nemecku. 
Bol jedným z najvýznamnejších matematikov pracujúcich v oblasti teórie grúp, do veľkej miery ovplyvňoval smer vývoja tohto odvetvia. Jeho manželka, Hanna Neumannová, a syn, jeden z piatich detí, Peter Michael Neumann, sú tiež známi pre ich prínos v oblasti teórie grúp.

</doc>
<doc id="289218" url="https://sk.wikipedia.org/wiki?curid=289218" title="Peter Michael Neumann">
Peter Michael Neumann

Peter Michael Neumann (* 28. december 1940, Oxford, Spojené kráľovstvo† 18. december 2020) bol britský matematik, syn významných matematikov Bernharda Neumanna a Hanny Neumannovej. Zaoberal sa predovšetkým teóriou grúp, známy je tiež vďaka vyriešeniu Alhazenovho problému.
Po získaní titulu Bachelor of Arts na Queen’s College v Oxforde v roku 1963 získal titul DPhil na Oxfordskej univerzite v roku 1966.

</doc>
<doc id="289221" url="https://sk.wikipedia.org/wiki?curid=289221" title="Sídlisko (komplex budov)">
Sídlisko (komplex budov)

Sídlisko je komplex obytných budov s občianskou vybavenosťou. Sídliská boli stavané za účelom poskytnutia rýchleho a lacného bývania pre veľké množstvo ľudí. Pojem „sídlisko“ sa obvykle používa pre ucelené a centrálne naplánované mestské štvrte s prevažne obytnou funkciou, a väčšinou v kontexte výstavby z čias socializmu. Sídliská sú obvykle tvorené viacpodlažnými bytovými domami, avšak súčasťou sídlisk môžu byť aj rodinné domy. 
Prvé centrálne plánované štvrte s obytnou funkciou sa na území Slovenska stavali už na prelome storočí, obvykle ako ubytovanie pre robotníkov – ako napríklad bratislavský Zehnhaus z roku 1902. Najväčší rozmach sídliskovej výstavby ale prišiel až po druhej svetovej vojne. Spočiatku sa stavali tehlové sídliská, často v štýle socialistického realizmu, ale od roku 1955 sa na Slovensku začali objavovať aj prvé panelové domy, a až do roku 1990 sa postupne stali výlučným spôsobom masovej bytovej výstavby. 
Primárnou funkciou sídlisk bola obytná funkcia. Kvôli finančným a technickým problémom počas výstavby, sídliskám – najmä tým novším – často chýbala občianska vybavenosť napriek tomu, že obvykle bola súčasťou pôvodných projektov. Kvôli tomu si sídliská vyslúžili ľudové pomenovanie „nocľahárne“. 
Keďže väčšina Slovenska bola urbanizovaná počas socialistického režimu, sídliská dodnes tvoria významnú časť veľkých miest na Slovensku, avšak od čias ich výstavby sa ich podoba výrazne zmenila pod vplyvom zatepľovania budov, zahusťovania výstavby alebo iných zásahov.

</doc>
<doc id="289222" url="https://sk.wikipedia.org/wiki?curid=289222" title="Pavel Kříž (herec)">
Pavel Kříž (herec)

Pavel Kříž (* 18. apríl 1961, Brno) je český herec a psychoterapeut. Po svojej emigrácii najprv do Veľkej Británie a odtiaľ neskôr do Kanady v roku 1988 vyštudoval univerzitu vo Vancouveri. 
Jeho najznámejšia rola je Štěpán vo filmoch Dušana Kleina o Básnikoch. Zahral si hlavnú rolu aj v ďalšom Kleinovom filme "Andělské oči". Vďaka Dušanovi Kleinovi sa opäť začiatkom 90. rokov 20. storočia vrátil späť do Česka a venuje sa svojej pôvodnej hereckej profesii. V súčasnej dobe je členom činohry Národného divadla v Prahe.

</doc>
<doc id="289223" url="https://sk.wikipedia.org/wiki?curid=289223" title="Daniel Linderman">
Daniel Linderman

Daniel Linderman je fiktívna postava z amerického seriálu Hrdinovia. Hrá ju herec Malcolm McDowell. 
Životopis.
Pred zatmením.
Zistil, že má schopnosť liečiť ľudí. Ako mladý vyliečil mamu z rakoviny, no rodičia ho nepochopili a bol nútený odísť z domu. Svoju schopnosť preto nevyužíval až do vietnamskej vojny. V jednotke bol spolu so štyrmi vojakmi: "Loredom", "San Antoniom", "Amarillom" a "Dallasom". On mal prezývku "Austin". Nepriateľský ostreľovač skoro všetkých zabil, len "Dallasa" (v skutočnosti Arthura Petrelliho) vážne postrelil. Linderman ho vyliečil. Pri plnení ich úlohy Arthur Petrelli zabil jedno vietnamské dievča - Au Co. Lindermanovi sa to nepáčilo, no po rokoch pochopil, že pre vyššie dobro treba prijať obete. 
Po návrate z vojny cestoval po celom svete, zamestnával sa na rôznych miestach. V Denveri stretol Lindu Tavaru, do ktorej sa zamiloval. No všetko to končí, keď sa ho pokúsi zabiť a vziať mu jeho schopnosť. Linderman je nútený ju zabiť. 
Spolu s Arthurom a ďalšími výnimočnými ľuďmi zakladá Spoločnosť.
1. séria.
Do svojej súkromnej zbierky skupuje obrazy nádejného umelca Isaaca Mendeza, nie však pre umenie, ale preto, že kreslí budúcnosť. Tak sa dozvie, že Nathan Petrelli bude prezidentom a preto má záujem podporiť ho vo volebnej kampani a využiť pre svoje ciele.
Požičia Niki peniaze na školné pre Micaha. Na splatenie dlhu ale nemá peniaze a jej druhé "ja" zabije Lindermanových ľudí, ktorí ich prišli vymáhať. Linderman jej dá ponuku, že ak sa vyspí s istým mužom (Nathanom), ich dlh bude vyrovnaný. Spočiatku to nechce urobiť, ale nakoniec podľahne. Linderman si to natočí a týmto bude vydierať Nathana Petrelliho, po tom, čo mu požičia 2 milióny na predvolebnú kampaň. Nathanovi Petrellimu dopomôže k víťazstvu vo voľbách do senátu. Prvý pokus síce skončil neúspechom, keď sa do softvéru na prirátavanie hlasov nabúrala Hana Gitelmanová, no potom unesie technopata Micaha Sandersa a s jeho pomocou Nathan vyhrá. No pre Micaha si príde jeho otec D.L. Hawkins a zabije Lindermana. 

</doc>
<doc id="289224" url="https://sk.wikipedia.org/wiki?curid=289224" title="Linda Tavara">
Linda Tavara

Linda Tavara (* 1952 – † 1972) je fiktívna postava z komiksu k americkému seriálu Hrdinovia. 
Životopis.
Keď rodičia zistili, že je iná, držali ju doma ako väzňa, nechodili do jej izby. Absorbovala iba malé aury okolitých zvierat. Jej prvou ľudskou obeťou bola Ida Walkerová.
Keď dospela, zamestnala sa v detektívnej agentúre, z ktorej ju neskôr vyhodili. Následne si ju najala istá žena, aby jej našla ľudí zo zápisníka, ktorý jej podala. Linda zistila, že majú schopnosti ako Ida Walkerová a tým pádom aj silnú auru. V momente, keď ju chcela tá žena prepustiť, lebo "nenašla" nikoho, Linda ju zabila. Daniel Linderman ju v roku 1972 zabil, keď sa pokúšala absorbovať jeho auru.
1. séria.
Lindino meno sa objavilo v Mohinderovom zozname z programu na vyhľadávanie hrdinov.

</doc>
<doc id="289226" url="https://sk.wikipedia.org/wiki?curid=289226" title="Jukiko Okada">
Jukiko Okada

Jukiko Okada () bola japonská hudobná J-POP speváčka a japonský idol.
V roku 1986 spáchala samovraždu skokom z okna.
Diskografia.
PH: vydané až po jej smrti

</doc>
<doc id="289227" url="https://sk.wikipedia.org/wiki?curid=289227" title="1979 v hudbe">
1979 v hudbe

Nová populárna hudba.
w. = texty, m. = melódie

</doc>
<doc id="289229" url="https://sk.wikipedia.org/wiki?curid=289229" title="Zoznam najväčších hitov v roku 1979 (USA)">
Zoznam najväčších hitov v roku 1979 (USA)



</doc>
<doc id="289230" url="https://sk.wikipedia.org/wiki?curid=289230" title="The Knack">
The Knack

The Knack bola americká New Wave hudobná skupina z Los Angeles. Do povedomia sa dostali retro/power pop piesňou "My Sharona". 

</doc>
<doc id="289231" url="https://sk.wikipedia.org/wiki?curid=289231" title="Erik Demaine">
Erik Demaine

Erik D. Demaine (* 28. február 1981, Halifax, Nové Škótsko, Kanada) je kanadský informatik. Pôsobí ako profesor informatiky na Massachusetts Institute of Technology. Pozoruhodná je jeho dizertácia zaoberajúca sa matematickým origami. Erik Demaine začal študovať na univerzite už ako dvanásťročný a titul bakalára získal ako štrnásťročný.

</doc>
<doc id="289235" url="https://sk.wikipedia.org/wiki?curid=289235" title="Huey Lewis">
Huey Lewis

Huey Lewis (* 5. júl 1950, New York, New York, USA), vlastným menom Hugh Anthony Cregg III, je americký hudobník, skladateľ a aj príležitostný herec. Vie hrať na fúkaciu harmoniku a je frontmanom skupiny Huey Lewis &amp; the News. Kapele zložil hity ako „I Want a New Drug“ či „The Power of Love“. Má pôvod v Poľsku a Írsku, pretože jeho matka bola Poľka a otec írsky Američan.

</doc>
<doc id="289237" url="https://sk.wikipedia.org/wiki?curid=289237" title="Biely soul">
Biely soul

Biely soul je soulová hudba bielych umelcov. Iné názvy sú blue-eyed soul, v doslovnom preklade "modrooký soul". 
Medzi hity "bieleho soulu" patria:

</doc>
<doc id="289239" url="https://sk.wikipedia.org/wiki?curid=289239" title="Blue-eyed soul">
Blue-eyed soul



</doc>
<doc id="289241" url="https://sk.wikipedia.org/wiki?curid=289241" title="Charles Eric Leiserson">
Charles Eric Leiserson

Charles Eric Leiserson (* 10. november 1953) je americký informatik a profesor na Massachusetts Institute of Technology. Špecializuje sa na teóriu paralelných výpočtov, distribuované výpočty a ich praktické aplikácie. Pre účel takýchto výpočtov vyvinul viacvláknový programovací jazyk Clik. Je tiež spoluautorom (spolu s Thomasom H. Cormenom, Ronaldom Rivestom a Cliffordom Steinom) populárnej učebnice algoritmov "Introduction to Algorithms (Úvod do algoritmov)". Na MIT tiež vedie rovnomenný kurz.

</doc>
<doc id="289243" url="https://sk.wikipedia.org/wiki?curid=289243" title="Whenever You Need Somebody">
Whenever You Need Somebody

Whenever You Need Somebody je debutové album Ricka Astleyho. Bolo publikované u RCA v roku 1987. 

</doc>
<doc id="289251" url="https://sk.wikipedia.org/wiki?curid=289251" title="Kšeft storočia (Mafstory)">
Kšeft storočia (Mafstory)

Kšeft storočia je názov prvej epizódy siedmej série slovenského seriálu Mafstory.
Pipina už má dosť bývania v starom dome a presviedča Aliho, aby si kúpili nový dom. Ten začne Pipina hľadať s Banánom a ich predstavy spĺňa iba jeden kandidát - zámok za 50 miliónov eur. Ali sa rozhodol obchodovať na burze s cennými papiermi. Milanko mu pomáha, ako zarobiť čo najviac. Keď príde teta Márgit s lacnými paradajkami z tržnice, v Aliho hlave vzplanie myšlienka obrovského medzinárodného obchodu, pre Molnárovcov, s netradičnou komoditou - paradajkami. To však ešte netušia, ako celý obchod dopadne. Všetci sa tešia na sťahovanie. Či sa však budú sťahovať nie je isté.
Príbeh.
Alinko sa mazlí s Pipinkou v posteli, ale Pipina rozmýšľa nad niečim iným ako je sex. Ten by ju bavil, ale v novom dome. Pipina využíva svoje zbrane a presviedča Aliho, aby si kúpili nový dom. Pipinine ruky pracovali a Ali bezpodmienečne súhlasil - kúpia si zámok.
Ali trénuje golf v obývačke a s Milanom sa baví o burze. Chce konečne investovať. Milan mu dáva príklady, ktoré Ali vyrieši raz-dva. Maklérsky talent chce hneď investovať, a to do niečoho väčšieho ako akcie londýnskeho metra alebo internetového portálu heavenfucking.com. Banán ich vyruší svojou motorkou za 31 tisíc eur. Prichádza z dovolenky a hovorí o svojich zážitkoch z bungalova. Zároveň sa sťažuje na nudu, pretože nemá robotu. Ali ho teda posiela s Pipinkou hľadať nejaký nový dom, kam by sa presťahovali. Milankovi sa táto investícia zapáčila, nakoľko ceny realít išli rapídne dole.
Teta Márgit je u Bélu na prehliadke. Márgit je úplne zdravá, nič jej nie je. Béla jej prišiel na to, že prišla, aby si mohla s niekym pokecať. Cíti sa sama, Banán ani nechodí domov ju navštíviť, nemá vzťah k rodnému domu.
Ali, Milan s Bélom čakajú pri obede na Banána a Pipinu. Čakajú dobré správy. Tie aj priniesli. Ukazujú obrázky zámku po šľachticoch v Dunakiliti. Má sedemnásť miestností, vínnu pivnicu, bazén, saunu, zimnú záhradu, štyri kúpeľne, observatórium, strelnicu, arborétum, jazierko s miestom pre garden-party a deväť jamkové golfové ihrisko. To všetko za 50 miliónov eur.
Ali opäť trénuje golf, ale v pracovni. A opäť sa baví s Milankom o burze, na ktorej za štyri dni zarobili iba 17 libier. Ich debatu o investíciách preruší teta Márgit svojím príchodom. Chváli sa, že kúpila paradajky za výhodnú cenu - 30 centov za kilo. Milan je podráždený, že ich ruší kvôli paradajkám, z ktorých chce robiť lečo a kečup. Ale Aliho to zaujalo. Navrhuje kúpiť dvesto ton paradajok a šikovne ich predať. Milnakovi sa to najprv nepozdáva, pretože ide o obchodovanie s komoditami a nie s akciami, ale Aliho nápad sa mu zapáči. Aliho heslo: "„Predaj draho, kupuj lacno.“" Je presvedčený, že všetky paradajky predajú za čo najväčšiu cenu. Vraj "„odvážnemu šťastie praje.“"
Pipina s Alim si predstavujú svoje radovánky v novom dome, lenže Pipina zabudla povedať, že ten dom je trošku drahší - raz toľko, čiže sto miliónov eur. Ali uznáva premrštenosť ceny, ale nerobí si starosti, pretože s Milankom výhodne investoval. Vložili polovicu imania, ale majú sa stať do niekoľkých dní multimiliardári ako Abramovič. Prichádza Banán kompletne naštvaný. Na záhrade stretol mnícha, ktorý tam sadil vinič na omšové víno. Vraj bude bývať v haciende Molnárovcov. Tak Banán z neho strhol habit a postrelil ho. Habit skončí pri Prcovej Etele. Pipina sa priznáva, že predala františkánom ich dom, aby ich Pánbožko ochraňoval. Predala ho za milión, len nie eur, ale korún. A ešte k tomu im dovolila hneď prísť.
Milanko pomáha Alimu s balením vecí. Podarilo sa im skúpiť všetku produkciu paradajok. Majú ich ako jediný v Európe. O chvíľu sa minú zásoby a ceny začnú stúpať, vtedy nastane okamih na predaj. Banán má problém. Teta Márgit sa s ním nebaví a on nevie prečo. Ali mu vysvetľuje, že sa sťažovala, že Banán tam nechodí, nemá vzťah k domu. Lenže Banán má dôvody - jeho detská izba je rovnaká ako keď bol chlapec, ráno mu dáva na stôl kakao a pred spaním mu číta Verneho po maďarsky.
So zmluvou sa doťahujú posledné detaily a o chvíľu bude Ali zámocký pán, Pipina zámocká pani a Milan, podľa Bélu, „zámocký krtek“. Márgit sa prišla sťažovať. Nikde nemôže zohnať paradajky. To je výsledok stratégie obchodnej Molnárovskej.
Všetci čakajú na Banána, idú spustiť kšeft storočia. Prichádza Banán, nepustili ho do domu v Dunakiliti, lebo pri sťahovaní munície do pivnice domu rušili členov golfového klubu. Ali zoznamuje rodinu s investíciou. Investovali 70 miliónov eur do nákupu paradajok a očakávajú zisk 130 miliónov eur. Ali spustil obchod a podpísal zmluvu, ktorou sa stáva majiteľom zámku v Dunakiliti.
Milan sa chváli províziami, ktoré získa z obrovského obchodu, ale prichádza Márgit, ktorá sa na ne sťažuje, pretože skoro všetky čo kúpila musela vyhodiť. Milan si uvedomuje, že je zle. Milan opatrne oznamuje zlé správy Alimu. Paradajky, ktoré týždeň stáli na mieste, zvnútra zhnili. Béla volal do Španielska a zistil, že paradajky boli skladované vo vagónoch, čím sa znehodnotili. Okrem toho z vagónov vytiekli, spôsobili ekologickú katastrofu v povodí rieky Guadalquivir - zabili všetky rastliny a živočíchy a dokonca zabili aj veľryby. Výnos nebude žiaden. Škoda, ktorú spôsobili je trojnásobná ako investovali. Pipina prichádza s Banánom. V banke im zablokovali kvôli katastrofe účty a majiteľ zámku roztrhol zmluvu. Banánovi odťahujú autá a prichádzajú exekútori. Rozsah škôd bude zrejme 350 miliónov eur, dom je predaný, Alimu vypli telefón, Márgit prepísala dom, aby mohla byť s Banánom a v celom dome vypli elektrinu.
A tak v dome žijú františkáni, ktorí Molnárovcov prichýlili a teraz môžu počúvať chorále priamo zo spálne.

</doc>
<doc id="289252" url="https://sk.wikipedia.org/wiki?curid=289252" title="Neofit Bozveli">
Neofit Bozveli

Neofit Bozveli (; * 1785, Kotel, Bulharsko - † 4. jún 1848) je jeden z predstaviteľov bulharského duchovenstva, spisovateľ a tiež jeden z vodcov národného boja za cirkevnú slobodu. V roku 1810 vstúpil do Chilendarského kláštora a o niečo neskôr odišiel do Svištova, kde sa stal knihovníkom a učiteľom. Krátke obdobie pôsobil v Srbsku, ale nakoniec sa usídlil vo Velikom Tărnove. Tu sa medzi obyvateľstvom snažil rozširovať myšlienku bulharského národného sebauvedomenia, za čo si vyslúžil miesto vedúcej osobnosti v boji proti gréckemu duchovenstvu. V roku 1839 sa ho Bulhari dokonca snažili ustanoviť na miesto dovtedajšieho gréckeho vladyku. Poslovia však boli sluhami carihradského patriarchu podplatení, a tak sa novým vladykom stal Neofit Vizantios a Neofit Bozveli iba jeho protosynkelom. V roku 1841 sa po obvinení z neposlušnosti voči gréckemu vladykovi dostal do kláštorného zajatia na polostrov Atos, odkiaľ sa ale o tri roky vrátil do Carihradu. Podľa neho toto mesto v tom čase malo vhodné podmienky na pokračovanie v boji proti gréckemu patriarchátu, lebo sa tam nachádzalo veľa západných diplomatov a ľudia blízki Osmanskej porte. Jeho kritika gréckeho duchovenstva vyústila v roku 1845 do druhého zatknutia, a Neofit bol opäť nútený odísť na Atos. O tri roky neskôr v kláštore umrel a nádeje na víťazstvo v boji proti gréckemu duchovenstvu sa jeho smrťou rozplynuli.

</doc>
<doc id="289253" url="https://sk.wikipedia.org/wiki?curid=289253" title="Chic">
Chic

Chic je americká disco a R&amp;B hudobná skupina, ktorú založil gitarista Nile Rodgers, spolu s basgitaristom Bernardom Edwardsom.
Ich najväčšími hitmi sú "Dance, Dance, Dance" (1977), "Everybody Dance" (1977), "I Want Your Love" (1978) a "Good Times" (1979). Skupina bola nominovaná v roku 2009 do Rock and Roll Hall of Fame.

</doc>
<doc id="289257" url="https://sk.wikipedia.org/wiki?curid=289257" title="Hana Gitelmanová">
Hana Gitelmanová

Hana „Wireless“ Gitelmanová (, *1979 – †2006) je fiktívna postava z amerického seriálu "Hrdinovia".
Životopis.
Pred zatmením.
Hana bola vychovaná ako židovka. Pracovala v Mosade, Izrael. Nikdy nebola v teréne. Raz prišiel Noah Bennet, povedal, že pracuje pre CIA a vycvičil ju na Aljaške. Pomohol jej objaviť jej schopnosť. Hana dokáže absorbovať všetku elektronickú komunikáciu a meniť ju. Ak niečo prejde vo forme bitov a bajtov, môže to nájsť. Bennet ju poslal na prvú misiu do Tanzánie. Zajali ju. Keď sa odvolala, že pracuje pre CIA, zistila, že Bennet ju oklamal. V skutočnosti pracovala pre Spoločnosť. 
Odišla zo Spoločnosti. Žila v Montane pod inou identitou, lebo ju hľadali viaceré vlády sveta.
1. séria.
Pokúšala sa vystopovať Benneta, ktorý ju iba zneužil, a zničiť Spoločnosť. Skontaktovala Teda Spragua, no ona sama sa vydala po komunikačnej stope za Lindermanom. Tým, že zachránila jedno dievča pred úchylom, stratila stopu. Následne ju skontaktoval Bennet oznamom, že odchádza zo Spoločnosti a potrebuje ju zničiť, tak ako ona. Spojila sa s ním. 
Ukradla vládnemu úradníkovi Casey Z. Smithovi kartu a vlámala sa do Pentagónu. V archívoch našla spis operácie "Lone Star" (pojednáva o akcií na zničenie Au Co), ktorý mala získať. Potom už len ostávalo zničiť sledovací systém, ktorý hľadá ľudí pomocou izotopu, ktorý im bol vstreknutý do krvi. Bol to satelit na obežnej dráhe Zeme. Aby bola bližšie k satelitu, oklamala čínske vesmírne stredisko pomocou e-mailov a odletela do vesmíru. Počas hacknutia systému sa do nej dostal vírus, ktorý jej spôsoboval utrpenie. No skôr než ju stihol ovládnuť, zničila satelit. Keď ju vírus ovládol, jej duša sa dostala do rádiovej komunikácie a spolu s nevlastným strýkom Richardom Druckerom (David Rooijker) sa pokúšali vymazať dáta Spoločnosti, no zmazali ich dvoch.
Rodina.
 Sarah Rosenbergová ╤ Jules Gitelman Zivi Blumenthal ╤ Ruth Meisnerová ┬ Pán Rooijkera
 (1918-1992) │ (1910-1988) (1913-1966) │ (1921-1989) │
 │ │ │
 Joshua Gitelman ==╤== Zahava Blumenthalová David Rooijker
 (1938) │ (1947-1989) (1943-1992)
 Hana Gitelmanová
 (1979-2006)
Zahava Blumenthalová.
Zahava Blumenthalová ( זהבה גיטלמן{a}, *1947 - †1989) je Hanina matka. Bola vyštudovaná pilotka. Lietala ako jedna z prvých žien vo vojne o nezávislosť. Zahynula s matkou pri atentáte cestou z Jeruzalema do Tel Avivu v roku 1989. Autobus zletel do priepasti. 
Ruth Meisnerová.
Ruth Meisnerová (*1921 - †1989) je Hanina babka. Mala dve deti: Davida Rooijkera a o štyri roky neskôr so Zivi Blumenthalom dcéru Zahavu. Bojovala v partizánskom odboji proti nacistom. Skončila v Osvienčime. Zomrela s dcérou pri atentáte. 
Assignment Tracker 2.0.
Na stránke PrimatechPaper.com - About (vytvorenej pre seriál Hrdinovia) po kliknutí na logo a zadaní údajov Username: "bennet", Password: "claire" sa zobrazí databáza hrdinov, výnimočných ľudí "Assignment Tracker 2.0".
Kód k Haninej zložke :
 C001 - Hana Gitelman
 Username: bennet 
 Password: HGghx11a 

</doc>
<doc id="289258" url="https://sk.wikipedia.org/wiki?curid=289258" title="Zahava Blumenthalová">
Zahava Blumenthalová



</doc>
<doc id="289259" url="https://sk.wikipedia.org/wiki?curid=289259" title="Ruth Meisnerová">
Ruth Meisnerová



</doc>
<doc id="289260" url="https://sk.wikipedia.org/wiki?curid=289260" title="Ekoterorizmus">
Ekoterorizmus

Ekoterorizmus alebo zelený terorizmus je násilie páchané s úmyslom podporiť ekologickú alebo environmentálnu činnosť či záležitosť v oblasti práv zvierat. Hranice medzi ekoterorizmom, poškodzovaním cudzieho majetku a spoločensky akceptovateľnou mierou protestu sú vnímané rozdielne a použitie pojmu ekoterorizmus je preto rozporuplné. Za najznámejšie celosvetové ekoteroristické skupiny sa považuje Earth First!, Animal Liberation Front a Earth Liberation Front (ELF). 
Na začiatku osemdesiatych rokov dvadsiateho storočia sa začali vytvárať aj ozbrojené skupiny. V tomto prípade možno ekoterorizmus chápať ako násilie alebo vyhrážanie sa násilím, ktoré má povahu trestného činu. Je namierené proti určitým ľuďom a ich majetku a je páchané ekologicky orientovanými skupinami ľudí a z ekologicko-politických dôvodov. Cieľom je zastrašiť majiteľov a zamestnancov firiem a konzumentov, alebo upútať pozornosť verejnosti na istý ekologický problém, pričom čin má často symbolickú povahu. Najznámejšie z takýchto skupín sú Animal Rights Militia (ARM), Justice Department (JD), Animal Liberation Brigade (RCALB).
S ekoterorizmom sa často nesprávne stotožňuje pojem ekofašizmus. K ekofašizmu sa najčastejšie prirovnávajú hnutia Gaia Liberation Front (GLF) a Church of Euthanasia (CoE).

</doc>
<doc id="289266" url="https://sk.wikipedia.org/wiki?curid=289266" title="Rafael Correa">
Rafael Correa

Rafael Vicente Correa Delgado (* 6. apríl 1963, Guayaquil, Ekvádor) je ekvádorsky politik, v rokoch 2007 - 2017 43. prezident Ekvádoru. 
V roku 1987 začal študovať ekonómii na Universidad Católica de Santiago de Guayaquil a neskôr študoval na Université catholique de Louvain, Belgicko. Tam získal v roku 1999 magisterský titul a v roku 2001 doktorát na University of Illinois at Urbana-Champaign. 
V roku 1992 sa oženil s Anne Malherbovou. Majú tri deti.

</doc>
<doc id="289270" url="https://sk.wikipedia.org/wiki?curid=289270" title="Lambda Serpentis">
Lambda Serpentis

Lambda Serpentis (λ Ser) je dvojhviezda v súhvezdí Had (Hlava hada).
Periodicitu 1837 dní (5,03 rokov) predpokladali Morbey &amp; Griffith (1987), no je to pravdepodobne hranica hviezdnej aktivity. Tím z McDonaldovho observatória určil hranice existencie jednej alebo viacerých planét okolo Lambda Serpentis s hmotnosťami 0,16 a 2 hmotnosti Jupitera a priemerné vzdialenosti od 0,05 a 5,2 astronomických jednotiek.

</doc>
<doc id="289271" url="https://sk.wikipedia.org/wiki?curid=289271" title="Enif">
Enif

Enif (ε Peg/ε Pegasi) je najjasnejšia hviezda v súhvezdí Pegas.
Je to pomerne priemerný oranžový nadobor v neskorších fázach svojej hviezdnej evolúcie a je možné ho považovať za umierajúcu hviezdu. Pravdepodobne mu ostáva iba niekoľko miliónov rokov života, hoci nie je jasné, či exploduje ako supernova alebo zanikne ako neónovo-kyslíkový biely trpaslík, vzhľadom na polohu deliacej línie, ktorá delí hviezdy na tie, ktoré explodujú a ktoré nie. Bolo zaznamenaných niekoľko prípadov jeho zjasnenia, čím sa potvrdzuje teória, že vybuchuje v masívnych vzplanutiach, ktoré sú neporovnateľne väčšie, ako vzplanutia na Slnku.
Slovo Enif je odvodené od arabského slova pre nos. Názov naráža na jeho pozíciu pri papuli Pegasa.
IMO v Írsku v súčasnosti robí výskum na nájdenie exoplanéty alebo exoplanét obiehajúcich okolo hviezdy.

</doc>
<doc id="289272" url="https://sk.wikipedia.org/wiki?curid=289272" title="Epsilon Pegasi">
Epsilon Pegasi



</doc>
<doc id="289273" url="https://sk.wikipedia.org/wiki?curid=289273" title="Regulácia vypínaním valcov">
Regulácia vypínaním valcov

Regulácia vypínaním valcov známa aj pod skratkou CDA ("Cylinder DeActivation") je spôsob znižovania spotreby paliva a emisií zážihových motorov so škrtiacou klapkou. Je založená na všeobecnej vlastnosti týchto motorov, u ktorých sa uplatňuje kvantitatívna regulácia výkonu, že so znižovaním zaťaženia významne klesá účinnosť. 
Pri nízkom zaťažení motora sa dosiahne vyššia celková účinnosť motora, ak pracuje menej valcov pri vyššom zaťažení. Toto priaznivo vplýva na zníženie spotreby paliva a produkciu všetkých škodlivín. Regulácia vypínaním valcov sa prevádza odstavením prívodu paliva do valca. Aby sa eliminovali straty na výmenu náplne, je možné použiť aj vysadenie práce ventilov pre daný cyklus. Výhodou tejto regulácie je možnosť použiť spoľahlivé konvenčné systémy spracovania výfukových plynov. Upravou rozvodového mechanizmu je možná 10 - 20 % úspora paliva a zníženie emisií CHx, NOx a CO .

</doc>
<doc id="289274" url="https://sk.wikipedia.org/wiki?curid=289274" title="Ľudovít">
Ľudovít

Ľudovít môže byť:

</doc>
<doc id="289275" url="https://sk.wikipedia.org/wiki?curid=289275" title="Ľudovít III.">
Ľudovít III.

Ľudovít III. môže byť:

</doc>
<doc id="289276" url="https://sk.wikipedia.org/wiki?curid=289276" title="Ľudovít IV.">
Ľudovít IV.

Ľudovít IV. môže byť:

</doc>
<doc id="289277" url="https://sk.wikipedia.org/wiki?curid=289277" title="Ľudovít V.">
Ľudovít V.

Ľudovít V. môže byť:

</doc>
<doc id="289278" url="https://sk.wikipedia.org/wiki?curid=289278" title="Ľudovít VI.">
Ľudovít VI.

Ľudovít VI. môže byť:

</doc>
<doc id="289279" url="https://sk.wikipedia.org/wiki?curid=289279" title="Ľudovít VIII.">
Ľudovít VIII.

Ľudovít VIII. môže byť:

</doc>
<doc id="289280" url="https://sk.wikipedia.org/wiki?curid=289280" title="Ľudovít X.">
Ľudovít X.

Ľudovít X. môže byť:

</doc>
<doc id="289281" url="https://sk.wikipedia.org/wiki?curid=289281" title="Leopold">
Leopold

Leopold môže byť:

</doc>
<doc id="289282" url="https://sk.wikipedia.org/wiki?curid=289282" title="Leopold III.">
Leopold III.

Leopold III. môže byť:

</doc>
<doc id="289283" url="https://sk.wikipedia.org/wiki?curid=289283" title="Leopold IV.">
Leopold IV.

Leopold IV. môže byť:

</doc>
<doc id="289284" url="https://sk.wikipedia.org/wiki?curid=289284" title="Leopold V.">
Leopold V.

Leopold V. môže byť:

</doc>
<doc id="289285" url="https://sk.wikipedia.org/wiki?curid=289285" title="Pozdravenie">
Pozdravenie



</doc>
<doc id="289286" url="https://sk.wikipedia.org/wiki?curid=289286" title="Bitka pri Grunwalde">
Bitka pri Grunwalde

Bitka pri Grunwalde alebo Bitka pri Tannenbergu alebo Bitka pri Žalgirise bolo ozbrojené stretnutie medzi Rádom nemeckých rytierov a poľsko-litovskou koalíciou, výrazne podporenou českým vojvodcom Janom Sokolom z Lamberka, ktorá sa odohrala 15. júla 1410. Veliteľmi víťaznej poľsko-litovskej koalície bol poľský kráľ Vladislav II. Jagelo a veľké litovské knieža Vytautas, Rád nemeckých rytierov viedol veľmajster Ulrich von Jungingen. Išlo o rozhodujúcu bitku poľsko-litovsko-teutonskej vojny (1409 – 1411) a jednu z najväčších rytierskych bitiek v dejinách stredovekej Európy. Po porážke v tejto bitke Rád nemeckých rytierov svoj bývalý vplyv už naspäť nezískal. Vzhľadom na okolnosť, že vojsko Rádu nemeckých rytierov bolo umiestnené pri dedine Grunwald a koaličné poľsko-litovské vojská pri Stębarku sa v jednotlivých krajinách pre názov bitky používajú rôzne názvy.
Lokalita a názov.
Bitka sa uskutočnila na rovine medzi dedinami:
Dnes sú tieto dediny všetky súčasťou Poľska. Najbližšie mesto pri bojisku je Dąbrówno (). Mená Žalgiris (z litovského "Žalia giria") a Grunwald (z nemeckého "Grüner Wald") znamenajú vo voľnom preklade "„Zelený les“". V rôznych jazykoch sú pre túto bitku zaužívané rôzne názvy:
V slovenčine je obvyklý názov Bitka pri Grunwalde.
Príčiny vojny.
Rád nemeckých rytierov prišiel do Pruska v 13. storočí na základe pozvania mazovského kniežaťa Konráda Mazovského. Pozvánka nasledovala po zničujúcom nájazde (pohanských) Prusov v roku 1218. Hlavnou úlohou Rádu nemeckých rytierov bol odboj proti Prusom, ktorí ohrozovali Konrádove kniežatstvo. Rád nemeckých rytierov sa po predošlých skúsenostiach v Sedmohradsku, odkiaľ bol vyvlastnený a vyhnaný, prostredníctvom Riminskej bule cisára Fridricha II. a listiny potvrdenej pápežom Gregorom IX. právne poistil. Prostredníctvom týchto listín mu bola zaručená absolútna zvrchovanosť nad krajinami získaními od pohanov. Niektorí historici dodnes tvrdia, že získanie zvrchovanosti sa uskutočnilo na základe podvodu zo strany Rádu nemeckých rytierov. Tieto rozhodnutia boli v rozpore s pôvodným Konrádovým zámerom, ktorý sa usiloval o to, aby dobyté pruské územia boli pripojené k Poľskému kráľovstvu. Rádu nemeckých rytierov sa v priebehu piatich desaťročí podarilo Prusko za cenu ťažkých bojov ovládnuť a miestne obyvateľstvo prinútiť k prijatiu kresťanstva. Na dobytí Pruska sa podieľali i križiacke výpravy smerujúce do tejto oblasti. Rád nemeckých rytierov sa po zlúčení s Rádom mečových bratov v roku 1237, začal snažiť o christianizáciu Pobaltia.
Po príchode do Pruska sa Rád nemeckých rytierov teda nechcene stal súperom poľských kniežatstiev, najmä Mazovska. Iniciatíva Rádu nemeckých rytierov sa čoskoro zamerala nielen na východ, ale i na juh a západ. K najväčšiemu napätiu medzi zjednocujúcim sa Poľským kráľovstvom a Rádom nemeckých rytierov došlo na začiatku 14. storočia, v spore o Pomoransko, na ktoré si nárokovalo Poľské kráľovstvo, ktorému do roku 1226 patrilo, Brandenbursko a Rád nemeckých rytierov. Keď sa brandenburskí markgrófi pokúsili ovládnuť Pomoransko s Gdanskom, požiadalo Poľské kráľovstvo o pomoc pre ohrozený Gdansk Rád nemeckých rytierov. Rád nemeckých rytierov situáciu využil a Pomoransko (1309) celkom obsadil, čím Poľské kráľovstvo stratilo na viac ako 100 rokov prístup k Baltskému moru. Pomoransko sa stalo predmetom ďalších sporov medzi Rádom nemeckých rytierov a Poľským kráľovstvom v 14. a 15. storočí.
Po dohode s Poľským kráľovstvom v Kališi v roku 1343 a uzatvorení mieru na dobu 66 rokov sa Rád nemeckých rytierov snažil ovládnuť na východe územie Žemaitska, na ktoré si nárokovalo (pohanské) Veľké litovské kniežatstvo. V roku 1385 prijalo veľké litovské knieža Jogaila a s ním formálne celé Veľké litovské kniežatstvo krst. Tým pominuli pre Rád nemeckých rytierov dôvody bojovať za christianizáciu Veľkého litovské kniežatstva. Aj napriek tomuto faktu, sa Rád nemeckých rytierov snažil Žemaitsko definitívne pripojiť k svojmu územiu. Vďaka krstu Jogaila prichádzal do úvahy ako jeden z dvoch nápadníkov dedičky poľského trónu Hedvigy. Dňa 13. apríla 1385 sa prostredníctvom Krewskej zmluvy a vďaka voľbe poľskými stavmi, stáva poľským kráľom. Jogailovou korunováciou za poľského kráľa Vladislava II. Jagela o rok neskôr, vzniklo poľsko-litovské suštátie, jedna z najväčších krajín vo vtedajšej Európe.
Vladislav II. Jagelo musel najprv vyriešiť vnútorné rozpory so svojim bratancom Vytautasom, ktorý sa predtým práve kvôli Vladislavovi II. Jagelovi nemohol stať zemským správcom vo Veľkom litovskom kniežatstve. Vytautas v súboji o tento úrad síce dvakrát prešiel na stranu Rádu nemeckých rytierov, lenže ich vždy zradil. Definitívny zmier medzi Vytautasom a Vladislavom II. Jagelom nastal keď Vytautasovu moc podlomili porážky vo vojne s Tatármi. Vďaka tomu sa otvorila cesta ku kompromisu, ktorý bol spečatený dohodami vo Vilne a Radomi (Vilniusko-radomská zmluva). Veľké litovské kniežatstvo získalo uznanie svojej suverénnosti v rámci únie a Vytautas sa po získaní vytúženého titulu doživotného zemského správcu angažoval vo vyvolávaní nepokojov v križiackom Žemaitsku. Dva roky predtým zvolený veľmajster Rádu nemeckých rytierov Ulrich von Jungingen, ako reakciu na tieto nepokoje vyhlásil 14. augusta 1409 Poľskému kráľovstvu a Veľkému litovskému kniežatstvu vojnu. Stalo sa tak po uistení poľského vyslanca, že Poľské kráľovstvo splní svoje záväzky voči Veľkému litovskému kniežatstvu ak Rád nemeckých rytierov zasiahne, v odvete za podporu vzbúreného Žemaitska, proti Vytautasovi.
Cieľom Rádu nemeckých rytierov vo vojne bolo upevnenie svojich dŕžav, ovládnutie celého Žemaitska a prípadné ďalšie územné zisky na úkor Poľského kráľovstva. Veľké litovské kniežatstvo naopak považovalo Žemaitsko za súčasť svojho územia a chcelo ho získať späť. Poľské kráľovstvo malo záujem nadobudnúť naspäť územie Pomoranska a Rádom nemeckých rytierov údajne neoprávnene obsadené mesto Drezdenko a v konečnej fáze potom definitívne rozbiť nebezpečný susedný štát Rádu nemeckých rytierov. Drezdenko držal Ulrich van der Ost, ktorý sa uznal za vazala poľského kráľa a aj ho v roku 1402 poľskému kráľovi odkázal, ale o tri roky neskôr ho v rozpore s predošlou dohodou postúpil Rádu nemeckých rytierov.
Vyústenie vojny do bitky.
Bezprostredne po vypovedaní vojny obsadil Rád nemeckých rytierov Dobrzyńsko, pričom dobyli a zničili sídla Dobrzyń, Rypin a Lipno. Vladislav II. Jagelo s vojskom iba manévroval, pretože litovská armáda nebola na vojnu dostatočne pripravená a nemohla prísť na pomoc. Poľský kráľ sa dvakrát vyhol ponúknutej bitke. Nakoniec po dobytí Borownikov a Złotorie Rádom nemeckých rytierov, bolo na konci septembra prostredníctvom českého posolstva dojednané deväťmesačné prímerie (do 24. júna 1410).
Prímerie neznamenalo koniec tejto tzv. Veľkej vojny. Obe strany ho využili na prípravu budúcich stretnutí. V zime 1409 – 1410 bol na porade v Brest-Litovsku prijatý úniový plán ohľadne ďalšieho pokračovania vojny. Poľské vojsko sa malo zísť vo Wolborzi, litovské vojsko pri rieke Narva a po následnom spojení spoločne tiahnuť na sídelné rádové mesto Malbork. Medzitým český kráľ Václav IV. rozhodol v spore medzi Rádom nemeckých rytierov a Poľským kráľovstvom. Rozhodcovský výrok z februára 1410 priznával nárok na Dobrzyňsko Poľskému kráľovstvu a nárok na Žemaitsko Rádu nemeckých rytierov. Pre oboch rivalov, ale najmä pre poľsko-litavskú úniu, bolo takéto rozhodnutie neakceptovateľné a bolo jasné, že po vypršaní prímeria príde k rozhodujúcemu stretnutiu.
Vladislav II. Jagelo a Vytautas zostavili obrovskú armádu, tvorenú najmä Poliakmi, Tatármi, Rusmi, Valachmi a Litovčanmi. Poľsko-litavská únia najímala vojakov v Čechách a na Morave, Rakúsku, švajčiarskych oblastiach i vo Francúzsku. Vladislav II. Jagelo vyslal na územie Rádu nemeckých rytierov špiónov, ktorí mali informovať o pohybe a počte rádového vojska. Rád nemeckých rytierov sa pri doplňovaní armády sústredil na najímanie žoldnierov a tzv. rádových hostí (rytieri bez povinnosti zložiť rehoľný sľub) prevažne z radov ríšskeho rytierstva. Ďalšiu vojenskú pomoc hľadal v krajinách Koruny českej (Brandebursko, Lužice, Sliezsko) a podobne sa obrátil so žiadosťou na všetky západoeurópske dvory. Vojny sa tak na strane Rádu nemeckých rytierov zúčastnili anglickí lukostrelci, dánski, španielski, francúzski a talianski žoldnieri a množstvo Nemcov. Rád nemeckých rytierov na sklonku roku 1409 v Košiciach dodatočne uzavrel spojeneckú zmluvu s uhorským kráľom Žigmundom Luxemburským, ktorý si ju nechal poriadne zaplatiť. Žigmund sa mal pokúsiť vojenskou silou odlákať Vytautasa od poľského vojska, čo sa nepodarilo. Rád nemeckých rytierov mal problémy i vo vlastných radoch. Svoj nesúhlas s vojnou vyjadrovali niektorí vysoko postavení nemeckí rytieri, ako napr. livónsky zemský majster sídliaci na hrade Wenden. Rád nemeckých rytierov očakávali možnosť útoku na svoj štát z dvoch smerov: útok poľských síl na Pomoransko a Gdansk, na ktorého obranu bola vyčlenená podstatná časť armády Rádu nemeckých rytierov pod vedením Heinricha von Plauena a útok litovských síl na Žemaitsko, ktorému mala čeliť časť armády, ktorá zostala v hradoch na východe štátu ako boli Ragaine, Ryn, Giżycko a Klapejda. V júni 1410 bolo prímerie medzi Rádom nemeckých rytierov a Poľsko-litavskou úniou ešte raz predĺžené o 10 dní vďaka diplomatickej iniciatíve uhorských vyslancov. Dňa 26. júna vytiahlo poľské vojsko z mesta Wolbórz cez Sajmice na Biskupec. Vladislav II. Jagelo tu dostal správu, že litovské vojsko je zhromaždené pri Narve. Dňa 30. júna začal vojsko prepravovať pomocou vopred tajne pripraveného mostu, položeného na lodiach a trámoch, cez Vislu pri Kozieniciach neďaleko kláštora Czerwieňska. Počas trojdennej prepravy sa zároveň dostavila druhá časť vojska, vedená Vytautasom, ktorá za sprievodu 12 poľských koruhví dorazila z priestoru nad riekou Narvou. Potom úniové vojsko tiahlo cez dediny Žochow, Ježow a Bedzinu, až 9. júla prekročilo hranice a vstúpilo na územie Rádu nemeckých rytierov. Vrchným veliteľom poľskej časti vojska bol pri tom zvolený korunný maršalek Zbigniew z Brzezie, litovskej časti velil veľkoknieža Vytautas. Zaskočená armáda Rádu nemeckých rytierov sa rozhodla zabrániť protivníkovi prekročiť rieku Drwęca. Úniové vojsko zatiaľ ďalej pokračovalo cez Ludborze k mestečku Kurzetnik, ležiacom na brehu rieky Drwęca. Na jej druhej strane sa usadila armáda Rádu nemeckých rytierov, ktorá vybudovala na brehu rieky palisádové opevnenie s pripravenými delami a húfnicami, a tak sa Vladislav II. Jagelo rozhodol vrátiť a tiahnuť so svojim vojskom k prameňu rieky, aby sa vyhol jej prechodu. Cez Ludborze a Działdowo sa úniové vojsko prepravilo až k Dąbrównu, ktoré za pochodu 13. júla dobylo. Väčšina obyvateľov bola pobitá, upálená v kostole alebo zajatá, malá časť sa zachránila pomocou člnov na Dabrowskom jazere. Veliteľovi vojska Rádu nemeckých rytierov Ulrichovi von Jungingenovi teda bolo jasné, že cieľom úniového vojska je centrum Rádu nemeckých rytierov hrad Malbork. Veľmajster vydelil jednotku v sile 3 000 mužov na podporu posádky Malborku, a na 12 miestach prekonal rieku Drwęcu.
Približne mesiac predtým, 13. júna sa v Pomoransku odohrala bitka medzi úniovým pohraničným vojskom pod velením Mateja z Wąsosze, ktoré vtrhlo na územie Rádu nemeckých rytierov, a vojskom Rádu nemeckých rytierov, ktorému velil narýchlo povolaný Michal Kuchmeister. Bitka vyznela v prospech vojakov Rádu nemeckých rytierov, Matej z Wąsosze údajne bojisko uprostred bitky opustil a demoralizované úniové vojsko utrpelo porážku. Medzi zajatými poľskými rytiermi bol Jaroslav Iwiňski, poznaňský práporčík, ktorý predtým bojoval v Španielsku. O tejto porážke sa mlčalo a Vladislav II. Jagelo sa o nej dozvedel až po bitke pri Grunwalde.
Vojsko Rádu nemeckých rytierov sa rozhodlo prehradiť nepriateľovi cestu a prinútiť úniové vojsko k rozhodujúcej bitke a tak tiahlo cez Lubawu smerom ku Grunwaldu. V noci z 14. na 15. júla postihla obe znepriatelené vojenské tábory prudká víchrica. Nad poľským táborom lietali stany a vytvárali obrazce, ktoré boli vysvetľované ako znamenia osudu. Niektorým z úniového vojska sa zdalo, že na bielej ploche mesiaca vidia boj kráľa a mnícha, ktorý kráľ vyhral a zhodil mnícha z mesiaca, čo bolo považované za dobré znamenie. Ešte horšie dopadol tej noci križiacky tábor, ktorý bol celý zdevastovaný a vojaci sa pred rozhodujúcou bitkou vôbec nevyspali. 15. júla sa obe vojská stretli pri dedine Grunwald v dnešnom severovýchodnom Poľsku na Mazurskej jazernej plošine, juhozápadne od dnešného mesta Olsztyn. Úniové vojsko sa rozostavilo po rannom dvojmíľovom pochode nad jazerom v lesnom poraste, kde kázal Vladislav II. Jagelo postaviť poľnú kaplnku chránenú pred prudkým vetrom. Veliteľ Zbigniew zatiaľ vyslal niekoľko hliadok severným smerom k dedine Grunwald. Postupne, ako sa hliadky vracali, sa dozvedal o stúpajúcom počte koruhví vojska Rádu nemeckých rytierov, ktoré pribudli do priestoru dedín Grunwald a Tannenberg.
Sily protivníkov.
Skoro ráno, 15. júla 1410 sa armády rozmiestnené v líniových formáciách stretli blízko dedín Grunwald, Tannenberg a Łodowigowo (Ludwigsdorf). Poľsko-litovská armáda sa rozložila pred dedinami Łodowigoweo a Tannenberg a jej ľavé krídlo bolo zložené prevažne z poľskej ťažkej jazdy. Na pravom krídle boli rozmiestnené vojská litovského veľkokniežaťa Vytautasa, zložené hlavne z ľahkého jazdectva, práporov z celého Litovského veľkovojvodstva vrátane tatárskych húfov a pravdepodobne i moldavských žoldnierov. Vojsko protivníka tvorilo prevažne ťažké jazdectvo a pechota. Vo vojsku Rádu nemeckých rytierov sa na bitke zúčastnilo mnoho žoldnierov z celej Západnej Európy, ktorí boli nazývaní „hostia Rádu“.
Presné množstvo vojakov na oboch stranách je ťažké odhadnúť. Sú známe dva spoľahlivé zdroje popisujúce bitku. Najlepšie dochovaný a najkompletnejší bol napísaný Janom Długoszom, ktorý sa nezmieňuje o presných počtoch účastníkov bitky. Ostatné zdroje z 16. storočia poskytujú krátke a neúplné údaje. Päť mesiacov po bitke, v decembri 1410, nový veľmajster rádu Heinrich von Plauen zaslal západoeurópskym vládcom listy, v ktorých bitku popisuje ako boj proti zlým pohanským silám. Tento uhol pohľadu bol neskôr prevzatý mnohými kronikármi. Od tej doby bolo toto stretnutie predmetom propagandistických kampaní na oboch stranách, mnoho autorov napríklad zveličuje veľkosť síl poľsko-litovskej únie, aby tak jednoducho vysvetlili nečakaný dramatický výsledok bitky.Sily na oboch stranách boli zložené z vojakov mnohých národností a pochádzajúcich z rôznych krajín. Bez ohľadu na jednotky postavené Poľskom, Litovským veľkovojvodstvom a Rádom nemeckých rytierov, sa na bitke zúčastnilo mnoho žoldnierov z celej Európy (najviac z Alsaska, Lotrinska, nemeckých krajín, Sliezska, Moravy, Čiech a pravdepodobne i Moldavska).
Vrchným veliteľom úniových spojeneckých vojsk nebol Zyndram z Maszkowic (z čoho sa nesprávne donedávna vychádzalo), ale kráľ Vladislav II. Jagelo, veliteľom poľských síl spojeného vojska Zbigniew z Brzezie a litovských síl veľkoknieža Vytautas. Silám Rádu nemeckých rytierov velil ich veľmajster, Ulrich von Jungingen.
V jednej z pruských kroník sa uvádza: „Sily poľského kráľa boli tak početné, že ich nedokáže vyjadriť žiadna dosť vysoká číslica v ľudskom jazyku“. Jeden z anonymných kronikárov nemeckého hanzového mesta Lübeck sa zmieňuje, že „sily Jagella“ dosahovali počet 1 700 000 vojakov, sily Vytautasa okrem 2 700 000 vojakov (rovnako i Rusov) aj 1 500 000 Tatárov. Medzi silami, ktoré pomáhali poľsko-litovskej armáde boli Saracéni teda Turci, pohania z Damasku, Perzie a ďalších moslimských krajín. Podľa Enguerranda de Monstrelet, Rád postavil okolo 300 000 ľudí a jeho nepriatelia 600 000. Ondrej Regensburský odhaduje poľsko-litovské sily na 1 200 000 ozbrojených mužov. Súčasní historici odhadujú veľkosti nepriateľských síl na menšej úrovni. Ludwik Kolankowski odhaduje veľkosť spojených poľsko-litovských síl na 16 000 – 18 000 poľských jazdcov a 6 000 – 8 000 jazdcov ľahkej litovskej jazdy. Sily rádu odhaduje na 13 000 – 15 000 ťažkých jazdcov. Jerzy Dabrowski sa domnieva, že celkovú silu Vladislavovho vojska tvorilo 18 000 poľských jazdcov a 11 000 Litovcov a Rusov, sily protivníka 16 000 vojakov.
Bez ohľadu na tieto odhady, väčšina historikov do počtu síl započítava iba jazdu. Okrem 16 000 jazdcov disponovalo vojsko rádu ešte zhruba 9 000 pešiakov, lukostrelcov a strelcov z kuše. Podľa diela Jana Długosza Banderia Prutenorum armády mali veľké vojenské tábory a iné jednotky, ktoré tvorili zhruba 10 % ich celkovej sily a boli organizované do práporov. Každý prápor ťažkej jazdy mal svoje označenie a bojoval nezávisle zložený približne z 240 rytierov na koňoch, zbrojnošov a štítonošov. Litovské prápory boli menšie a zložené približne zo 180 ľahkých jazdcov. Zloženia peších jednotiek lukostrelcov, strelcov z kuší, bojovníkov s kopijou a delostrelectva nie sú známe.
Propaganda.
Historici v bývalom Sovietskom zväze sa pokúšali neúspešne zdôrazňovať ruskú úlohu v bitke. Napríklad zahrnovali niektoré prápory, ako napr. Smolenský, medzi ruské sily. Snažili sa tiež popisovať bitku tak, aby z nej vyplynula rozhodujúca pomoc ruských zborov. V skutočnosti je možné považovať za smutný vtip tvrdenie, že „bitku proti fašistickým silám vyhrali spojené poľsko-sovietske sily“, pretože väčšina bývalého územia Litovského veľkovojvodstva bola v 20. storočí súčasťou Sovietskeho zväzu.
Bitka.
Bitky sa zúčastnili rytieri z celej Európy. Veľmajster rádu požiadal poľského kráľa o odloženie bitky z polovice júna o dva týždne neskôr, aby mohol dopriať "„česť európskemu rytierstvu zúčastniť sa vyhubenia pohanov“". Kráľ Vladislav II. Jagelo súhlasil, pretože ten čas mu poskytol možnosť ďalšej konsolidácie armády. Výzbrojne teda bola prevaha na strane Rádu nemeckých rytierov – napríklad diel malo úniové spojenecké vojsko šestnásť, Rád nemeckých rytierov viac ako sto. Zdroje sa v tomto údaji rozchádzajú. Nevýhodou pre Poľsko-litavskú úniu bolo, že bojovníci Rádu nemeckých rytierov (križiaci) boli v poli považovaní za najlepších rytierov na svete. Napríklad vrchný komtúr Kuno von Lichtenstein bol majstrom meča, o ktorom sa šírili neuveriteľné povesti. Výzbroj a výstroj bola na strane Rádu nemeckých rytierov lepšia.
Tesne pred bitkou.
Po zistení, že vojsko Rádu nemeckých rytierov sa blíži na dohľad k táboriacim úniovým vojakom začal Vytautas presviedčať Vladislava II. Jagela, aby ukončil účasť na omšiach v poľných kaplnkách a sám začal radiť svoje vojsko. Vladislav II. Jagelo vraj ďalej pokračoval v omši. Zatiaľ Vytautas a Zbigniew začali urýchlene šikovať odpočívajúce vojsko, ktoré bolo rozložené v hájoch a krovinách pri jazere Lubna. Oblasť okolo jazera bola kombináciou otvorenej planiny, močiarov a lesíkov. Najmä bezprostredné okolie jazera bolo silne zalesnené a obsahovalo veľké mokrade, tvorené potokmi, napájajúcimi jazero.
Vojsko Rádu nemeckých rytierov zatiaľ zaujalo pozície na vyvýšenine západne od Poliakov, medzi dedinami Tannenberg a Lodwigowo, sformované do 52 práporov. Blízko Tannenbergu bolo rozmiestnené ľavé krídlo armády Rádu nemeckých rytierov a pri Lodwigove, ležiaceho blízko mokradí, pravé. V tejto chvíli nastala pre Rád nemeckých rytierov tá najvýhodnejšia chvíľa na úder proti nepripravenému poľsko-litovskému vojsku a v tomto zmysle začali aj niektorí z veliteľov naliehať na veľmajstra von Jungingena. Ten sa ale rozhodol pre defenzívnu stratégiu – pred svojimi rytiermi dal rozostaviť množstvo prekážok, ktoré mali zadržať alebo spomaliť postup nepriateľa. Za týmito prekážkami boli rozmiestnení strelci z kuší, anglickí lukostrelci, pešiaci a delostrelectvo. Za nimi v dvoch radoch rytierstvo. Pravému krídlu velil Konrad von Lichtenstein, ľavému rádový maršal Friedrich Wallenrod. Veľmajster von Jungingen riadil celú bitku zo stredu križiackej formácie. Záloha zhruba 16 oddielov bola umiestnená za stredom formácie v blízkosti osady Grunwald.
Kým veľmajster vyčkával a Vladislav II. Jagelo trávil čas na omši, Vytautas obchádzal spolu s ďalšími veliteľmi úniové vojsko a šikoval ho k boju. Rozmiestnenie vojakov poľsko-litavkej únie je zo starých kroník menej zrejmé. Jasné je to, že litovské sily tvorili pravé krídlo, pričom na jeho úplnom okraji boli rozmiestnené tatárske jednotky. Ruské (smolenské) prápory boli rozmiestnené medzi litovskými a poľskými silami. Litovskí vojaci boli pripravení k boju v mnohých radoch. Väčšina poľskej jazdy bola umiestnená na ľavom krídle a strede a rovnako ako ich protivníci stála v dvoch či troch radoch. Boli vyčlenené a pripravené prinajmenšom dve zálohy za hlavnou líniou vojska. Jedna z nich bola pripravená zasiahnuť na ľavom krídle a druhá priamo v strede bojovej línie. Okrem toho mala únia ešte niekoľko práporov blízko jazera spolu s pešími oddielmi. Pri nich mal so svojou osobnou strážou stanovište Vladislav II. Jagelo.
Keď poľský kráľ skončil s modlitbami, pripojil sa k Vytautasovi pozorujúcemu šíky Rádu nemeckých rytierov. Obaja velitelia sa nemohli odhodlať k vydaniu rozkazu na útok. Ulrichovi von Jungingen bolo zrejmé, že ak chce so svojou stratégiou uspieť, musí vyprovokovať úniové vojská k útoku. Preto podľa legendy poslal k poľskému kráľovi dvoch rytierov s obnaženými mečmi. Tí ponúkli Vladislavovi svoje meče a služby, pretože zjavne nemá nikoho, kto by po jeho boku bojoval. Zatiaľ čo poľskí rytieri boli touto urážkou rozzúrení, kráľ Vladislav II. Jagelo pokojne oba meče prijal, ako prísľub budúceho víťazstva. Bolo jasné, že bitku nemožno ďalej odkladať. Kráľ, obklopený svojou šesťdesiatčlennou gardou, zloženou z popredných rytierov, dal rozkaz k začatiu bitky. Vytautas ochranou pohrdol, prechádzal medzi svojimi vojakmi a povzbuzoval ich.
Úvodná fáza.
Krátko po deviatej hodine boli fanfárami vydané úniovému vojsku povely k útoku. Všetci poľsko-litovskí rytieri boli pre odlíšenie od nepriateľa označení zväzkom slamy na ramene a po vyhlásení hesla zaspievali svätovojtešský chorál Bogurodzica. Boj začal obojstrannými potýčkami ľahkej jazdy na oboch krídlach a následnou streľbou rádového delostrelectva na úniové jednotky. Streľba výnimočne nemala skoro žiadny účinok. Snáď to bolo spôsobené zvlhnutým strelným prachom, čo mohla spôsobiť veľká búrka z predošlej noci.
Ako prvé začali výpad proti ľavému krídlu protivníka, umiestnenému v blízkosti Tannenbergu, litovské jednotky, s cieľom zničiť protivníkove delá a pechotu. Útok litovskej jazdy bol podporovaný niekoľkými poľskými prápormi. Ich nápor nezastavili ani vytvorené prekážky a Litovci zmietli divokou jazdou pešiakov Rádu a rozmetali ich delá. Postupne sa do boja vydali aj poľské prápory. Proti litovskej ľahkej jazde sa do protiútoku vydala ťažká jazda ľavého krídla križiakov pod vedením rádového maršala Friedricha Wallenroda. Niektoré zdroje uvádzajú, že práve tá spôsobila útekajúcej pechote Rádu väčšie straty, ako prenasledujúci Litovci. Tatárská jazda bola náporom Wallenrodových rytierov buď rozbitá alebo predstierala porážku a ustúpila.
Litovská a tatárska jazda sa dala cestou smerom k mokradiam a lesíkom, ktoré jej poskytovali väčšiu terénnu výhodu. Tento manéver bol údajne často používaný na východných hraniciach Litvy Mongolmi. Vytautas, ktorý mal skúsenosti z bitiek s nimi, ho využil v bitke pri Grunwalde. Každopádne sa jeden alebo viac práporov rádového vojska pustil za ustupujúcimi tatárskymi jednotkami. Wallenrod s väčšinou svojich rytierov zatiaľ začal získavať na bojisku prevahu a litovské i ruské prápory začali ustupovať podobne ako Tatári. V tejto fáze boja bol Vytautas nútený povolať záložné jednotky, ktorými sa snažil stabilizovať pozíciu.
V rovnakom čase, kedy Wallenrod zamestnával Litovcov, veľmajster Ulrich von Jungingen nariadil všeobecný útok proti poľskej línii. Zrážka medzi oboma armádami bola tak silná, že bola údajne počuť na kilometre ďaleko. Bojová línia sa presúvala v celej dĺžke frontu v rozsahu cca 3 a žiadne z vojsk nedokázalo postupovať vpred. V tejto fáze boja boli obe strany plne zaneprázdnené ťažkým bojom, ale na oboch stranách ešte neboli nasadené zálohy.
Stredná fáza.
V tejto fáze maršal Friedrich von Wallenrod nasadil časť svojej druhej formácie do boja proti Litovcom. Zvýšený tlak zo strany rádového vojska donútil Litovcov k postupnému ústupu. Vytautas a jeho Litovci sa potom dali na skutočný útek alebo je tiež niekedy uvádzané, že išlo o predstieraný ústup. Vytautas a väčšina Litovcov utekala späť smerom k lesom blízko jazera, iní sa obrátili smerom k močiarom pri rieke Marozka. Niektorí z týchto vojakov sa údajne už do boja nevrátili a utiekli okrem územia Litvy, kde vraj rozhlasovali falošné zvesti o priebehu bitky a smrti oboch najvyšších úniových veliteľov. Rádové prápory, bojujúce s Litovcami, ich na úteku sledovali.
Rádový maršal Friedrich von Wallenrod a zostávajúce prápory z druhej útočnej vlny namiesto stíhania utekajúcich litovských vojsk zaútočili na pravé krídlo poľských vojsk. Stále však bol v kontakte s prápormi prenasledujúcimi Tatárov. Okamžitému kolapsu pravého krídla pomohli zabrániť tri smolenské prápory a niektoré litovské jednotky. Tieto prápory zvládli obranný ústup, stabilizujúci pravé krídlo, s obratom o 90 stupňov oproti ich pôvodnej pozícií. Jeden z troch smolenských práporov tento manéver zaplatil úplným zničením. Ich akcia však dovolila veliteľovi poľského vojska previesť časť podporných formácií na ohrozený úsek a kráľovi nasadiť časť záloh.
Krakovský veliteľ sa zároveň pokúsil zabrániť so svojou štandardou obkľúčeniu pravého krídla, ale bol napadnutý rádovými silami. On sám a jeho nosič štandardy Marcin z Wrocimowic boli zranení, štandarda spadla na zem a na okamih sa zdalo, že sa dostala do rúk rytierov Rádu nemeckých rytierov. Štandarda krakovského veliteľa bola hlavnou štandardou armády a zároveň bola väčšou verziou štandardy poľského kráľa. S jej pádom si mnoho vojakov Rádu nemeckých rytierov myslelo, že s ňou padol aj poľský kráľ a stúpla tak zároveň ich viera vo víťazstvo v tejto bitke. Záložným práporom poľského vojska sa následne podaril protiúder a zachránili ako veliteľa, tak aj Marcina z Wrocimowic so štandardou.
Prápory, prenasledujúce litovské vojsko, sa začali zhromažďovať a znovu sa pridávali k jednotkám na bojisku. Ich zvýšené množstvo začalo nepriaznivo pôsobiť na poľské rady, ktoré začali pred vzrastajúcim tlakom ustupovať. Kráľ Vladislav II. Jagelo bol nútený vyslať do bitky všetky zostávajúce zálohy, pričom časť z nich mala stabilizovať pravé krídlo úniovej armády, časť vyvinúť tlak na stred a pravé krídlo križiackych vojsk. Vďaka tomu sa bojová línia opäť stabilizovala.
Záverečná fáza.
Štandardy Rádu nemeckých rytierov, prenasledujúce litovskú jazdu, sa dostali k zalesneným okrajom, kde boli napadnuté z boku skrytými poľskými rytiermi a znovu sa formujúcou litovskou kavalériou. Časť bojovníkov Rádu nemeckých rytierov skončila v močiaroch, kde boli pobití.
Veľmajster Ulrich von Jungingen, ktorý pozoroval problémy úniových vojsk na pravom krídle, nariadil nasadenie svojich 16 záložných práporov. Jeden z týchto práporov obchádzal poľskú líniu. Tento prápor sa dostal do blízkosti kráľa Vladislava II. a jeho sprievodu, ktorý ho ihneď obklopil, aby zabránil jeho poznaniu. Zároveň bola skrytá kráľovská štandarda, aby kráľ nebol odhalený. Jeden z rytierov Rádu nemeckých rytierov sa oddelil od štandardy a zaútočil na samotného kráľa. Bol však zrazený z koňa Zbigniewem z Olešnice a na zemi potom členmi kráľovskej družiny zabitý. Táto príhoda spadá údajne do pokojnejšieho obdobia bitky, ktorú podľa jedného zdroja spôsobila prietrž mračien. Obe strany počas nej preskupili svoje rady pred vlastným vyvrcholením stretu. Vytautas využil toto obdobie na nové sformovanie rozptýlených litovských vojsk a k ich presunu do tyla vojska Rádu nemeckých rytierov. Po opätovnom začiatku bojov nechal Vladislav II. Jagelo vniknúť medzi zaklinené rytierske vojská poľský peší pluk. Pechota bola veľmi efektívna a spôsobila protivníkovi značné straty. V danej situácii si veľmajster uvedomil neisté postavenie svojich vojsk a rozkázal zahájiť ústupové boje. Vytautas však medzitým zaútočil s litovskou jazdou do zadných šíkov armády Rádu nemeckých rytierov. Zároveň sa podarilo poľskému stredu preraziť líniou protivníkových vojsk a jeho armáda bola rozdelená do dvoch obkľúčených skupín.
Bitka sa zmenila na zabíjanie obkľúčených vojakov Rádu nemeckých rytierov, zabitý bol po stiahnutí zo svojho koňa pešiakmi aj veľmajster Ulrich von Jungingen, po ktorého smrti bol odpor väčšiny vojakov Rádu nemeckých rytierov zlomený. Potom, čo padli alebo boli zajatí velitelia, dali sa radoví bojovníci na útek, prenasledovaní litovskou jazdou. Časti vojakov Rádu nemeckých rytierov sa podarilo uniknúť, mnohí, najmä pešiaci, sa rozhodli brániť v tábore so zásobami za hradbou zásobovacích vozov zviazaných reťazami. Tu sa údajne odohral asi najväčší masaker a zahynulo tu viac vojakov ako na samotnom grunwaldskom poli. Úniová jazda prenasledovala utekajúceho nepriateľa mnoho míľ a podarilo sa jej tak pobiť alebo zajať mnoho vojakov. Stíhanie prerušilo až nastupujúce šero. Po dobytí tábora prikázal poľský kráľ rozbiť všetky nájdené sudy s vínom, pretože sa obával možného útoku vojakov Rádu nemeckých rytierov na opité úniové vojsko. Rozliate víno po bojisku potom vraj dalo vzniknúť neskoršej povesti o potokoch krvi.
Počty padlých v bitke sa značne líšia podľa jednotlivých autorov a navyše sú uvádzané väčšinou iba pre porazenú stranu. Poľská strana tvrdila, že Rád nemeckých rytierov stratil 18 000 vojakov a ďalších 14 000 bolo zajatých, pričom úniové vojsko prišlo o 5 000 mŕtvych a 8 000 zranených. Z bitky sa vraj zachránila ledva desatina rádových bojovníkov. Poľsko-litovské vojská dobyli v tomto boji 52 nepriateľských štandárd.
Podľa Andrzeja Nadolského bolo zabitých 8 000 rádových vojakov v boji a ďalších 14 000 padlo do zajatia. Väčšina z 250 členov rádu bola tiež zabitá, vrátane veľkej časti vedenia rytierov Rádu nemeckých rytierov. Okrem veľmajstra Ulricha von Jungingena, poľsko-litovské sily zabili veľkého maršala Friedricha von Wallenroda, vrchných komtúrov Kuno von Lichtensteina a Albrechta von Schwartzburga, veľkého pokladníka Thomase von Merheima.
Markward von Salzbach, brandeburský komtúr a major Schomberg zo Sambie boli na Vytautasov rozkaz popravení po bitke. Stalo sa tak podľa poľského historika z 19. storočia Karola Szajnocha preto, že nariadili vraždu dvoch Vytautasových synov, držaných Rádom ako rukojemníci, keď v roku 1392, po Ostorožskom mieri, uzatvorenom s Vladislavom II. Jagelom, Vytautas vystúpil proti Rádu. Jediným vysokým hodnostárom Rádu, ktorému sa podarilo uniknúť bol vrchný špitálnik a komtúr z Elbingu Werner von Tettinger. Také veľké zabíjanie urodzených rytierov bolo v stredovekej Európe dosť neobvyklé. Bolo to možno spôsobené veľkou účasťou roľníkov na strane úniového vojska, ktorí sa zapojili v neskoršej fáze boja a zúčastnili sa likvidácie obkľúčených skupiniek vojska Rádu nemeckých rytierov. Sedliaci, na rozdiel od šľachticov, nemohli prijímať výkupné za zajatých bojovníkov a nemali preto taký stimul brať zajatcov. Medzi tými, ktorým sa pošťastilo, že neboli zabití, ale iba padli do zajatia, boli Kazimír V., vojvoda Štetínsky, alebo Konrád Biely, vojvoda Olešnický.
Poznámky.
1. Litovský ústup
 Tu sa veľmi líši presný opis toho, čo sa v skutočnosti stalo. Jan Dlugosz to vlastne popisuje ako bezhlavý útek. Tiež nespomína žiaden útok Litovcov na tylo nemeckých rytierov, naopak tvrdí, že Litovci boli kompletne rozprášení. Ostatné zdroje napriek tomu tvrdia, že išlo o fiktívny ústup. Najpresvedčivejším dôvodom pre to, že išlo o taktický trik, je list veľmajstrovi rádu niekedy medzi rokmi 1413 a 1417. Ten môže byť prisudzovaný očitému svedkovi alebo dokonca účastníkovi, ale je bohužiaľ nepodpísaný. List v podstate varuje pred príliš ráznym prenasledovaním Litovcov a opustením formácie, čo môže vyústiť do pohromy ako pri Tannenbergu. Pre tento variant hodnotenia ústupu litovských vojsk údajne svedčí aj to, že podobná taktika bola používaná zo strany Litovcov aj v bojoch s Tatármi.
2. Boj o štandardu
 Niektorí historici sa domnievajú, že táto udalosť je len výmyslom kronikárov, podobne ako u niektorých iných bitiek. Zdroje však potvrdzujú, že rytieri Rádu nemeckých rytierov verili, že sa niečo takého v danej fáze boja udialo. Pád alebo ukoristenie hlavnej štandardy bývalo obvykle považované za koniec boja. Zdroje uvádzajú, že bojovníci Rádu nemeckých rytierov začali spievať v domnení svojho víťazstva triumfálnu pieseň "Christ ist erstanden" a v tejto chvíli zdvojnásobili svoje úsilie v boji proti úniovej armáde. Zdá sa, že táto pieseň bola používaná v prípade víťazstva Rádu nemeckých rytierov. Pokus o ukoristenie krakovskej štandardy zrejme motivovala vojakov Rádu nemeckých rytierov k zvýšenému úsiliu.
3. Útok na kráľa
 Okolo útoku na kráľa je mnoho nejasností. Podľa jednej varianty sa kráľ ubránil, keď nepriateľského rytiera sám zrazil na zem a Zbigniew z Olešnice ho na zemi dobil. Podľa druhej varianty naopak práve Zbigniew, vo chvíli kedy kráľ s napriahnutou kopijou očakával útok rytiera Rádu nemeckých rytierov, udrel v polovici zlomeným drevcom do boku rytiera a zvalil ho z koňa. Kráľ ho potom udrel do tváre, až mu odskočila prilba. Vojaci z kráľovej telesnej stráže ho na mieste zabili a pešiaci z neho strhali zbroj i odev. Za odmenu potom Zbigniew dostal krakovský biskupský stolec a pápež Martin V. mu dal dišpenz od pomazania na kňažstvo.
Po bitke.
Porážka rádového vojska bola senzácia. Celú noc sa do tábora na grundwaldskom poli vracali skupiny prenasledovateľov so zajatcami a korisťou. Kráľ Vladislav II. Jagelo po bitke z neustáleho udeľovania príkazov úplne zachrípol a ani na druhý deň mu nebolo dobre rozumieť. V noci sa spustil dážď, ktorý mal na svedomí smrť mnohých ďalších ranených na bojisku.
Nasledujúce tri dni zostalo úniové vojsko na bojisku. Niektorí poradcovia na kráľa naliehali, aby využil víťazstvo a čo najrýchlejšie tiahol k Malborku, ale kráľ sa rozhodol inak. Deň po bitke bola slúžená veľká poľná omša na oslavu víťazstva a na uctenie si mŕtvych na oboch stranách. Väčšina zajatcov bola po ich prehliadke prepustená, s výnimkou tých najbohatších a najurodzenejších, ktorí zostali ako rukojemníci. Boli prepustení väčšinou s podmienkou, že sa 29. septembra 1410 vrátia späť do Krakova. Nájdené telá najvyšších predstaviteľov rádu boli uložené do voza na prevoz do Malborku, telá ostatných komtúrov a rytierov boli pochované vo farnom kostole v Timbargu.
18. júla sa kráľ dal so svojim vojskom na pochod smerom k rádovému sídelnému mestu. Tiahol cestou cez Morąg a Hohenstein (18. a 19. júla), Preussmarkt (20. júla), Dzierzgow (21. – 23. júla), Starytarg (24. júla) až 25. júla dorazil po 120 kilometrovom pochode k Malborku. V tom čase však už bol Malbork na obliehanie úniovými silami pripravený. Heinrichovi de Plauen sa do neho podarilo rýchlo stiahnuť so svojimi 5000 jazdcami a pešiakmi, hneď ako sa dozvedel o katastrofickom výsledku bitky pri Grunwalde. Zatiaľ čo sa Vladislavovi II. cestou k Malborku poddávali postupne jeden hrad a jedno mesto za druhým, Henryk de Plauen sa rezolútne chopil obrany križiackej pevnosti. 25. júla dorazil Vladislav k Malborgu a na druhý deň dobyl od Nemcov vypálené mesto. Samotný zámok bol obliehaný až do polovice septembra 1410. 11. septembra opustil Vytautas pole a rozhodol sa s litovským vojskom obliehanie ukončiť. Po ďalších 8 dňoch odtiahol od Malborku s poľským vojskom aj Vladislav II.
Pri spiatočnom pochode potom ešte kráľ obsadzoval niektoré mestá a hrady. Na konci septembra rozpustil väčšinu svojho vojska, ale nechal hliadkovať na hraniciach, aby bol pripravený na odvetu zo strany rádu. Rád sa skutočne rozhodol dobyť späť stratené pozície a tak došlo k ďalším menším a väčším bitkám, ako napr. bitke pri Koronowe či pri pri Tucholi. 25. a 26. decembra došlo k jednaniu medzi veľmajstrom rádu a poľským kráľom v Raciąži ohľadne uzatvorenia dočasného prímeria, ale k dohode sa nedospelo. Až neskôr bolo prostredníctvom pána Petra Safraňca dojednané mesačné prímerie. Trvalý mier však bol nastolený až 1. februára 1411 v Toruni.
Dôsledky.
Bitka pri Grunwalde zmenila politickú mapu Európy, najmä strednej a východnej. Poľsko sa definitívne etablovalo ako samostatný a suverénny štát a nejaký čas dokonce ašpirovalo na veľmocenskú politiku. Spolu s Litvou sa vymanilo z vplyvu Rádu nemeckých rytierov, ktorému bitka zlomila väz. Z šesťdesiatich predstavených rádu ich v bitke zahynulo 50, padol aj veľmajster rádu Ulrich von Jungingen. Na neďaleký rádový hrad Malbork sa stiahli členovia rádu, ktorí prežili. Bol to Jan Sokol z Lamberka, ktorý sa ponúkol, že dohodne vydanie hradu zradou českých žoldnierov bojujúcich na strane rádu. Vladislav II. Jagelo túto možnosť odmietol, nezdala sa mu príliš čestná a tak sa o jeho vydaní s rádom dohadoval ďalšie dve desaťročia, pretože dobyť ho útokom nebolo predstaviteľné. Rád nemeckých rytierov dostal ranu, z ktorej sa už nikdy nespamätal a na mape európskych dejín od tej doby prakticky nikdy nehral významnú úlohu ako jednotiaca sila.
Bitka pri Grunwalde bola rozhodujúcou bitkou „Veľkej vojny“ a znamenala, že iniciatíva v stretoch medzi rádom a poľským kráľovstvom prešla definitívne na poľskú stranu. Toruňský mier totiž nesplnil hlavne poľské očakávania a tak bolo jasné, že v budúcnosti musí dôjsť nutne k ďalším bojom. Vďaka tejto dohode získala Litva Žemaitsko, ale iba dočasne po dobu Vytautasovho a Vladislavovho života. Poľsko potom dostalo územie Dobrzynska, ale muselo vyprázdniť všetky obsadené rádové hrady.
Rád stratil nielen časť svojho územia a svojich najvýznamnejších predstaviteľov, ale utrpel tiež obrovskú finančnú ujmu. Ulrich von Jungingen napríklad uzatvoril na sklonku roka 1409 v Košiciach spojenectvo s uhorským kráľom Žigmundom. Ten si zaň samozrejme nechal dobre zaplatiť. Rozhodne však nepodporil rád tak, ako si rádoví rytieri na základe zmlúv o spojenectve predstavovali. Poslal síce Stibora do južného Poľska, kde následne obsadil Starou Sandoměř, ale Stiborova armáda bola postupne z Poľska vytlačená. Za 40 000 zlatých tak križiaci nezískali podporu, ktorú im Žigmund sľuboval.
Rád bol ustanovením prvého Toruňského mieru prinútený zaplatiť víťazom vysoké reparácie. Išlo o čiastku 100 000 hrivien pražských grošov.
Z dôvodu zadĺženia u českého kráľa Václava IV. došlo z jeho strany roku 1411 k sekularizácii popredných rádových dŕžav v Českom kráľovstve. Zemský komtúr, Oldřich z Ústí síce proti tomuto kroku oficiálne protestoval, ale nakoniec sa rád musel podvoliť. Nič iné mu ani nezostávalo, pretože v tom čase mal na území Českého kráľovstva zhruba 115 bratov a na pomoc z Pruska samozrejme nebola žiadna nádej. Navyše po porážke neboli na splatenie dlhu prostriedky a tak si ho kráľ Václav IV. vybral spôsobom, že zabavil rádové komendy na českom území vrátane opevneného sídla zemského komtúra v Chomutove (komenda v Prahe však zostala ušetrená).

</doc>
<doc id="289288" url="https://sk.wikipedia.org/wiki?curid=289288" title="Telsen (mesto)">
Telsen (mesto)

Telsen je mestečko nachádzajúce sa v provincii Chubut v Argentíne. Je sídlom departmentu Telsen. Je vzdialené od hlavného mesta provincie Rawson asi . Pri sčítaní ľudu v roku 2010 malo mesto 544 obyvateľov.
Dejiny.
Mesto založil 9. decembra 1898 Juan Morley. 

</doc>
<doc id="289291" url="https://sk.wikipedia.org/wiki?curid=289291" title="Vojenská zóna Comodoro Rivadavia">
Vojenská zóna Comodoro Rivadavia

Vojenská zóna Comodoro Rivadavia ("Zona Militar de Comodoro Rivadavia (ZMCR))" bol administratívny región najvyššej dôležitosti v Argentíne, ktorý bol medzi rokmi 1944 a 1955 vyčlenený z provincií (vtedy ešte Národných teritórií) Chubut a Santa Cruz a daný do správy armády. Hlavným mestom bolo Comodoro Rivadavia.
Rozloha.
Územie sa rozkladalo na území dnešných departmentov Río Senguerr, Escalante, Sarmiento a južnej časti departmentu Florentino Ameghino v provincii Chubut ako aj na území departmentov Deseado a Lago Buenos Aires v provincii Santa Cruz. Jeho šírka siahala od Atlantického oceánu až po hranicu s Čile v Andách. A celková rozloha územia bola 97 748 km²
Správa.
Na území sa nachádzali v tom čase najdôležitejšie zariadenia na ťažbu ropy Argentíny. 
Dôvodom založenia zóny bola obava, že v dôsledku druhej svetovej vojny by mohli zahraničné mocnosti uskutočniť inváziu na ovládnutie ropných polí. Pobrežie tu bolo veľmi riedko osídlené a voči invázii temer vôbec nezabezpečené. Preto bolo nutné zosilniť vojenskú prítomnosť v tejto oblasti. Guvernérov tejto zóny vymenúval prezident republiky, vždy z radov vysokých dôstojníkov armády.
Guvernéri.
Šesť dôstojníkov armády, ktorí vykonávali funkciu guvernéra, počas desaťročného trvania vojenskej vlády:

</doc>
<doc id="289292" url="https://sk.wikipedia.org/wiki?curid=289292" title="Luxor (Egypt)">
Luxor (Egypt)

Luxor () je aktuálny názov jedného z najstarších a najvýznamnejších miest Egypta, ktoré leží asi 700 kilometrov južne od Káhiry.
Najstarší známy názov bol Veset (), zo začiatku malé mesto na Níle. V polovici 16 stor. pred Kr. sa stalo základňou pre oslobodzujúci boj Egypťanov proti Hyksósom. Po víťaznej vojne sa stalo dôležitým náboženským a správnym strediskom a hlavným mestom novej zjednotenej ríše. Mesto je postavené v súlade s pravidlami egyptského náboženstva: východ slnka je symbolom zrodenia, resp. života, západ je symbolom smrti. Preto všetky chrámy, obytné domy a iné budovy slúžiace živým boli postavené na východnom brehu Nílu. Západný breh bol pohrebiskom, sú na ňom situované významné miesta ako napr. Údolie kráľov, údolie kráľovien, chrám kráľovnej Hatšepsut a iné. 
Karnak je názov slávneho kláštora vo Vesete.
V súčasnosti je Luxor významným turistickým centrom.

</doc>
<doc id="289293" url="https://sk.wikipedia.org/wiki?curid=289293" title="Henrieta Kecerová">
Henrieta Kecerová

Henrieta Kecerová (* 14. júl 1973, Košice) je slovenská herečka. Od roku 1991 členka činohry košického Národného, respektíve Štátneho divadla; je vydatá, má dcéru a žije vo svojom rodnom meste.
Vzdelanie.
Absolvovala štúdium na Konzervatóriu v Košiciach v rámci hudobno-dramatického umenia.
Pedagogická činnosť.
V rokoch 1993 až 2000 vyučovala Literárno – dramatický odbor na Základnej umeleckej škole.

</doc>
<doc id="289295" url="https://sk.wikipedia.org/wiki?curid=289295" title="SAS (programovací jazyk)">
SAS (programovací jazyk)

SAS System (z angl. Statistical Analysis System) je integrovaný systém softvérových produktov vyrábaný americkou firmou SAS Institute. Jeho autorom je americký počítačový inžinier a vynálezca Anthony James Barr, ktorý ho vytvoril v priebehu rokov 1966 až 1968.
Využitie.
Používa sa vo firmách ako databázový systém a nástroj na analýzu a obchodné využitie dát, aj ako systém na štatistickú analýzu dát vo vede a technike. Keďže je to modulárny softvér, zákazník si môže prenajať tie časti ktoré využije pre vlastné účely. SAS obsahuje rovnomenný programovací jazyk.
Externé odkazy.
Oficiálna stránka

</doc>
<doc id="289297" url="https://sk.wikipedia.org/wiki?curid=289297" title="Pyramída Nubcheperreho Antefa">
Pyramída Nubcheperreho Antefa

Pyramída Nubcheperreho Antefa je kráľovská hrobka, ktorá leží na území kráľovského pohrebiska 17. dynastie v lokalite Dra Abú en-Naga, neďaleko Karnaku v Egypte.
Pyramídu postavil faraón Nubcheperre Antef, panovník hornoegyptskej 17. dynastie (okolo 1630–1540 pred Kr.), vládnucej z Vasetu (). Dnes je takmer zničená. Mala príkrejšie steny, ktoré boli omietnuté a natreté na bielo. V chodbe vedúcej do podzemných priestorov sa našiel fragment sochy neznámeho panovníka, ktorý pravdepodobne pochádza až z obdobia 18. dynastie. Pohrebná komora pod pyramídou je vytesaná do skalného masívu. Pred pyramídou ešte koncom 19. storočia stáli dva menšie obelisky s kráľovskými menami. Podľa opisu miestnych obyvateľov, ktorí objavili hrobku v roku 1827 a našli ju pravdepodobne v stave z obdobia 20. dynastie, bola v komore nájdená múmia kráľa. Tá bola uložená v rakve a následne v sarkofágu, vytesaného na mieste zo skaly. Okolo tela bola nájdená pohrebná výbava, napr. luky so šípmi alebo zlaté insígnie. Význam pyramídy spočíva v tom, že je prvou bezpečne identifikovanou hrobkou z obdobia 17. dynastie.
Mariette zbežne skúmal okolie pyramídy, nezaznamenal však jej pozostatky. Bol to on, kto rozhodol odviesť obelisky stojace pred pyramídou do Káhiry, počas dopravy po Níle však oba vďaka nehode klesli na riečne dno. Od konca roku 1991 nekropolu v Dra Abú en-Naga úspešne skúma misia Nemeckého archeologického inštitútu pod vedením Daniela Poltza. Objavili ďalšie tri alebo štyri podobné hrobky vytesané do skaly, nad ktorými sa týčia kopy nepálených tehál, čo môžu byť pozostatky ďalších pyramíd z rovnakého obdobia.

</doc>
<doc id="289298" url="https://sk.wikipedia.org/wiki?curid=289298" title="Vogézy (pohorie)">
Vogézy (pohorie)

Vogézy () sú pohorie vo východnom Francúzsku, rozprestierajúce sa na západe údolia rieky Rýn smerom na severovýchod, od Belfortu po Saverne. Geograficky sa celé pohorie nachádza vo Francúzsku, od Schwarzwaldu ho oddeľuje priesmyk Col de Saverne. Geologicky však Vogézy a Schwarzwald tvoria jednu oblasť.
Členenie.
Zo SSV na JJZ predĺžený masív Vogéz massif sa delí z juhu na sever na: 
Najvyššia oblasť pohoria s vrcholmi nad 1000 m sa niekedy označuje ako Stredné Vogézy. Najvyššie vrcholy sa nachádzajú vo Vysokých Vogézach a sú to: Grand Ballon (dávnejšie označovaný aj "Ballon de Guebwiller" alebo Ballon de Murbach) vysoký 1424 m. Ďalšími vrcholmi sú Storckenkopf (), Hohneck () a Ballon d'Alsace ().
Podnebie.
Rozdielny úhrn zrážok na východnej a západnej strane má vplyv na klímu. Zatiaľ čo v najvlhších oblastiach padne ročne až 2000 mm zrážok, v suchších oblastiach je výdatnosť zrážok iba 500 mm. Prevládajú západné a juhozápadné vetry. Na východných svahoch dozrieva vinič do nadmorskej výšky okolo Západné svahy Vogéz (v Alsasku) je Ill. Východné svahy na Lotrinskej strane odvodňujú rieky Moselle, Meurthe a Sarre. Rastú tu jedle, buky a javory. Lúky sú často poľnohospodársky využívané ako pastviny pre dobytok.
Najmä na Alsaskej (východnej) strane sa nachádza mnoho zrúcanín hradov.
Geológia.
Z geologického hľadiska možno Vogézy rozdeliť na 3 časti: severné Vogézy, centrálne Vogézy a juhovogézsku panvu.
V južnej a strednej časti Vogéz, hlavne vo Vysokých Vogézach sa nachádzajú horniny staršieho karbónskeho horstva, ktoré vzniklo počas hercýnskeho vrásnenia. Už v perme však bolo pohorie značne zerodované a zarovnané. Bežnými horninami sú granitoidy a ruly ale i vulkanity. V oblastiach, ktoré nepostihla výrazná ľadovcová činnosť sú zachované aj permské a triasové pieskovce, dosahujúce miestami hrúbku okolo 500 m. Práve triasové červené pieskovce dali pohoriu meno. V Nízkych Vogézach majú pieskovce premenlivú hrúbku okolo 300 až 600 m. V štvrtohorách postihlo oblasť zaľadnenie, nachádzajú sa tu morény, balvany privlečené ľadovcom a vyhladené balvany, ktoré potvrdzujú prítomnosť horských ľadovcov.

</doc>
<doc id="289299" url="https://sk.wikipedia.org/wiki?curid=289299" title="Mestská hromadná doprava v Česku">
Mestská hromadná doprava v Česku

Mestská hromadná doprava v Česku je tvorená pražským metrom, siedmimi električkovými, trinástimi trolejbusovými a mnohými autobusovými prevádzkami. Je možné sem započítať aj niekoľko minibusových a skibusových prevádzok, vybrané lanové dráhy (Karlovy Vary, Mariánské Lázně a Praha) a niektoré mestské a prímestské železničné úseky (v Prahe tzv. Metropolitní dopravní linie a tangenciální městská linka). Doplnkový význam má mestská vodná doprava, napríklad tri prievozy v Prahe a doprava na brnianskej priehradnej nádrži.
Od polovice 90. rokov 20. storočia mestská hromadná doprava jednotlivých miest postupne splýva s prímestskou a regionálnou dopravou v rámci integrovaných dopravných systémov. Súčasne dochádza k prepájaniu systému hromadnej dopravy s verejnou a súkromnou nehromadnou dopravou, napríklad prostredníctvom parkovísk P+R.

</doc>
<doc id="289300" url="https://sk.wikipedia.org/wiki?curid=289300" title="Ronald Rivest">
Ronald Rivest

Ronald Linn Rivest (* 1947, Schenectady, New York, USA) je americký informatik. Profesor informatiky na Massachusetts Institute of Technology. Zaoberá sa najmä kryptológiou a informačnou bezpečnosťou. Je nositeľom Turingovej ceny.
Práca.
Rivest je spolutvorcom šifrovacieho algoritmu RSA (spolu s Adim Shamirom a Leonardom Adlemanom), vynálezcom symetrických šifrovacích algoritmov RC2, RC4 a RC5 a spoluvynálezcom RC6. "RC" v názvoch týchto algoritmov znamená "Rivest Cipher (Rivestova šifra)", prípadne "Ron's code (Ronov kód)". Šifra RC3 bola prelomená, podobne algoritmus RC1 nikdy nebol publikovaný. 
Je tiež autorom kryptografických hašovacích funkcií MD2, MD4, MD5 a MD6.
V roku 2006 publikoval svoj volebný systém ThreeBallot, ktorý umožňuje voličovi ubezpečiť sa, že jeho hlas bol započítaný, na druhej strane však neobmedzuje súkromie voliča. 
Ronald Rivest je tiež spoluautorom učebnice algoritmov "Introduction to Algorithms (Úvod do algoritmov)".
Ocenenia.
Ronald Rivest je držiteľom viacerých významných vedeckých ocenení, pravdepodobne najvýznamnejším z nich je Turingova cena, ktorú získal v roku 2002 spolu s Adim Shamirom a Leonardom Adlemanom za šifrovanie pomocou verejného kľúča.

</doc>
<doc id="289303" url="https://sk.wikipedia.org/wiki?curid=289303" title="František Výrostko">
František Výrostko

Doc. Mgr. art. František Výrostko (* 14. máj 1954, Buzica, okres Košice-okolie) je slovenský herec, dabér a pedagóg. Jeho syn František je kontrabasista, hudobný skladateľ a herec .
Zo života.
V roku 1976 absolvoval štúdium na VŠMU v Bratislave. Odvtedy pôsobil v Slovenskom komornom divadle v Martine až do roku 1992. Od roku 1993 pôsobí opäť až do súčasnosti v SKD. V roku 2008 sa stal jeho riaditeľom. Pôsobí aj ako pedagóg na Fakulte dramatických umení na Akadémii umení v Banskej Bystrici. Spolupracoval aj s Divadlom Jozefa Gregora Tajovského vo Zvolene a divadlom Nová scéna, kde účinkoval v predstavení Na skle maľované. Pôsobí aj v dabingu (najmä pre RTVS). V druhej polovici 80. rokov moderoval detskú reláciu "Poďte s nami". Od roku 2008 sa po výberovom konaní stal riaditeľom Slovenského komorného divadla.

</doc>
<doc id="289306" url="https://sk.wikipedia.org/wiki?curid=289306" title="Vánok">
Vánok

Vánok je prvý stupeň Beaufortovej stupnice sily vetra. Odpovedá rýchlosti 0,3 až 1,5 m.s-1 resp. 1 až 5 km.h-1. 
Rozpoznávacie znaky na pevnine: smer vetra sa dá väčšinou rozoznať iba podľa pohybu dymu, pretože vietor je tak slabý, že väčšinou neúčinkuje na bežné veterné smerovky.

</doc>
<doc id="289310" url="https://sk.wikipedia.org/wiki?curid=289310" title="Oscar Zariski">
Oscar Zariski

Oscar Zariski, rodným menom "Ošer Zarickij" (* 24. apríl 1899, Kobryn, Bielorusko (vtedy Poľsko) - † 4. júl 1986, Brookline, Massachusetts, USA) bol matematik židovského pôvodu narodený v Poľsku (dnešnom Bielorusku), ktorý neskôr emigroval do USA. 
Bol jedným z najvplyvnejších algebraických geometrov 20. storočia. V roku 1981 dostal Wolfovu cenu za matematiku (spolu s Larsom Ahlforsom).

</doc>
<doc id="289311" url="https://sk.wikipedia.org/wiki?curid=289311" title="Herbert C. Hoover">
Herbert C. Hoover



</doc>
<doc id="289313" url="https://sk.wikipedia.org/wiki?curid=289313" title="Las Plumas">
Las Plumas

Las Plumas je obec v argentínskej provincii Chubut v Patagónii. Je administratívnym centrom departmentu Mártires. V roku 1991 mala obec 341 obyvateľov. Pri sčítaní ľudu v roku 2001 tu už žilo 605 ľudí. Podľa sčítania ľudu v roku 2010 žilo v Las Plumas už iba 480 obyvateľov. Obec bola založená v roku 1921.

</doc>
<doc id="289314" url="https://sk.wikipedia.org/wiki?curid=289314" title="Komplexná analýza">
Komplexná analýza

Komplexná analýza alebo teória funkcií komplexnej premennej alebo teória funkcií je oblasť matematiky (presnejšie matematickej analýzy), ktorá študuje funkcie definované v obore komplexných čísel. Komplexná analýza má praktické použitie vo viacerých oblastiach matematiky, napríklad v teórii čísel a aplikovanej matematike, ale aj vo fyzike.
Zvláštnym predmetom záujmu komplexnej analýzy sú analytické funkcie komplexnej premennej (alebo, všeobecnejšie, meromorfné funkcie). Keďže reálna aj imaginárna zložka ľubovoľnej analytickej funkcie vyhovuje Laplaceovej rovnici, je komplexná analýza aplikovateľná na dvojrozmerné problémy vo fyzike.
Dejiny.
Komplexná analýza je jedným z klasických odvetví matematiky s koreňmi v 19. storočí a neskoršom 18. storočí. Pri jej vzniku a formovaní zohrávali rozhodujúcu úlohu mená ako Leonhard Euler, Carl Friedrich Gauss, Bernhard Riemann, Augustin Louis Cauchy, či Karl Weierstrass. Komplexná analýza, a najmä teória konformných zobrazení bola vždy známa množstvom praktických aplikácií vo fyzike, ale aj analytickej teórii čísel. V súčasnosti sa komplexná analýza stala značne populárnou najmä vďaka vzniku komplexnej dynamiky a počítačových vizualizácií komplexných fraktálov, ktoré vzniknú iteráciou holomorfných funkcií. Najznámejším príkladom komplexného fraktálu je Mandelbrotova množina. Medzi moderné aplikácie komplexnej analýzy patrí jej použitie v teórii strún.
Komplexné funkcie.
Komplexná funkcia je funkcia, v ktorých sú aj nezávislá, aj závislá premenná komplexné čísla. Presnejšie, komplexná funkcia je funkcia, ktorej definičný obor Ω je podmnožinou roviny komplexných čísel, a taktiež aj jej obor hodnôt je podmnožinou roviny komplexných čísel.
Nezávislá, ako aj závislá premenná ľubovoľnej komplexnej funkcie môže byť rozdelená na reálnu a imaginárnu zložku nasledovne:
 formula_1 a
 formula_2
 kde formula_3 a formula_4 sú reálne funkcie.
Inými slovami, komponenty funkcie "f"("z"),
 formula_5 a
 formula_6
môžu byť interpretované ako dve reálne funkcie dvoch reálnych premenných, "x" a "y".
Základné koncepty komplexnej analýzy sa často zavádzajú ako zovšeobecnenia elementárnych reálnych funkcií, ako napríklad exponenciálnych funkcií, logaritmov, či goniometrických funkcií do oboru komplexných čísel.

</doc>
<doc id="289315" url="https://sk.wikipedia.org/wiki?curid=289315" title="Ronald L. Rivest">
Ronald L. Rivest



</doc>
<doc id="289316" url="https://sk.wikipedia.org/wiki?curid=289316" title="Abbásovská revolúcia">
Abbásovská revolúcia

Abbásovská revolúcia, revolúcia Abbásovcov alebo Abú Muslimove povstanie (747750 po Kr.) bola ozbrojená vzbura Abbásovcov proti vládnúcej rodine Umajjovcov.
Abbásovci boli moslimskí Arabi, ktorí sa považovali za potomkov Al-Abbás ibn Abd al-Muttaliba, strýka proroka Mohameda. V roku 747 sa pod vedením Abú Muslima al-Churásáního vzbúrili a obsadili mesto Merv (dnes Mary v Turkménsku) v provincii Chorásán v severovýchodnej Perzii. Marwan II., posledný umajjovský kalif, sa pokúsil rebéliu vojensky potlačiť, ale jeho armáda bola v bitkách pri Níšápúre, Jurjane, Nehavande a Kerbele porazená.
Vzbura sa postupne rozšírila i do ďalších provincií Umajjovského kalifátu.
Abbásovci definitívne porazili Umajjovcov v bitke pri rieke Veľký Zab v roku 750. Marwan II. utiekol do Egypta, kde však bol krátko nato zavraždený. Abú al-Abbás as-Saffan, dobrý priateľ vodcu vzbury Abu Muslima, sa v mezopotámskom meste Kúfa pri rieke Eufrat prehlásil za prvého abbásovského kalifa.

</doc>
<doc id="289317" url="https://sk.wikipedia.org/wiki?curid=289317" title="Öresundský most">
Öresundský most



</doc>
<doc id="289321" url="https://sk.wikipedia.org/wiki?curid=289321" title="Teória funkcií">
Teória funkcií



</doc>
<doc id="289322" url="https://sk.wikipedia.org/wiki?curid=289322" title="Grösslingova">
Grösslingova



</doc>
<doc id="289332" url="https://sk.wikipedia.org/wiki?curid=289332" title="William Bourne">
William Bourne

William Bourne (* asi 1535 - † 1582) bol anglický matematik, ktorý v roku 1578 vytvoril prvý teoreticky funkčný návrh podmorského člna - ponorky. Všetky dovtedajšie predstavy o podobnom plavidle, ktoré sa objavovali už od antických čias, sa pohybovali iba v úrovni nerealizovateľných fantázií.
Bourne bol samouk a nemal univerzitné vzdelanie. Bol delostrelcom Anglického námorníctva, no zaujímala ho skôr navigácia. V roku 1567 publikoval "„Certyn Rules for Navigation“", uznávaný navigačný manuál.
Dizajn svojho podmorského člna popísal vo svojej knihe "„Inventions and Devises“", publikovanej v roku 1578. Bol to jeden z prvých popisov podmorského plavidla, na svoju dobu veľmi vyspelý. Predstavoval si ho ako čln s drevenou kostrou potiahnutou vodotesnou kožou. Bol vybavený koženými balastnými nádržami, do ktorých by sa pri ponorení napustila a pri vynorení z nich vytlačila voda pomocou ručne ovládaných kľukových lisov. Vzduch do člna prúdil centrálnym dutým stožiarom, ktorý aj pri ponorenom plavidle neustále vyčnieval nad hladinu. Popis sa zaoberal skôr celkovými princípmi než detailným konštrukčným návrhom a nezahrňoval žiaden pohon. Súčasné zdroje sa rozchádzajú v tom, čo presne je v danom diele napísané. Dokonca jeden zo zdrojov tvrdí, že ilustrácia ponorky nie je dielom Williama Bournea a že zobrazuje iný princíp ponoru, než aký Bourne opísal. 
Bournov koncept podmorského člna pohybujúceho sa veslovaním nakoniec realizoval holandský alchymista Cornelius Drebbel v roku 1620, Bournov systém ponoru potom Nathaniel Symons v roku 1729.

</doc>
<doc id="289334" url="https://sk.wikipedia.org/wiki?curid=289334" title="Skywarn Europe">
Skywarn Europe

Skywarn Europe je európska nekomerčná experimentálna sieť dobrovoľných pozorovateľov počasia s cieľom informovať obyvateľstvo o extrémnych poveternostných udalostiach. Je vytvorená podľa vzoru už dávnejšie etablovaného systému Skywarn z USA.
Skywarn CzechoSlovak.
Skywarn CzechoSlovak je česká a slovenská časť projektu. 23.7.2009 bol pri príležitosti silných búrok predpovedací systém rozčlenený na okresy. Mapky boli taktiež rozdelené podľa rizika výskytu búrok a podľa pravdepodobnosti výskytu. Prvým veľkým úspechom Skywarnu CzechoSlovak bola predpoveď veternej búrky Kyrill v noci z 18. na 19.1.2007. 

</doc>
<doc id="289341" url="https://sk.wikipedia.org/wiki?curid=289341" title="Buzice">
Buzice

Buzice môže byť:

</doc>
<doc id="289342" url="https://sk.wikipedia.org/wiki?curid=289342" title="Standard Liege">
Standard Liege



</doc>
<doc id="289343" url="https://sk.wikipedia.org/wiki?curid=289343" title="Revolúcia Abbásovcov">
Revolúcia Abbásovcov



</doc>
<doc id="289344" url="https://sk.wikipedia.org/wiki?curid=289344" title="Abú Muslimove povstanie">
Abú Muslimove povstanie



</doc>
<doc id="289345" url="https://sk.wikipedia.org/wiki?curid=289345" title="Standard Liège">
Standard Liège

Standard Liège je známy belgický futbalový klub zo 180-tisícového mesta Liège. Spolu s klubmi R.S.C. Anderlecht a Club Brugge KV patrí medzi 3 najslávnejšie futbalové kluby z tejto krajiny. V sezóne 2007/2008 získal 9. titul po 25 rokoch a v sezóne 2008/2009 obhájil titul a získali jubilejný 10. titul.
Najväčšie úspechy.
Ligové tituly (10): 1957/58, 1960/61, 1962/63, 1968/69, 1969/70, 1970/71, 1981/82, 1982/83, 2007/08, 2008/09.
Belgický pohár(5): 1954, 1966, 1967, 1981, 1993
Belgický superpohár (4): 1981, 1983, 2008, 2009
Pohár UEFA (1): 1982.
Sezóna 2008/2009.
LIGA Standard Liége obhájil titul prvýkrát od sezóny 1982/1983 najmä vďaka skvelému záveru sezóny, keď za posledných 7 kôl získal 19 bodov. V 34 kolách získal 77 bodov, rovnako ako Anderlecht a tak o majstrovi rozdohovali dodatkové zápasy. 1. zápas na pôde Anderlechtu skončil 1:1 a v odvete Standard doma zvíťazil 1:0 a vďaka celkovému skóre 2:1 získal titul. Najlepším strelcom tímu bol Dieumerci Mbokani so 16 gólmi a bol 2. najlepší strelec belgickej ligy.
LIGA MAJSTROV Standard Liége bol nasadený do 3. predkola, no šťastie na los nemal. Jeho súperov bol 19-násobný majster Anglicka FC Liverpool. No Standard ukázal, že má kvalitný tím, no ani to mu nestačilo. Obidva zápasy skončili 0:0, no na Anfield Road dal Standardu gól v 118. minúte Dirk Kuyt a Standard vypadol.
POHÁR UEFA Standard vyhral náročnú základnú skupinu C, keď postupne vyhral doma 1:0 s FC Sevilla, na pôde Partizan Belehrad 0:1 a doma so Sampdoria Janov 3:0. A nazáver si mohol dovoliť prehru 3:0 vo VfB Stuttgart. Na jar im žreb pridelil portugalský tím FC Braga a Standard bol favorit. No na portugalskej pôde prehrali 3:0 a doma iba remizovali 1:1 a vypadli.
BELGICKÝ POHÁR Standard vypadol hneď vo svojom prvom vystúpení na pôde Kortrijk na penalty. Po remíze 1:1 prehral Standard 4:3 na penalty.
Sezóna 2009/2010.
LIGA MAJSTROV Standard mal istú účasť v skupinovej fáze LM. Žreb Standardu prisúdil 4. tím anglickej Premier League, Londýnsky Arsenal, majstra Holandska AZ Alkmaar a gréckeho majstra Olympiakos.
V úvodnom zápase šokoval Arsenal Londýn, keď v 5. minúte viedol doma už 2:0, keď sa o góly postarali v 3. minúte Eliaquim Mangala a v 5. z 11-ky Milan Jovanovič. Do polčasu súper znížil vďaka gólu dánskeho útočníka Nicklasa Bendtnera v 45. min. a v druhom polčase dal Arsenal ešte 2 góly v 78. a 81. min. A tak Standard prehral 2:3.
V 2. zápase v skupine H Standard remizoval 1:1 v holandskom AZ Alkmaar. Domáci viedli od 48. minúty po góle El Hammdauiho 1:0, ale Moussa Traoré v 91. minúte vyrovnal na konečných 1:1.
V 3. zápase Standard nastúpil na pôde gréckeho majstra, tímu Olympiakos. Standard sa ujal vedenia v 37. minúte zásluhou 
útočníka Igor de Camargo. Do polčasu vyrovnal útočník domácich Mitroglou a keď sa zdalo, že to skončí 1:1, rozhodujúci gól strelil v 93. minúte striedajúciutočník Stoltidis a Olympiakos vyhral 2:1 a výrazne sa priblížil postupu do Osemfinále.
Vo 4. zápase nastúpil Standard doma proti Olympiakos Pireus s cieľom neprehrať, no v prípade výhry by si zachoval belgický majster šancu postúpiť do Osemfinále. Úvodný gól zápasu strelil v 31. minúte konžský útočník Dieumerci Mbokani. V 2. polčase sa dlho nemohol gólovo presadiť ani jeden tím, no napokon v 88. minúte skóroval srbský útočník Milan Jovanovič a upravil skóre zápasu na 2:0. Keďže do konca zápasu už gól nepadol, Standard sa posunul v tabuľke pred AZ Alkmaar a so 4 bodmi má reálnu šancu postúpiť zo skupiny H.
V 5. zápase bol Standard na pôde Arsenalu Londyn outsiderom a prehral po góloch Nasri a Gilberta 2 : 0, no stále má nádej na postup do osemfinále. Na postup však musí vyhrať doma s AZ Alkmaar a Olympiakos nemôže doma s Arsenalom uhrať ani bod.
V 6. zápase nastúpil Standard na domácej pôde proti AZ Alkmaar. V prípade výhry mal šancu na postup a remíza mu stačila na 3. miesto v skupine a teda na Šesťfinále Európskej ligy. Počas celého zápasu bol Standard výrazne lepší, no od 42. minúty prehrával 0:1 po tom, ako dal gól súperov útočník Lens. Standard však nakoniec vybojoval aspoň remízu po tom, ako dal gól brankár Sinan Bolat v 5. minúte nadstaveného času. A tak si na jar zahrá belgický majster EURÓPSKU LIGU.
EURÓPSKA LIGA Standard Liége vypadol z ligy majstrov, no ako 3. tím skupiny H mal právo ísť do Šesťnásťfinále Európskej ligy. Tu mu los pridelil súpera z kategórie prijateľných. Stal sa ním rakúsky majster FC Red Bull Salzburg, ktorý v základnej skupine ako jediný tím nestratil ani bod, keď v 6 zápasoch uhral 18 bodov a skóre 9:2. Prijateľný súper je to preto, lebo za súpera mohol dostať aj tímy ako Olympique de Marseille, AS Roma, Benfica Lisabon, Valencia CF, FC Liverpool či Everton FC.
ŠESŤNÁSŤFINÁLE : Standard postúpil cez Red Bull Salzburg po tom, ako v úvodnom domácom zápase vyhral 3:2 po polčase 0:2, keď sa o góly postarali Alex Witsel (1. a 3.) a Igor de Camargo (2.). V odvete gól nepadol a na Standard tak čaká grécky Panathinaikos.
OSEMFINÁLE: V prvom zápase Standard prekvapil favorita, gréckeho majstra Panathinaikos na gréckej p§de, keď po polčase 0:2 vyhral Standard 1:3. O góly sa postarali Alex Witsel, Igor de Camargo a Milan Jovanovič. V odvete si Standard postup ešte postil a vyhral 1:0, keď sa o jediný gól postaral Dieumerci Mbokani v 45. minúte. Standard je tak jediný belgický štvrťfinalista EL v sezóne 2009/2010, pretože Anderlecht Brusel vypadol s Hamburg SV. Práve tento nemecký tím čakal na Standard vo Štvrťfinále. 1. zápas v Nemecku sa skončil 2:1 pre domácich, keď jediný gól Standardu (na 0:1) dal Dieumerci Mbokani. V odvete mal Standard šancu na postup, no po prehre 1:3 sa so súťažou rozlúčil. Gól (na 1:1) dal Igor de Camargo.
LIGA Standard mal dobrý úvod do sezóny a po 7. kole bol na 2. mieste. Obrovské problémy však prišli od 10. kola a najväčšiu krízu za posledné roky zažili futbalisti tohto klubu v decembri a januári, keď na prelome rokov získali v 7 kolách len 4 body a vyvrcholilo to prehrou s lídrom, tímom Anderlecht Brusel na domácej pôde 0:4. Standard sa prepadol až na 9. miesto s 19-bodovou stratou na lídra a 4-bodovou stratou na 6.miesto, ktorá zaručuje baráž o ligu majstrov. Napokon Standard obsadil 8. miesto a hral o 7.-14. miesto.

</doc>
<doc id="289346" url="https://sk.wikipedia.org/wiki?curid=289346" title="Chorásán (historické územie)">
Chorásán (historické územie)



</doc>
<doc id="289347" url="https://sk.wikipedia.org/wiki?curid=289347" title="Bilčovs">
Bilčovs



</doc>
<doc id="289348" url="https://sk.wikipedia.org/wiki?curid=289348" title="Chorásán">
Chorásán



</doc>
<doc id="289349" url="https://sk.wikipedia.org/wiki?curid=289349" title="Chorasan">
Chorasan



</doc>
<doc id="289352" url="https://sk.wikipedia.org/wiki?curid=289352" title="SEAGLE AIR">
SEAGLE AIR

SEAGLE AIR, a.s. bola slovenská letecká spoločnosť, založená v roku 1995, pôvodne ako letecká škola. Sídlo spoločnosti bolo v Trenčíne.
História.
Spoločnosť Seagle Air bola založená v roku 1995 v Trenčíne, avšak pôvodným zámerom jej zakladateľov bolo vytvorenie leteckej školy. O niečo neskôr začala spoločnosť prevádzkovať tri dopravné stroje Let L-410 Turbolet, pre 19 cestujúcich, alebo 1,5 tony nákladu. Spoločnosť prevádzkovala nepravidelné lety s cestujúcimi, ale hlavne prepravu nákladu (napr. pre Českú poštu). V roku 2007 Seagle Air využil priestor na trhu po krachu spoločnosti Slovenské aerolínie a. s., kedy došlo doposiaľ k najväčšiemu rozmachu spoločnosti. Seagle Air zamestnala 80% zamestnancov Slovenských aerolínií a zakúpil nové lietadlá. 20. decembra 2007 pristálo na letisku M. R. Štefánika v Bratislave prvé veľké dopravné lietadlo spoločnosti Seagle Air, ktorým bol Boeing 737-300 (OM-HLA). Po polroku pribudli ďalšie dve lietadlá tohto typu. Spoločnosť sa postupne okrem Slovenska začala presadzovať aj v Česku. 8. apríla pristálo na letisku v Bratislave prvé lietadlo typu Airbus A320-200 patriace Seagle Air. Bolo to prvé lietadlo tohto typu používané slovenským dopravcom zaregistrované na Slovensku.
Spoločnosť Seagle Air od 23. októbra 2009 pozastavila všetky svoje lety z dôvodu nedostatku finančných prostriedkov.
O krátku dobu neskôr spoločnosť definitívne ukončila svoju činnosť.
Flotila.
Z pôvodných šiestich lietadiel spoločnosti Seagle Air nezostalo už ani jedno. Od 23. 10. 2009 keď spoločnosť zastavila všetky svoje lety, boli lietadlá postupne vyraďované. Všetky lietadlá odleteli z bratislavského letiska, späť k svojím majiteľom. Posledné lietadlo spoločnosti Seagle Air, Boeing 737-300 OM-HLB, odletelo z Bratislavy dňa 5. 11. 2009 do Bournemouthu.
Destinácie.
V letnej sezóne roku 2009 lietal Seagle Air charterové lety do týchto destinácií
Z Bratislavy: Addis Abeba, Amsterdam, Antalya, Bangkok, Boa Vista, Brusel, Burgas, Catania, Korfu, Dalaman, Dauha, Dubaj, Džerba, Frankfurt nad Mohanom, Fuerteventura, Heraklion, Hurgada, Chania, Ibiza, Kavala, Kefalónia, Kos, Kuala Lumpur, Lamezia Terme, Larnaka, Lisabon, Londýn, Menorca, Monastir, Palma de Mallorca, Paríž, Rhodos, Šarm aš-Šajch, Tábá, Tabarka, Tel Aviv, Viedeň, Zakynthos, Zürich &lt;br&gt;
Z Košíc: Antalya, Djerba, Heraklion, Hurghada, Kos, Monastir, Rhodos&lt;br&gt;
Z Prahy: Burgas, Korfu, Chania, Kavala, Neapol, Perugia, Zaragoza, Zakynthos&lt;br&gt;
Z Brna: Araxos, Heraklion, Kavala, Solún&lt;br&gt;
Z Pardubíc: Burgas

</doc>
<doc id="289360" url="https://sk.wikipedia.org/wiki?curid=289360" title="Scapanorhynchidae">
Scapanorhynchidae



</doc>
<doc id="289379" url="https://sk.wikipedia.org/wiki?curid=289379" title="Zoznam piesní Michala Davida">
Zoznam piesní Michala Davida

Toto je zoznam piesní, ktoré naspieval alebo na ktorých sa podieľal autorstvom Michal David chýbajú piesne z filmu Discopříběh 1: “Hlavně, že já se znám” (album Funky 2) a “Já, já, jen já”

</doc>
<doc id="289384" url="https://sk.wikipedia.org/wiki?curid=289384" title="Karl Weierstrass">
Karl Weierstrass

Karl Theodor Wilhelm Weierstrass (Weierstraß) (* 31. október 1815, Ostenfelde, Vestfálsko, Nemecko - † 19. február 1897, Berlín, Nemecko) bol nemecký matematik považovaný za otca modernej analýzy. Je známy svojím významným prínosom tomuto odvetviu matematiky, pomohol položiť matematickú analýzu na rigorózne základy. Je autorom tzv. (ε, δ)-definície limity a spojitosti. Významný je tiež jeho prínos v oblasti variačného počtu. Je po ňom pomenovaný lunárny kráter Weierstrass.

</doc>
<doc id="289386" url="https://sk.wikipedia.org/wiki?curid=289386" title="Adi Šamir">
Adi Šamir

Adi Šamir (* 6. júl 1952, Tel Aviv, Izrael) je izraelský informatik, zaoberajúci sa najmä kryptológiou. Je jedným zo spoluvynálezcov šifrovacieho algoritmu RSA (spolu s Ronaldom Rivestom a Leonardom Adlemanom), spoluvynálezcom Feigeovej-Fiatovej-Shamirovej identifikačnej schémy (spolu s Urielom Feigem a Amosom Fiatom) a spoluvynálezcom diferenciálnej kryptoanalýzy. Okrem toho je pôvodcom viacerých iných objavov v oblastiach kryptológie a informatiky všeobecne.

</doc>
<doc id="289392" url="https://sk.wikipedia.org/wiki?curid=289392" title="Česko Slovenská SuperStar">
Česko Slovenská SuperStar

Česko Slovenská SuperStar je interaktívna hudobná súťaž s prvkami reality show, ktorá sa vysielala v Česku a na Slovensku. V súčasnosti sa vysiela pod skráteným názvom "SuperStar". V Česku ju vysielala komerčná TV Nova a na Slovensku sesterská televízia Markíza. Táto súťaž vychádza z pôvodnej britskej verzie súťaže "Pop Idol", ktorá sa pod viacerými názvami vysiela po celom svete. V Česku aj na Slovensku boli (pod inými názvami) odvysielané 3 ročníky tejto súťaže, v roku 2009 došlo k zlúčeniu týchto verzií z dôvodu zníženia nákladov a zvýšenia atraktivity pre divákov. Koncept súťaže zostáva podobný predošlým ročníkom súťaží "Česko hledá Superstar" a "Slovensko hľadá SuperStar".
Pôvodne plánovaný 8. ročník v roku 2025 bol zrušený.
Sledovanosť.
Podrobnosti pozri pod:

</doc>
<doc id="289394" url="https://sk.wikipedia.org/wiki?curid=289394" title="Česko-Slovenská Superstar">
Česko-Slovenská Superstar



</doc>
<doc id="289397" url="https://sk.wikipedia.org/wiki?curid=289397" title="Starí Slováci">
Starí Slováci

Starí Slováci je u niektorých historikov, archeológov a jazykovedcov (zoznam 32 zástancov pozri napr. ) označenie pre predkov dnešných Slovákov žijúcich na území dnešného Slovenska a okolí zhruba pre obdobie 8./9. – 10. storočia; u niektorých autorov už od 6. storočia (potom často alternatívne k pojmu Slováci). 
Výraz sa používa už od konca 19. storočia, kedy sa začala formovať moderná slovenská profesionálna veda. Veľmi málo sa používal v 70. a 80. rokoch 20. storočia. Podľa väčšiny prívržencov termínu má ísť najmä o ekvivalent označení typu starí Maďari, starí Česi a pod. 
Niektorí autori pojmom starí Slováci označujú až (resp. aj) predkov dnešných Slovákov približne pred 15. storočím, často alternatívne k označeniu Slováci (napr. Ján Stanislav). 
Vysvetlenie používania termínu Starí Slováci niektorými odborníkmi: 
"Preto by sme našich predkov do istého obdobia, hranicu by bolo možno určiť konsenzom, rámcovo môže ísť o 10. (najneskoršie o 12.) storočie mali nazývať starými Slovákmi a od dohodnutého medzníka potom Slovákmi" 
"-" prof. PhDr. Richard Marsina, DrSc. 
"Označenie starí Slováci sa svojím základným významom neodlišuje od pomenovania Slováci. Rozdiel je len v tom, že spojenie starí Slováci sa používa na označenie Slovákov, ktorí žili v staršom období slovenských dejín" 
"-" prof. PhDr. Ján Doruľa, DrSc. 
"termín starí Slováci nie je nejaké slovenské špecifikum. Poznáme starých Rimanov a starý Rím, starých Germánov a starých Maďarov. Môže niekto tvrdiť, že títo nie sú predkami dnešných Talianov, Nemcov alebo Maďarov? Prečo sa Slovákom tento termín upiera?" 
"-" prof. PhDr. Vincent Sedlák, CSc"." 
Alternatívne terminologické prístupy.
Najmä v druhej polovici 20. storočia a u mnohých autorov je doteraz bežné – najmä pre obdobie okolo 9. storočia - hovoriť o Slov(i)enoch, pričom ale tento pojem je problematický v tom, že niektorí autori ho chápu len ako akési staršie označenie pre Slovákov (to by bol potom ekvivalent pojmu starí Slováci), iní ako akési súhrnné označenie pre veľkomoravských predkov dnešných Moravanov a Slovákov (napr. Třeštík, Steinhübel), iní ako označenie pre všetkých obyvateľov jadra Veľkej Moravy okrem elitnej vrstvy (napr. Dejiny Slovenska), iní len ako synonymum pre slovo Slovania a ďalší jeho význam vôbec nešpecifikujú. Navyše je výraz nepreložiteľný do mnohých západoeurópskych jazykov, kde sa po preklade zmení buď na slovo Slovinci alebo na slovo Slovania. Od 10. storočia potom títo autori spravidla hovoria o Slovákoch. Steinhübel sa prihovára aj za používanie výrazu Nitrania od 8. do 12. storočia. 
Ďalšia skupina pre obdobie do 9. storočia hovorí spravidla o Slovanoch, od 10. storočia o Slovákoch. 
Iná skupina (napr. Bartl alebo Encyklopédia Slovenska) hovorí najprv o Slovanoch, v 8. a 9. stor. o formovaní Slovákov (prvej fáze formovania slovenskej národnosti), od 10. storočia o Slovákoch. Archeologička Štefanovičová hovorí do 9. storočia o Slovanoch alebo Slovenoch, o formovaní Slovákov v 10. storočí a od 11. stor. o Slovákoch. 
Ďalšia skupina historikov/jazykovedcov (napr. Chropovský po roku 1989, Kučera po roku 1989, Hrušovský, Ďurica, Doruľa a viacerí zahraniční vedeckí pracovníci) hovorí o Slovákoch už od 6./7. storočia. Viacerí z tejto skupiny dnes pripúšťajú ako alternatívu výraz „starí Slováci“.
Učebnice pre základné a stredné školy.
Začiatkom roka 2008 médiá uviedli, že termín starí Slováci budú obsahovať nové dejepisné osnovy pre základné a stredné školy.
Pokiaľ ide o doterajšie učebnice dejepisu, v aktuálnej učebnici dejepisu pre gymnáziá schválenej ministerstvom školstva v roku 2000 sa v súvislosti so Samovou ríšou hovorí o „naddunajských Slovanoch“ a v súvislosti s Veľkou Moravou, že:
V učebnici pre základné školy schválenej ministerstvom v roku 1996 sa o Slovákoch hovorí zhruba od 10. stor., pre obdobie Veľkej Moravy sa len okrajovo poznamenáva, že asi je správne chápať vtedajší výraz Slovieni ako obyvateľstvo východnej časti obyvateľstva štátu (teda predkov Slovákov) a Moravania ako obyvateľstvo západnej časti obyvateľstva štátu. 
V česko-slovenskej učebnici z obdobia komunizmu pre základné školy schválenej ministerstvom školstva z roku 1987 a z roku 1988 sa hovorí namiesto o Slovákoch až do 14. storočia len o Slovanoch alebo o „domácom obyvateľstve“, ale obyvateľstvo Veľkej Moravy sa uvádza ako „západní Slovania“ a v časti o význame Veľkej Moravy ako „predkovia Čechov a Slovákov“. Podobne napríklad česko-slovenská učebnici dejepisu pre všeobecnovzdelávacie školy a pedagogické školy z obdobia komunizmu schválená v roku 1954 hovorí len o Slovanoch, v čase Veľkej Moravy a 10. stor. o Slovienoch a výraz Slováci používa až od 15. storočia. 
Ďalšie podrobnosti pozri v článku Slováci a Dejiny slovenčiny.

</doc>
<doc id="289399" url="https://sk.wikipedia.org/wiki?curid=289399" title="Cornelius Drebbel">
Cornelius Drebbel

Cornelius Drebbel, plným menom Cornelis Jacobszoon Drebbel (* 1572, Alkmaar, Holandsko – † 7. november 1633, Londýn, Spojené kráľovstvo) bol pôvodom holandský mechanik, alchymista a vynálezca prvej ovládateľnej ponorky (1620). Okrem toho sa podieľal na vývoji meracích a kontrolných systémov, venoval sa optike a ako alchymista chémií.
Životopis.
Drebbel, syn prosperujúceho farmára, vyštudoval latinskú školu v meste Alkmaar. Okolo roku 1590 začal študovať na Akadémii v Haarleme, v severnom Holandsku, kde sa z neho stal skúsený rytec. V roku 1600 žil v Middelburgu, kde postavil fontánu a stretol sa s Hansom Lipperheyom, výrobcom okuliarov a konštruktérom teleskopov, ktorý ho zasvätil do optiky a výroby šošoviek. V roku 1604 sa presťahoval do Anglicka, pravdepodobne na pozvanie kráľa Jakuba I..
V roku 1610 bol Drebbel a jeho rodina pozvaní na dvor cisára Rudolfa II. do Prahy, kde strávili dva roky. Po smrti Rudolfa II. sa vrátili späť do Anglicka, kde sa dostali do finančných problémov, pretože aj ich anglický patrón, princ Henry, tiež zomrel.
Drebbelov mikroskop.
 V roku 1616 Drebbel navrhol množstvo teleskopov a mikroskopov a podieľal sa na stavebnom projekte pre vojvodu z Buckinghamu. Preslávil sa však až v roku 1621, keď vytvoril mikroskop s dvomi konvexnými šošovkami. Viacerí autori (vrátane Christiaana Huygensa) ho preto považujú za vynálezcu prvého opticky komplexného mikroskopu, hoci mikroskop podobnej konštrukcie vytvoril Neapolčan Fontana už o tri roky skôr a ďalšie zdroje prisudzujú prvenstvo Hansovi Jensenovi a jeho synovi Zachariasovi okolo roku 1595.
V roku 1624 Galileo Galilei poslal Drebbelov typ mikroskopu Frederikovi Cesimu (1585 – 1630), bohatému rímskemu šľachticovi, ktorý ho použil na ilustrovanie svojej knihy o včelách, "Apiarum".
Drebbelova ponorka.
Cornelius Drebbel bol prvým známym staviteľom riadenej ponorky – postavil ju v roku 1620 pre Anglické kráľovské námorníctvo a použil k tomu návrh Williama Bournea z roku 1578.
Drebbel postavil riaditeľnú ponorku, ktorá mala drevenú kostru potiahnutú vodotesnou kožou. Pri prvom teste značne prepúšťala vodu. Ohľadne jej presnej podoby sa dodnes vedú spory; niektorí odborníci dokonca tvrdia, že nešlo o skutočnú ponorku, ale o veslami poháňaný, iba čiastočne ponorený čln bez balastných nádrží či iných prostriedkov k zmene vztlakovej sily.
Medzi rokmi 1620 a 1624 úspešne skonštruoval a vyskúšal dve ďalšie ponorky, pričom každá bola väčšia ako tá predchádzajúca. Dostalo sa mu pomerne štedrej finančnej podpory ako zo strany Admirality, tak i samotného Jakuba I. Konečný (tretí) model mal 6 vesiel a bol schopný pojať 16 pasažierov (z toho 14 veslárov). Táto ponorka bola predvedená kráľovi Jakubovi I. osobne (pravdepodobne v deň jeho narodenín), a na test sa dívali tisícky Londýnčanov. Ponorka zostala pod vodou 3 hodiny a prekonala vzdialenosť od Westminsteru po Greenwich a späť, pohybujúc sa v hĺbke 4 až 5 metrov. Drebbel dokonca údajne vzal kráľa Jakuba na palubu a ponoril sa s ním pod hladinu Temže, čím z neho urobil prvého panovníka, ktorý sa kedy plavil pod hladinou; tento fakt však väčšina zdrojov nepovažuje za veľmi pravdepodobný. Táto ponorka bola ešte mnohokrát testovaná, no napriek tomu nedokázala vyvolať dostatočné nadšenie Admirality (ktorá sa viac zaujímala o Drebbelove úspechy na poli výbušnín) a nebola nikdy použitá v boji.
Na obnovu dýchateľného vzduchu vo svojich ponorkách Drebbel podľa niektorých zdrojov pravdepodobne vytváral kyslík ohrievaním "nitra" (dusičnanu draselného alebo sodného) v kovovej panvici. To zároveň viedlo k premene dusičnanu na oxid alebo hydroxid sodný alebo draselný, ktoré absorbovali oxid uhličitý z okolitého vzduchu. Drebbel tak náhodne vytvoril primitívny dýchací prístroj či vzduchový filter takmer tristo rokov pred Fluessom a Davisom. 
Fakt, že zohrievanie "nitra" uvoľňuje kyslík, Drebbela naučil alchymista Michael Sendivogius (1566 – 1636) (pravdepodobne v čase, keď boli obaja na dvore Rudolfa II.). Najdôveryhodnejší zdroj, ktorý vedie k domnienke, že Drebbel skutočne kyslík vyrábal, pochádza od Roberta Boyla. V roku 1662 Boyle píše, že hovoril s "„vynikajúcim matematikom“", ktorý je stále nažive a bol v ponorke, a ktorý tvrdil, že Drebbel mal "„chemickú kvapalinu“" ktorá dokázala nahradiť tú "„quintessenciu vzduchu“" čo je schopná "„živiť vitálny oheň sídliaci v srdci“".
Iné zdroje uvádzajú, že Drebbel zásoboval čerstvým vzduchom námorníkov v ponorke pomocou hadice na plaváku, ktorá ju spájala s hladinou. Aj túto metódu však možno označiť za revolučnú, pretože išlo o prvé doložené použitie šnorchela v histórii. 
Ostatné aktivity.
Drebbelovou najznámejšou knihou bol "Een kort Tractaet van de Natuere der Elementen" (Krátke pojednanie o podstate prvkov) (Haarlem, 1621). 
Podieľal sa tiež na vynáleze traskavej ortute.. Zistil, že zmes „spiritus vini“ s ortuťou a striebrom v „aqua forti“ môže explodovať.
Drebbel tiež vymyslel inkubátor pre kurence a ortuťový termostat, ktorý v ňom automaticky udržiaval stabilnú teplotu. Išlo o jednu z prvých písomných zmienok o prístroji so spätnou väzbou. Skonštruoval a predviedol fungujúci klimatizačný systém. Objav teplomeru sa tiež pripisuje práve Drebbelovi.
Ku koncu svojho života, v roku 1633, sa zapojil do plánu vysušiť mokrade v okolí Cambridge; v tom čase žil na pokraji chudoby, vlastniac malú krčmu v Anglicku.
Zaujímavosti.
Je po ňom pomenovaný malý mesačný kráter.
Článok v Renaissance Magazine (číslo #53, marec 2007) špekuluje, že Voynichov manuskript by mohol byť Drebbelov šifrovaný poznámkový blok týkajúci sa mikroskopie a alchýmie.
Hovorí sa, že Cornelius počas miešania farebnej tekutiny pre svoj teplomer vylial fľašu aqua regia na parapetnú cínovú dosku, a náhodou tak objavil, že chlorid cínatý spôsobuje vyššiu jasnosť a stabilitu karmínovej farby. Skutočnosťou je, že táto inovácia bola jednou z jeho mnohých „plánovaných vylepšení“. Hoci vynálezca sám zo svojej práce nikdy veľa peňazí nemal, jeho dcéry Anna a Catharina a zaťovia Abraham a Johannes Sibertus Kuffler na nej založili úspešné farbiarne. Recept na "color Kufflerianus" bol rodinným tajomstvom a nová jasná červená farba bola v Európe hitom.
V roku 2002 britský lodiar Mark Edwards postavil funkčnú repliku Drebbelovej ponorky, ktorá bola úspešne testovaná pod hladinou jazera [[Dorney Lake]] v blízkosti [[Windsor]]u.
Externé odkazy.
[[Kategória:Narodenia v 1572]]
[[Kategória:Úmrtia 7. novembra]]
[[Kategória:Úmrtia v 1633]]
[[Kategória:Holandskí vynálezcovia]]
[[Kategória:Ponorky]]

</doc>
<doc id="289400" url="https://sk.wikipedia.org/wiki?curid=289400" title="Bašó Macuo">
Bašó Macuo

Bašó Macuo (; * 1644† 28. november 1694), pôvodným menom Džinšičiró Macuo, detským-chlapčenským menom Kinsaku Macuo, menom dospelého samuraja Munefusa Macuo, bol japonský básnik a najznámejší predstaviteľ obdobia Edo. Považuje sa za majstra básnickej formy haiku. Jeho poézia je medzinárodne uznávaná a v Japonsku sa často objavuje na pamätníkoch a tradičných miestach japonskej kultúry.
Bol zasvätený do poézie už v mladom veku a stal sa čoskoro známym v intelektuálnom prostredí mesta Edo. Založil si vlastnú školu poézie "Šómon" a cestoval po celom Japonsku, v ktorom sa pomerne skoro stal populárnym básnikom.
Život.
Ueno.
Narodil sa ako "Džinšičiró Macuo" () v rodine nižšie postaveného samuraja. Napriek tomu, že mu bola predurčená vojenská kariéra, nestalo sa tak. Deväťročný Macuo vstúpil do služby u Jošitadu Tódóa (), ktorý bol najstarším synom Šinširóa Tódóa (), kastelána hradu Ueno. Dostal tam vzdelanie a získal vzťah k poézii. V tomto období tiež získal samurajské meno "Munefusa Macuo" (). Stal sa z neho zanietený autor básní renga a prijal básnický pseudonym "Sóbó", čo bolo len iné čítanie znakov nového mena Munefusa. V roku 1662 publikoval svoj debut dodnes zachovanou básňou. V roku 1665 zložili spolu s Jošitadom stoveršovú báseň renga. Keď jeho priateľ Jošitada v roku 1666 skonal, Bašóov zabezpečený život skončil a má sa za to, že dobrovoľne opustil službu na zámku Ueno.
Kjóto.
Neexistujú presné údaje o tom kam Bašó odišiel, najčastejšie sa uvádza, že odcestoval priamo do Kjóta kde zostal 5 rokov. Niektoré pramene uvádzajú, že mal vzťah so ženou menom Džutei (), ktorá sa azda neskôr stala šintoistickou miko (mníškou) pod menom Džutei-ni ().
Bašóove vlastné spomienky na toto obdobie sú vágne, spomína že „"jeden čas som túžil mať oficiálny úrad s právom na pôdu"“, a že „"istý čas ma fascinovala homosexuálna láska"“; nie je však isté či myslí skutočné alebo len fiktívne zážitky. Naďalej študoval poéziu a jeho učiteľom sa stal Kigin Kitamura (16241705), za ktorým dochádzal ešte v službe svojho pána a priateľa Jošitadu. Prijal aj nový pseudonym "Tósei" ().
Sústavne tvoril poéziu a publikoval v rokoch 1667, 1669 a 1671 niektoré svoje renga básne v antológiách poézie. V roku 1672 publikoval svoju tvorbu v zbierke poézie žiakov Teitokuovej školy pod názvom "Hra s mušľami" (). V tom istom roku nasledoval Kigina Kitamuru do cisárskeho mesta Edo aby pokračoval v štúdiu poézie.
Edo.
V módnych literárnych krúžkoch štvrti Nihonbaši sa Bašóova poézia stala rýchlo známou pre svoj jednoduchý a prirodzený štýl. Naďalej študoval u Kigina Kitamuru a po krátkej kariére úradníka sám začal vyučovať žiakov poéziu haiku a na nejaký čas sa priklonil k škole poézie "Danrin". V roku 1675 sa jeho študentom stal vtedy štrnásťročný Kikaku Takarai, ktorý neskôr patril k jeho najslávnejším žiakom.
V roku 1677 uverejnil zbierku "Dvesto hemistichov o jari", do ktorej prispeli jeho žiaci Sodó Jamaguči a Šintoku Itó.
V roku 1680 mu žiak Sanpú Sugijama navrhol, aby sa presťahoval do jeho chaty na ľavom brehu rieky Sumida vo Fukagawe. V záhrade pri chate zasadil banánovník () a jeho žiaci začali chatu volať "Banánovníková pustovňa" ((), preto aj on prijal pseudonym "Bašó". Začal sa tiež venovať štúdiu Zen budhizmu.
V zime 1682 Edo spustošil veľký požiar, ktorému podľahla aj Bašóova chata. Po niekoľkomesačnom pobyte mimo mesta mu žiaci postavili novú chatu, ale nestala sa mu miestom trvalého pobytu. V roku 1683 jeho žiak Kikaku Takarai uverejnil zbierku poézie Bašóovej školy a jeho žiakov s názvom "Duté gaštany" (). Bašó obdivoval čínskych putujúcich básnikov a v auguste 1684 opustil Edo a vydal sa na prvú zo svojich dlhých ciest.
Prvé putovanie.
Bašóova cesta viedla z Eda na horu Fudži, Ueno a do Kjóta. Pridali sa k nemu básnici, ktorých nazýval svojimi žiakmi. Do Eda sa vrátil v lete 1685 a opäť sa venoval vyučovaniu žiakov vo svojej chate. Básne z ciest uverejnil v cestovnom denníku haibun s názvom "Zápisky z putovania na čerstvom povetrí" ().
Z roku 1686 pochádza jeho azda najznámejšia báseň:
 ("Furuike ja") Starodávny rybník
 ("Kawazu tobikomu") Žaba skáče dnu
 ("Mizu no oto") Zvuk vody
Druhé putovanie.
Bašó opäť opustil Edo 16. mája 1689, spolu s ním cestoval jeho žiak a učeň Sora Kawai (). Smerovali do severných provincií ostrova Honšú. Za 150 dní prešli a do Eda sa vrátili ku koncu roka 1691. Počas cesty si zapisoval zážitky v prozaickej forme, do ktorej vkladal haiku a drobné kresby. Denník z ciest sa stal osobitným literárnym žánrom (haibun) práve zásluhou Bašóa. Nazval ho "Úzka cesta z vnútrozemia" (). Finálnu verziu dokončil v roku 1694 ale dielo vyšlo s veľkým úspechom až v roku 1702, po jeho smrti. Často sa z neho cituje báseň:
 ("Araumi ja") Rozbúrené more
 ("Sado ni jokotau") Rozprestiera sa k Sado
 ("Amanogawa") Mliečna dráha
Posledné putovanie.
Po návrate v roku 1691 Bašó opäť býval v chate, tentoraz už nie sám ale so synovcom a družkou Jutei. Naposledy opustil Edo v lete 1694 a jeho cieľom boli Ueno, Kjóto a Osaka, kde v tom istom roku aj skonal v kruhu svojich žiakov.
Vplyv diela a kritika.
Mal nasledovníkov a epigónov ako Kjorai Mukai a Dohó Hattori. V roku 1793 z neho byrokracia Šintó urobila idol a kritika jeho diela sa považovala za literárne rúhačstvo. Prvým kritikom Bašóovho štýlu bol Šiki Masaoka, ktorý modernizoval časť renga - hokku a nazval ju haiku.
Vplyv haiku na západnú poéziu sa výrazne prejavil na začiatku 20. storočia. Boli to Ezra Pound a imažinisti, neskôr básnici americkej "Beat generation". Začal používať novú neobvyklú symboliku prírodných javov a skutočného života.

</doc>
<doc id="289409" url="https://sk.wikipedia.org/wiki?curid=289409" title="Walter Lewin">
Walter Lewin

Walter H. G. Lewin (* 29. január 1936 ) je bývalý profesor fyziky na Massachusetts Institute of Technology.
Vzdelanie a kariéra.
Získal doktorát z jadrovej fyziky v roku 1965 na univerzite Technickej univerzite v Delfte (Technische Universiteit Delft) v Holandsku.
Walter Lewin prišiel na MIT v roku 1966 na postdoktorantské štúdium, neskôr sa stal asistujúcim profesorom. Pripojil sa k skupine, ktorá skúmala röntgenové žiarenie hviezd. Spolu s Georgeom W. Clarkom vykonávali výskum kozmických zdrojov röntgenových lúčov pomocou vypustených balónov. Tieto výskumy viedli k objavu piatich nových zdrojov röntgenového žiarenia. 

</doc>
<doc id="289412" url="https://sk.wikipedia.org/wiki?curid=289412" title="CQD (signál)">
CQD (signál)

CQD () bol kedysi používaný námorný signál, vysielaný v morzeovke ( — · — ·    — — · —    — · · ), ktorý mal varovať o nebezpečenstve všetky ostatné a blízke lode. 
Tento signál sa začal používať krátko po vynájdení telegrafu a aktívne sa používal približne do roku 1910 – 1914, keď bol nahradený novým a doteraz platným núdzovým signálom "SOS".
Najznámejšia loď vysielajúca tento signál do éteru bola loď Titanic, ktorá sa potopila 14. apríla 1912. Prvý rádiotelegrafista Titanicu, Philliphs dostal od kapitána lode príkaz vysielať spolu so signálom SOS, ktorý vtedy prišiel len do módy, aj signál CQD, ktorý bol dlhé roky zaužívaný medzi rádiotelegrafistami.

</doc>
<doc id="289414" url="https://sk.wikipedia.org/wiki?curid=289414" title="Signál CQD">
Signál CQD



</doc>
<doc id="289417" url="https://sk.wikipedia.org/wiki?curid=289417" title="Reálna analýza">
Reálna analýza

Reálna analýza alebo teória funkcií reálnej premennej je oblasť matematickej analýzy, ktorá sa zaoberá reálnymi funkciami reálnej premennej a množinou reálnych čísel ako takou. Zaoberá sa vlastnosťami reálnych funkcií a postupností, ako napríklad konvergencia a limita postupnosti, limita funkcie, spojitosť funkcie, ako aj diferenciálnym a integrálnym počtom reálnych funkcií reálnej premennej. Reálna analýza úzko súvisí s komplexnou analýzou, ktorá študuje rovnaké koncepty na obore komplexných čísel.
Základom reálnej analýzy je konštrukcia množiny reálnych čísel, či už starším axiomatickým spôsobom alebo pomocou Dedekindových rezov, prípadne Cauchyho postupností. Z reálnej analýzy vychádza viacero iných odvetví matematickej analýzy, ako funkcionálna analýza, harmonická analýza, komplexná analýza, či niektoré oblasti aplikovanej matematiky. Reálna analýza bola tiež výraznou motiváciou pre vývoj v oblasti topológie.

</doc>
<doc id="289421" url="https://sk.wikipedia.org/wiki?curid=289421" title="Šikibu Murasakiová">
Šikibu Murasakiová

Šikibu Murasakiová (po japonsky 紫 式部 – Murasaki Šikibu; * cca 973 – † cca 1014 alebo 1025) bola japonská spisovateľka, poetka a dvorná dáma na cisárskom dvore v období Heian. Šikibu Murasakiová nebolo jej pravé meno. Skutočné meno ostáva neznáme, aj keď niektorí odborníci sa domnievajú, že sa mohla volať Takako Fudžiwarová (Fudžiwara Takako). Je známa predovšetkým ako autorka románu "Príbeh princa Gendžiho", ktorý bol napísaný v japončine niekedy medzi rokmi 1000 a 1008 a patrí tak medzi najstaršie romány v dejinách.

</doc>
<doc id="289437" url="https://sk.wikipedia.org/wiki?curid=289437" title="Magnetická búrka">
Magnetická búrka

Magnetická búrka, resp. v prípade našej planéty Zeme aj geomagnetická búrka, je narušenie magnetického poľa planéty (Zeme) silným prúdom nabitých častíc unikajúcich vysokou rýchlosťou z hviezdy (Slnka). Tento prúd častíc sa uvoľňuje pri mohutných explóziách žeravej plazmy na povrchu Slnka pri tzv. slnečných erupciách.
Počas búrky sa silne narúša časť zemskej atmosféry (ionosféra), ktorá je zodpovedná za odrazy rádiových elektromagnetických vĺn v pásme krátkych vĺn. Počas intenzivných búrok môže dôjsť až k úplnému znemožneniu šírenia a odrazov elektromagnetických vĺn od ionosféry, môže narušiť komunikáciu so satelitmi na obežnej dráhe Zeme, prípadne spôsobiť nepresne lokalizovanie cieľov systému GPS.

</doc>
<doc id="289438" url="https://sk.wikipedia.org/wiki?curid=289438" title="Mamoudou Gazibo">
Mamoudou Gazibo

Mamoudou Gazibo (* 1969, Niger) je docent na katedre politológie na Univerzite v Montreale.
Po tom, čo získal doktorát na L'université Montesquieu-Bordeaux IV, získal v postdoktorandskom výskume na Univerzite v Montreale v rokoch 19992000 cenu od Agence Universitaire de la Francophonie. Ako učiteľ a výskumný pracovník komparatívnej politológie uskutočňuje výskum demokratizácie v sub-saharskej Afrike. Skúma úlohu inštitúcií v konsolidácii alebo zlyhaní demokratizácie v Afrike.

</doc>
<doc id="289440" url="https://sk.wikipedia.org/wiki?curid=289440" title="To (King)">
To (King)

To je horor Stephena Kinga z roku 1986. Je to príbeh siedmich detí, ktoré terorizuje obluda v podobe klauna.
Kniha rieši problémy (strach) mladých ľudí, no dej prechádza do sci-fi - hororového príbehu. Je to rozsiahle dielo so zvláštnym koncom.
Má viac ako 1000 strán

</doc>
<doc id="289442" url="https://sk.wikipedia.org/wiki?curid=289442" title="Geomagnetická búrka">
Geomagnetická búrka



</doc>
<doc id="289446" url="https://sk.wikipedia.org/wiki?curid=289446" title="Rádiová búrka">
Rádiová búrka

Rádiová búrka (angl. "radio storm") je silné žiarenie rádiových elektromagnetický vĺn zo Slnka trvajúce hodiny alebo dni, ktoré súvisí so slnečnými erupciami alebo inými formami slnečnej aktivity. 

</doc>
<doc id="289450" url="https://sk.wikipedia.org/wiki?curid=289450" title="Murasaki Šikibu">
Murasaki Šikibu



</doc>
<doc id="289451" url="https://sk.wikipedia.org/wiki?curid=289451" title="Multiplayer">
Multiplayer



</doc>
<doc id="289452" url="https://sk.wikipedia.org/wiki?curid=289452" title="To">
To

To môže byť:

</doc>
<doc id="289459" url="https://sk.wikipedia.org/wiki?curid=289459" title="Hypotekárny úver">
Hypotekárny úver

Hypotekárny úver alebo hypotéka je úver zabezpečený záložným právom k nehnuteľnosti (nazývaným aj hypotekárne záložné právo alebo takisto hypotéka).
Je to teda úver, ktorý dlžník dostane pod podmienkou založenia nehnuteľnosti. Vzhľadom na to, že nehnuteľnosť je dobrou zálohou, má takýto úver obyčajne pomerne nízke úročenie.
Slovensko.
Na Slovensku sa začiatkom 21. storočia spravidla rozlišujú tri typy:
A) hypotekárny úver v užšom zmysle, tzv. klasický hypotekárny úver: je to hypotekárny úver podľa zákona o bankách, teda dlhodobý hypotekárny úver na kúpu, výstavbu alebo zmenu nehnuteľnosti; banky, ktoré klasické hypotekárne úvery ponúkajú, musia vydávať špeciálne cenné papiere – hypotekárne záložné listy
Príslušný paragraf zákona o bankách znie (stav leto 2009): "Hypotekárny úver je úver s lehotou splatnosti najmenej štyri roky a najviac 30 rokov zabezpečený záložným právom k tuzemskej nehnuteľnosti, a to aj rozostavanej, ktorý je financovaný, ak tento zákon neustanovuje inak, najmenej vo výške 90% prostredníctvom vydávania a predaja hypotekárnych záložných listov hypotekárnou bankou podľa osobitného predpisu, a ktorý poskytuje hypotekárna banka na tieto účely:
B) tzv. hypoúver: hypotekárny úver na účely ako v bode A) alebo na iné účely súvisiace s bývaním (zariadenie bytu, záhrady a podobne)
C) tzv. americká hypotéka: hypotekárny úver na ľubovoľný účel (bežný je v USA, odtiaľ názov)
Špecifické hypotekárne úvery.
Kombinované hypotekárne úvery.
Klasické hypotekárne úvery môžu byť kombinované napr. so spotrebným úverom, s americkou hypotékou, so stavebným sporením, životným poistením alebo hypotekárnymi záložnými listami.
V prípade kombinácie so spotrebným úverom či americkou hypotékou je dôvodom to, že zákon dovoľuje bankám poskytnúť hypotéku maximálne do výšky 70% z hodnoty nehnuteľnosti (tzv. LTV), banky zvyšujú túto hodnotu tak, že úver rozdelia na dve časti - hypotekárny (do 70% LTV) a zvyšok spotrebný úver.
Hypotekárny úver pre mladých.
Hypotekárny úver pre mladých je štátom bonifikovaný úver, pri ktorom je úroková sadzba znížená o príspevok štátu a príspevok banky. Na štátnu bonifikáciu má nárok:
1) fyzická osoba, ktorá neprekročila 35 rokov (ak sú poberateľmi hypotekárneho úveru manželia, musia podmienku veku splniť obaja),
2) osoba, ktorej priemerný mesačný príjem bol za predchádzajúci kalendárny rok najviac 1,3 násobkom priemernej mesačnej nominálnej mzdy za kalendárny štvrťrok predchádzajúci kalendárnemu štvrťroku, v ktorom bola podaná žiadosť o hypotekárny úver. Ak sú žiadateľmi manželia, túto podmienku musia splniť obaja osobitne.
Výška úveru na ktorý sa vzťahuje štátny príspevok pre mladých (ŠPM):
Hypotéka so štátnym príspevkom pre mladých sa poskytuje maximálne do 70% hodnoty nehnuteľnosti pričom maximálna výška úveru nesmie presiahnuť 50.000 EUR. V praxi to však funguje tak, že klient, spĺňajúci podmienky pre získanie ŠPM, si vyhliadne nehnuteľnosť napr. za:
Výška ŠPM pre rok 2012 je schválený s rovnakou výškou ako v roku 2011. Príspevok štátu je vo výške 2% a banky k nemu pridávajú 1%.
Hypotekárny úver pre mladých je možné poskytnúť iba na vybrané typy účelov - nadobudnutie tuzemskej nehnuteľnosti určenej na bývanie alebo výstavba nehnuteľnosti (nezahŕňa nadobudnutie pozemku). 
Aktuálne sa ŠPM poskytuje na dobu 5 rokov. ŠPM sa poskytuje na 1 Zmluvu o úvere. V prípade, ak by si klient nárokoval tento príspevok vo viacerých bankách, pričom by mu bol priznaný, v registri NBS bude zistená duplicita. Pre klienta to znamená odobratie ŠPM na všetkých zmluvách o hypotekárnom úvere na dobu 1 roka. Po jej uplynutí môže ŠPM pokračovať, avšak iba pri jednej Zmluve o úvere - určí si klient na základe jeho písomného prehlásenia.

</doc>
<doc id="289473" url="https://sk.wikipedia.org/wiki?curid=289473" title="Zákony o únii (1707)">
Zákony o únii (1707)

Zákony o únii alebo Zákon o únii z roku 1707 () sú zákony, ktoré vytvorili právny základ pre zjednotenie Anglického a Škótskeho kráľovstva. 
Zákony schválili krátko po sebe anglický a škótsky parlament a 1. mája 1707 vstúpili do platnosti. Týmito zákonmi bola realizovaná Zmluva o únii ("Treaty of Union") z roku 1706, ktorá umožnila vznik Kráľovstva Veľkej Británie a nahradila anglický a škótsky parlament parlamentom Spojeného kráľovstva.

</doc>
<doc id="289475" url="https://sk.wikipedia.org/wiki?curid=289475" title="Zákony o Únii 1707">
Zákony o Únii 1707



</doc>
<doc id="289476" url="https://sk.wikipedia.org/wiki?curid=289476" title="Zákony o únii">
Zákony o únii



</doc>
<doc id="289477" url="https://sk.wikipedia.org/wiki?curid=289477" title="Zákon o únii">
Zákon o únii

Zákon o únii (v mnohých prípadoch alternatívny názov Zákony o únii) môže byť:

</doc>
<doc id="289573" url="https://sk.wikipedia.org/wiki?curid=289573" title="Časová os">
Časová os

Časová os môže byť:

</doc>
<doc id="289574" url="https://sk.wikipedia.org/wiki?curid=289574" title="Hypotéka">
Hypotéka

Hypotéka môže byť:

</doc>
<doc id="289611" url="https://sk.wikipedia.org/wiki?curid=289611" title="ALICE (raketové palivo)">
ALICE (raketové palivo)

ALICE je experimentálne tuhé raketové palivo, ktorého výroba má byť jednoduchá a jeho účinky na životné prostredie minimálne. Palivo sa skladá z práškového hliníka a vodného ľadu. Odtiaľ pochádza aj názov, ktorý je spojením chemickej značky hliníka Al a anglického slova pre ľad, teda Al-ice. Na vývoji sa podieľa NASA, AFOSR (Air Force Office of Scientific Research) a university Purdue a Pennsylvania State University. 
Spaľovanie vody s hliníkom bolo skúmané už od šesťdesiatych rokov dvadsiateho storočia. Táto reakcia uvoľňuje relatívne veľké množstvo energie a vyznačuje sa vysokou účinnosťou. ALICE tiež sľubuje možnosť jednotného paliva pre pohon nosných rakiet aj kozmických sond a lodí. Podľa NASA tiež predstavuje ideálne palivo, ktoré bude možné vyrobiť na povrchu Mesiaca alebo Marsu. Prvý štart testovacej rakety poháňanej ALICE sa odohral v auguste 2009.

</doc>
<doc id="289612" url="https://sk.wikipedia.org/wiki?curid=289612" title="Ernst Zermelo">
Ernst Zermelo

Ernst Zermelo (* 27. júl 1871, Berlín, Nemecko – † 21. máj 1953, Freiburg im Breisgau, Nemecko) bol nemecký matematik. Je známy najmä vďaka svojmu prínosu v oblasti základov matematiky, a teda aj v oblasti filozofie.
V roku 1905 začal s pokusmi axiomatizovať teóriu množín a v roku 1908 publikoval svoje výsledky napriek tomu, že sa mu nepodarilo dokázať konzistenciu svojej teórie. V roku 1922, Adolf Fraenkel a Thoralf Skolem Zermelov systém axióm nezávisle od seba vylepšili. Výsledných 10 axióm, ktoré sa dnes nazývajú Zermelova-Fraenkelova teória množín, je dnes asi najvšeobecnejšie uznávanou axiomatizáciou teórie množín. 

</doc>
<doc id="289614" url="https://sk.wikipedia.org/wiki?curid=289614" title="Základy matematiky">
Základy matematiky

Základy matematiky sú súhrnné označenie pre viacero oblastí matematiky, na ktorých sú vybudované ostatné, vyššie teórie. Základy matematiky zahŕňajú napríklad teóriu množín, matematickú logiku, teóriu dôkazov, teóriu modelov, teóriu typov, či teóriu rekurzie. Základy matematiky sú úzko späté s filozofiou matematiky, keďže riešia otázku, aký základ stačí na to, aby mohli byť všetky matematické tvrdenia posúdené ako pravdivé alebo nepravdivé, a aj preto, že v základoch matematiky sa často, priamo, či nepriamo, vynárajú otázky ohľadom charakteru existencie matematických objektov. Filozofia stála aj na počiatku niektorých matematických disciplín ako je napríklad logika.
Moderná matematika sa usiluje, aby vyššie teórie boli odvodzované len na základe vlastných definícií a axióm teórií patriacich k základom matematiky.

</doc>
<doc id="289615" url="https://sk.wikipedia.org/wiki?curid=289615" title="Herman Chernoff">
Herman Chernoff

Herman Chernoff (* 1. júl 1923, New York, USA) je americký aplikovaný matematik, štatistik a fyzik. Je bývalým profesorom Massachusetts Institute of Technology, v súčasnosti prednáša na Harvardovej univerzite.

</doc>
<doc id="289616" url="https://sk.wikipedia.org/wiki?curid=289616" title="Aplikovaná matematika">
Aplikovaná matematika

Aplikovaná matematika je oblasť matematiky zaoberajúca sa štúdiom matematických techník typicky používaných pri aplikácii matematiky v nematematických odboroch, prípadne samotným týmto použitím. Mnoho oblastí aplikovanej matematiky má teda silne interdisciplinárny charakter.
K tradičným oblastiam aplikovanej matematiky patria napríklad numerická matematika, optimalizácia, finančná matematika, operačná analýza, poistná matematika, biomatematika, matematická fyzika, teória hier, teória chaosu, teória katastrof, matematické modelovanie, či dynamické systémy.
Niekedy sa sem zaraďujú aj iné disciplíny. Napríklad teoretická informatika, či štatistika sú niekedy považované za súčasť aplikovanej matematiky, inokedy za samostatné disciplíny. Medzi aplikovanú matematiku sa niekedy zaraďujú aj teória grafov, či kryptológia.

</doc>
<doc id="289617" url="https://sk.wikipedia.org/wiki?curid=289617" title="Gazibo Mamoudou">
Gazibo Mamoudou



</doc>
<doc id="289619" url="https://sk.wikipedia.org/wiki?curid=289619" title="EWay-CRM">
EWay-CRM

eWay-CRM je informačný systém pre malé a stredné podniky implementovaný priamo do aplikácie Microsoft Outlook. Ide o aplikáciu pre:
Moduly.
eWay-CRM vo svojej základnej podobe obsahuje nasledujúce moduly:
Všetky moduly sú navzájom previazané tak, aby bolo na jedno kliknutie možné zistiť napríklad všetky obchodné príležitosti u daného klienta, kompletnú históriu komunikácie s kontaktom či projektovú dokumentáciu u konkrétnej zákazky.
Pokročilá technológia pre prácu s položkami ponúka rýchle a efektívne filtrovanie a prehľadávanie položiek či tvorbu zostáv priamo v jednotlivých moduloch.
Technológie.
eWay-CRM je postavený na technológii Smart client, čo je prístup, ktorý kombinuje výhody tenkého a hrubého klienta.
Vďaka voľne prístupnému aplikačnému rozhraniu, ktoré aplikácia Microsoft Outlook obsahuje, je možné docieliť plnej integrácie s týmto systémom na úrovni:
Cenová politika.
eWay-CRM sa dodáva v jednoužívateľskej verzii zdarma. Drobní podnikatelia alebo živnostníci tak môžu so systémom pracovať bez obmedzenia. Korporátna verzia je spoplatnená. 

</doc>
<doc id="289666" url="https://sk.wikipedia.org/wiki?curid=289666" title="Stanfordská univerzita">
Stanfordská univerzita



</doc>
<doc id="289667" url="https://sk.wikipedia.org/wiki?curid=289667" title="Eway crm">
Eway crm



</doc>
<doc id="289670" url="https://sk.wikipedia.org/wiki?curid=289670" title="Thoralf Skolem">
Thoralf Skolem

Thoralf Albert Skolem (* 23. máj 1887,Sandsvaer, Buskerud, Nórsko - † 23. marec 1963, Oslo, Nórsko), niekedy uvádzaný aj ako Albert Thoralf Skolem, bol nórsky matematik. Je známy najmä vďaka svojej práci v oblastiach teórie množín a matematickej logiky, zaoberal sa však aj teóriou grúp, zväzmi, okruhmi a ďalšími algebrickými štruktúrami. Po ňom a po Emmy Noetherovej je pomenovaná známa veta v teórii okruhov, Skolemova-Noetherovej veta.

</doc>
<doc id="289674" url="https://sk.wikipedia.org/wiki?curid=289674" title="Thoralf Albert Skolem">
Thoralf Albert Skolem



</doc>
<doc id="289676" url="https://sk.wikipedia.org/wiki?curid=289676" title="Bell Challenge">
Bell Challenge

Bell Challenge je ženský profesionálny tenisový turnaj, ktorý sa hrá v kanadskom meste Quebec na tvrdom povrchu v hale. Od roku 1993 do roku 2008 bol tento turnaj zaradený ako Tier III do okruhu WTA. Od roku 2009 figuruje ako WTA International.

</doc>
<doc id="289678" url="https://sk.wikipedia.org/wiki?curid=289678" title="Zoznam národných parkov v Poľsku">
Zoznam národných parkov v Poľsku

Toto je zoznam národných parkov v Poľsku.
V Poľsku je celkovo chránených územia, čo predstavuje 32,1% rozlohy krajiny. Ochrana prírody je sústredená hlavne v 23 národných parkoch:

</doc>
<doc id="289720" url="https://sk.wikipedia.org/wiki?curid=289720" title="Martin Lewis Perl">
Martin Lewis Perl

Martin Lewis Perl (* 24. jún 1927, New York, USA – † 30. september 2014, Palo Alto, Kalifornia, USA) bol americký fyzik. Jeho rodičia boli židovskí emigranti z vtedajšej ruskej časti Poľska.
V roku 1995 dostal Nobelovu cenu za fyziku za objav tauónu.

</doc>
<doc id="289722" url="https://sk.wikipedia.org/wiki?curid=289722" title="Frederick Reines">
Frederick Reines

Frederick Reines (* 16. marec 1918, Paterson, New Jersey, USA - † 26. august 1998, Orange, Kalifornia) bol americký fyzik. 
V roku 1995 dostal Nobelovu cenu za jeho detekciu neutrína v experimente, ktorý vykonal v roku 1956 spolu s Clydeom Cowanom. Reines prebral Nobelovu cenu aj v Cowanovom mene, ktorý sa jej udelenia nedožil. V roku 1995 dostal Nobelovu cenu za fyziku aj Martin Lewis Perl, avšak za iný objav. Frederick Reines spravil aj niekoľko ďalších významných experimentov v leptónovej fyzike.

</doc>
<doc id="289731" url="https://sk.wikipedia.org/wiki?curid=289731" title="Clyde Cowan">
Clyde Cowan

Clyde Lorrain Cowan Jr. (* 6. december 1919, Detroit, Michigan, USA – † 24. máj 1974, Bethesda, Maryland, USA) bol americký fyzik a spoluobjaviteľ neutrína, ktoré detegoval spolu s Frederickom Reinesom v tzv. neutrínovom experimente v roku 1956. V roku 1995 prebral Frederick Reines za tento objav Nobelovu cenu za fyziku v mene ich oboch.

</doc>
<doc id="289732" url="https://sk.wikipedia.org/wiki?curid=289732" title="Jujitsu">
Jujitsu



</doc>
<doc id="289736" url="https://sk.wikipedia.org/wiki?curid=289736" title="DanubeWings">
DanubeWings



</doc>
<doc id="289743" url="https://sk.wikipedia.org/wiki?curid=289743" title="Elias Stein (šachista)">
Elias Stein (šachista)

Elias Stein (* 5. február 1748, Forbach, Francúzsko - † 12. september 1812, Haag, Holandsko) bol holandský šachista. Narodil sa v Alsasku v židovskej rodine, neskôr sa usídlil v Haagu.
Vo svojej knihe "Nouvel essai sur le jeu des échecs, avec des réflexions militaires relatives à ce jeu" (1789) odporúčal Holandskú obranu ako najlepšiu odpoveď na ťah 1.d4.

</doc>
<doc id="289751" url="https://sk.wikipedia.org/wiki?curid=289751" title="Bell Challenge 2008">
Bell Challenge 2008

Bell Challenge 2008 sa konal v dňoch 27. október – 2. november v kanadskom Quebecu v hale na kurtoch s tvrdým povrchom. Rozpočet turnaja bol 175 000 USD. Víťazkou dvojhry sa stala Ruska Nadežda Petrovová. Bolo to jej deviate turnajové víťazstvo na okruhu WTA. Víťazkami štvorhry sa stal nemecko-americký pár Anna-Lena Grönefeldová a Vania Kingová, ktorý vo finále porazil americko-thajský pár Jill Craybasová, Tamarine Tanasugarnová.
Víťazi.
Dvojhra žien.
 Nadežda Petrovová vs. Bethanie Matteková-Sandsová 7:5, 6:1
Štvorhra žien.
 Anna-Lena Grönefeldová / Vania Kingová vs. Jill Craybasová / Tamarine Tanasugarnová 7 – 63 6 – 3

</doc>
<doc id="289752" url="https://sk.wikipedia.org/wiki?curid=289752" title="Zoznam hudobných článkov/Ý">
Zoznam hudobných článkov/Ý

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ým.
Ýmnos is tin Eleutherián

</doc>
<doc id="289753" url="https://sk.wikipedia.org/wiki?curid=289753" title="Ženská dvojhra na Bell Challenge 2008">
Ženská dvojhra na Bell Challenge 2008

Ženská dvojhra na Bell Challenge 2008 sa hrala ako súčasť Bell Challenge 2008 od 27. októbra do 2. novembra. Titul získala Ruska Nadežda Petrovová, ktorá vo finále porazila Američanku B. Mattekovú 4:6, 6:4, 6:1. Bolo to jej 9. víťazstvo na okruhu WTA.

</doc>
<doc id="289771" url="https://sk.wikipedia.org/wiki?curid=289771" title="Budapeštianska operácia">
Budapeštianska operácia



</doc>
<doc id="289772" url="https://sk.wikipedia.org/wiki?curid=289772" title="Tatrzański Park Narodowy">
Tatrzański Park Narodowy



</doc>
<doc id="289793" url="https://sk.wikipedia.org/wiki?curid=289793" title="Ženská štvorhra na Bell Challenge 2008">
Ženská štvorhra na Bell Challenge 2008

Ženská štvorhra na Bell Challenge 2008 sa hrala ako súčasť Bell Challenge 2008 od 27. októbra do 2. novembra. Víťazkami sa stali Nemka Anna-Lena Grönefeldová a Američanka Vania Kingová, ktoré vo finále porazili americko-thajský pár Jill Craybasová, Tamarine Tanasugarnová 7-63 6-4.

</doc>
<doc id="289794" url="https://sk.wikipedia.org/wiki?curid=289794" title="Luigi Lucheni">
Luigi Lucheni

Luigi Lucheni (* 22. apríl 1873 – † 19. október 1910) bol taliansky anarchista, ktorý v roku 1898 zavraždil bavorskú princeznú a rakúsku cisárovnu Alžbetu Bavorskú (známu ako Sissi). Bola zavraždená bodnutím pilníka do srdca. Stalo sa tak 10. septembra 1898 na jej ceste do švajčiarskeho mesta Montreux. Lucheni hľadal ženu v cisárovskom postavení, aby ju zavraždil. Toto sa mu podarilo.
25 ročný Lucheni sa pred súdom k činu priznal a bol odsúdený na doživotie. 19. októbra 1910 bol nájdený obesený vo svojej cele.

</doc>
<doc id="289799" url="https://sk.wikipedia.org/wiki?curid=289799" title="Ruská sovietska federatívna socialistická republika">
Ruská sovietska federatívna socialistická republika

Ruská sovietska federatívna socialistická republika (skratka: RSFSR; ; iné názvy pozri dole a pozri aj Sovietske Rusko) bola prvá socialistická krajina na svete. Vznikla na troskách Ruského impéria, oslabeného prvou svetovou vojnou a vnútornými sociálnymi a ekonomickými problémami, ktoré vyústili do februárovej revolúcie v roku 1917. Časť radikálnych socialistov, pod vedením boľševickej strany 7. novembra 1917 (25. októbra podľa juliánskeho kalendára) zvrhlo dočasnú vládu počas tzv. októbrovej revolúcie. Boľševici pod vedením V.I. Lenina rýchlo umlčali, zatkli, zlikvidovali alebo vyhnali politickú opozíciu a upevnili svoje pozície. Ukončili vojnu s Nemeckom a Rakúsko-Uhorskom uzavretím separátneho mieru (brestlitovský mier). V tajnosti popravili cársku rodinu Mikuláša II. a čelili občianskej vojne, ktorá sa rozhorela po celej krajine ako odpor voči ich vláde. V rokoch 1922 až 1991 bola Ruská sovietska (federatívna) republika súčasťou Zväzu sovietskych socialistických republík (ZSSR). Po jeho rozpade sa stala nezávislým štátom a od 25. decembra 1991 nesie dnešný názov – Ruská federácia.

</doc>
<doc id="289800" url="https://sk.wikipedia.org/wiki?curid=289800" title="Hviezdna brána (zariadenie)">
Hviezdna brána (zariadenie)

Hviezdna brána je fiktívne zariadenie používané v rovnako pomenovaných filmoch a seriáloch. Pomocou hviezdnej brány je možné prekonávať obrovské vzdialenosti za krátky čas, čo umožňuje prieskum neznámych planét a kultúr.
Princíp fungovania.
Hviezdna brána využíva teóriu relativity, ktorú sformuloval Albert Einstein. Vysvetlenie fyzikálnych javov ponúka dokument Stargate: True Science ("Hviezdna brána - skutočná veda").
Pri extrémnych podmienkach je možné ohýbať tak čas, ako aj priestor. Týmto spôsobom sa môže na určitý čas vytvoriť tunel, ktorý výrazne skráti vzdialenosť medzi jednotlivými bránami, a tým zníži tiež čas potrebný na prechod z jednej brány do druhej. Cez hviezdnu bránu je možné presúvať audio i video signál, ľudí, zbrane či nebezpečné žiarenie.
Nábožensky a technologicky pokročilá rasa Orájov dokázala v posledných dvoch sériách seriálu Stargate SG1 vytvoriť superbránu (supergate), obrovskú verziu hviezdnej brány umožňujúcej časovo neobmedzené trvanie. Cez túto superbránu boli Orájovia schopní zo vzdialenej galaxie priviesť celú flotilu bojových vesmírnych lodí. Aby bola tak obrovská brána stabilná, je potrebné využiť silu čiernej diery.
História.
Sieť hviezdnych brán vytvorili Antikovia, rasa ľudí z dávnych dôb, ktorá bola mimoriadne technologicky vyspelá. Okrem hviezdnych brán vytvorili napríklad lietajúce mesto Atlantídu, prezentované v seriáli Stargate: Atlantis.
Planéta Zem patrila do siete planét, na ktorých bola hviezdna brána postavená. Okolo roku 3000 pred našim letopočtom sa podarilo obyvateľom Egypta zvrhnúť nadvládu Goa’uldov a zasypať hviezdnu bránu. Egyptská brána bola nájdená v roku 1928 a pred začiatkom druhej svetovej vojny prenesená do USA. Zásluhou archeológa Daniela Jacksona sa podarilo rozlúštiť jej potenciál.
Prvá výprava cez hviezdnu bránu bola popísaná v 10. dieli prvej série seriálu Stargate SG1 a odohráva sa v 1945. Oproti všetkým ostatným výpravám bolo na vytáčanie symbolov použité manuálne točenie silou ľudských rúk. Druhá a oveľa známejšia výprava viedla na planétu Abydos. Dej tejto výpravy je znázornený v pôvodnom filme Hviezdna brána, natočenom v roku 1994.
Iris.
V úvodnej epizóde seriálu hviezdna brána sa prvýkrát predstavila technológia známa ako Iris. Ide o mimoriadne odolný štít, nepreniknuteľný zbraňami. Iris sa dal aktivovať a deaktivovať z kontrolnej miestnosti. Pre bezpečnosť boli zavedené zvukové kódy umožňujúce zistiť, či sa pokúša prejsť cez bránu priateľ alebo nepriateľ. Okrem ľudských výprav získali zariadenie na odosielanie kódov aj spojenci ako Tokrovia alebo majster Bra'tac.

</doc>
<doc id="289810" url="https://sk.wikipedia.org/wiki?curid=289810" title="Manuel I. (Portugalsko)">
Manuel I. (Portugalsko)

Manuel I. "Šťastný" (* 31. máj 1469, Lisabon, Portugalsko – † 13. december 1521, Lisabon) bo piaty portugalský kráľ z avizskej dynastie a za jeho vlády v rokoch 1495 až 1521 sa Portugalské kráľovstvo stalo koloniálnou ríšou.
Pôvod.
Narodil sa z manželstva portugalského infanta Ferdinanda s Beatrix Portugalskou. Jeho otec bol synom kráľa Eduarda I. a obaja rodičia vnúčatami Jána I., prvého portugalského kráľa z rodu Avis.
Rodina.
Manuel I. bol ženatý trikrát.
V roku 1497 sa jeho manželkou stala španielska infantka Izabela Aragónska (* 1470 – † 1498), dcéra Katolíckych Veličenstiev, ktorá zomrela pri pôrode ich prvého dieťaťa:
Druhou manželkou sa stala v roku 1500 Mária Aragónska (* 1482 – † 1517), dcéra Katolíckych Veličenstiev, s ktorou mal desať detí: 
Treťou manželkou sa stala v roku 1519 neter jeho predošlých manželiek, Eleonóra Habsburská (* 1498 – † 1558). Mali dve deti:

</doc>
<doc id="289812" url="https://sk.wikipedia.org/wiki?curid=289812" title="Gothic (počítačová hra)">
Gothic (počítačová hra)

Gothic je počítačová hra zo žánru RPG, ktorú vydala Nemecká spoločnosť Piranha Bytes. Dosiaľ vyšli tri diely a dva datadisky tejto série. Hra ponúka voľnosť pohybu, veľkú hernú plochu a širokú škálu aktivít a misií. Je to fantasy akčné RPG z pohľadu tretej osoby.
Príbeh hry bol silno inšpirovaný filmom Útek z New Yorku z roku 1981. 
Príbeh.
Prológ.
Kráľovstvo Myrthana vedie zúfalú vojnu s orkami. Jediná zbraň, ktorú proti ohyzdom má, je magická ruda, ktorú ťažia na ostrove Khorinis. Aby sa získalo viac rudy, boli do baní posielaní zločinci, vrátane tých, čo spáchali menšie zločiny. Kráľ Rhobar II. povolal najmocnejších mágov ríše (siedmich z kruhu ohňa a šiestich z kruhu vody), aby údolie kde sa nachádzali bane ohradili magickou bariérou, čím by znemožnili trestancom uniknúť. Niečo však narušilo ich magický rituál a bariéra sa rozrástla viac ako mala, dokonca pohltila i samotných mágov. Trestanci potom zabili strážcov, ktorí boli tiež chytení bariérou. Niektorí z nich pokračovali v práci pre kráľa a pod vedením Goméza založili Starý tábor. Väzeň menom Lee založil Nový tábor a hľadal možnosti, ako prelomiť bariéru s pomocou vodných mágov. Ostatní sa pripojili k močiarnému táboru a modlili sa k bohu, ktorého nazývali Spáč, aby ich oslobodil. Ich vodcom bol Y'Berion.
Dej.
Hra začína vhodením bezmenného hrdinu do bariéry. Tesne pred vhodením však dostane od mága Pyrokara list pre mágov ohňa, ktorí sú vnútri bariéry. V kolónii sa zoznámi s Diegom, jedným z "tieňov" zo starého tábora. Keď sa hrdina pridá k jednému z troch táborov, je vyslaný do močiarného tábora, aby pomohol rituálu, od ktorého si sľubujú, že by mohol zničiť bariéru.
Hrdina získa ohniskový kameň pre Y'Beriona, vodcu tábora v močiaroch. Potom získa pre ďalšieho vysoko postaveného člena rádu výťažky z banských červov, ktoré pomáhajú novicom v kontakte so Spáčom (v Starej bani musí zabiť kráľovnú banských červov). Hrdina potom ešte nájde Almanach a rituál môže začať.
Rituál sa však nepodarí a hrdina je poslaný do ohyzdieho cintorína, aby zistil, čo sa stalo. Po svojom návrate dostane ďalšiu úlohu: zohnať liečivé byliny pre Y'Beriona, ktorý je v bezvedomí. Aj napriek pomoci, Y'Berion umiera a velenie nad táborom preberá Cor Angar. Posiela hrdinu (s ohniskovým kameňom a Almanachom) k mágom vody v Novom tábore, aby im pomohli v pláne na útek.
Plán vodných mágov na rozbitie bariéry spočíva v odpálení obrovskej hromady magickej rudy. Hrdina je poslaný pre ďalšie ohniskové kamene. Blízko každého kameňa je jeden z hrdinových priateľov, ktorý mu pomôže. Milten (mág ohňa zo Starého tábora) je pri kamennom kruhu, Diego ("tieň" zo Starého tábora) mu pomôže v trolom kaňone, Gorn (žoldnier z Nového tábora) v rozvalinách starého opevnenia a Lester (novic z tábora v mokradiach) v horskej pevnosti. Títo štyria utvorili pakt, aby pomohli hrdinovi.
Po predaní ohniskových kameňov Saturasovi, vodcovi mágov vody, dostane ďalšiu úlohu – vyzvať ostatných mágov v bariére k spolupráci. Stala sa však tragédia. Gomez, vodca starého tábora, v zlosti vyvraždil všetkých mágov ohňa okrem Miltena, ktorý unikol. Hrdina je považovaný za zradcu a nemôže už vstúpiť do Starého tábora. Ak sa hrdina pridal k Starému táboru, môže sa teraz pridať k Novému. Hrdina teraz musí hľadať 13. mága, Xardasa, ktorý sa stráni ostatných mágov, aby mohol študovať temné umenia. Bohužiaľ, jeho veža je hlboko v zemi ohyzdov a po ceste musí zabiť troch golemov. Xardas mu povie, že odpálenie magickej rudy nie je riešenie a pošle hrdinu hľadať vyhosteného ohyzdieho šamana Ur-Shaka, aby mohol mierumilovne vstúpiť do ohyzdej dediny ktorá stojí pred vchodom do starého ohyzdieho chrámu.
Medzitým Starý tábor napadne slobodnú baňu, ktorá patrí Novému táboru. Gorn pomôže hrdinovi dobyť späť slobodnú baňu. V bani môže získať pláty z banských červov, z ktorých mu žoldnier Wolf vyrobí zbroj. V bani tiež nájde Tarroka, ktorý mu vyrobí ULU-MULU, keď dostane medicínu.
S ULU-MULU sa hrdina bez boja dostane cez dedinu do chrámu. V chráme bojuje proti 5 nemŕtvym ohyzdím šamanom, ale nemôže zabiť piateho. Xardas mu povie o meči Uriziel, ktorý hrdina musí nabiť pomocou hromady magickej rudy nazbieranej v Novom tábore. To má za následok, že celý Nový tábor považuje hrdinu za zradcu. Ak je hrdina mág, môže byť Uriziel premenený na magickú runu.
V Xardasovej starej veži nachádza hrdina najlepšie brnenie a zbraň v hre a vchádza do chrámu definitívne poraziť Spáča. Keď prebodne všetkých päť sŕdc nemŕtvých šamanov Spáč je porazený, bariéra spadne, ale hrdina zostane zavalený v chráme.
Na tento okamih naväzuje dej druhého dielu, v ktorom hrdinu po dvoch týždňoch vyslobodí Xardas.
Prostredie.
Príbeh je zasadený do trestaneckej kolónie na ostrove Khorinis. Celé územie je obohnané magickou bariérou, ktorá bráni komukoľvek odísť. Väzni sa rozdelili do troch táborov.
V "Močiarnom tábore" sa väzni modlia za Spáča, čo by mohol byť druh reinkarnácie Beliara alebo významný veliteľ armád zla. Tento tábor má v hre dôležitú úlohu, pretože je s ním spojených veľa hlavných úloh a leží v blízkosti ohyzdov. Najnižšou skupinou v tábore sú novici, ktorí plnia úlohy pre Guruov, ktorí sú duchovnými vodcami tábora. Všetci sú chránení templármi. Najvyšší predstavitelia majú titul „Cor“. Nemajú svoju vlastnú baňu a magickú rudu získavajú predajom trávy z bažín.
"Starý tábor", pôvodne jediný v kolónii, je riadený rudobarónmi, ktorí predávajú rudu kráľovi. Kráľ ju od nich musí kupovať, pretože ju potrebuje vo vojne proti ohyzdom a vďaka tomu sú rudobaróni veľmi bohatí. Hlavným rudobarónom je Gomez. Starý tábor má svoju baňu, ktorá sa volá Stará baňa. Tá je najväčšou a najstaršou baňou v kolónii. Centrom tábora je hrad, kde sídlia rudobaróni. Najnižšou kastou tábora sú kopáči pracujúci v starej bani. "Tiene" a stráže bránia tábor. V hrade je aj skupina ohnivých mágov modliacich sa k Innosovi.
"Nový tábor" bol založený väzňami, ktorí sú nespokojní s rudobarónmi. Niektorí z nich sa stali žoldniermi, niektorí banditami a ostatní obstarávajú táboru obživu pestovaním ryže. V Novom tábore je skupina vodných mágov, ktorí sa modlia k Adanosovi. Hľadajú spôsob, ako sa dostať z bariéry a dúfajú, že na prelomenie bariéry bude stačiť odpálenie obrovskej hromady magickej rudy, ktorá sa získava v Slobodnej bani.
Hráč si môže vybrať, k akému táboru sa pridá, ale v neskorších častiach hry sa rozdiely zmazávajú a dôležité úlohy sú vždy rovnaké. Hlavným rozdielom je, že členovia Močiarného tábora nemôžu byť mágmi a sú obmedzení 4. magickým kruhom (zo šiestich). Získajú však prístup k mágii skôr.

</doc>
<doc id="289815" url="https://sk.wikipedia.org/wiki?curid=289815" title="Remixový album">
Remixový album



</doc>
<doc id="289821" url="https://sk.wikipedia.org/wiki?curid=289821" title="Adolf Fraenkel">
Adolf Fraenkel

Abraham Halevi (Adolf) Fraenkel (* 17. február 1891, Mníchov, Nemecko – † 15. október 1965, Jeruzalem, Izrael) bol izraelský matematik narodený v Nemecku. Je známy predovšetkým vďaka svojej práci v oblasti axiomatickej teórii množín. V roku 1919 o tejto téme publikoval prácu "Einleitung in die Mengenlehre" a v rokoch 1922 a 1925 publikoval 2 články, ktoré vylepšovali Zermelov systém axióm. Výsledkom bol Zermelov-Fraenkelov systém axióm. Zaoberal sa tiež Henselovými p-adickými číslami a teóriou okruhov.

</doc>
<doc id="289822" url="https://sk.wikipedia.org/wiki?curid=289822" title="Abraham Fraenkel">
Abraham Fraenkel



</doc>
<doc id="289823" url="https://sk.wikipedia.org/wiki?curid=289823" title="Abraham Halevi Fraenkel">
Abraham Halevi Fraenkel



</doc>
<doc id="289824" url="https://sk.wikipedia.org/wiki?curid=289824" title="Abraham Halevi (Adolf) Fraenkel">
Abraham Halevi (Adolf) Fraenkel



</doc>
<doc id="289825" url="https://sk.wikipedia.org/wiki?curid=289825" title="Abraham Halevi Adolf Fraenkel">
Abraham Halevi Adolf Fraenkel



</doc>
<doc id="289826" url="https://sk.wikipedia.org/wiki?curid=289826" title="MS vo futbale">
MS vo futbale



</doc>
<doc id="289827" url="https://sk.wikipedia.org/wiki?curid=289827" title="Podlipný">
Podlipný

Podlipný, Podlipny, Podlipni "(f. Podlipná, Podlipna)":

</doc>
<doc id="289828" url="https://sk.wikipedia.org/wiki?curid=289828" title="Podlipná">
Podlipná



</doc>
<doc id="289830" url="https://sk.wikipedia.org/wiki?curid=289830" title="Guangzhou International Women’s Open">
Guangzhou International Women’s Open

Guangzhou International Women’s Open je ženský profesionálny tenisový turnaj, ktorý sa hrá v čínskom meste Guangzhou na otvorených dvorcoch s tvrdým povrchom. Od roku 2004 do roku 2008 bol tento turnaj zaradený ako Tier III do okruhu WTA. Od roku 2009 figuruje ako WTA International.

</doc>
<doc id="289845" url="https://sk.wikipedia.org/wiki?curid=289845" title="Izabela Portugalská">
Izabela Portugalská

Izabela Portugalská môže byť:

</doc>
<doc id="289865" url="https://sk.wikipedia.org/wiki?curid=289865" title="Sigbert Heister">
Sigbert Heister

Sigbert gróf Heister (; * 1646, Kirchberg an der Raab, Rakúske arcivojvodstvo – † 22. február 1718, Kirchberg an der Raab) bol rakúsky gróf a cisársky poľný maršal.
Životopis.
Sigbert Heister sa stal veliteľom armády, kráčajúc v šľapajach svojho otca Gottfrieda (pochádzal z kraja Friuli - Giulia, 1609 - 1679), ktorý bol podpredsedom cisárskej vojenskej rady.
Heister bojoval proti Osmanskej ríši v roku 1683 neďaleko Viedne, V roku bol 1686 povýšený na generálmajora. V roku 1697 sa zúčastnil v Sedmohradsku významnej bitky proti Osmanom, ktorým velil sultán Mustafa II. na rieke Tise, neďaleko Zenty. Sigbert Heister pod velením princa Eugena Savojského velil pravému krídlu. V roku 1703 bojoval v Bavorsku a Tirolsku, kde potlačil sedliacke povstanie. V roku 1704 bol povýšený na poľného maršala a menovaný najvyšším veliteľom na území dnešného Slovenska. Bojoval proti kuruckým povstalcom. 26. decembra 1704 sa mu podarilo dosiahnuť víťazstvo nad kurucmi v bitke pri Trnave. Jeho straty však o tretinu prevyšovali straty jeho nepriateľa. Po bitke prikázal všetkých ranených a chorých povstalcov, ktorých našli jeho vojská v meste, nemilosrdne popraviť. Neskôr bol povolaný do Talianska. Odtiaľ ho cisársky dvor vyslal bojovať proti povstaleckým vojskám Františka II. Rákociho.
Dňa 4. augusta 1708 sa zúčastnil ako hlavný veliteľ bitky pri Trenčíne, kde proti kuruckej prevahe dosiahol spolu s generálom Jánom Pálffim rozhodujúce víťazstvo. Po bitke v Trenčíne dobýjal jeden povstalecký hrad za druhým, (od leta 1709 cisárske vojská ovládali celý Liptov) až kým nebol podpísaný Satmársky mier 1. mája 1711. 
V roku 1716 velil v protitureckej bitke v Banáte a v roku 1717 velil v bitke pri Belehrade, v ktorej padol aj jeho syn.
Heister bol neoblomným vo vykonávaní trestných drakonických rozsudkov po dosiahnutých víťazstvách. Rozhodne zaujímal a podporoval radikálny postoj Viedenského dvora k rekatolizácii Uhorska. Všade, kde sa objavil odoberal protestantom cirkevné stavby a prinavracal ich katolíkom. Jeho rodinné sídlo zámok Kirchberg an der Raab v Štajersku v roku 1704 prešiel významnou prestavbou a je považovaný za jednu z najkrajších barokových stavieb vo východnom Štajersku. V okolí obce založil Heister niekoľko rybníkov a začal chovať dobytok i kone. 
Od roku 1876 nesie jedna z ulíc 20. mestského obvodu vo Viedni meno "Heistergasse".

</doc>
<doc id="289866" url="https://sk.wikipedia.org/wiki?curid=289866" title="10. symfónia (Šostakovič)">
10. symfónia (Šostakovič)

Symfónia č. 10 e mol, Op. 93 je dielo ruského hudobného skladateľa Dmitrija Dmitrijeviča Šostakoviča. Radí sa medzi najlepšie a najviac uvádzané symfónie 20. storočia. 
Vznik.
Skladateľ zložil dielo v roku 1953, osem rokov po svojej Symfónii č. 9. Takáto dlha pauza v Šostakovičovej symfonickej tvorbe nebola náhodná, v roku 1948 bol spolu s ďalšími sovietskymi skladateľmi tvrdo napadnutý v Ždanovovej doktríne a obvinený z formalizmu, čo skladateľa veľmi zasiahlo a ubralo mu mnoho tvorivých síl. Ku kompozícii ďalšej symfónie sa odhodlal až v roku 1953 po smrti Stalina. Hoci existujú dôkazy, že skladateľ začal tvoriť materiál neskôr použitý v desiatej symfónií už v rokoch 1948 a 1951, z jeho vyjadrení a údaji na rukopise je zrejmé, že symfónia ako celok bola skomponovaná až v lete 1953 po Stalinovej smrti, kedy nastalo v sovietskej spoločnosti určité dočasné uvoľnenie.. Skladateľ tak v diele reagoval na túto udalosť a bilancoval celu stalinovsku éru a jej hrôzy. Tak ako je to pre Šostakoviča charakteristické, v skladbe využil mnoho motívov so symbolickým alebo skrytým významom. Niektoré konkrétne aspekty sa uvádzajú v kontroverznej Volkovovej knihe Svedectvo, iné sú známe zo skladateľovej korešpondencie, ale celé myšlienkové pozadie diela zrejme navždy zostane zahalené rúškom tajomstva. 
Premiéra diela sa za veľkého záujmu verejnosti i oficiálnych kritikov uskutočnila 17. decembra 1953 v Leningrade s dirigentom Jevgenijom Mravinským a Leningradskou filharmóniou. Dielo malo veľký úspech a dlhotrvajúci potlesk prinútil skladateľa po skončení diela niekoľkokrát sa vrátiť na pódium. Prijatie straníckej kritiky už nebolo tak jednoznačné a Šostakovičovi bol v novinových recenziách vyčítaný hlavne tragický charakter diela.
Analýza diela.
Dielo pozostáva z obligátnych štyroch symfonických viet. Prvá veta "Moderato" svojou dĺžkou výrazne prevyšuje ostatné. Začína temným a rozľahlým úvodom kontrabasov, ku ktorým sa pridávajú ostatné sláčikové nástroje. Vo vete sa objavujú tri témy, z ktorých najnápadnejšia je hlavná téma v elegickom sóle klarinetu. Šostakovič v tejto monumentálnej vete svoje idey rozvíja na obrovských plochách, hudobné dianie smeruje k mohutnému vyvrcholeniu asi v polovici vety, po ktorom zasa intenzita postupne upadá až do tichého doznievania v závere. 
Druhá veta svojou dĺžkou i kompaktnosťou kontrastuje s prvou. Ide o desivé "Allegro", nesmierne prudkú a surovú hudbu. Podľa knihy Volkovovej knihy Svedectvo sa Šostakovič o tejto vete vyjadril ako o hudobnom portréte Stalina. 
Vypätie opadá až v "Allegretto", ktoré sa javí ako trochu rozmarné a satirické. Je preň príznačné volanie lesných rohov s motívom Elmira, tvoreným tónmi E La Mi Re A (pri kombinácii nemeckého a francúzskeho označovania tónov). Motív, ktorý zaznieva v priebehu vety dvanásťkrát, predstavuje Šostakovičovu žiačku Elmiru Nazirovu, do ktorej bol skladateľ zamilovaný a práve počas komponovania symfónie s ňou viedol bohatú korešpondenciu. V jednom liste Elmiru upozornil na podobnosť tohto motívu s motívom volania opice v prvej vete Mahlerovej Piesni o zemi, Šostakovičovom obľúbenom diele. Prvýkrát v diele sa tu objavuje aj iný známy a doležitý motív, DSCH, čo je akýsi hudobný autogram skladateľa, predstavovanom iniciálami skladateľovho mena v nemeckom prepise (Dmitri Schostakowitsch - D.Sch.). Je tvorený tónmi D Es C H:
V kontraste s motívom Elmira je napríklad impulzívny valčík a ďalšie výrazne rytmizované pasáže, veta sa však končí v zamyslenej nálade, s postupním utíchnutím hudby a opakovaním motívu DSCH pikolou v úplnom závere. 
Záverečná veta je rozdelená na dva tempovo odlišné úseky. Začína v "Andante", s úvodom kontrabasov, ktoré rovnako ako nasledujúce pôsobivé hobojové sólo prinavracajú trúchlivú náladu z úvodnej vety "Moderato". Zmenu tempa aj nálady ohlasuje kratučký motív klarinetu po ktorom sa ohlasujú husle s novou, hravou témou. Veta pozvoľna dostáva nielen optimistickejší charakter ale aj stále väčšiu a väčšiu odhodlanosť, ktorá vrcholí v impozantnom zaznení motívu DSCH v plnom orchestri. Po ňom sa orchester opäť stíši v reminiscencii smutnej nálady z časti "Andante". Šostakovičov hudobný autogram sa tu ozýva niekoľkokrát, najskôr nesmelo, no po tom čo fagot prinavracia hlavú tému, čoraz častejšie a naliehavejšie, čo evokuje akýsi Šostakovičov osobný boj. Fascinujúce dielo končí v hudobnom ošiali, a hoci (ako je to u Šostakoviča typické) radostný koniec diela, ktorý bol v ZSSR povinný, sprevádza i akýsi sarkazmus či groteska, chuť víťazstva je tu silná a nepopierateľná.

</doc>
<doc id="289873" url="https://sk.wikipedia.org/wiki?curid=289873" title="Siegbert Heister">
Siegbert Heister



</doc>
<doc id="289887" url="https://sk.wikipedia.org/wiki?curid=289887" title="HKm Zvolen v sezóne 2009/2010">
HKm Zvolen v sezóne 2009/2010

Sezóna 2009/2010 bola pre HKm Zvolen trinástou sezónou v nepretržitom slede a štrnástou celkovo v slovenskej hokejovej extralige.
Prípravné zápasy.
Počas letnej prípravy na sezónu odohral HKm Zvolen niekoľko prípravných zápasov, vrátane účasti na dvoch medzinárodných turnajoch.
Zmeny v kádri.
Pred sezónou.
Hráči, ktorí prestúpili do Zvolena, ale po absolvovaní letnej prípravy opustili tím ešte pred začiatkom sezóny: Vladimír Kubus, Libor Gelačák, Lukáš Martinka
Počas sezóny.
Po zápase so Spišskou Novou Vsou 23. októbra 2009 došlo ku zmene na trénerskom poste, dvojicu Miloš Holaň, Vladimír Hiadlovský vystriedalo duo Ernest Bokroš, Milan Hovorka.
Výsledky zápasov.
Základná časť.
V základnej časti sa Zvolen stretol s každým súperom dvakrát doma a dvakrát vonku, okrem tímu HK Orange 20, s ktorým odohral doma len jeden a vonku oba zápasy. V 7., 20., 29., 33. a 46. kole mal voľno.
Play-off.
Štvrťfinále.
Hralo sa na štyri víťazné zápasy.
Vo štvrťfinále prehral HKm Zvolen s tímom z Bratislavy 1:4 na zápasy a obsadil konečné 8. miesto.
Ostatné tímy.
Konečné umiestnenia ostatných tímov patriacich pod HKm Zvolen:

</doc>
<doc id="289896" url="https://sk.wikipedia.org/wiki?curid=289896" title="Comptonov rozptyl">
Comptonov rozptyl



</doc>
<doc id="289897" url="https://sk.wikipedia.org/wiki?curid=289897" title="Renault Laguna">
Renault Laguna

Renault Laguna je automobil strednej triedy, ktoré vyrába francúzska automobilka Renault. Prvá generácia bola uvedená v roku 1993, druhá v roku 2000 a tretia v roku 2007.
1. generácia.
Phase 1.
Vyrábať sa začala v roku 1994, kedy nahradila vtedajšiu modelovú radu Renault 21, ktorá sa vyrábala od roku 1986. Najprv sa vyrábala iba vo verzii hatchback, verzia kombi prišla na trh v roku 1995. Výroba modelu Laguna znamenala pre automobilku Renault veľký krok vpred v oblasti kvality a spoľahlivosti, čo bola často diskutovaná téma pri jej starších modeloch. Na základe uvedených zlepšení bol servisný interval predĺžený na 15 000 km.
Phase 2.
Po roku 1998 prešla Laguna faceliftom. Ten mal v základnej výbave niektoré prvky, ktoré prvá verzia neponúkala, ako číre prekrytie svetlometov, hmlovky, bočné airbagy, 4 elektrické okná, nové prekrytie zadných skupinových svetiel a hlavne modernizované pohonné agregáty. Pribudli motory 1.6 16v 107 PS, 1.8 16v 120 PS, 1.9 dTi 98PS. Začiatkom novembra 1998 začala montáž prvého dieselového motora so systémom common rail – 1.9 dCi 109 PS. Laguna získala v crashtestoch tri hviezdičky Euro NCAP, no neskôr jej bola jedna odobraná.
Až do konca výroby prvej verzie Laguny v roku 2000 sa vyrobilo viac ako 1,5 milióna kusov, čo umožnilo automobilke dostať sa na poprednú priečku medzi francúzskymi automobilkami.
2. generácia.
Koncom roka 2000, po takmer siedmich rokoch výroby pôvodnej verzie, sa začala vyrábať druhá generácia tohto vozidla. Oproti predchádzajúcej generácii má lepšie motory a lepšiu výbavu. V dobe svojho vzniku bola považovaná za jedno z najbezpečnejších áut svojej triedy vôbec a bola prvým autom, ktoré dosiahlo 5 hviezdičiek v crashteste Euro NCAP. Laguna ponúka možnosť štartovania bez kľúča pomocou karty. Tá súčasne slúži aj na odomknutie vozidla. Je možné si priplatiť za variant, kedy sa auto samo odomkne pri uchopení kľuky alebo naopak zamkne, ak majiteľ od auta odíde. Dokáže rozoznať, či sa v jeho blízkom okolí nachádza potrebná karta alebo nie, na rozdiel od prechádzajúcej generácie, kde existoval špeciálny sedemmiestny model, v tejto verzii existuje iba päťmiestny.
V marci 2005 sa dočkala faceliftu. Firma Renault uvádza, že došlo k zlepšeniu bezpečnosti, jazdných vlastností a pohodlia. Od toho času bolo možné kúpiť si Lagunu aj s dvojlitrovým dieselovým motorom s výkonom 175 koní, čo bol v tom čase najsilnejší dvojlitrový dieselový motor na svete.
Laguna II b.
Laguna II prešla faceliftom v marci 2005, čo malo za následok zlepšenú bezpečnosť, jazdný výkon a komfort. Zmenou prešiel aj dizajn nasávača vzduchu v prednej časti auta, ktorý teraz vyzerá ako z modelu Mégane. Bola uvedená elektronická ručná brzda, ktorá bola predtým známa z modelov Scénic a Espace. Motory sa príliš nezmenili, na niektorých trhoch sa ponúkali benzínové 1.6 a 1.8, v iných krajinách 2.0 benzínové (turbo alebo bez) a 2 dieselové (1.9 alebo 2.2 s priamym vstrekovaním). Prišiel úplne nový dieselový motor 2.0 dCi so 150 hp (112 kW) a 175 hp (130 kW), čo je najvýkonnejší 2-litrový dieselový motor na svete k máju 2007.
3. generácia.
Renault Laguna III bola uvedená 4. júna 2007. Verejnosti bola predstavená na Frankfurt Motor Show v septembri a do predaja sa dostala v októbri 2007. Je k dispozícii ako 5-dverový liftback, ako 5-dverový estate a 3-dverové kupé. Je založená na platforme D, ktorú používa aj Nissan Altima a Nissan Murano. Je to prvé auto, ktoré prešlo cez jednotku Aubevoye Technical Centre's Electro-Magnetic Compatibility počas svojho vývoja.

</doc>
<doc id="289898" url="https://sk.wikipedia.org/wiki?curid=289898" title="Rastislavice (rozlišovacia stránka)">
Rastislavice (rozlišovacia stránka)

Rastislavice môžu byť:

</doc>
<doc id="289901" url="https://sk.wikipedia.org/wiki?curid=289901" title="Emmy Noetherová">
Emmy Noetherová

Amalie Emmy Noetherová (* 23. marec 1882, Erlangen, Nemecko - † 14. apríl 1935, Bryn Mawr, Pensylvánia, USA) bola nemecká matematička. 
Je známa predovšetkým vďaka svojej práci v oblasti abstraktnej algebry a teoretickej fyziky. Urobila revolučné objavy v teórii okruhov, polí a algebier. Spomedzi jej práce vo fyzike je asi najvýznamnejším výsledkom tzv. Noetherovej veta, ktorá hovorí o súvislosti medzi symetriou a zákonmi zachovania. Albert Einstein ju nazval najvýznamnejšou ženou v histórii matematiky.

</doc>
<doc id="289902" url="https://sk.wikipedia.org/wiki?curid=289902" title="Amalie Emmy Noetherová">
Amalie Emmy Noetherová



</doc>
<doc id="289903" url="https://sk.wikipedia.org/wiki?curid=289903" title="Emmy Noether">
Emmy Noether



</doc>
<doc id="289904" url="https://sk.wikipedia.org/wiki?curid=289904" title="Amalie Emmy Noether">
Amalie Emmy Noether



</doc>
<doc id="289905" url="https://sk.wikipedia.org/wiki?curid=289905" title="Cinematik">
Cinematik

Medzinárodný filmový festival Cinematik Piešťany je filmový festival konajúci sa každoročne od roku 2006 počas druhého septembrového týždňa v Piešťanoch, na Slovensku. Prináša v súťažnej kategórii vždy tie najlepšie z európskych filmov uplynulého roku. Od roku 2011 je Cinematik členom prestížnej medzinárodnej siete festivalov a distribútorov Eye on Films, ktorá združuje 150 partnerov z celého sveta. 20. ročník festivalu sa konal od 10. do 15. septembra 2025.
Hlavným organizátorom festivalu je MFF Piešťany o. z., spoluorganizátormi sú Mesto Piešťany a Slovenské liečebné kúpele Piešťany. Festival sa v priebehu rokov odohrával na rôznych miestach v meste, pričom vždy pracuje aspoň so šiestimi scénami: v Dome umenia, kine Fontána, kine Klub (MsKS), v Hudobnom pavilóne, Kursalone, v Elektrárni, v Arte v Spoločnenskom centre na Kúpeľnom ostrove a pod holým nebom formou Bažant Kinematografu v blízkosti Domu umenia alebo na Kúpeľnom ostrove. Návštevníkom bolo v minulosti taktiež k dispozícii stanové mestečko, ktoré sa nachádzalo v areáli futbalového štadiónu alebo na Červenej veži a stálou súčasťou je Cinematik Lounge/Bar pred Domom umenia.
Ročná návštevnosť festivalu sa pohybuje v rozmedzí 12-17 000 divákov.
Idea festivalu.
Cinematik je zameraný na mladých talentovaných tvorcov filmov a dáva si za cieľ predstaviť aktuálnu európsku filmovú tvorbu. Ďalším cieľom festivalu je podpora slovenskej kinematografie. Aj preto vznikla súťažná sekcia celovečerných slovenských dokumentárnych filmov Cinematik.doc. Festival taktiež spoluorganizuje medzinárodný seminár zameraný na vývoj a koprodukovanie dokumentov v Európe. Organizátori propagujú festival v Piešťanoch ako „dovolenku na konci leta“, nakoľko hlavné premietacie sály sa nachádzajú v pokojnom prostredí hlavného piešťanského parku, Sadu Andreja Kmeťa.
V rámci festivalu sa okrem projekcií filmov odohrávajú tiež sprievodné podujatia vrátane diskusií, komentovaných prehliadok, master class, kvízov a koncertov.
Festivalový štáb.
Čestnou riaditeľkou festivalu je už od založenia slovenská herečka Božidara Turzonovová. Výkonným riaditeľom je Tomáš Klenovský a umeleckým riaditeľom je Vladimír Štric. O zisku hlavnej ceny Meeting Point Europe rozhoduje panel 15 európskych filmových kritikov z 15 krajín.

</doc>
<doc id="289906" url="https://sk.wikipedia.org/wiki?curid=289906" title="Teuthida">
Teuthida



</doc>
<doc id="289907" url="https://sk.wikipedia.org/wiki?curid=289907" title="Teuthoida sensu lato">
Teuthoida sensu lato



</doc>
<doc id="289908" url="https://sk.wikipedia.org/wiki?curid=289908" title="Izabela Portugalská (1428 – 1496)">
Izabela Portugalská (1428 – 1496)

Izabela Portugalská (* 1428 – † 15. august 1496) bola ako manželka kastílskeho kráľa Jána II. kastílskou a leónskou kráľovnou. Jej dcéra Izabela I. položila základy španielskeho národného štátu.
Detstvo.
Narodila sa ako potomok príbuzných vetiev dynastie Avizovcov, ktorá vládla v Portugalsku už od roku 1385. Jej otec bol infant Ján, lord z Reguengos de Monsaraz, a bol to najmladší syn Jána I., ktorý prežil detstvo. Izabelina matka bola Izabela Braganzaová – vysoká šľachtičná s kráľovskou krvou a dcéra Alfonza, vojvodu z Braganzi, ktorý bol nemanželským synom Jána I..
Manželstvo.
Izabela sa vydala za starého kastílskeho kráľa Jána II. a bola jeho druhou manželkou. Kráľova prvá manželka Mária Aragónska mu porodila štyri deti, z ktorých len jedno, neskorší kastílsky kráľ Henrich IV., prežil detstvo. Henrich si vzal Blanku II. Navarrskú, no jeho manželstvo sa ani po siedmich rokoch nenaplnilo. Z toho dôvodu sa Ján II. rozhodol nájsť si ďalšiu manželku. Kráľov dobrý priateľ Alvaro de Luna mu navrhol za manželku o 23 rokov mladšiu Izabelu. Tak sa dvojica 22. júla 1447 zosobášila. Kráľ Ján mal vtedy 42 rokov a Izabela len 19.
Konflikt s Alvarom de Luna.
Alvaro de Luna veľa rokov značne ovládal kráľa a jeho rozhodnutia a naďalej v tom chcel pokračovať. Predsa len to bol práve on, kto zariadil kráľovo druhé manželstvo. Nanešťastie pre neho však spravil chybu, keď sa pokúšal kontrolovať aj mladú kráľovnú. Izabela namietala proti veľkému vplyvu Alvaru de Luna na jej manžela a pokúšala sa presvedčiť manžela, aby Alvaru odstránil.
Malý úspech dosiahla po roku 1451, kedy porodila dcéru, ktorá dostala meno po matke a neskôr vošla do dejín ako Izabela I. Kastílska. Kráľovnin pôrod bol veľmi dlhý a ťažký. Kráľovná po pôrode trpela na ťažkú depresiu a odmietala hovoriť s kýmkoľvek iným ako so svojím manželom. Izabelu vyčerpávala slabá vôľa kráľa Jána, ktorý nakoniec súhlasil s tým, že sa zbaví svojho priateľa Alvara. Na to kráľovský pár najal Alfonza Peréza de Vivero. Keď Alvaro de Luna odhalil sprisahanie proti nemu, zavraždil Alfonza Peréza, čím dal dôvod kráľovi na jeho popravu. Kráľa priateľova smrť zarmútila a jeho zdravie sa podlomilo.
Narodenie syna a manželova smrť.
15. novembra 1453 kráľovná Izabela porodila syna Alfonza a o deväť mesiacov neskôr (20. júla 1454) kráľ Ján II. zomrel. Jeho syn Henrich IV., ktorý sa predtým rozviedol s manželkou Blankou, sa stal kráľom.
Vdova.
Po tom, čo Henrich IV. nastúpil na trón, poslal svoju nevlastnú matku, ktorá bola o tri roky mladšia ako on, spolu s jej dvomi deťmi na zámok v Arévalo. Kráľovná – vdova a jej dve deti žili na zámku veľmi jednoducho a bez akejkoľvek možnosti na Izabelin ďalší sobáš.
Pokým Izabela žila na zámku Arévalo stále viac ju trápila melanchólia a depresia, ktorá sa u nej prejavila po narodení staršieho dieťaťa. Napriek jej psychickému stavu boli jej deti stále s ňou, a to až do roku 1461, čo je rok, v ktorom Henrichova druhá manželka Jana Portugalská otehotnela.
Potom sa kráľovnin psychický stav ešte zhoršil – trpela halucináciami, v ktorých videla duchov; často zabúdala na blízkych ľudí a niekedy si nespomenula ani na svoje meno.
Posledné roky života a smrť.
Syn Alfonz zomrel v roku 1468 za nejasných okolností a dcéra Izabela matku nenavštevovala. Až keď sa dozvedela, že jej matka zomiera, navštívila ju, no Izabela Portugalská ju už, vzhľadom na svoj psychický stav, nespoznala. Kráľovná – vdova zomrela 15. augusta 1496. Pochovali ju vedľa jej manžela a syna v kláštore Miraflores.

</doc>
<doc id="289909" url="https://sk.wikipedia.org/wiki?curid=289909" title="Izabela Portugalská (1364 – 1395)">
Izabela Portugalská (1364 – 1395)

Izabela Portugalská (* 1364 - † 1395) bola nevlastná dcéra portugalského kráľa Ferdinanda I.. Jej matka nie je známa.
Život.
Pred rokom 1386 sa zasnúbila s Jánom Alfonzom Telo de Menezes, grófom z Viany, ktorý bol synom vplyvného barcelonského grófa Jána Alfonza Telo de Menezes (otec aj syn mali rovnaké meno). K svadbe však nedošlo.
Na základe kráľovského listu vydaného 2. októbra 1377 jej otec daroval Viseuské, Celoricoské, Linharesské a Algodresské panstvo.
Izabela Portugalská sa nakoniec vydala za grófa z Gijónu a Noroñi, ktorý bol nevlastným synom kastílskeho kráľa Henricha II.. Manželstvo bolo dohodnuté v rámci mierovej zmluvy podpísanej v roku 1373 medzi Portugalskom a Kastíliou. Do svadby žila na kráľovskom dvor kráľa Henricha II.. Pretože aj jej ženích mal len deväť rokov, sa svadba uskutočnila až v roku 1378 v meste Burgos. 
Potomkovia.
Izabela Portugalská mala spolu s manželom sedem detí:

</doc>
<doc id="289910" url="https://sk.wikipedia.org/wiki?curid=289910" title="(3360) 1981 VA">
(3360) 1981 VA



</doc>
<doc id="289911" url="https://sk.wikipedia.org/wiki?curid=289911" title="Ulrika Babiaková">
Ulrika Babiaková

Mgr. Ulrika Babiaková (* 3. apríl 1976, Banská Štiavnica – † 3. november 2002, Piešťany) bola slovenská astronómka a úspešná objaviteľka planétok. V roku 1999 dokončila štúdium astronómie a astrofyziky na Matematicko-fyzikálnej fakulte UK v Bratislave a v roku 2001 štúdium pedagogiky na Univerzite Mateja Bela v Banskej Bystrici.
Objavila celkovo 14 planétok, pričom 4 z nich sú už pomenované: (15053) Bochníček, (22185) Štiavnica, (22644) Matejbel a (123647) Tomáško.
Externé odkazy.
Stránka Astronomického ústavu AV ČR v Ondřejove

</doc>
<doc id="289926" url="https://sk.wikipedia.org/wiki?curid=289926" title="No. 13">
No. 13

No. 13 je album skupiny Metalinda. Album vydal MetaMusic v roku 2007. 
Album obsahuje texty piesní, videá a fotografie. Na albume sa nachádzajú aj články z novín a časopisov o skupine. Album nebol predávaný v obchodoch, ale bol zadarmo priložený ako súčasť časopisu .

</doc>
<doc id="289937" url="https://sk.wikipedia.org/wiki?curid=289937" title="Zoznam manželiek a manželov neapolských panovníkov">
Zoznam manželiek a manželov neapolských panovníkov

Zoznam manželiek a manželov neapolských panovníkov obsahuje mená žien a mužov, ktorí sa po sobáši s neapolským panovníkom stali kráľovnami a kráľmi. Nikdy však samostatne nevládli, najviac mohli byť regentmi svojich neplnoletých detí.
História Neapolského kráľovstva je úzko spojená s dejinami Sicílskeho kráľovstva. Do roku 1282 existovalo tzv. Kráľovstvo oboch Sicílií. Prvým kráľom Kráľovstva oboch Sicílií sa stal v roku 1130 Roger II. V roku 1282 sa pre veľké nepokoje v krajine za vlády Karola I. z Anjou kráľovstvo rozpadlo na dve časti. Sicílsky trón získal aragónsky kráľ Peter III. a Karolovi pripadlo Neapolské kráľovstvo. Kráľovstvo oboch Sicílií sa ešte obnovilo v rokoch 1816 – 1861 za vlády Ferdinanda I., ktorý v Neapolskom kráľovstve vládol ako Ferdinand IV. a v sicílskom ako Ferdinand III.
Kapetovsko-anjouovská dynastia (staršia vetva).
Neapolská kráľovná Jana I., ktorá bola zo staršej dynastie Anjouovcov, zostala bezdetná a napriek tomu, že existovali dediči zo staršej dynastie Anjouovcov (napríklad dračskí Anjouovci), rozhodla sa označiť Ľudovíta ("vládol ako Ľudovít I.") za svojho právoplatného dediča a ten na trón nastúpil po jej smrti v roku 1382. Ľudovít bol z Valoisovsko-anjouovskej dynastie. Ale po období bojov s Aragóncami v južnom Taliansku začali o nadvládu v Neapolsku súperiť dva anjouovské rody. Dračská línia bola spočiatku úspešná pri nadvláde v Neapolsku, valoiskí Anjouovci zase ovládli Provensalsko a naďalej súperili o trón pod vedením Ľudovíta II. (potomok Ľudovíta I.), ktorý bol avignonským protipápežom korunovaný za neapolského kráľa. Teda tak v Neapolsku vládli v rokoch 1382 – 1426 defakto dvaja králi. Na konci týchto bojov o trón uznala kráľovná Jana II., ktorá nemala potomkov, vojvodu Ľudovita III. v roku 1426 za dediča trónu. Ľudovít III. však zomrel skôr ako Jana, a tak jeho brat René zdedil jeho nároky na trón. Jana II. určila ešte pred svojou smrťou Reného za nástupcu a dediča trónu a ten nastúpil v roku 1435.
V nasledujúcej tabuľke sú uvedené aj manželky kráľov, ktorí vládli len formálne ("sú označení kurzívou") a vládli súčasne s panovníkmi z dynastie dračských Anjouovcov, ktorí sú uvedený v predchádzajúcej tabuľke.
Valoisko-anjouovská dynastia.
V roku 1435 vymreli dračskí Anjouovci, a tak sa neapolský trón dočasne uvoľnil pre Valoisovcov. Posledný kráľ z tohto rodu, René, bol vyhnaný z Neapolska v roku 1442 Alfonzom V. Aragónskym, ktorý kráľovstvo vojensky dobyl. Alfonz V. sa považoval za právoplatného následníka Jany II..

</doc>
<doc id="289940" url="https://sk.wikipedia.org/wiki?curid=289940" title="Scrubs">
Scrubs

Scrubs je americký televízny sitkom nominovaný na Cenu Emmy, ktorý v rokoch 2001 - 2008 (prvých 7 sérií) vysielala televízia NBC a v rokoch 2009 a 2010 (8. a 9. séria) ho vysielala televízia ABC. Seriál vytvoril producent Bill Lawrence, ktorý má už "na svedomí" veľmi úspešný seriál Spin City. Lawrence sa na seriáli podieľal aj ako scenárista a režisér.
Scrubs je anglický výraz, ktorý má dva významy. Jednak je to označenie pre doktorské plášte a tiež označenie nováčikov. Ide teda o vtipný dvojzmysel, ktorý nemá v slovenčine (a zrejme ani v inom jazyku) obstojný ekvivalent. V neanglicky hovoriacich krajinách sa seriál vysiela pod rôznymi názvami: Nováčikovia, Praktikant, Doktori a praktikanti, Klinika, Mladí doktori alebo Prvá pomoc.
Seriál sleduje život niekoľkých zamestnancov fakultnej nemocnice "Sacred Heart". Hlavnou postavou je začínajúci lekár praktikant Dr. John "JD" Dorian (Zach Braff), ktorý divákov prevádza každou epizódou ako rozprávač a ktorého myšlienky a úvahy počujeme. Väčšina epizód obsahuje viac príbehov, ktoré sú tematicky spojené JD-ho komentovaním. Veľmi často sa počas deja dostávame dovnútra JD-ho hlavy a vidíme jeho predstavy, spomienky či sny, ktoré sú často dotiahnuté až do úplného absurdna. JD v nemocnici pracuje s chirurgickým praktikantom Dr. Christopherom Turkom (Donald Faison), ktorý je jeho najlepší priateľ. Spolu chodili do školy, bývali na internáte a teraz bývajú tiež spolu. Ďalší nováčik v nemocnici, s ktorým sa priatelia, je tiež praktikantka Dr. Elliot Reidová (Sarah Chalke). Ich učiteľmi a mentormi sú ostrieľaná sestra Carla Espinosaová (Judy Reyes), sarkastický a prísny Dr. Perry Cox (John C. McGinley) a neústupný primár Dr. Bob Kelso (Ken Jenkins). JD-mu už aj tak dosť ťažký život praktikanta znepríjemňuje údržbár, ktorého meno vlastne nikto nevie a všetci ho volajú Údržbár (Neil Flynn).
Seriál skončil deviatou sériou, ktorá mala 13 častí a vysielala sa od decembra 2009 do marca 2010 na stanici ABC.
Scrubs: Interns.
"Scrubs: Interns" je séria desiatich krátkych (3 - 5 min.) webizód voľne dostupných online na internete. Tieto webizódy sa zameriavajú na nových praktikantov v nemocnici Sacred Heart. Jednotlivé časti boli sprístupnené na internete počas ôsmej série Scrubs. Okrem týchto 10 častí sú ešte ďalšie dve ako bonusový materiál na oficiálnom Blu-ray disku kompletnej ôsmej série Scrubs.
V týchto krátkych častiach sú predstavení štyria noví praktikanti v Nemocnici Sacred Heart, ktorí sa objavujú aj v hlavnom seriáli, a to Katie Collins (Betsy Beutler), Denise Mahoney (Eliza Coupe), Howie Gelder (Todd Bosley) a Sonja "Sunny" Dey (Sonal Shah), ktorá „režíruje“ jednotlivé časti ako súčasť svojho video denníka. Okrem Carly sa aspoň v jednej časti objaví každý z hlavných predstaviteľov. Niektoré webizódy priamo nadväzujú na konkrétne udalosti z hlavného seriálu.
Deviata séria.
Deviata séria mala premiéru 1. decembra 2009 na stanici ABC. Táto séria je trochu odlišná od doterajších ôsmich. Dej sa už neodohráva v Nemocnici Sacred Heart, ktorá, ako bolo vysvetlené na začiatku, bola zbúraná, ale v areáli Lekárskej fakulty na Winstonovej univerzite kde bola Sacred Heart nanovo postavená. Preto má seriál odteraz aj podnázov „Lekárska škola“ (Med School). Z pôvodných postáv patria medzi hlavné postavy iba Dr. Cox a Dr. Turk a Dr. Denise Mahoneyová (Eliza Coupe), ktorá sa objavovala v ôsmej sérii ako nováčik v Sacred Heart. Títo budú pôsobiť aj ako učitelia na univerzite. J.D. by sa objavil iba v prvých šiestich častiach a postupne sa vytrácal a prenechával svoje „komentovanie“ novej hlavnej postave, študentke medicíny na Winstonovej univerzite Lucy Bennettovej (Kerry Bishé). Spolu s ňou budú patriť medzi hlavné postavy okolo ktorých sa bude točiť dej aj študenti Drew (Michael Mosley) a Cole (Dave Franco). V seriáli sa občas budú objavovať univerzitný ochrankári kapitán Duncook (Windell Middlebrooks) a poručík Underhill (Steven Cragg) a zo starých postáv sa budú nepravidelne objavovať Kelso a Todd (Robert Maschio). V prvej epizóde sa ešte mihne Údržbár a Elliot sa objaví v štyroch epizódach (v 1., 6., 7. a 9.) a Sunny si zahrá v piatej epizóde.
Filmovacie miesta.
Aj keď nemocnica Sacred Heart, v ktorej sa odohráva dej seriálu je fiktívna, priestory v ktorých sa seriál nakrúca (okrem prvej epizódy) sú v skutočnej, ale dnes už nefungujúcej nemocnici "North Hollywood Medical Center" v Los Angeles v Kalifornii. V týchto priestoroch sú vytvorené taktiež všetky kulisy používané v seriáli (ako všetky byty JD-ho, Turka, Elliot a Dr. Coxa, bar a iné) a kancelárie pre celý realizačný tím pracovníkov a priestory post produkcie (ako hlasové štúdio a strižňa).
Deviata séria sa už nenatáča v tejto nemocnici, ale v štúdiách Culver (Culver Studios), v ktorých postavili všetky pôvodné kulisy spolu aj s novými priestormi Winstonovej Univerzity (Winston University), kde sa bude odohrávať časť príbehu.
Táto istá nemocnica bola použitá aj v seriáli Zúfalé manželky, vo filme Jet Liho "The One" (2001) a v novom seriáli "United States of Tara" (2009).
Nominácie a ocenenia.
Aj keď je seriál u divákov celkom obľúbený, u kritikov sa mu príliš veľkého uznania nedostalo. Seriál bol síce nominovaný na Cenu Emmy každý rok (spolu 16 nominácií), väčšinou to boli „iba vedľajšie kategórie“ ako obsadenie, hudba, strih, scenár a réžia. Seriál vyhral cenu za "Najlepší strih" v roku 2005 (John Michel za epizódu „My Life In Four Cameras") a v roku 2007 vyhral cenu za "Najlepší strih zvukových efektov" (za epizódu „My Musical“). V hlavnej kategórii "Najlepší seriál" bol Scrubs nominovaný v rokoch 2005 a 2006. 
Seriál vyhral cenu Humanitas Prize (udeľovaná filmu alebo televíznemu seriálu pre jeho prínos v propagácii a podpore ľudskej dôstojnosti, slobody a zmyslu života) v rokoch 2002 (za epizódu My Old Lady), 2008 (za epizódu My Long Goodbye) a 2009 (za epizódu My last words) a bol nominovaný v rokoch 2004, 2006 a 2007. V roku 2005 bol seriál nominovaný na cenu People’s Choice Awards a v rokoch 2002 a 2006 na cenu TV Critics Award a John C. McGinley (Dr. Cox) bol nominovaný v kategórii "Individuálny výkon v komédii" v roku 2002.
Seriál vyhral "cenu za hudbu" BMI TV Music Award v rokoch 2003 a 2004 a v roku 2002 vyhral cenu Artios udeľovanú Americkou kastingovou spoločnosťou "za vynikajúci kasting" a v rokoch 2003 až 2006 bol nominovaný.
Zach Braff (JD) bol nominovaný na Cenu Emmy pre "Najlepšieho herca v hlavnej úlohe" v roku 2005. Braff ako jediný z hercov bol nominovaný aj na Zlatý Glóbus v troch rokoch po sebe, a to 2005 až 2007.
Donald Faison (Turk) vyhral ocenenie BET Comedy Award (udeľované pre hercov, športovcov a iné osobnosti čiernej pleti) pre "Najlepšieho herca vo vedľajšej úlohe" v rokoch 2004 a 2005. Faison bol v rokoch 2005 až 2010 nominovaný na cenu Image Award (pre výrazný výkon vo filme, televízií, hudbe a literatúre ľudí farebnej pleti) v kategórii "Herec v komediálnom seriáli". V rokoch 2004 až 2007 bol Faison nominovaný na cenu Teen Choice Awards v televíznej kategórii "Najlepší parťák".
Judy Reyes (Carla) vyhrala cenu Alma Award (udeľovaná pre osobnosti pôvodom z latinskej Ameriky) pre "Najlepšiu herečku v seriáli" v roku 2006 a 2008 a v roku 2002 bola nominovaná. 
Okrem toho seriál a herci boli nominovaní a vyhrali množstvo iných ocenení.

</doc>
<doc id="289941" url="https://sk.wikipedia.org/wiki?curid=289941" title="Quietdrive">
Quietdrive

Quietdrive je pop punková kapela ktorá vznikla v roku 2002 Minneapolise (Minnesota, Spojené štáty). Skupina debutovala albumom "When All Is Left To You" (30. máj 2006). Dňa 14.októbra 2008 vyšiel kapele Quetdrive ich najnovší album s názvom "Deliverance".
Diskografia.
EP.
Webstránky:
http://www.quietdrive.estranky.sk/

</doc>
<doc id="289948" url="https://sk.wikipedia.org/wiki?curid=289948" title="Mária Karolína Rakúska">
Mária Karolína Rakúska



</doc>
<doc id="289950" url="https://sk.wikipedia.org/wiki?curid=289950" title="Stanislav Kertész">
Stanislav Kertész

Stanislav Kertész je slovenský hráč na bicie nástroje. Je známy z pôsobenia v heavy metalovej skupine Makar Čudra (s prezývkou „"Bambulík"“). Okrem artrockovej skupiny AXXE, hráva v džezových skupinách EGO Group a Free Band. 
Hudobné nástroje.
Stanislav Kertész používa bicie značky Slingerland a činely rôznych výrobcov. Je význačný používaním obrovského množstvá tom-tomov rôznych druhov.

</doc>
<doc id="289951" url="https://sk.wikipedia.org/wiki?curid=289951" title="Ján Fabrický">
Ján Fabrický

Ján Fabrický (* 1964, Bratislava) je profesionálny hráč na bicie nástroje, pedagóg bicích nástrojov, známy ako člen skupín Stop Time, Demikát, Modus a Elán. Bol zameraný na fusion music, rock a populárnu hudbu. Bicie vyštudoval na Konzervatóriu v Bratislave. Od roku 1988 žije vo Švajčiarsku (člen skupín VIP, Overflow, Dingdong a Design). Neskôr študoval na Jazzovej škole v Berne (Švajčiarsko) u Billyho Brooksa. V roku 1990 účinkoval na Bratislavských jazzových dňoch (BJD) so skupinou Byte + Bite. V roku 1995 účinkoval na BJD so skupinou B. P. Project zameranou na jazzový mainstream. Neskôr sa stal členom skupiny Debski – Vasvari Group, s ktorou nahral album "Back in Nang". V roku dostal 1994 štipendijný pobyt na Musicians Institute Hollywood v Los Angeles (USA) a v roku 1995 realizoval profilové "CD Hideout s Frankom Gambalem a Scottom Hendersonom". Účinkoval na mnohých zahraničných festivaloch (vo Fínsku, Belgicku, USA a Austrálii). V súčasnosti pôsobí ako pedagóg bicích nástrojov na Hochschule der Künste v Berne (od roku 2003 ako docent).

</doc>
<doc id="289953" url="https://sk.wikipedia.org/wiki?curid=289953" title="Jozef Döme">
Jozef Döme

Jozef Döme (* 16. júl 1948† 29. máj 2017 ) bol slovenský hráč na bicie nástroje. 
Ako dieťa hral na klarinete, na bicie prešiel v jedenástich rokoch a v dvanástich už verejne vystupoval s oveľa staršími hudobníkmi. Do sveta džezovej hudby vstúpil v šesťdesiatych rokoch. V období rokov 1975 až 1978 hrával najprv v duu s Gabrielom Jonášom, neskôr to bolo jazzové trio v zložení Gabo Jonáš – klavír, Jozef Brisuda – basa a Jozef Döme – bicie. V roku 1983 emigroval do Nemecka a spolupracoval s Atilom Zollerom, Bennym Baileym a ďalšími. V roku 1987 študoval na "Berklee College of Music". Od roku 1994 do roku 2000 bol členom Peter Cardarelli Quartet. V roku 2001 vstúpil do "Dynamic Jazz Tria". V roku 2003 založil vlastnú džezovú skupinu "Jozef Döme Quartet". Bol členom formácie "The Trio".

</doc>
<doc id="289955" url="https://sk.wikipedia.org/wiki?curid=289955" title="Juraj Černý">
Juraj Černý

Juraj „Ďuro“ Černý (* 10. júl 1961, Bratislava, Česko-Slovensko† 26. február 2016, Mosonmagyaróvár, Maďarsko) bol hráč na bicie nástroje a hudobný producent. 
Životopis.
Juraj Černý sa preslávil sa najmä ako bubeník slovenskej hard rockovej skupiny Tublatanka, ktorú založil spolu s Maťom Ďurindom roku 1982. S ním sa ku kapele pripojil aj jej budúci dlhoročný spolupracovník, textár Martin Sarvaš. S Tublatankou nahral (za desať rokov pôsobenia) sedem štúdiových albumov. V roku 1996 zo skupiny odišiel. Popri Tublatanke, hral aj vo významnej slovenskej punk rockovej skupine Slobodná Európa. V roku 1995 sa stal autorom projektu Ďuro Černý Company, kde spojil niekoľko hviezd domácej hudobnej scény. 
Ďuro Černý používal bicie značky Pearl export a za povšimnutie stojí používanie dvoj-kopáku, napr. na albume "Žeravé znamenie osudu" (Tublatanka).
Vyštudoval dokumentárnu tvorbu na VŠMU v Bratislave. Po odchode z Tublatanky sa teda venoval tejto oblasti - filmy, réžia, scenáre, kamera. (napr. klip skupiny Hex - „Som on“, či od Tublatanky videoklip „Ja sa vrátim“). Nakrúcal videoklipy, bol aj dabingovým režisérom (robil napr. dabing seriálu "Frasier"), spracovával televízne scenáre (napr. detektívny seriál "Prvé oddelenie", či reality seriál "Súdna sieň"), päť rokov pracoval ako dramaturg ranného vysielania v Rádiu Expres, kde robil aj reláciu "Macheta". Hudbe sa venoval popri práci. 
V prvej polovici 90. rokov mal Juraj Černý problémy s drogami, konkrétne s heroínom, no ešte vážnejšie problémy mal s pitím alkoholu. Nasledovali problémy s Tublatankou, neschopnosť vystupovať s ňou. Podstúpil však intenzívnu liečbu a pri odchode zo skupiny v roku 1996 bol po úspešnej liečbe. 
Potom hral so skupinou Love 4 Money s Matúšom Kľúčikom. Jeho posledné pôsobenie bolo v skupine Slobodná Európa.
Jeho brat Vlado Černý je herec, riaditeľ Divadla Astorka Korzo ’90.
Zomrel 26. februára 2016.

</doc>
<doc id="289963" url="https://sk.wikipedia.org/wiki?curid=289963" title="US Open 2005">
US Open 2005

US Open 2005 bol grandslamový tenisový turnaj, ktorý sa uskutočnil od 29. augusta do 11. septembra 2005 na otvorených dvorcoch s tvrdým povrchom.
Seniori.
Dvojhra mužov.
 Roger Federer vs. Andre Agassi  6-3 2-6 7-61 6-1
Dvojhra žien.
 Kim Clijstersová vs. Mary Pierceová  6-3 6-1
Štvorhra mužov.
 Bob Bryan / Mike Bryan vs. Jonas Björkman / Max Mirnyj  6-1 6-4
Štvorhra žien.
 Lisa Raymondová / Samantha Stosurová vs. Jelena Dementievová / Flavia Pennettová  6-2 5-7 6-3
Zmiešaná štvorhra.
 Daniela Hantuchová / Mahéš Bhúpati vs. Katarina Srebotniková / Nenad Zimonjić  6-4 6-2
Juniori.
Chlapčenská dvojhra.
 Ryan Sweeting vs. Jérémy Chardy  6-4 6-4
Dievčenská dvojha.
 Viktorija Azarenková vs. Alexa Glatchová  6-3 6-4 
Chlapčenská štvorhra.
 Alex Clayton / Donald Young vs. Carsten Ball / Thiemo de Bakker  7-63 4-6 7-5 
Diečenská štvorhra.
 Nikola Franková / Alisa Klejbanovová vs. Alexa Glatchová / Vania Kingová  7-5 7-63

</doc>
<doc id="289973" url="https://sk.wikipedia.org/wiki?curid=289973" title="Emil Artin">
Emil Artin

Emil Artin (* 3. marec 1898, Viedeň, Rakúsko – † 20. december 1962, Hamburg, Nemecko) bol rakúsky matematik arménskeho pôvodu.
Život.
Jeho otec, tiež Emil Artin, bol arménsky obchodník s umením, jeho matka Emma Laura-Artin bola operná speváčka. Vyrástol v Liberci, ktorý sa v tej dobe nazýval Reichenberg. V roku 1916 ukončil školu a o rok na to išiel študovať na Viedenskú univerzitu.
Až do nástupu nacizmu Artin pôsobil najmä v Hamburgu, v roku 1937, keď bol zbavený miesta na univerzite, emigroval do USA. Tam pôsobil v rokoch 1938 až 1946 na Indianskej univerzite a v rokoch 1946 až 1958 na Princetonskej univerzite.
So svojou ženou Natašou, ruskou židovského pôvodu, s ktorou sa oženil v roku 1932 mal tri deti. Jedno z nich, jeho syn Michael Artin, je uznávaným algebraikom na Massachusetts Institute of Technology.

</doc>
<doc id="289984" url="https://sk.wikipedia.org/wiki?curid=289984" title="Molnárovci na mizine">
Molnárovci na mizine

Molnárovci na mizine je názov druhej epizódy siedmej série slovenského seriálu Mafstory.
Epizóda akoby nadväzuje na predchádzajúcu, kedy Molnárovci vďaka nadnárodnému obchodu s paradajkami prišli o všetok svoj majetok. Spôsobili škodu za 350 miliónov eur a exekútor ich odpojil od vody, plynu, telefónu a elektriny. Majú už iba málo peňazí, ktoré sa pomaly míňajú. Namiesto kaviáru jedia zaváraný segedín. Ali vymyslel záchranný plán ‘Libertè’, ktorého naplnením by sa rodina mala pozviechať z biedy. Ale, každý sa im otáča chrbtom. Ich klientelu preberá iná rodina, nikto im nepožičia. Jedinou svetlou nádejou je trezor v pracovni, na ktorý každý zabudol. Lenže ich pôvodné nadšenie sa zmení na sklamanie s ešte trpkejšou príchuťou.
Príbeh.
Molnárovci sedia skromne pri večeri. Jedia studený zaváraný segedínsky guláš pri zapálených sviečkach. Vypli im elektrinu, plyn, dokonca aj vodu. Milanko sa obáva najviac toho, že nebudú splachovať. Banán to nemôže ísť ani vybaviť do elektrární – banka im zhabala vodičáky. Operátor zase im odpojil aj mobily, takže Pipinka si nemôže objednať pizzu. Pipina sa naštve a chce ísť do mesta na pizzu, ale potrebuje od Alinka peniaze. Chce tisíc eur. Ale on má iba sedemdesiat. Ali uvidí Pipine v peňaženke päťstovku, ale ona tvrdí, že to je ich svadobná fotka. Ali jej to nezhltne a dáva si ju do peňaženky. Nastáva kontrola peňaženiek. Milanko má desať eur (ktoré si má strčiť do...), Béla nemá nič. Zablokovali im karty, takže si nič nestihli vybrať. Podobne je na tom aj Prco, Banán má stovku, ktorú dá Pipine na tú vytúženú pizzu. Pipine sa nezdá, že ona dala Alinkovi päťstovku a on jej iba stovku. Ale Ali nevie o čom hovorí, veď to bola ich svadobná fotka.
Ali je presvedčený, že napriek tomu, že sú v nepriaznivej situácii, nebudú žiť ako ‘žebráci’. Preto pripravil akčný plán ‘Libertè′, ktorý pozostáva z nasledujúcich bodov:
Zdá sa, že prvý bod akčného plánu bol splnený. Ali už telefonuje iným mafiánskym bossom. Chce si od nich požičať. Milión eur. Lenže každý mu položí telefón. Ako kompenzáciu nechce kamarátov zobrať na jachtu v Marseille, lenže aj tú im ministerstvo zhabalo. Ale zrazu sa rozsvietili lampy. Aj Prco si plní svoju úlohu. Ale ako rýchlo sa to zaplo, tak rýchlo to aj zhaslo. Prichádza Márgit, je nešťastná, v celom meste nejde elektrina. Vraj po celom meste sa šíri zápach spáleného mäsa. Obávajú sa, že niečo sa stalo Prcovi. Prichádza už aj Prco, celý je špinavý. Jediné, čo sa zmohol povedať je: „Etela.“ Poslal ju namiesto seba pripájať drôty na stĺp elektrického vedenia.
Pipina je nahnevaná, zorganizovala stretnutie kamarátok a žiadna neprišla, dokonca ani Kveta. Ale bolo treba aj zaplatiť objednané veci a staré dlhy, tak prišla Pipina o 500 eur. Béla chcel ísť splniť svoju úlohu v rámci Aliho plánu, ale nemocnica je pod nútenou správou a Bélu dnu nevpustili. Najviac mu je ľúto toho chľastu, čo má schovaného v skriniach. Prichádza Márgit, oznamuje správu o Etele Pipine a Bélovi, Milanko už o tom vedel. Lenže Etela ešte žije a potrebuje doktora. Béla ale odmieta ísť. Vraj Etela je niečo, čo nie je zaznamenané v žiadnej encyklopédii, bojí sa, že by ho ešte pokúsala. Nakoniec tam pôjde, pretože zložil Hippokratovu prísahu. Potrebuje ešte pomocníka, ktorého nenájde.
Ali opäť telefonuje, minister hospodárstva mu môže požičať len sto eur. Prichádza Banán, zakrvavený, nemá ani euro. Banánovi chlapi vypovedali poslušnosť, prešli ku konkurencii, Šoóšovcom, a preberajú ich klientelu. Chcel ich okamžite dať dole, ale oni ho vyhodili z auta počas jazdy. Prišiel do banky, chcel urobiť prepad, ale ochrankár sa do neho pustil, len tak tak utiekol. Chcel ísť informovať Aliho, nasadol na vlak, keďže autá už nemajú, a tam chceli od neho lístok. Nemal, a tak prišla železničná polícia a vyhodili ho z vlaku. Ali volá Šoóšovi, ale vybije sa mu mobil a nemôže si ho nabiť. Ali má ďalší plán, Banán s Prcom pôjdu do osady za Oláhovcami a požiadajú ich, aby im zapojili elektrinu.
Pri obede sa všetci rýpu v segedíne. Iba Béla pije. Požičal si peniaze od Márgit, ktorá dostala dôchodok. Banán prichádza, elektrina bude, len to má háčik. Oláhovci chcú za zapojenie tisíc euro. Ali sa musí obetovať, zaplatí značkovými švajčiarskymi hodinkami za 15 tisíc eur.
Márgit si zariadila bývanie v posilňovni, má tam nafukovačku a zopár svojich vecí. Navštívil ju Ali, ktorého zaujíma Márgitin dôchodok, 130 eur. Nebojí sa, že jej niekto ukradne, pretože si ich schováva do podprsenky. Ali ju neustále presviedča, aby si ich uschovala u neho, u neho by boli bezpečnejšie ako v banke. Ruka zlodeja navyše vkĺzne do podprsenky veľmi ľahko. Ale nikto si nedovolí na Alinka. Márgit si ich teda schováva do gatiek. Ali sa nevzdáva a sľubuje jej dvadsať percentný úrok. Presvedčil ju a celý jej dôchodok je v jeho rukách.
Ali prehľadáva Pipinkine veci, nájde iba 5 eur. Prichádza Banán od Oláhovcov, ktorým hodinky nestačili, tvrdia, že sú falošné šmejdy. Okrem hotovosti príjmu aj zlato alebo diamanty. Ali si spomenie na dar, ktorý dal Pipine – diamantové nohavičky.
Pipinka sa bojí, nechce byť chudobná. Na Aliho sa každý vykašľal. Rodina musí začať šetriť. Ali nevie z čoho, keď im zostalo posledných 120 eur. Pipinka navrhuje predať nejaký nábytok, ale hlavne schovať peniaze do trezora. Alinko úplne zabudol na trezor v stene za obrazom svojho otca, ktorý nikto nenašiel. Našli v ňom kopu peňazí, ale v slovenských korunách. Márgit im poradila, aby ich išli vymeniť do banky. Ali okamžite posiela Milana do banky. A tým by sa mali skončiť ťažké časy u Molnárovcov. Z posledných 120 eur kúpia chlebíčky, šampanské a kaviár na oslavu nových čias.
Všetko je pripravené na oslavu, iba kaviár sa nedal za tie peniaze kúpiť. Ako bonus sa rozsvietili svetlá. Oláhovci zapojili elektrinu, ale iba na týždeň, musia zaplatiť tých tisíc eur a ešte päťsto za meškanie. Diamantové nohavičky zobrali za desať eur. Pipina sa dozvedela, že stratila svoj obľúbený kúsok. Uprostred prípitku návratu svetlých včerajškov prichádza Milan, ktorý dal banke všetky peniaze, ale po prečítaní platobného príkazu mu odmietli vymeniť peniaze. Molnárovci sú opäť na dne. Milan má začať žobrať pred kostol, aby mali aspoň niečo. Ako vrchol, prichádza Etela, ktorej sa každý bojí. Iba Prco nie, ktorý jej ponúka posledný chlebíček.
Výroky.
Ali zadáva Pipine úlohu v rámci svojho plánu ‘Libertè’
Ali: "„Ty obehneš všetky svoje kamarátky a požičás si od nich peňáze.“"
Pipina: "„Ja? Ja si mám požičiavať jak nejaká socka?“"
Ali: "„Aký problém? Šak s tebou chlastávali, vyvážali sa v taxíkoch, všetko si im platila. Kvete si na narodeniny kúpila kabelku z ťavieho hrba za 3 tisíc euri...“"
Márgit: "„Všade sa šíri taký smrad spáleného mäsa. Fazekašová hovorila, že zas nejaké parašutista určite spadol do tej trafostanice.“"
Ali : "„No, tak aspoň máme o jeden hladný krk menej.“"

</doc>
<doc id="289985" url="https://sk.wikipedia.org/wiki?curid=289985" title="Pyramída v južnej Sakkáre">
Pyramída v južnej Sakkáre

Pyramída v južnej Sakkáre alebo Anonymná pyramída v južnej Sakkáre alebo Južná pyramída pri južnej Sakkáre alebo Lepsius XLVI je nedostavaná, pravdepodobne kráľovská hrobka, ktorá leží na území pohrebiska južne od dediny Sakkára v Egypte.
Pyramídu dal postaviť neznámy panovník 13. dynastie (okolo 1783–1640 pred Kr.) z obdobia Strednej ríše. Podľa najnovších informácií by staviteľom mohol byť faraón Džehuti Veserchau.
Pyramída a komplex.
Z pyramídy sa nad zemou zachovalo nedokončené jadro zo sušených tehál a celá subštruktúra z vápenca, podobná severnej pyramíde v Mazghúne, s pozoruhodne vypracovanou výzdobou, ktorá je pokladaná za najkrajšiu z výzdob kráľovských pyramíd svojho obdobia. Vstup do objektu je pri východnej stene, zostupuje sa schodiskom, ktoré po určitej vzdialenosti prechádza do vodorovnej chodby, ktorá sa trikrát lomí. V miestach zlomov sú rozšírené siene. Chodba pokračuje do predsiene a následne do dvoch pohrebných komôr. Hlavná pohrebná komora je z jedného obrovského bloku kremenca s hmotnosťou 150 ton, v ktorom je vytesaná jama pre sarkofág, kanopy a pohrebnú výbavu. Nad ňou sa nachádzajú tri stropné dosky, ktoré sa po pohrebe mali spustiť na kremencový blok, a tým navždy uzatvoriť sarkofág s kráľovou múmiou. Podľa súčasnej polohy týchto blokov možno povedať, že tu neprebehol žiadny pohreb. Druhá pohrebná komora mohla slúžiť pre kráľovnú, alebo ako návnada pre zlodejov. Pozdĺž celej chodby boli rozmiestnené tri uzatváracie bloky, ktoré neboli nikdy spustené. Okolo pyramídy obiehal zvlnený múr z nepálených tehál. V západnej stene v osi pyramídy bol vstup do areálu. Nad vstupom do pyramídy sa našli dve "pyramidiá" z čiernej žuly bez akéhokoľvek nápisu. Je otázkou pre súčasnú egyptológiu prečo práve dve. Dôkazy kultových stavieb z areálu dodnes chýbajú. Podľa relatívne kvalitnej práce na pyramíde sa dá predpokladať, že bola určená pre ambiciózneho, alebo dokonca významného panovníka 13. dynastie.
Výskum.
Pyramídu objavil roku 1929 švajčiarsky egyptológ Gustave Jéquier pri skúmaní okolia Faraónovej mastaby.

</doc>
<doc id="289986" url="https://sk.wikipedia.org/wiki?curid=289986" title="Nemecké Pravno">
Nemecké Pravno



</doc>
<doc id="289987" url="https://sk.wikipedia.org/wiki?curid=289987" title="Lepsius XLVI">
Lepsius XLVI



</doc>
<doc id="289988" url="https://sk.wikipedia.org/wiki?curid=289988" title="Škorpión (katapult)">
Škorpión (katapult)



</doc>
<doc id="289989" url="https://sk.wikipedia.org/wiki?curid=289989" title="Jacques Hadamard">
Jacques Hadamard

Jacques Salomon Hadamard (* 8. december 1865, Versailles, Francúzsko - † 17. október 1963, Paríž, Francúzsko) bol francúzsky matematik, ktorý dosiahol významné výsledky v oblastiach teórie čísel, komplexnej analýzy, diferenciálnej geometrie a parciálnych diferenciálnych rovníc. Zaoberal sa tiež funkcionálnou analýzou a variačným počtom. V neskorších rokoch svojho života sa venoval aj teórii pravdepodobnosti a didaktike matematiky.
Vo svojej knihe "Psychology of Invention in the Mathematical Field" používa Hadamard introspekciu v snahe opísať myšlienkové procesy matematika. Hadamard opisuje svoje matematické myslenie ako skôr neverbálne. 
Hadamard je autorom niekoľkých kníh a držiteľom viacerých vedeckých ocenení.

</doc>
<doc id="289990" url="https://sk.wikipedia.org/wiki?curid=289990" title="Jacques Salomon Hadamard">
Jacques Salomon Hadamard



</doc>
<doc id="289991" url="https://sk.wikipedia.org/wiki?curid=289991" title="Johann Peter Gustav Lejeune Dirichlet">
Johann Peter Gustav Lejeune Dirichlet



</doc>
<doc id="289992" url="https://sk.wikipedia.org/wiki?curid=289992" title="Peter Gustav Dirichlet">
Peter Gustav Dirichlet



</doc>
<doc id="289995" url="https://sk.wikipedia.org/wiki?curid=289995" title="Non-ekvivalencia">
Non-ekvivalencia



</doc>
<doc id="290013" url="https://sk.wikipedia.org/wiki?curid=290013" title="Art-rock">
Art-rock



</doc>
<doc id="290014" url="https://sk.wikipedia.org/wiki?curid=290014" title="Karosa B 932">
Karosa B 932

 
Karosa B 932 je model mestského autobusu, ktorý vyrábala spoločnosť Karosa Vysoké Mýto v rokoch 1997 až 2002. Ide o nástupcu typu Karosa B 732.
Konštrukcia.
Autobus B 932 je konštrukčne i dizajnovo zhodný s modelom B 931; oba typy boli vyrábané súbežne. Ide o dvojnápravový autobus s polosamonosnou karosériou panelovej konštrukcie a motorom umiestneným za zadnou nápravou. Tá pochádza od firmy PPS Detva, zatiaľ čo prednú s nezávisle zavesenými kolesami vyrobil podnik LIAZ. Jedinou zmenou oproti typu B 931 je použitie mechanickej prevodovky, vďaka nej môžu býť autobusy B 932 používané i na prímestských linkách. Zadné i predné čelo je na rozdiel od vozidiel rady 700 zaoblené, je vytvorené z kostry zo zváraných profilov a sklolaminátového panelu. Sedačky v interiéri sú plastové a potiahnuté látkou. Pre cestujúcich sú určené troje dvojkrídlové výklopné dvere v pravom boku karosérie (tie predné sú užšie než dvoje ostatné). Za strednými dvermi sa nachádza priestor pre kočík.
Od roku 1999 boli vyrábané autobusy v modifikácii B 932 E. Zmeny boli rovnaké ako u typu B 931 E: systémy ABS a ASR, odlišná predná tuhá náprava LIAZ a znížená podlaha v prednej časti autobusu o .
Výroba a prevádzka.
Prímestské a mestské autobusy B 932 začali byť v Karose vyrábané roku 1997, teda približne rok po začatí produkcie mestských vozidiel B 931. V roku 1999 bola uvedená na trh modifikovaná verzia B 932 E a výroba pôvodnej varianty bola ukončená. Posledné autobusy verzie B 932 E opustili brány Karosy v roku 2002.
Typ B 932 bol rozšírený po celom Česku i Slovensku predovšetkým u dopravcov prevádzkujúcich MHD. Spolu s autobusmi B 931 tak B 932 úspešne nahradili, alebo doplnili staršie typy B 731 a B 732. V súčasnosti sú už mimo prevádzky.

</doc>
<doc id="290020" url="https://sk.wikipedia.org/wiki?curid=290020" title="Ekvatoriálne pásmo">
Ekvatoriálne pásmo

Ekvatoriálne pásmo je bioklimatické pásmo Zeme, ktoré sa nachádza pozdĺž rovníka približne v oblasti medzi obratníkmi, no niekedy sa v dôsledku klimatických činiteľov z týchto oblastí odchyľuje na sever či juh. Zodpovedá vlhkému tropickému pásmu (tzv. pásmo dažďových rovníkových lesov). Typickými predstaviteľmi sú oblasti povodia Amazonky a Konga.
Atmosférické podmienky.
Priemerná teplota vzduchu a Zemského povrchu (pôdy) v polohách s nízkou nadmorskou výškou nikdy neklesá pod 0 °C a priemerná teplota vzduchu v najchladnejšom mesiaci je vyššia ako 15 °C. Celoročná priemerná teplota sa pohybuje okolo 25 °C. Väčšie môžu byť rozdiely teplôt medzi dňom a nocou, než medzi jednotlivými „ročnými obdobiami“. Časté sú denné zrážky, ktorých ročný úhrn dosahuje i 2000-3000 mm. Padajú najčastejšie nad pevninou poobede a nad oceánmi v noci. Túto oblasť nepostihuje obdobie sucha. Vysoké teploty a zrážky spôsobuje fakt, že v dôsledku Coriolisovej sily sa v oblasti okolo rovníka hromadia vlhké a teplé vzduchové hmoty.
Rastlinstvo.
V týchto oblastiach väčšinou rastú tropické dažďové lesy, s nepretržitou vegetáciou bohatých rastlinných spoločenstiev. Lesy sú bohaté, so stromami vysokými do 60 m a viacerými poschodiami. Pre oblasť sú typické liany, epifyty a iné.

</doc>
<doc id="290022" url="https://sk.wikipedia.org/wiki?curid=290022" title="Ignosticizmus">
Ignosticizmus

Ignosticizmus, alebo igteizmus, je teologické stanovisko, že každé iné teologické stanovisko (vrátane agnosticizmu) usudzuje zbytočne veľa o pojme Boh a o mnohých iných teologických pojmoch. Slovo "ignosticizmus" bolo vytvorené zložením slov "ignorance" (nevedomosť – nedostatok vedomostí) a "gnostic" (gnostický – poznanie vzťahujúce sa k Bohu či bohom). Prvýkrát toto slovo použil Sherwin Wine, rabín a jeden z hlavných zakladateľov humanistického judaizmu.
Ignosticizmus môže byť definovaný dvoma súvisiacimi názormi na existenciu Boha:
Niektorí filozofi vidia ignosticizmus ako obmenu agnosticizmu alebo ateizmu, kým iní ho považujú za samostatný a odlišný názor. Ignostik nezastáva názor agnostikov, že existencia metafyzickej reality nie je poznateľná (alebo zatiaľ ju nie je možné poznať) a tvrdí, že nie je možné dokonca ani vyjadriť sa k tomu, či on sám je teista alebo ateista, pokiaľ nebude podaná súvislá definícia teizmu bez logických sporov. Ignostik zastáva k metafyzickým pojmom postrádajúcim súvislú definiciu vedecký skepticizmus, praktické epistemologické stanovisko, pýtajúc sa na pravdivosť týchto tvrdení postrádajúcich empirický dôkaz, využívajúc:
Vzťah k ďalším názorom na Boha.
Ignosticizmus a teologický nekognitivizmus sú vo všeobecnosti považované za synonymické pojmy, ale vzťah ignosticizmu k ďalším neteistickým pohľadom je menej zrejmý. Kým Paul Kurtz považuje názor za zlúčiteľný so slabým ateizmom a agnosticizmom, ďalší filozofi považujú ignosticizmus za samostatný myšlienkový smer.
A. J. Ayer argumentuje v jednej z kapitol jeho knihy "Jazyk, Pravda a Logika", že nikto nemože hovoriť o Božej existencii, alebo dokonca o možnosti Božej existencie, kým pojem samotný bude neoveriteľný a preto nezmyselný. Ayer napísal, že toto nepripúšťa ateizmus a agnosticizmus rovnako ako ani teizmus, pretože stúpenca akéhokoľvek z týchto troch stanovísk predpokladá, že veta "Boh existuje" má zmysel. Položením nezmyselnosti teistických nárokov, Ayer prehlásil, že nikdy nebola "žiadna logická pôda pre antagonizmus medzi náboženstvom a prírodnými vedami", keďže teizmus nepredkladá žiaden návrh, ktorý by bolo možné vedeckými metódami overiť.
Podobne ako Ayer, aj Theodore Drange vidí ateizmus a agnosticizmus ako stanoviská, ktoré akceptujú vetu "Boh existuje" ako zmysluplný výrok; ateisti súdia, že tento výrok je "nepravdivý alebo možno nepravdivý" a agnostici sa domnievajú, že niet východiska pre určenie pravdivostnej hodnoty tohto výroku, kým sa nenájde prípustný dôkaz. Ak akceptujeme Drangeho definície, ignostik nie je ani ateista, ani agnostik. Zjednodušená sentencia k subjektu môže byť vyjadrená nasledujúco: "Ateista by povedal, 'Neverím, že Boh existuje'; agnostik by povedal, 'Neviem, či Boh existuje'; a ignostik by povedal, 'Neviem, čo tým mieniš, keď povieš, "Boh existuje" '."
Ignosticizmus sa niekedy zvykne chybne zamieňať s apateizmom, stanoviskom apatie voči existencii Boha. Apateista môže považovať vetu "Boh existuje" za zmysluplnú, a preto dokonca možno za pravdivú.
Závislosť od osobitého chápania slova "Boh".
Drange zdôrazňuje, že akýkoľvek postoj k otázke "Existuje Boh?" je vytváraný s ohľadom na osobité pojatie toho, čo človek považuje za reprezentáciu "Boha":
Keďže "Boh" znamená veľmi rozdielne veci pre rozdielnych ľudí, ak je toto slovo vyslovené, ignostik sa môže snažiť vymedziť, či je tým mienené niečo ako detská definícia boha, alebo či je tento pojem myslený namiesto toho v teologickom zmysle.
Teistické detské pojatie má vo všeobecnosti jednoduchý a jasný význam založený na antropomorfickej predstave Boha: "Veľký chlapík na nebi, ktorý všetko riadi a o všetkom rozhoduje podľa svojej vôle." Mnoho filozofov a teológov zamietlo túto predstavu Boha, prijímajúc inú predstavu Boha, vrátane predstavy Sv. Augustína, Maimonidesa, Sv. Tomáša Akvinského, Barucha Spinozu, Ludwiga Feuerbacha a Sørena Kierkegaarda.
Teologické pojatie Boha je naproti tomu viac komplexné a abstraktné, priraďujúce Bohu prívlastky ako "všemohúci", "vševediaci" a "všeláskavý". Táto abstrakcia (uvažovaná samostatne alebo v kombinácii) má skôr poetický význam, než aby mohla byť braná vážne ako definícia a overovaná, pretože je mätúca a lingvisticky prázdna. V súvislosti s touto definíciou boli vytvorené mnohé otázky poukazujúce na jej vnútornú rozpornosť, ako napríklad otázka poukazujúca na paradox všemohúcnosti: "Ak je Boh všemohúci, môže vytvoriť niečo tak ťažké, že to dokonca nebude schopný udvihnúť?"
Panteisti sú presvedčení, že všetko, čo existuje, tvorí jeden celok, ktorý je božskej povahy (považujú teda celú Prírodu za Boha). Tento názor môže byť videný ako hra so slovami, rovnako ako názor Hinduistickej filozofie, že boh je ľudská bytosť. 
Podobne panenteisti sú presvedčení, že Príroda je časťou Boha, ktorý bezčasopriestorovo (nemateriálne) zasahuje aj za hranice poznateľného Vesmíru. K tomuto sa možno stavať skepticky, nakoľko nie je možné zmyslami vnímať ani inak pozorovať niečo, čo zasahuje "za hranice" časopriestoru a fyzikálnych zákonov a túto hypotézu preto nie je možné nijakým spôsobom overiť.
Deizmus je názor, podľa ktorého je Boh stvoriteľom Prírody (vesmíru). Logické stanovisko k tomuto problému je také, že pojem "bezčasového a subjektívne zmýšľajuceho Stvoriteľa" nie je potrebný, ak počiatok nenastal (resp. nastal v nekonečnej minulosti) a vesmír je sebestačný a bez prvotnej príčiny na existenciu. Ak počiatok nastal, pojem takého Stvoriteľa tiež nie je potrebný a navyše je vnútorne rozporný, nakoľko nie je možné hovoriť o tom, čo nastalo pred začiatkom časopriestoru (podobne, ako nemá zmysel hovoriť, čo je severnejšie ako severný pól). Teda nemá zmysel uvažovať o "nezapríčinenej príčine", ktorej dôsledkom je to, že vesmír existuje – vesmír je sebestačný a nakoľko podľa definície je vesmír všetko, čo existuje, jeho vlastnosť prejovať tendenciu existovať má pôvod v samotných jeho princípoch, ktoré ľudskej mysli umožnujú túto tendenciu poznať. 
Podľa niektorých filozofov (Daniel Dennett, Richard Dawkins) plynie "iracionálna" tendencia vysvetľovať vznik vesmíru pomocou inteligentného stvoriteľa, ktorý je na základe vlastnosti subjektívneho úsudku mnohonásobne zložitejší, než samotný jeho výtvor (vesmír), produkt evolučne prispôsobeného ľudského sociálneho myslenia snažiaceho sa hľadať v konkrétnych výtvoroch intencionalitu. 
Skúsme uvažovať o ďalších metafyzických pojmoch, akými sú napríklad "nebo", "peklo", "zmŕtvychvstanie", "spasenie duší", "posmrtný život" alebo "konečný súd". Všetky tieto pojmy boli vyvinuté vnútri zoroastrizmu, najstaršieho monoteistického náboženstva, založeného niekedy pred prvým tisícročím pred naším letopočtom. Toto náboženstvo malo významný vplyv na Abrahámovské náboženstvá, vrátane judaizmu, kresťanstva a islamu. V pôvodnej forme bol zoroastrizmus dualistické náboženstvo, nakoľko podľa neho existuje tvorivá sila (božstvo), Spenta Mainyu, pomocou ktorej Ahura Mazda, "Univerzálny Boh" a "Nestvorený Stvoriteľ", prišiel na myšlienku stvorenia sveta, ktorý potom "bol" a ničivá sila (božstvo), Angra Mainyu (Ahriman), reprezentujúca anti-stvorenie, ktorá bola "nestvorená" a existuje nezávisle od Ahury Mazdy. Bez ohľadu na to, či ide o monoteistické alebo polyteistické náboženstvo, všetky tieto metafyzické pojmy boli podané do slovného vyjadrenia na podnet zjavenia, ktoré mal Zaratuštra (Zoroaster), zakladateľ tohto náboženstva. Ich definície neboli odvodené na základe pozorovania, ale na základe subjektívneho zážitku. 
Podľa zástancov neuroteológie majú tieto subjektívne zážitky, zvyčajne označované ako "duchovné" alebo "náboženské", pôvod v neurologickej a evolučnej báze. Akokoľvek, zasahujú za hranice poznateľného pozorovateľného sveta, pretože definície metafyzických pojmov nemožno testovať a existujú len v rámci jazykových štruktúr, mémov predávaných z generácie na generáciu v hovorenej alebo písanej forme. Mimo týchto symbolických interpretácií neexistujú žiadne pozorovania svedčiace v prospech poznania ich existencie.
Ignostik preto čaká na súvislú a jasnú definíciu slova "Boh" (alebo iných metafyzických slov či slovných spojení), než bude môcť poznať, o akú predstave Boha ide a následne zaujať konkrétne stanovisko k možnosti existencie Boha.
Kritika ignosticizmu.
Mnohí môžu namietať, že podať súvislú a jasnú definíciu pojmu Boh je prakticky takmer nemožné, podobne, ako je prakticky takmer nemožné podať všeobecnú definíciu toho, pod čím nejaký konkrétny človek rozumie pojem "pekná melódia". V tomto prípade sa možno dostať napríklad k opisu "vzorov a usporiadaní zvukových vĺn", ale nie je možné jednoznačne určiť, či nejakú ďalšiu konkrétnu melódiu, umelo vytvorenú na základe tohto opisu, bude ten daný človek vnímať tiež ako esteticky peknú, nakoľko jeho vnímanie závisí od mnohých faktorov a môže byť dokonca pozmenené. Vo všeobecnosti ide o problém opisu fenomenologického vedomia, resp. subjektívnej kvality vedomia, zvanej kvália. Príkladmi kválie sú napríklad bolesť, chuť vína, láska. 
Podobne, ako rôzni ľudia vnímaju rôzne estetickú hodnotu nejakej konkrétnej melódie, zastávajú rôzni ľudia odlišné názory na božskú (metafyzickú) podstatu reality, ktorá ich obklopuje; ide o subjektívnu tému. Takto možno otázku "existencie Boha" v zásade zovšeobecniť na fundamentánejší filozofický problém "dichotómie tela a mysle" (resp. v myslení kresťanského východu trichotómie telesnej, duševnej a duchovnej zložky). Psychológ Paul Bloom k tomu dodáva, že sklon človeka k dualistickým koncepciám je "zakorenený vo fenomenologickej skúsenosti".

</doc>
<doc id="290024" url="https://sk.wikipedia.org/wiki?curid=290024" title="Karosa C 956">
Karosa C 956

Karosa C 956, známejšia pod obchodným názvom Axer je typ medzimestského autobusu vyrábaný v kooperácii s Irisbusom, ktorý koncepčne nadväzuje na typy Karosa C 954 a C 955. Je určený predovšetkým na diaľkové linky a zájazdy, výnimočne sa používa aj na prímestských linkách. Vyrábal sa v rokoch 2002 až 2006 a nahradil ho autobus Irisbus Arway.
Technické parametre.
Autobus sa vyznačuje lepenými oknami, aj keď väčšinou sa u autobusov Irisbus s lepenými oknami používa označenie "E" - "Evolution". Väčšinou býva klimatizovaný. Zásadná zmena oproti predchádzajúcim typom je predný nárazník, kde hranaté svetlomety so smerovkami nahradili svetlomety v tvare malých krúžkov. Vystupovacie dvere môžu byť dvojkrídlové alebo jednokrídlové. Dvojkrídlové sú úzke alebo široké ako u mestských autobusov.
Dĺžka autobusu je 12 metrov (podtyp .1074) alebo 12.8 metra (podtyp .1076). Prvá verzia má dvere vpredu dvojkrídlové a vzadu dvojkrídlové alebo dvojkrídlové vpredu a vzadu jednokrídlové dvere.

</doc>
<doc id="290035" url="https://sk.wikipedia.org/wiki?curid=290035" title="Rio Gavin Ferdinand">
Rio Gavin Ferdinand



</doc>
<doc id="290036" url="https://sk.wikipedia.org/wiki?curid=290036" title="Le Club de Hockey Canadien">
Le Club de Hockey Canadien



</doc>
<doc id="290043" url="https://sk.wikipedia.org/wiki?curid=290043" title="Emilio Giuseppe Farina">
Emilio Giuseppe Farina



</doc>
<doc id="290053" url="https://sk.wikipedia.org/wiki?curid=290053" title="Maršovice">
Maršovice

Bohunice môžu byť:

</doc>
<doc id="290054" url="https://sk.wikipedia.org/wiki?curid=290054" title="Třebešice">
Třebešice

Třebešice môžu byť:

</doc>
<doc id="290067" url="https://sk.wikipedia.org/wiki?curid=290067" title="Puerto Santa Cruz">
Puerto Santa Cruz

Puerto Santa Cruz je malé prístavné mesto v provincii Santa Cruz na juhu Argentíny. Je administratívnym centrom departmentu Corpen Aike. Pri sčítaní ľudu v roku 2010 malo mesto 4 431 obyvateľov.
Poloha.
Leží na južnej strane delty rieky Santa Cruz, ústiacej do Atlantického oceánu, vo vzdialenosti 40 kilometrov od mesta Comandante Luis Piedra Buena a 16 kilometrov od Punta Quilla, ktoré je bezprostredne pri Atlantickom oceáne.
Dejiny.
V roku 1862 prišli na miesto anglikánski misionári, ktorí sa snažili rozšíriť kresťanstvo medzi miestnymi indiánmi z kmeňa Tehuelchekov. Misionári sa usadili kúsok na západ od súčasného mesta, no po roku neúspešných snáh miesto opustili. 1. decembra 1878 sa na mieste vylodili argentínske oddiely pod velením Luisa Py a založili osadu. Tento dátum je v súčasnosti považovaný za deň založenia mesta. V roku 1884 bola táto osada vyhlásená za hlavné mesto územia nazývaného Territorio Nacional de Santa Cruz. Ale už v roku 1888 bolo hlavné mesto guvernérom presunuté do mesta Río Gallegos. Toto rozhodnutie v roku 1898 potvrdila aj federálna vláda.

</doc>
<doc id="290073" url="https://sk.wikipedia.org/wiki?curid=290073" title="Santa Cruz (rieka)">
Santa Cruz (rieka)

Santa Cruz je rieka v argentínskej provincii Santa Cruz v Patagónii.
Pramení v ľadovcových jazerách Lago Viedma a Argentino, ležiacich v národnom parku Los Glaciares a ústi po pri Puerto Santa Cruz do Atlantického oceánu.
Rieka Santa Cruz má priemerný prietok okolo /s a je intenzívne využívaná na zavlažovanie a získavanie elektrickej energie.

</doc>
<doc id="290079" url="https://sk.wikipedia.org/wiki?curid=290079" title="Ceny WTA">
Ceny WTA

Ceny WTA sa udeľujú tenistkám Ženskou tenisovou asociáciou (WTA) za najlepšie výsledky v konkrétnej sezóne.

</doc>
<doc id="290087" url="https://sk.wikipedia.org/wiki?curid=290087" title="Natasha Klauss">
Natasha Klauss

Natasha Klauss, celým menom "Natasha Alexandra Rastapkavicius Arrondo" (* 25. jún 1975, Barranquilla) je kolumbijská herečka litovského pôvodu.
Natasha Klauss je dcéra litovského Rusa a Kolumbijčanky, má sestru Tatianu. Klauss pôvodne túžila byť baletkou. Študovala na tanečnej škole, avšak rok pred dokončením štúdia si zranila koleno pri autohavárii, čím sa jej skončila kariéra v tanci. Natasha sa potom rozhodla vymeniť štúdium tanca za herectvo.
Svoju hereckú kariéru začala v televíznych seriáloch a hrách, kde hrala väčšinou malé postavy. V roku 2002 zobrazila lesbickú postavu Sandra Guzmán v telenovele "Odplata", za ktorú získala prestížne ocenenia. Klauss potom hrala po boku Michela Browna, Danny García, Paoly Rey, Maria Cimarra a Juana Alfonsa Baptistu v úspešnej telenovele "Skrytá vášeň", ktorá jej priniesla množstvo ocenení. V roku 2004 opäť hrala s Paolou Rey and Juanom Alfonsom Baptistom v telenovele "La mujer en el espejo".
V roku 2006 jej priniesla telenovela "" ďalšie ocenenie za najlepšiu zápornú rolu. V rokoch 2005 – 2007 hrala v seriáli "Decisiones". Objavila sa aj v telenovele "El Zorro: la espada y la rosa".
Natasha Klauss je vydatá tretíkrát. S prvým manželom, televíznym producentom Victorom Gómezom, má dcéru Isabellu. S druhým manželom, Marcelom Grecom, má dcéru Palomu. V roku 2022 sa vydala za Daniela Gómeza.
V telenovelách vysielaných na Slovensku ju dabovala Judita Bilá.

</doc>
<doc id="290110" url="https://sk.wikipedia.org/wiki?curid=290110" title="Orájovia">
Orájovia



</doc>
<doc id="290111" url="https://sk.wikipedia.org/wiki?curid=290111" title="Endokrinne podmienená obezita">
Endokrinne podmienená obezita

Endokrinne podmienená obezita je tučnota, ktorej príčinou je prevažne porucha alebo poruchy funkcie žliaz s vnútornou sekréciou. Najčastejšie ide o ochorenie štítnej žľazy – hypotyreózu, ochorenie nadobličiek – Cushingov syndróm alebo Cushingovu chorobu a ochorenie hypofýzy. Obezita sa spája aj so zníženou funkciou vaječníkov alebo semenníkov. 
V skutočnosti je príčina obezity, hlavne extrémnej – morbídnej obezity, ktorá má BMI nad 40 – len veľmi zriedka zapríčinená poruchami spomínaných žliaz s vnútornou sekréciou. Najčastejšie sa v populácii vyskytuje exogénna obezita, na ktorej sa podieľa v najpodstatnejšej miere nadmerný prísun stravy bohatej na živočíšne tuky, oligosacharidy a jednoduché cukry (sacharóza, fruktóza, glukóza) obsiahnuté v cukre, sladkostiach a v niektorých druhoch ovocia (napríklad jahody, maliny a hrozno). Nepomer medzi prísunom a výdajom energie má potom za následok priberanie na hmotnosti. Uplatňujú sa tu aj viaceré genetické predispozície, ktoré však nie sú až také rozhodujúce pri narastajúcom počte obéznych v populácii. 
Poruchy funkcie žliaz s vnútornou sekréciou sa uplatňujú ako bezprostredná príčina priberania na hmotnosti len u malého percenta obéznych ľudí a takmer nikdy nie sú príčinou morbídnej obezity.
"Znížená porucha funkcie štítnej žľazy" nebýva sprevádzaná obezitou, ale môže spôsobiť nepatrný nárast hmotnosti (málokedy viac ako ) a to len v prípade, že porucha funkcie štítnej žľazy je veľmi pokročilá. Oveľa častejšie sú v popredí tejto choroby iné príznaky: opuchy viečok, neskôr opuchy predkolení, suchosť kože, progredujúca únava, zmeny nálady, sklon k depresiám, ospalosť.
"Porucha nadobličiek" – zvýšená tvorba kortizolu môže byť sprevádzaná neúmerným priberaním na hmotnosti, ale sú prítomné i ďalšie sprievodné príznaky, ktoré sú pre toto ochorenie ďaleko príznačnejšie: atrofia koreňového svalstva, čiže svalstva v oblasti ramien a stehien a naopak hromadenie tuku vo viscerálnej (brušnej) oblasti. Veľmi často bývajú na bruchu ale aj v oblasti ramien a stehien strie, ktoré sú nápadne fialovej farby a sú vnorené pod úroveň kože. Sú prítomné kožné podliatiny, ktoré často splývajú na veľkých plochách – nazývajú sa ekchymózy. Okrem toho je hyperkortizolizmus v populácii veľmi zriedkavý. 
&lt;br&gt;Okrem týchto príznakov je pri tomto ochorení často prítomná cukrovka alebo porucha glukózovej tolerancie, zvýšené hladiny cholesterolu, triglyceridov ako aj vysoký krvný tlak. Tieto pridružené ochorenia často doprevádzajú práve exogénnu obezitu, ktorá je v populácii nepomerne častejšia. Po niekoľkých rokoch trvania ťažkej obezity sa objavujú tieto sprievodné ochorenia takmer pravidelne a to už aj vo vekovej kategórii 30 – 35 ročných a sú súčasťou prítomnosti metabolického syndrómu, pri ktorom je prítomný hyperinzulinizmus a vznik inzulínovej rezistencie. Postupnou redukciou hmotnosti však hladina inzulínu obvykle poklesne na normálne hodnoty, čo nasvedčuje tomu, že kľúčová je obezita a nie porucha pankreasu, ktorý nadmerne produkuje inzulín.
Ostatné endokrinne podmienené príčiny obezity už možno považovať za raritné.

</doc>
<doc id="290133" url="https://sk.wikipedia.org/wiki?curid=290133" title="San Marino Calcio">
San Marino Calcio

San Marino Calcio je sanmarínsky futbalový klub založený v najväčšom meste krajiny, Serravalle.
Klub bol založený v roku 1960 ako S.S. Serenissima ("Società Sportiva Serenissima"). V roku 1973 bol zlúčený s klubom S.S. Juvenes a bol aj premenovaný na A.C. San Marino ("Associazione Calcio San Marino"). Klub bol profesionálny a zaradili ho do talianskej ligy a odčlenil sa klub S.S. Juvenes, ktorý sa venoval neskôr iba amatérom. Aj teraz je klub profesionálnym a hrá Séria C2. Klubové farby sú modrá a biela.
Stadio Olimpico.
Na tomto 7-tisícovom štadióne hráva aj domáca reprezentácia.

</doc>
<doc id="290134" url="https://sk.wikipedia.org/wiki?curid=290134" title="Jozef „Dodo“ Šošoka">
Jozef „Dodo“ Šošoka



</doc>
<doc id="290137" url="https://sk.wikipedia.org/wiki?curid=290137" title="Kvety Nikotínu">
Kvety Nikotínu

Kvety Nikotínu je slovenská alternatívna/indie rocková skupina z Komárna. Ich texty sú plné symbolizmu, nostalgie a melanchólie. Kompozícia skladieb je založená na minimalizme s dôrazom na expresionistický prejav. Väčšinu textov tvorí Ondrej Bagin, ktorý je zároveň vedúci, spevák a gitarista skupiny. Na bicie nástroje hrá Gabriel Szalai, ktorý vďaka inšpirácii v elektronickej hudbe dáva kapele minimalistický zvuk. Dominantným nástrojom a poznávacím znakom kapely sú najmä klávesy, na ktoré hrá Peter Soós. Kvety Nikotínu ako jedna z prvých kapiel začala s voľným zdieľaním svojich albumov na oficiálnych stránkach.
Biografia skupiny.
Traja aktéri tejto skupiny spolu hrali ešte pred jej vznikom, v amatérskych kapelách Psycho a D´Mess začiatkom deväťdesiatych rokov. Rané obdobie skupiny bolo ovplyvnené hudbou punk rock a grunge. Prvá pevná verzia kapely sa sformovala až v roku 1997. V tom istom roku nahrávajú prvý album "Ičnisinči". Druhý album, demo "Živá Voda", bol nahrávaný v pozmenenom zložení, keď po odchode Kataríny Nagyovej prichádza na post klávesistu Peter Soós. Skupinu nachádza v experimentálnom rozpoložení s tvorbou väčšinou popových skladieb s občasnými psychedelickými aranžmánmi. Tretí album, posledné vydané demo "Míľovým krokom", vytvorili členovia kapely v rovnakom zložení ako predchádzajúci.
V roku 2004 vychádza album "Vážky", ktorý obsahuje aj skladbu „Obaja“. O dva roky neskôr vydali album "Hnusné básne", ktorým zaujali širokú verejnosť a hudobných kritikov. Skladby z neho sa dostali na singel, ktorý bol súčasťou programu "Rádia FM". V roku 2009 nahrala skupina album "Letostepi" a skladby z neho sa dostali aj do repertoáru Rádia FM (najmä singel "Telefón").
Diskografia.
Raritné nahrávky a remixy.
Ďalšie rarity nájdete na stránke rarity.kvetynikotinu.sk

</doc>
<doc id="290139" url="https://sk.wikipedia.org/wiki?curid=290139" title="Henrik Höglund">
Henrik Höglund



</doc>
<doc id="290141" url="https://sk.wikipedia.org/wiki?curid=290141" title="Lino Červar">
Lino Červar

Lino Červar (* 22. september 1950, Delići, Chorvátsko) je chorvátsky hádzanársky tréner a bývalý člen Chorvátskeho parlamentu.
Červar trénoval od roku 2002 do 2010 chorvátsku reprezentáciu mužov, s ktorou vyhral v roku 2004 Letné olympijské hry, v roku 2003 Majstrovstvá sveta, v 2005 a 2009 získal striebornú medailu za druhé miesto. Od leta roku 2009 aj macedónsky klub RK Metalurg Skoplje. 

</doc>
<doc id="290142" url="https://sk.wikipedia.org/wiki?curid=290142" title="Mike Powell">
Mike Powell



</doc>
<doc id="290143" url="https://sk.wikipedia.org/wiki?curid=290143" title="Mike Anthony Powell">
Mike Anthony Powell



</doc>
<doc id="290144" url="https://sk.wikipedia.org/wiki?curid=290144" title="Michael Powell">
Michael Powell

Michael Powell alebo Mike Powell môže byť:

</doc>
<doc id="290145" url="https://sk.wikipedia.org/wiki?curid=290145" title="Michael Artin">
Michael Artin

Michael Artin (* 28. jún 1934, Hamburg, Nemecko) je americký matematik a profesor na Massachusetts Institute of Technology. Narodil sa v Hamburgu a vyrastal v Indiane. Po otcovi, Emilovi Artinovi, tiež významnom matematikovi, je čiastočný Armén a Rakúšan, po matke žid.
Študoval na Princetonskej a Harvardovej univerzite, jeho školiteľom na doktorandskom štúdiu bol Oscar Zariski. Zaoberá sa predovšetkým algebraickou geometriou, nekomutatívnou algebrou a príbuznými disciplínami. 

</doc>
<doc id="290146" url="https://sk.wikipedia.org/wiki?curid=290146" title="Irisbus Axer">
Irisbus Axer



</doc>
<doc id="290147" url="https://sk.wikipedia.org/wiki?curid=290147" title="Zoznam manželiek a manželov sicílskych panovníkov">
Zoznam manželiek a manželov sicílskych panovníkov

Zoznam manželiek a manželov sicílskych panovníkov obsahuje mená žien, ktoré sa po sobáši s neapolským panovníkom stali kráľovnami. Nikdy však samostatne nevládli. Počas obdobia existencie Sicílskeho kráľovstva existoval iba jediný kráľovský manžel, a to Martin I. Sicílsky, manžel Márie Sicílskej, ktorá bola vládnucou kráľovnou. Až po smrti svojej manželky sa stal kráľom.
História Neapolského kráľovstva je úzko spojená s dejinami Sicílskeho kráľovstva. Do roku 1282 existovalo tzv. Kráľovstvo oboch Sicílií. Prvým kráľom Kráľovstva oboch Sicílií sa stal v roku 1130 Roger II. V roku 1282 sa pre veľké nepokoje v krajine za vlády Karola I. z Anjou kráľovstvo rozpadlo na dve časti. Sicílsky trón získal aragónsky kráľ Peter III. a Karolovi pripadlo Neapolské kráľovstvo. Kráľovstvo oboch Sicílií sa ešte obnovilo v rokoch 1816 – 1861 za vlády Ferdinanda I., ktorý v Neapolskom kráľovstve vládol ako Ferdinand IV. a v sicílskom ako Ferdinand III..

</doc>
<doc id="290151" url="https://sk.wikipedia.org/wiki?curid=290151" title="Anna Javorková">
Anna Javorková

Mgr. art. Anna Javorková (* 8. október 1952, Ružomberok) je slovenská herečka. Je bývalou manželkou režiséra Vladimíra Strnisku.
Životopis.
Vyrastala v dedine Hubová pri Ružomberku. 
Štúdium herectva na Vysokej škole múzických umení absolvovala v roku 1975. V SND sa však po prvý raz objavila už v roku 1970, v inscenácii "Viťúzi", ako predstaviteľka postavy Margitky. Naďalej v ňom ako hosťujúca herečka pôsobila počas štúdia na VŠMU, pričom do súboru činohry je angažovaná od roku 1974.
Hosťovala však tiež vo viacerých slovenských profesionálnych divadlách ako ASTORKA Korzo ’90, Aréna, West, Divadlo a.ha., Divadlo Jána Palárika v Trnave, Malá scéna STU, Mestské divadlo P. O. Hviezdoslava či Štátne divadlo Košice. 
Okrem divadla však aktívne pôsobí aj ako filmová herečka; dovedna účinkovala vo viac než päťdesiatich filmových či televíznych snímkach. Javiskovú reč a umelecký prednes vyučuje na Cirkevnom konzervatóriu v Bratislave.
Je výraznou predstaviteľkou dramatických postáv a charakterovo náročných úloh.

</doc>
<doc id="290153" url="https://sk.wikipedia.org/wiki?curid=290153" title="Ferrari Challenge">
Ferrari Challenge

Ferrari Challenge je medzinárodný motoristický šampionát založený pre potreby majiteľov vozidiel Ferrari 348 Berlinetta v roku 1993, ktorí mali záujem o závodenie. Obsahuje tri oficiálne šampionáty (jeden v USA a dva v Európe). Jazdí sa na identických modeloch značky Ferrari. Dnes sa používa súčasný model značky Ferrari F 430 Challenge. V seriáli Ferrari Chalenge pôsobí aj slovenský pretekár Ján Daniš.
Série.
Obe Európske série sa delia na dve triedy, triedu s profesionálnymi jazdcami (Trofeo Pirelli class) a amatérsku "džentlmenskú" (Copa Shell class), americká séria má len jednu triedu.
Vozidlá.
Ferrari Challenge používa bežný model auta vyrobený pre cestné použitie, modifikovaný o bezpečnostné prvky. Kvôli zníženiu hmotnosti nepoužíva nič z komfortnej výbavy. V roku 1993 sa začínalo jazdiť s Ferrari 348 Berlinetta, nasledovaný modelom Ferrari 355 Berlinetta a v roku 2000 Ferrari 360 Modena. Ferrari 360CS (Challenge Stradale) bol prvý pretekársky model predávaný pre použitie na verejných komunikáciách.
F430 Challenge vstúpil na scénu v roku 2006. Na tomto modeli boli prvýkrát použité carbon-keramické brzdové kotúče a výkon vzrástol o 80 koní oproti predchodcovi 360CS, čo posunulo F430 Challenge bližšie ku modelu F 430 GT2 používanom v American Le Mans Series, Le Mans Series, FIA GT Championship a 24 Hours of Le Mans.
Médiá.
V rokoch 1999 a 2009 vznikli videohry inšpirované šampionátom Ferrari Challenge.

</doc>
<doc id="290154" url="https://sk.wikipedia.org/wiki?curid=290154" title="Čaturanga">
Čaturanga

Čaturanga je dosková hra pochádzajúca z Indie. Je prvotnou formou šachu a predchodcom všetkých šachových hier, ako sú šógi, makruk, alebo čínsky šach. Vynechaním kocky a úpravou hry pre dvoch hráčov vznikla hra šatrandž, ktorá prešla ešte dlhým vývojom, než sa z nej stal šach v takej podobe, ako ho poznáme dnes. Čaturanga vznikla približne v 6. storočí. V tejto hre sa zrkadlilo zloženie vtedajšieho indického vojska. Výsledok boja bol ovplyvňovaný náhodou, lebo ťahy sa určovali hádzaním kociek. 

</doc>
<doc id="290177" url="https://sk.wikipedia.org/wiki?curid=290177" title="Sukorady">
Sukorady

Sukorady môžu byť:

</doc>
<doc id="290179" url="https://sk.wikipedia.org/wiki?curid=290179" title="Ťah">
Ťah

Ťah môže byť:

</doc>
<doc id="290180" url="https://sk.wikipedia.org/wiki?curid=290180" title="Dolní Krupá">
Dolní Krupá

Dolní Krupá môže byť:

</doc>
<doc id="290181" url="https://sk.wikipedia.org/wiki?curid=290181" title="WTA ocenenia">
WTA ocenenia



</doc>
<doc id="290186" url="https://sk.wikipedia.org/wiki?curid=290186" title="Extenzia (geológia)">
Extenzia (geológia)

Extenzná tektonika skrátene extenzia alebo rifting je súbor geologických deformačných procesov charakteristický predlžovaním a stenčovaním zemskej kôry alebo litosféry. Obvykle je tiež spojený so vznikom poklesových zlomov, vzďaľovaním tektonických platní a ťahom, ku ktorému dochádza na ich styku. Je významným činiteľom ovplyvňujúcim vznik sedimentačných panví alebo rozpad zhrubnutej zemskej kôry.
Štýly deformácie.
Typy vznikajúcich štruktúr a ich geometria sú závislé na veľkosti prítomného natiahnutia (predĺženia). Predĺženie sa väčšinou vyjadruje pomocou veličiny formula_1, označovanej ako "beta faktor" alebo "faktor vytiahnutia" (stretch):
formula_2
formula_3 je počiatočná hrúbka kôry a formula_4 je konečná hrúbka kôry po deformácii.
Deformácia extenziou sa v zemskej kôre v krehkých-pripovrchových podmienkach môže realizovať:
V oblastiach s relatívne nízkeho kôrového vytiahnutia, sú dominantnými štruktúrami prudko až mierne uklonené poklesové zlomy, so súvisiacimi halfgrabenmi a naklonenými blokmi.
V oblastiach s vysokým kôrovým vytiahnutím, môžu byť extenzné (poklesové) zlomy natoľko posunuté a zrotované, že dosiahnú veľmi nízky sklon, ktorý im neumožňuje ďalšiu aktivitu. Toto má za následok vznik nových zlomov. Veľké posuny môžu spôsobiť zblíženie syntektonických sedimentov (metamorfózou nepostihnutých) a premenených hornín spodnej a strednej kôry, teda hornín ktoré boli vystavené vysokým tlakom a teplotám. Štruktúry, v ktorých sú prítomné dva takéto horninovo veľmi odlišné bloky sa označujú ako zóny odlepenia (angl. detachment faults). Niekedy sú takéto oblasti odlepenia zvrásnené, pričom premenené horniny vystupujú v jadrách antiklinál. Typické sú napríklad pre metamorfné kôrové komplexy. 
Samostatným štýlom extenznej deformácie sa vyznačujú pasívne okraje, ktoré vznikli nad zoslabnutou vrstvou zemskej kôry. V oblastiach pasívnych okrajov dochádza k vzniku veľkých listrických (oblúkovitých) zlomov uklonených smerom k oceánu. Na niektorých okrajoch kontinentov ako napr. v delte rieky Niger, boli zaznamenané aj opačne (ku kontinentu) uklonené zlomy, ktoré vytvárajú rôzne veľké grabenové panvy antitické k regionálnym listrickým zlomom.
Geologické prostredia spojené s extenznou tektonikou.
Kontinentálne rifty a divergentné okraje.
Rifty sú lineárne zóny kôrovej extenzie. Tvoria zóny s jedným alebo komplexom poklesových zlomov a samostatnými poklesávajúcimi blokmi. Zlomy v jednotlivých segmentoch riftu majú rovnakú polaritu (napr. smer sklonu) čo má za následok, že rifty vlastne tvorí súbor niektoľkých halfgrabenov. Vznik riftov spôsobuje obvykle vyklenutie astenoféry avšak celkové procesy sa môžu v dôsledku odlišností v regionálnej stavbe oblastí. Zatiaľ čo rifty, ktorých šírka sa pohybuje rádovo v stovkách kilometrov, väčšinou vznikli v oblasti hrubej a chladnej litosféry (Bajkalská riftová zóna, Východoafrická priekopová prepadlina alebo Rýnsky graben), niekoľko tisíc kilometrov široké riftové oblasti (napr. Basin and range v USA, alebo Egejské more) sú miestami s tenkou a prehriatou kôrou.
Pokračovanie riftogenézy môže mať za následok vznik aktívneho rozpínania oceánskeho dna so stredooceánskym chrbtom a oceánskou kôrou. Vznikajú tak divergentné okraje platní.
Gravitačný rozpad zón so zhrubnutou kôrou.
Oblasti so zhrubnutou kôrou, hlavne tie, ktoré vznikajú pri orogenéze sa zvyknu rozpadať do strán. Takýto rozpad môže prebiehať dokonca aj vtedy, keď stále prebieha kontinentálna kolízia. Po skončení kolízie v kôre existuje nerovnováha, vysoké tlaky a tiaž veľkého objemu hornín v nadloží pôsobí na preťažené a nepevné podložie. Dochádza k takzvanému gravitačnému kolapsu, často za vzniku veľkých extenzných zlomov, napr. metamorfný kôrový komplex. Známa je napríklad extenzia tohto typu, ktorá prebehla v devóne, kedy nasledovala priamo po kaledónskom vrásnení v oblasti východného Grónska a západného Nórska.
Uvoľňujúci ohyb pozdĺž smerne posuvných zlomov.
Pri vzniku smerne posuvných zlomov (angl. strike-slip), ktorými sa uvoľňuje horizontálne napätie dochádza na mieste vzďaľovania blokov v miestach uvoľňujúceho ohybu k lokálnej extenzii. (Smerne posuvné zlomy majú 2 typy segmentov so striedaním kolíznych a extenzných úsekov.) Na týchto miestach vznikajú prehlbujúce sa (subsidujúce) oblasti, lemované poklesovými zlomami označované ako pull-apart bazény. Príkladmi aktívnych pull-apartových panví je Mŕtve more, ktoré je súčasťou ľavostupňového segmentu sinistrálneho zlomu Mŕtveho mora alebo Marmarské more, ktoré vzniklo v pravostupňovom segmente dextrálneho Severoanatólskeho zlomu.
Zaoblúkové panvy.
Zaoblúkové panvy vznikajú v oblasti za subdukčnými zónami (na nadložnej platni) v dôsledku ústupu oceánskej priekopy v smere od nadložnej platne. Extenzia v tejto oblasti je rovnobežná s ostrovným oblúkom. 
Pasívny okraj.
Pasívne okraje sú zoslabnuté miesta zemskej kôry, často ohraničené nedostatočne pevnými horninami (bridlice, evapority), ktoré po zaťažení môžu slúžiť ako šmykové plochy extenzných zlomov. K podobným procesom dochádza aj v sedimentárnych klinoch, kedy je extenzia v spodnej časti horninových telies spojená s rozpadom vyrovnávaná kompresiou vo vrchnej časti.

</doc>
<doc id="290187" url="https://sk.wikipedia.org/wiki?curid=290187" title="Vicenza">
Vicenza

Vicenza (v benátčine "Vicenzsa" či "Vicensa") je talianske mesto v regióne Benátsko, hlavné mesto rovnomennej provincie a sídlo biskupstva. Leží na rieke Bacchiglione, približne západne od Benátok. Má 114 500 obyvateľov, v aglomerácii takmer 200 000.
Vicenzu preslávil najmä architekt Andrea Palladio. Okrem jeho stavieb má Vicenza množstvo ďalších historických a umeleckých pamiatok, čo z nej robí významný cieľ kultúrnej turistiky. Od roku 1994 je zapísaná do zoznamu svetového dedičstva UNESCO.
Dejiny a pamiatky.
Mesto bolo založené ešte v staroveku, pravdepodobne medzi 11. a 7. storočím pred Kr. Keď bolo rímskym mestom (pôvodne kastrom), malo latinský názov "Vicetia" a malo o. i. divadlo a akvadukt.
V stredoveku Vicenza patrila dynastii Della Scala. Medzi rokmi 1404 a 1797 bola súčasťou Benátskej republiky. V cinquecente prežila Vicenza asi najslávnejšie obdobie: vtedy tu pôsobil neskororenesančný architekt Andrea Palladio, medzi ktorého hlavné diela patrí Basilica Palladiana, Palazzo Chiericati, divadlo Teatro Olimpico či Villa Capra, nachádzajúce sa na južnom okraji mesta a nazývané tiež La Rotonda. Na palladiovskú tradíciu potom nadviazali ďalší architekti, najmä Vincenzo Scamozzi.
Po napoleonských vojnách Vicenza pripadla Rakúskemu cisárstvu, v roku 1866 sa potom s celým Lombardskom a Benátskom stala súčasťou zjednoteného Talianskeho kráľovstva. Počas 1. a 2. svetovej vojny sa v okolí odohrávali pomerne ťažké boje. V rokoch 1944 a 1945 bolo mesto bombardované: za obeť padli hneď dve divadlá a o život prišlo asi 2000 ľudí. Po vojne, v období talianskeho ekonomického zázraku, sa Vicenza stala jedným z najbohatších miest celého Talianska. Od roku 1990 tu pôsobia niektoré pracoviská Padovskej univerzity.
Obyvateľstvo.
"Počet obyvateľov"
Hospodárstvo a doprava.
Vicenza je bohatým mestom s prevládajúcimi malými a strednými podnikmi. Dôležitým odvetvím je okrem strojárstva aj zlatníctvo a šperkárstvo.
Vicenza leží na hlavnej železničnej trati Padova – Verona; odbočuje tu dvojkoľajná trať do Trevisa a lokálka do mestečka Schio. Mesto je napojené na diaľnicu A4 z Turína do Terstu.

</doc>
<doc id="290188" url="https://sk.wikipedia.org/wiki?curid=290188" title="Ilulissat">
Ilulissat

Ilulissat () je tretie najväčšie mesto v Grónsku, v ktorom žije približne 5 000 obyvateľov. Leží v západnej časti ostrova. 
Bolo založené v roku 1741 a vyrástlo na pôvodnej eskimáckej dedine. V Grónsku patrí Ilulissat k väčším a turistami často navštevovaným mestám. 
Ľadovcový fjord v Ilulissate.
Miestny ľadovcový fjord je od roku 2004 súčasťou svetového dedičstva UNESCO.
Zaujímavosti.
Severne od polárneho kruhu v lete slnko nezapadá. Cestovný ruch sa v posledných 30 rokoch sa vyvinul, aby sa stal dôležitou súčasťou miestnej podnikateľskej komunity. Teplota v zime je veľmi nízka, priemerne -30°C, a organizujú sa tu denne psie záprahy ktoré sú súčasťou turistických atrakcií. V lete môže teplota stúpnuť na 20 až 25°C. Z mesta je panoramatický výhľad na ľad fjordu a Disko Bay. Inuiti organizujú pre turistov lodné, letecké ale aj vrtuľníkové výlety. Turistika na ľade fjordu trvá celé leto. V meste môžete navštíviť múzeum.
Na západe leží Disko Bay, ktorý je možné navštíviť priamo z Ilulissatu loďou alebo vrtuľníkom.

</doc>
<doc id="290189" url="https://sk.wikipedia.org/wiki?curid=290189" title="Saint-Émilion">
Saint-Émilion

Saint-Émilion je francúzska obec, ktorá sa nachádza v departemente Gironde, v regióne Akvitánsko asi 35 km severovýchodne od Bordeaux. Je známe hlavne svojím vínom ako centrum vinárskeho kraja. Pre svoju historickú hodnotu je mesto spolu s okolitými vinohradmi od roku 1999 zapísané na zozname svetového dedičstva UNESCO.
Dejiny.
História Saint-Émilionu siaha až do obdobia antiky. Rimania tu založili vinohrady už v 2. storočí. V 4. storočí potom básnik Ausonius, pochádzajúci z neďalekej Burdigaly (dnešné Bordeaux), oslavoval tunajšie víno vo svojich básňach. Románske obdobie tu zanechalo celý rad stavebných pamiatok.
Mestečko bolo pomenované po mníchovi Émilionovi, ktorý sa tu v 8. storočí usadil v pustovni vytesanej do skaly. Jeho rádoví nasledovníci v stredoveku obnovili staré vinohrady a začali víno vyrábať a obchodovať s ním.
Víno.
Saint-Émilion patrí spoločne s Médocom, Graves a Pomerolom k hlavným oblastiam pestovania a výroby červeného vína v regióne Bordeaux. Miestna oblasť je oveľa menšia než Médoc a susedí s Pomerolom. Tak ako v Pomerole a ostatných apeláciach či oblastiach kontrolovaného pôvodu (AOC, "Appellation d'origine contrôlée") na pravom brehu rieky Garonne sú i tu hlavnými odrodami vínnej révy Merlot a Cabernet Franc, ku ktorým sa radia pomerné malé plochy Cabernetu Sauvignon, ktorý je naopak hlavnou odrodou révy v Médocu.
Vína z apelácie Saint-Émilion neboli v roku 1855 zaradené do Bordeauxskej klasifikácie vín. Prvá formálna klasifikácia vín v AOC Saint-Émilion sa uskutočnila v roku 1955. Na rozdiel od klasifikácie vín z roku 1855 býva pravidelne upravovaná.
Jediné dve usadlosti z apelácie Saint-Émilion, ktorých vína sú v súčasnej dobe klasifikované ako "premier grand cru classé A", sú Château Ausone a Château Cheval Blanc. Nasleduje 13 usadlostí s vínami kategórie "premier grand cru classé B" a 47 usadlostí zaradených do kategórie "grand cru classé". Okrem toho je tu značné množstvo vinohradov klasifikovaných ako "grand cru".
Poloha.
Obec má rozlohu . Najvyšší bod je položený a najnižší bod 
Obyvateľstvo.
Počet obyvateľov obce je ().
Nasledujúci graf zobrazuje vývoj počtu obyvateľov v obci.

</doc>
<doc id="290190" url="https://sk.wikipedia.org/wiki?curid=290190" title="Stari Grad">
Stari Grad

Stari Grad () je mesto v Chorvátsku ležiace na severnej strane dalmátskeho ostrova Hvar v Splitsko-dalmatínskej župe. K 31. decembru 2001 tu žilo 2 817 obyvateľov.
Stari Grad je miesto s najstarším osídlením na Hvare a jedno z najstarších osídlení všetkých chorvátskych ostrovov. Bolo osídlené počas antiky, najprv pôvodnou hvarskou kultúrou, hovoriacou indoeurópskym jazykom, neskôr antickými Grékmi.

</doc>
<doc id="290191" url="https://sk.wikipedia.org/wiki?curid=290191" title="Standa Hložek">
Standa Hložek



</doc>
<doc id="290192" url="https://sk.wikipedia.org/wiki?curid=290192" title="Druhá Strana">
Druhá Strana

Druhá Strana je slovenské rapové duo z Petržalky, ktoré vzniklo okolo roku 1998, skončilo rozpadom v roku 2008 a znovuobnovením v roku 2014. Ich texty opisujú najmä reálne dianie na ulici, určitý životný štýl ľudí. Kvôli tomu vzniklo aj množstvo konfrontácii medzi Druhou Stranou a inými hip-hopovými formáciami ako H16, Moja Reč. Duo Druhá Strana tvoria raperi Miky Mora a Moloch Vlavo. Druhá Strana vydala dva albumy, "Výpoveď otom čojetu videť" v roku 2006 pod JK records a v roku 2007 album "Duo" pod Hip-Hop.sk/EMI, ktorý bol ocenený zlatou platňou za predaj.
Prejav druhej strany sa dá charakterizovať ako veľmi priamy, surový, špinavý.

</doc>
<doc id="290200" url="https://sk.wikipedia.org/wiki?curid=290200" title="Felix Hausdorff">
Felix Hausdorff

Felix Hausdorff (* 8. november 1868, Vroclav, Poľsko - † 26. január 1942, Bonn, Nemecko) bol nemecký matematik, ktorý sa považuje za jedného zo zakladateľov modernej topológie, a ktorý významne prispel v odvetviach teórie množín, deskriptívnej teórie množín, teórie miery, teórie funkcií a funkcionálnej analýzy.
Životopis.
Študoval na Lipskej univerzite, kde v roku 1891 dostal aj titul Ph.D.. V Lipsku vyučoval matematiku až do roku 1910, keď dostal miesto profesora matematiky na Bonnskej univerzite. V rokoch 1913 až 1921 pôsobil ako profesor na Greifswaldskej univerzite, následne sa vrátil do Bonnu. Po nástupe nacizmu k moci, Hausdorff, ktorý bol žid, si myslel, že ako uznávaný univerzitný profesor by nemal byť perzekvovaný. Avšak jeho abstraktná matematika bola označená ako židovská, a teda nenemecká a v roku 1935 stratil svoje miesto. Aj keď v Nemecku už nemohol viac publikovať, Hausdorff naďalej zotrval aktívnym výskumníkom v oblasti matematiky, pričom publikoval v poľskom časopise Fundamenta Mathematicae. Po Krištáľovej noci v roku 1938 sa perzekúcia židov vyostrila a Hausdorff sa dostával do čoraz väčšej izolácie. Napokon v roku 1942, keď sa už nemohol vyhnúť koncentračnému táboru, spáchal 26. januára so svojou ženou Charlotte Goldschmidtovou Hausdorffovou a švagrinou Edith Goldschmidtovou Pappenheimovou samovraždu. Sú pochovaní v Bonne.
Práca.
Hausdorff ako prvý vyslovil zovšeobecnenie Cantorovej hypotézy kontinua, tzv. "alefovú hypotézu", ktorú publikoval v roku 1908 vo svojom článku "Grundzüge einer Theorie der geordneten Mengen", a ktorá je ekvivalentná tvrdeniu dnes známemu ako zovšeobecnená hypotéza kontinua.
V roku 1909, počas štúdia čiastočne usporiadaných množín reálnych postupností, objavil vetu zvanú Hausdorffov princíp maximality, bol prvý človek, ktorý aplikoval princíp maximality v algebre.
V roku 1914 vo svojom klasickom diele "Grundzüge der Mengenlehre" definoval a študoval vlastnosti čiastočne usporiadaných množín abstraktným spôsobom. Výsledkom bola veta dokázaná na základe axiómy výberu, ktorá hovorí, že každá čiastočne usporiadaná množina má maximálnu lineárne usporiadanú podmnožinu. V tomto diele tiež axiomatizoval topologický koncept susednosti a popísal topologické priestory dnes známe ako Hausdorffove priestory.
Prišiel tiež s konceptami Hausdorffovej miery a Hausdorffovej dimenzie, ktoré sú užitočným aparátom pri štúdiu fraktálov. V mladosti tiež publikoval niekoľko článkov z astronómie a optiky.
Pod pseudonymom "Paul Mongré" Hausdorff publikoval literárne a filozofické diela, z ktorých najvýznamnejšie boli asi tie o filozofii Friedricha Nietzscheho.

</doc>
<doc id="290202" url="https://sk.wikipedia.org/wiki?curid=290202" title="Andrej Nikolajevič Kolmogorov">
Andrej Nikolajevič Kolmogorov

Andrej Nikolajevič Kolmogorov (* 25. apríl 1903, Tambov, Rusko – † 20. október 1987, Moskva, ZSSR) bol ruský matematik. Patril medzi špičku vo viacerých odvetviach matematiky a fyziky, najmä v teórii pravdepodobnosti, topológii, intuicionistickej logike, teórii turbulencie, klasickej mechanike a výpočtovej zložitosti.
Po Andrejovi Nikolajevičovi Kolmogorovovi je pomenované veľké množstvo matematických konceptov, viet a teórií (napr. Kolmogorovská zložitosť). Dostal tiež viacero vedeckých ocenení, medzi ktorými je pravdepodobne najvýznamnejšia Wolfova cena za matematiku (1980).

</doc>
<doc id="290203" url="https://sk.wikipedia.org/wiki?curid=290203" title="Andrej Kolmogorov">
Andrej Kolmogorov



</doc>
<doc id="290204" url="https://sk.wikipedia.org/wiki?curid=290204" title="Andrey Nikolaevich Kolmogorov">
Andrey Nikolaevich Kolmogorov



</doc>
<doc id="290205" url="https://sk.wikipedia.org/wiki?curid=290205" title="Andrey Kolmogorov">
Andrey Kolmogorov



</doc>
<doc id="290206" url="https://sk.wikipedia.org/wiki?curid=290206" title="Andrei Nikolaevich Kolmogorov">
Andrei Nikolaevich Kolmogorov



</doc>
<doc id="290207" url="https://sk.wikipedia.org/wiki?curid=290207" title="Andrei Kolmogorov">
Andrei Kolmogorov



</doc>
<doc id="290210" url="https://sk.wikipedia.org/wiki?curid=290210" title="Östersund">
Östersund

Östersund je mesto v strednom Švédsku v provincii Jämtland, ktoré sa nachádza na brehoch jazera Storsjön, ktoré je piate najväčšie vo Švédsku. Östersund je jediné mesto v provincii Jämtland a je kultúrnym a ekonomickým centrom regiónu.
K 31. decembru 2005 malo mesto 43 796 obyvateľov. V meste sa nachádza najväčší kampus Stredošvédskej univerzity, študuje tam okolo 7 000 študentov. Östersund je tiež známym centrom zimných športov, hostil majstrovstvá sveta v biatlone, rýchlokorčuľovaní a orientačnom behu na lyžiach.

</doc>
<doc id="290212" url="https://sk.wikipedia.org/wiki?curid=290212" title="Vladimír Dravecký">
Vladimír Dravecký

Vladimír Dravecký (* 3. jún 1985,Košice) je slovenský hokejový útočník, v súčasnosti je hráčom českého klubu HC Třinec. 
Klubový hokej.
Dravecký je košickým odchovancom, pričom v slovenskej extralige debutoval v sezóne 2001/2002. V sezóne 2002/2003 si okrem juniorky Košíc vyskúšal aj hru medzi mužmi, keď si v niekoľkých zápasoch obliekol dres prvoligového Trebišova. V ročníku 2003/2004 hral v extraligovom mužstve Košíc. V základnej časti odohral 43 zápasov, v ktorých strelil svoj prvý extraligový gól a pridal k nemu tri asistencie. V závere sezóny hosťoval v prvoligovom Prešove. V sezóne 2004/2005 strelil v 51 zápasoch päť gólov, ku ktorým pridal šesť nahrávok. V play-off odohral všetkých desať stretnutí. V 62 stretnutiach základnej časti sezóny 2005/2006 získal 27 bodov (9+18). V ročníku 2006/07 zaznamenal v 52 zápasoch základnej časti 23 kanadských bodov, v play-off pridal osem bodov v jedenástich dueloch. Po vydarenej sezóne mu ponúkol dvojročnú zmluvu klub zámorskej NHL Los Angeles Kings. V NHL však šancu nedostal a dve sezóny pôsobil vo farmárskom klube Kings, Manchester Monarchs v AHL. Po dvoch rokoch strávených v zámorí sa vrátil do mužstva HC Košice, s ktorým sa dohol na jednoročnom kontrakte. K zisku majstrovského titulu prispel 25 gólmi a 28 asistenciami. 
Pred nasledujúcou sezónou 2010/2011 podpísal s tímom ruskej KHL Jugra Chanty-Mansijsk dvojročnú zmluvu. Za Jugru však odohral iba sedem zápasov, v ktorých zaznamenal dve asistencie. Následne ho Jurga poslala do tímu Molot Perm z nižšej súťaže VHL, kde odohral deväť duelov. Po ukončení spolupráce s Jugrou Chanty-Mansijsk sa vrátil na Slovensko, kde opäť posilnil extraligové Košice, s ktorými sa na konci sezóny tešil zo zisku majstrovského titulu. V sezóne 2011/2012 odohral 55 zápasov základnej časti (23+20) a 16 zápasov play off (11+2). Košice získali striebro, keď podľahli bratislavskému Slovanu tesne 3:4 na zápasy. 
Pred sezónou 2012/2013 sa s klubom HC Slovan Bratislava dohodol na zmluve na dve sezóny do "30. apríla 2014". Za Slovan odohral 23 duelov, v ktorých zaznamenal 8 bodov (2+6). Začiatkom januára 2013 s ním vedenie klubu ukončilo spoluprácu. Následne sa dohodol na spolupráci do konca sezóny 2012/2013 s fínskym klubom Espoo Blues. V sezóne 2013/2014 pôsobil v švajčiarskom HC Ajoie. Pred sezónou 2014/2015 bol na skúške v českom klube HC Oceláři Třinec, s ktorým sa následne dohodol na zmluve do konca sezóny.
Reprezentácia.
V slovenskom drese odohral 52 zápasov, strelil 10 gólov a zaznamenal "9" asistencií. 

</doc>
<doc id="290214" url="https://sk.wikipedia.org/wiki?curid=290214" title="Antiblockiersystem">
Antiblockiersystem



</doc>
<doc id="290215" url="https://sk.wikipedia.org/wiki?curid=290215" title="Elektronisches Stabilitätsprogramm">
Elektronisches Stabilitätsprogramm



</doc>
<doc id="290216" url="https://sk.wikipedia.org/wiki?curid=290216" title="Kopčany (obec)">
Kopčany (obec)



</doc>
<doc id="290218" url="https://sk.wikipedia.org/wiki?curid=290218" title="Rifting">
Rifting



</doc>
<doc id="290220" url="https://sk.wikipedia.org/wiki?curid=290220" title="HKm Zvolen v sezóne 09/10">
HKm Zvolen v sezóne 09/10



</doc>
<doc id="290221" url="https://sk.wikipedia.org/wiki?curid=290221" title="Richard Dedekind">
Richard Dedekind

Julius Wilhelm Richard Dedekind (* 6. október 1831, Braunschweig, Nemecko - † 12. február 1916, Braunschweig) bol nemecký matematik. Významná je predovšetkým jeho práca v oblasti abstraktnej algebry (najmä teórii okruhov), algebraickej teórii čísel a teórii reálnych čísel.
Dedekind prišiel s konceptom, tzv. Dedekindových rezov, ktoré sú aparát slúžiaci na exaktné vybudovanie konceptu reálneho čísla na základe racionálnych čísel. Základnou myšlienkou Dedekindovych rezov je pozorovanie, že každé iracionálne číslo rozdeľuje reálnu os na dve disjunktné množiny reálnych čísel a obe tieto množiny sú ohraničené nejakým racionálnym číslom. V teórii Dedekindových rezov sa za reálne číslo považuje práve takáto množina racionálnych čísel a každej aritmetickej operácii na reálnych číslach je v nej priradená jedna množinová operácia na Dedekindových rezoch.

</doc>
<doc id="290222" url="https://sk.wikipedia.org/wiki?curid=290222" title="Julius Wilhelm Richard Dedekind">
Julius Wilhelm Richard Dedekind



</doc>
<doc id="290223" url="https://sk.wikipedia.org/wiki?curid=290223" title="Jiří Matoušek">
Jiří Matoušek

Jiří Matoušek (* 10. marec 1963, Praha – † 9. marec 2015) bol český matematik a profesor teoretickej informatiky na Karlovej univerzite v Prahe. Zaoberal sa kombinatorikou, kombinatorickou geometriou a predovšetkým zložitosťou geometrických algoritmov.
Je známy najmä ako spoluautor úspešnej knihy "Kapitoly z diskrétní matematiky", ktorú napísal spolu s Jaroslavom Nešetřilom, a ktorá bola preložená do viacerých svetových jazykov. Jiří Matoušek obdržal tiež niekoľko vedeckých ocenení.
V roku 1996 získal ako jeden z desiatich matematikov cenu Európskej matematickej spoločnosti ("EMS Prize"). Medzi desiatimi laureátmi sa v tom roku objavili aj držitelia Fieldsovej medaily, Timothy Gowers a Grigorij Jakovlevič Pereľman.

</doc>
<doc id="290224" url="https://sk.wikipedia.org/wiki?curid=290224" title="Dana Scott">
Dana Scott

Dana Stewart Scott (* 11. október 1932, Berkeley, Kalifornia, USA) je americký informatik, matematik, logik a filozof. V roku 1976 dostal Turingovu cenu za svoju prácu v oblasti teórie automatov. Výsledkom jeho spolupráce s Christopherom Stracheyom bolo položenie základov moderného prístupu k sémantike programovacích jazykov. Pracoval tiež v modálnej logike, topológii a teórii kategórií.

</doc>
<doc id="290225" url="https://sk.wikipedia.org/wiki?curid=290225" title="Dana Stewart Scott">
Dana Stewart Scott



</doc>
<doc id="290227" url="https://sk.wikipedia.org/wiki?curid=290227" title="Skok do výšky">
Skok do výšky

Skok do výšky je disciplína v atletike. Pretekári preskakujú horizontálnu latku umiestnenú na stojane, ktorý umožňuje presne odmerať v akej výške je latka položená s tým, že pretekári sa odrážajú vždy iba jednou nohou (nie je teda prípustné cez latku skákať salta, premety či iné akrobatické prvky).
Technika skoku.
V súčasnej dobe sú známe tri techniky skoku.

</doc>
<doc id="290228" url="https://sk.wikipedia.org/wiki?curid=290228" title="High jump">
High jump

High jump môže byť:

</doc>
<doc id="290229" url="https://sk.wikipedia.org/wiki?curid=290229" title="High jump (kynológia)">
High jump (kynológia)



</doc>
<doc id="290230" url="https://sk.wikipedia.org/wiki?curid=290230" title="Guangzhou International Women’s Open 2009">
Guangzhou International Women’s Open 2009

Guangzhou International Women’s Open 2009 sa konal v dňoch od 14. septembra do 20. septembra v čínskom Guangzhou na otvorených dvorcoch s tvrdým povrchom. Rozpočet turnaja je 220 000 USD. 
Víťazi.
Dvojhra žien.
 Šachar Peerová vs. Alberta Briantiová  6-3, 6-4 
Štvorhra žien.
 Oľga Govorcovová / Tatiana Pučeková vs. Kimiko Dateová / Sun Tchien-tchien  3-6, 6-2, 10-8

</doc>
<doc id="290232" url="https://sk.wikipedia.org/wiki?curid=290232" title="Chondriozóm">
Chondriozóm



</doc>
<doc id="290241" url="https://sk.wikipedia.org/wiki?curid=290241" title="Anaheim">
Anaheim

"O type čili papriky pozri Anaheim (paprička)."
Anaheim je mesto v americkom štáte Kalifornia, vzdialené asi juhovýchodne od Los Angeles.
Mesto vzniklo v roku 1870 z pôvodného osídlenia založeného nemeckými prisťahovalcami. Väčšia časť osídlencov pochádzala z okolia bavorského mesta Rothenburg ob der Tauber. Pôvod názvu mesta je v nemeckom slove „heim“, čo v preklade znamená „Domov“; časť slova „Ana“ je odvodená od blízkej rieky Santa Ana River.
Najväčším lákadlom mesta je zábavný park Disneyland (založený v roku 1955), ktorý od jeho otvorenia navštívilo viac ako 500 miliónov návštevníkov. Neďaleko mesta sa nachádza aj zábavný park Knott's Berry Farm.
V meste sídli klub kanadsko-americkej NHL Anaheim Ducks – víťaz Stanleyho pohára v sezóne 2006/2007.

</doc>
<doc id="290242" url="https://sk.wikipedia.org/wiki?curid=290242" title="Ženská dvojhra na Guangzhou International Women’s Open 2009">
Ženská dvojhra na Guangzhou International Women’s Open 2009

Ženská dvojhra na Guangzhou International Women’s Open 2009 sa hrala ako súčasť Guangzhou International Women’s Open 2009 od 14. septembra do 20. septembra. Víťazkou sa stala nasadená päťka Izraelčanka Šachar Peerová, ktorá vo finále zdolala Talianku A. Briantiovú 6:3, 6:4. Bol to jej 4. titul na okruhu WTA.

</doc>
<doc id="290244" url="https://sk.wikipedia.org/wiki?curid=290244" title="FARC">
FARC



</doc>
<doc id="290245" url="https://sk.wikipedia.org/wiki?curid=290245" title="Žmuď">
Žmuď

Žmuď (iné názvy: Žemaitsko, Žemajtsko, Dolná Litva; lt. Žemaitija; žemaitsky Žemaitėjė; pl. Żmudź; lat. Samogitia) je jeden z piatich etnografických regiónov Litvy. 
Rozkladá sa na severozápade krajiny medzi riekou Nemunas, Lotyšskom, Baltickým morom a tzv. Malou Litvou. Územie má rozlohu približne a zhruba pol milióna obyvateľov. V porovnaní s ostatnými časťami Litvy je redšie osídlená a menej priemyslová. Oblasť je tiež bohatá na jazerá.
Tradičným centrom regiónu je mesto Telšiai, ďalšími väčšie mestá sú Tauragė a Mažeikiai, na východnom okraji územia leží najväčšie mesto Šiauliai.
V minulosti tu sídlil kmeň Žmudov (Žemajťanov). V období Poľsko-litovského štátu tvorila Žmuď jedno z jeho vojvodstiev. Dodnes sa tu hovorí žmudským (žemajtským) nárečím, jedným z hlavných nárečí litovčiny.

</doc>
<doc id="290246" url="https://sk.wikipedia.org/wiki?curid=290246" title="Skellig Michael">
Skellig Michael

Skellig Michael (z írčiny "Michalova skala") je hornatý ostrov pri juhozápadnom pobreží Írska, približne od pobrežia County Kerry. Rozloha ostrova je približne 17 hektárov. Najvyšší bod sa nachádza na južnom cípe a má výšku .
Nachádzajú sa na ňom pozostatky kláštorného komplexu zo 7. storočia, v ktorom žili jedni z prvých írskych kresťanov. Ruiny sú prístupné po výstupe kamennými schodmi. K ostrovu denne premávajú lode s turistami. Celý ostrov bol pre svoje kultúrne bohatstvo v roku 1996 zaradený na zoznam svetového dedičstva UNESCO.

</doc>
<doc id="290247" url="https://sk.wikipedia.org/wiki?curid=290247" title="William Thomson, 1. barón Kelvin">
William Thomson, 1. barón Kelvin



</doc>
<doc id="290248" url="https://sk.wikipedia.org/wiki?curid=290248" title="Negev">
Negev

Negev alebo neodborne Negevská púšť ( - han-Negev, ) je púšť na juhu Izraela, ktorá zaberá väčšinu Južného dištriktu. Rozprestiera sa na 69 % rozlohy štátu Izrael, čo je zhruba 13 000 km². Je to územie trojuholníkového tvaru na juhu s letoviskom Ejlat a na severe s mestom Beer Ševa. Jeho západná časť prilieha k púšti na Sinajskom polostrove a východnou hranicou je Wádí Arava.

</doc>
<doc id="290249" url="https://sk.wikipedia.org/wiki?curid=290249" title="Negevská púšť">
Negevská púšť



</doc>
<doc id="290250" url="https://sk.wikipedia.org/wiki?curid=290250" title="Ľubomír Chmelo">
Ľubomír Chmelo

Ľubomír Chmelo (* 13. január 1986, Košice), bol slovenský hokejový obranca.
Klubový hokej.
Je odchovancom HC Košice, v sezóne 2001/02 debutoval v slovenskej extralige, neskôr ostal v juniorke Košíc a až v priebehu sezóny 2004/05 nastúpil v druhej lige. Tu v 17-tich zápasoch strelil štyri góly, pričom hral za tím HK Trebišov. Nasledujúce sezóny pôsobil v kluboch HC Košice (Slovenská extraliga) a HKM Humenné (1. liga). Sezónu 2006/07 začal v Humennom, dokončil ju v poľskom klube Unia Oświęcim. V sezóne 2008/09 podpísal zmluvu s materským klubom HC Košice, s ktorým v tej istej sezóne získal titul Majster Slovenska v ľadovom hokeji.
Zúčastnil sa Majstrovstiev sveta juniorov do 18 rokov v roku 2004, kde skončil so svojím tímom na štvrtom mieste.

</doc>
<doc id="290255" url="https://sk.wikipedia.org/wiki?curid=290255" title="Klystír">
Klystír

Klystír je procedúra, počas ktorej sa do konečníka a hrubého čreva cez análny otvor vstrekuje tekutina. Tá spôsobuje rozšírenie čriev, zrýchlenie peristaltiky a okamžité nutkanie na stolicu. Klystír sa vykonáva z medicínskych dôvodov (liečba zápchy, prečistenie hrubého čreva), ako súčasť alternatívnych terapií a pod.

</doc>
<doc id="290256" url="https://sk.wikipedia.org/wiki?curid=290256" title="Simone Collio">
Simone Collio

Simone Collio (* 27. december 1979, Cernusco sul Naviglio, Taliansko) je taliansky atlét, ktorý sa špecializuje na šprintérske trate, konkrétne na beh na 60 metrov a 100 metrov.

</doc>
<doc id="290257" url="https://sk.wikipedia.org/wiki?curid=290257" title="Caleta Olivia">
Caleta Olivia

Caleta Olivia je mesto ležiace na severovýchode argentínskej provincie Santa Cruz, na pobreží Atlantiku v zálive San Jorge. Má približne 51 733 obyvateľov. Je to druhé najdôležitejšie mesto provincie po Río Gallegos a najľudnatejšie v departmente Deseado.
História.
Mesto bolo založené 20. novembra 1901 Exequielom Gutterom poručíkom vojenského námorníctva, veliteľom "Guardia Nacional" slúžiaceho na lodi, ktorá dopravovala káble, zariadenia a pracovníkov pre budovanie telegrafného vedenia na juh od Comodoro Rivadavia.
Ekonomika.
Dominujúce hospodárske odvetvie v Caleta Olivia je ťažba ropy. Od roku 1944, keď boli objavené výnosné náleziská, nastal rýchly prírastok obyvateľstva. Ku koncu 20. storočia mesto prijalo mnoho prisťahovalcov zo severných provincií Argentíny ako aj z Čile. Výrazne sa tak zmenil, predtým európsky, obraz mesta.

</doc>
<doc id="290260" url="https://sk.wikipedia.org/wiki?curid=290260" title="Niccolò Fontana Tartaglia">
Niccolò Fontana Tartaglia

Niccolò Fontana Tartaglia (* 1499 alebo 1500, Brescia, Taliansko, vtedy Benátska republika - † 13. december 1557, Benátky, Taliansko, vtedy Benátska republika) bol taliansky renesančný matematik a konštruktér. Publikoval viacero kníh, okrem iného aj prvé talianske preklady diel Archimeda a Euklida. Ako prvý použil matematické metódy na štúdium dráh delových gulí.
Tartaglia je známy najmä vďaka svojmu riešeniu kubických rovníc a súvisiacim sporom s Gerolamom Cardanom. Tartaglia bol tiež prvý človek, ktorý prišiel so všeobecným vzorcom na výpočet objemu štvorstenu.

</doc>
<doc id="290261" url="https://sk.wikipedia.org/wiki?curid=290261" title="Niccolo Fontana Tartaglia">
Niccolo Fontana Tartaglia



</doc>
<doc id="290262" url="https://sk.wikipedia.org/wiki?curid=290262" title="Niccolò Tartaglia">
Niccolò Tartaglia



</doc>
<doc id="290263" url="https://sk.wikipedia.org/wiki?curid=290263" title="Niccolo Tartaglia">
Niccolo Tartaglia



</doc>
<doc id="290265" url="https://sk.wikipedia.org/wiki?curid=290265" title="WTA Finals">
WTA Finals

WTA Finals (slov. turnaj Majsteriek) je ženský tenisový turnaj, ktorý sa hráva na konci sezóny. Štartuje tu osem najlepších hráčok podľa rebríčka WTA. Najviac titulov má Martina Navrátilová, keď dokázala vyhrať osem vo dvojhre, a šesť vo štvorhre. Súčasná víťazka vo dvojhre je Garbiñe Muguruzová a vo štvorhre pár Barbora Krejčíková a Kateřina Siniaková.
Sídlo turnaja.
Prvý ročník sa odohral v roku 1972 v americkom meste Houston a vyhrala ho američanka Billie Jean Kingová. Ale po roku sa turnaj presunul do Boca Ratonu na Floridu. V roku 1974 sa turnaj na tri roky sťahoval do Los Angeles. V 1977 sa turnaj presunul do New Yorku a ostal tam len jeden rok a turnaj hostil Oakland. No ale prišiel rok 1979 turnaj sa usadil na 23 rokov v New Yorku. V roku 2001 sa turnaj dostal do Mníchova a tam ostal len jednu sezónu a vrátil sa do Los Angeles na štyri roky. Potom sa dostal na dva roky do Madridu a tam dokázala vyhrať dvakrát Justine Heninová. V rokoch 2008 - 2010 sa hral v katarskej Dauha a 2011 - 2013 v tureckom Istanbule. V rokoch 2014–2018 sa konal turnaj v Singapúre. V súčasnosti je dejiskom turnaju Šen-čen.
Oficiálne názvy turnaja.
Tento turnaj má viac ako 40-ročnú históriu firemného sponzorstva a finálový turnaj je pomenovaný podľa spoločnosti, ktorá ju sponzoruje.
Zoznam finálových zápasov.
Dvojhra.
 Finálové zápasy vo dvojhre sa na turnaji od 1984 až 1998 konali vo forme 5 setov.
1.— Marec
2.— November
1.— Marec
2.— November

</doc>
<doc id="290266" url="https://sk.wikipedia.org/wiki?curid=290266" title="Cecil Frank Powell">
Cecil Frank Powell

Cecil Frank Powell (* 5. december 1903, Tonbridge, Spojené kráľovstvo – † 9. august 1969, Valsassina, Taliansko) bol britský fyzik. V roku 1950 dostal Nobelovu cenu za fyziku za vyvinutie fotografickej metódy štúdia jadrových procesov a výsledný objav piónu (pí-mezónu), ťažkej subatómovej častice.

</doc>
<doc id="290267" url="https://sk.wikipedia.org/wiki?curid=290267" title="Cecil Powell">
Cecil Powell



</doc>
<doc id="290269" url="https://sk.wikipedia.org/wiki?curid=290269" title="Viadukt Podtureň">
Viadukt Podtureň

Viadukt Podtureň s dĺžkou 1 035 metrov je jedným z najdlhších cestných mostov na Slovensku. Nachádza sa na diaľnici D1 na úseku Liptovský Ján - Liptovský Hrádok.
Viadukt sa nachádza 12 metrov nad terénom a premosťuje údolie rieky Váh a prechádza ponad obec Podtureň, podľa ktorej dostal aj svoj názov. Voľná šírka viaduktu je 13,12 metra.

</doc>
<doc id="290270" url="https://sk.wikipedia.org/wiki?curid=290270" title="Isidor Isaac Rabi">
Isidor Isaac Rabi

Isidor Isaac Rabi (* 29. júl 1898, Rymanów, Halič, Poľsko, vtedy Rakúsko-Uhorsko – † 11. január 1988, New York, USA) bol americký fyzik židovského pôvodu narodený v Haliči. V roku 1944 dostal Nobelovu cenu za fyziku za svoj objav jadrovej magnetickej rezonancie, t. j. rezonančnej metódy zisťovania magnetických vlastností atómových jadier, častíc atómového jadra a molekúl pomocou merania spinu protónov. Táto metóda je dnes hojne používaná v lekárskej diagnostike. 

</doc>
<doc id="290271" url="https://sk.wikipedia.org/wiki?curid=290271" title="Isidor Rabi">
Isidor Rabi



</doc>
<doc id="290278" url="https://sk.wikipedia.org/wiki?curid=290278" title="Photofiltre">
Photofiltre

Photofiltre je grafický počítačový program distribuovaný pod licenciou freeware, použiteľný len pre nekomerčné účely (Od verzie 8.1.0 je nutné zakúpiť licenciu). Prvá verzia programu bola vydaná v apríli 2005, posledná aktualizácia bola v septembri 2009. Autorom programu je francúzsky programátor Antonio Da Cruz.
Možnosti programu.
Program ponúka mnoho nástrojov na manipuláciu s obrázkami, rôzne obrazové filtre, možnosti korekcií fotografií a pridávania širokého spektra efektov. Možno pracovať s rôznymi typmi obrázkových súborov (BMP, GIF, JPEG, PNG, RLE, TGA, TIFF, EPS, EMF a pod.).
Vzhľadom k veľkej sade funkcií a možnosti, že je distribuovaný ako freeware bol program ocenený v rôznych odborných časopisoch venujúcich sa informačným technológiám a taktiež si získal uznanie na niekoľkých internetových portáloch. Program je distribuovaný vo viacerých jazykoch, zahŕňajúci aj český a slovenský jazyk .

</doc>
<doc id="290282" url="https://sk.wikipedia.org/wiki?curid=290282" title="Constantin Carathéodory">
Constantin Carathéodory

Constantin Carathéodory (grécky Κωνσταντίνος Καραθεοδωρή - Konstantinos Karatheodori;* 13. september 1873, Berlín, Nemecko - † 2. február 1950, Mníchov, Nemecko) bol nemecko-grécky matematik. Významné sú jeho výsledky v oblastiach teórie reálnych funkcií, variačného počtu, teórie miery a teórie konformných zobrazení.
Carathéodory vynikal aj svojim jazykovým talentom. Jeho hlavnými jazykmi boli gréčtina a francúzština, dokonale zvládol nemčinu a dobre tiež ovládal angličtinu, taliančinu, turečtinu a klasické jazyky.

</doc>
<doc id="290285" url="https://sk.wikipedia.org/wiki?curid=290285" title="Emanuel Sperner">
Emanuel Sperner

Emanuel Sperner (* 9. december 1905, Waltdorf pri Neiße (teraz Nysa, Poľsko), Nemecko - † 31. január 1980, Sulzburg-Laufen, Schwarzwald, Nemecko) bol nemecký matematik.
Práca.
Emanuel Sperner je známy najmä vďaka Spernerovej vete a Spernerovej leme. 
Spernerova veta hovorí, že najdlhší antireťazec v potenčnej množine "n"-prvkovej množiny má dĺžku formula_1.
Spernerova lema zas hovorí, že každé "Spernerovo ofarbenie" triangulácie "n"-rozmerného simplexu obsahuje bunku ofarbenú všetkými farbami. Pomocou Spernerovej lemy sa dá relatívne ľahko dokázať Brouwerova veta o pevnom bode.

</doc>
<doc id="290286" url="https://sk.wikipedia.org/wiki?curid=290286" title="Pál Turán">
Pál Turán

Pál Turán (medzinárodne aj Paul Turán; * 18. august 1910, Budapešť – † 26. september 1976, Budapešť) bol maďarský matematik, ktorý pracoval najmä v oblasti teórie čísel, ale aj v kombinatorike a teórii grafov. Bol dlhoročným spolupracovníkom Paula Erdősa, za 46 rokov spolu publikovali 28 spoločných článkov. Známym Turánovym vedeckým výsledkom je Turánova veta, mimoriadne dôležitá veta v extremálnej teórii grafov.

</doc>
<doc id="290287" url="https://sk.wikipedia.org/wiki?curid=290287" title="Paul Turán">
Paul Turán



</doc>
<doc id="290290" url="https://sk.wikipedia.org/wiki?curid=290290" title="Pasión de gavilanes">
Pasión de gavilanes



</doc>
<doc id="290292" url="https://sk.wikipedia.org/wiki?curid=290292" title="Gaz de France Stars">
Gaz de France Stars

Gaz de France Stars je už bývalý tenisový turnaj v belgickom Hasselte. Odohrali sa tu tri ročníky od roku 2004 až do 2006. Najviac titulov získala Kim Clijstersová, dva v ročníkoch 2005 a 2006. Turnaj patril do kategórie Tier IV, a hral sa na tvrdom povrchu.

</doc>
<doc id="290297" url="https://sk.wikipedia.org/wiki?curid=290297" title="Karolína Bonapartová">
Karolína Bonapartová

Mária Annunziata Karolína Muratová, rod. Bonaparteová (; * 25. marec 1782, Ajaccio, Korzika, Francúzske kráľovstvo – † 18. máj 1839, Florencia, Toskánske veľkovojvodstvo) bola siedme dieťa a tretia dcéra Carla Buonaparteho a jeho manželky, Letízie Ramolinovej, ktoré prežilo detstvo. Bola tiež mladšia sestra Napoleona I. Bonaparte. Jej celý titul znel: "Princezná Francúzska, Veľkovojvodkyňa Bergská a Klévska, Kráľovská manželka Neapolska a Scílie, Muratská princezná a liponská kontesa."
Karolína sa narodila v meste Ajaccio na Korzike. Medzi jej starších súrodencov patrili Jozef Bonaparte, neapolský a španielsky kráľ, Napoleon Bonaparte, francúzsky cisár, Lucien Bonaparte, Elisa Bonaparte, toskánska veľkovojvodkyňa, Ľudovít Bonaparte, holandský kráľ, Paulína Bonaparte, guastallaská vojvodkyňa. Karolínin mladší brat Jérôme Bonaparte bol vestfálskym kráľom.
Prvé manželstvo.
V roku 1793, počas Francúzskej revolúcie, sa Karolínina rodina presťahovala do Francúzska. Tam sa zamilovala do Joachima Murata, bratovho generála. 20. januára 1800 sa zaňho Karolína, vtedy 17-ročná, vydala. Spočiatku bol Karolínin brat Napoleon proti tomuto manželstvu, no aj vďaka vplyvu svojej manželky Jozefíny de Beauharnaisovej, svadbu povolil.
Neapolská kráľovná.
Ambiciózna, extravagantná a mocichtivá Karolína sa 15. marca 1806 stala veľkovojvodkyňou bergskou a klévskou. 1. augusta 1808 sa nakoniec stala aj neapolskou kráľovnou . Karolína veľmi neznášala svoju švagrinú, Joséphine de Beauharnaisovú a jej deti z predchádzajúceho manželstva. Práve Karolína zariadila pre svojho brata Napoleona milenku Eleonóore Denuelleovú, ktorá mu porodila prvé nemanželské dieťa. Tým dokázala bratovi, že on je plodný, ale jeho manželka Jozefína nie je (keďže ich manželstvo bolo bezdetné).
Keď si neskôr Napoleon vzal svoju druhú manželku Máriu Lujzu Rakúsku, bola Karolína poverená a zodpovedná za jej príchod do Francúzska. Po tom, ako sa stretli na hraniciach Rakúska a jej vojvodstva, Karolína donútila Máriu Lujzu, aby všetku svoju batožinu, služobníctvo a dokonca aj psa zanechala na rakúskych hraniciach.
Manželova poprava a rakúsky exil.
Keď Mária Lujza porodila svojmu manželovi Napoleonovi syna, budúceho Napoleona II., stratila Karolína všetku nádej, že by sa následníkom jej brata mohol stať je syn Karol Ľudovít Napoleon Murat. Následným úplne nelogickým a netaktickým postupom kráľa Joachima Murata, kedy niekoľkokrát zmenil stranu vo vojne proti Napoleonovi, napriek tomu, že sa Metternich snažil udržať Muratovcov na neapolskom tróne, bol nakoniec Joachim Murat na rozkaz bourbonského kráľa Ferdinanda I. 15. októbra 1815 popravený zastrelením v Pizzo (Kalábria) . Vdova Karolína utiekla do rakúskeho exilu, kde žila v Terste pod pseudonymom „"grófka z Lipona"“ (čo je "anagram" od Napoli (Neapol)).
Druhé manželstvo.
V roku 1830 sa vydala za Francesca Macdonalda (1777 – 1837), ktorý bol v rokoch 1814 a 1815 ministrom vojny v Neapolskom kráľovstve, a s ktorým žila vo Florencii až do roku 1839, kedy zomrela . Toto manželstvo zostalo bezdetné.

</doc>
<doc id="290301" url="https://sk.wikipedia.org/wiki?curid=290301" title="Fabbrica Italiana Automobili Torino">
Fabbrica Italiana Automobili Torino



</doc>
<doc id="290305" url="https://sk.wikipedia.org/wiki?curid=290305" title="Supermarine Scimitar">
Supermarine Scimitar

Supermarine Scimitar bol britský námorný prúdový jednomiestny stíhací stroj, ktorý vznikol v roku 1956. S lietadlom operovala Fleet Air Arm. Scimitar vzlietol prvýkrát 19. januára 1956.
Supermarine Scimitar bol tiež známy ako Supemarine N.113. N.113 bolo odvodené z Type 508, Type 529 a Type 525 záverečnou verziou bol Type 544. Type 544 sa líšil od Type 525 trupom a ofukovanými vztlakovými klapkami umožňujúcimi znížiť minimálnu rýchlosť a zjednodušením štartu z katapultu a pristávania na lietadlových lodiach.
Supermarine Scimitar bol posledným lietadlom značky Supermarine.

</doc>
<doc id="290306" url="https://sk.wikipedia.org/wiki?curid=290306" title="Lajos Beniczky">
Lajos Beniczky



</doc>
<doc id="290310" url="https://sk.wikipedia.org/wiki?curid=290310" title="Teilhard de Chardina">
Teilhard de Chardina



</doc>
<doc id="290312" url="https://sk.wikipedia.org/wiki?curid=290312" title="Bonifác IX.">
Bonifác IX.

Bonifác IX., vlastným menom Pietro Tomacelli, (* 1350, Neapol, Taliansko – † 1. október 1404, Rím, Taliansko) bol od 2. novembra 1389 do roku 1404 pápež. 
Pred jeho pontifikátom bol kardinál Tomacelli činný ako biskup v San Giorgio in Velabro. V Pápežskom štáte znovu nastolil vládu pápeža. Počas jeho pápežstva sa uskutočnila posledná krížová výprava, bitka pri Nikopolise.

</doc>
<doc id="290313" url="https://sk.wikipedia.org/wiki?curid=290313" title="Pietro Tomacelli">
Pietro Tomacelli



</doc>
<doc id="290314" url="https://sk.wikipedia.org/wiki?curid=290314" title="Henri Cartan">
Henri Cartan

Henri Paul Cartan (* 8. júl 1904, Nancy, Francúzsko – † 13. august 2008, Paríž) bol francúzsky matematik, syn Élieho Cartana, tiež matematika. 
Venoval sa najmä algebraickej topológii. Bol školiteľom viacerých významných matematikov a dostal viacero vedeckých ocenení, spomedzi ktorých je asi najvýznamnejšia Wolfova cena za matematiku (1980).

</doc>
<doc id="290315" url="https://sk.wikipedia.org/wiki?curid=290315" title="Henri Paul Cartan">
Henri Paul Cartan



</doc>
<doc id="290317" url="https://sk.wikipedia.org/wiki?curid=290317" title="Owen Willans Richardson">
Owen Willans Richardson

Owen Willans Richardson (* 26. apríl 1879, Dewsbury, Spojené kráľovstvo – † 15. február 1959, Alton) bol britský fyzik. 
V roku 1928 dostal Nobelovu cenu za fyziku za výskum tepelnej emisie.
V roku 1900 promoval na Trinity College v Cambridge. V roku 1906 sa stal profesorom fyziky na Princeton University v americkom Princetone.
V roku 1911 dokázal, že elektróny sú emitované priamo z horúcich kovov a neskôr formuloval Richardsonov vzťah ("Richardsonov zákon" nazývaný aj "Richardsonova-Dushmanova rovnica)."&lt;br&gt; 
V roku 1914 bol menovaný profesorom fyziky na "King´s College" v Londýne.&lt;br&gt;
Od roku 1910 bol členom American Philosophical Society., v roku 1930 dostal "Royal Medal" od Royal Society, ktorej členom bol od roku 1913.&lt;br&gt;
V roku 1939 bol povýšený do šľachtického stavu.

</doc>
<doc id="290318" url="https://sk.wikipedia.org/wiki?curid=290318" title="Owen Richardson">
Owen Richardson



</doc>
<doc id="290319" url="https://sk.wikipedia.org/wiki?curid=290319" title="Johanna Neumannová">
Johanna Neumannová



</doc>
<doc id="290320" url="https://sk.wikipedia.org/wiki?curid=290320" title="Hanna Neumann">
Hanna Neumann



</doc>
<doc id="290321" url="https://sk.wikipedia.org/wiki?curid=290321" title="Johanna Neumann">
Johanna Neumann



</doc>
<doc id="290322" url="https://sk.wikipedia.org/wiki?curid=290322" title="Avar">
Avar



</doc>
<doc id="290324" url="https://sk.wikipedia.org/wiki?curid=290324" title="Letecká nehoda">
Letecká nehoda

Letecká nehoda je v letectve v zmysle prílohy 13 dohovoru o medzinárodnom civilnom letectve (Chicagsky dohovor) udalosť spojená s prevádzkou lietadla, ku ktorej dôjde od momentu, kedy ľubovoľná osoba nastúpi do lietadla s úmyslom vykonať let po moment, kedy všetky takéto osoby vystúpia a pri ktorej sa smrteľne alebo vážne zraní osoba, alebo lietadlo utrpí značné poškodenie prípadne konštrukčné zlyhanie alebo dôjde k zničeniu alebo zmiznutiu lietadla.
Na Slovensku.
V slovenskej legislatíve sa leteckou nehodou v zmysle Zákona č. 143/1998 Z. z. o civilnom letectve (letecký zákon) rozumie udalosť:
a) pri ktorej došlo v súvislosti s vykonaním letu k závažnému poškodeniu zdravia alebo usmrteniu osôb, okrem prípadov, ak k zraneniu alebo úmrtiu došlo z prirodzených príčin, ak si ich osoba spôsobila sama alebo ich spôsobila iná osoba,
b) pri ktorej došlo k poruche alebo poškodeniu lietadla, ktoré má vplyv na jeho letovú spôsobilosť,
c) pri ktorej došlo k zničeniu alebo zmiznutiu lietadla.
"Incidentom" sa rozumie iná udalosť, ako je letecká nehoda súvisiaca s prevádzkou lietadla, ktorá mala alebo mohla mať vplyv na bezpečnosť leteckej prevádzky.

</doc>
<doc id="290325" url="https://sk.wikipedia.org/wiki?curid=290325" title="Letecká katastrofa">
Letecká katastrofa



</doc>
<doc id="290326" url="https://sk.wikipedia.org/wiki?curid=290326" title="BGL Luxembourg Open">
BGL Luxembourg Open

BGL Luxembourg Open je tenisový turnaj v Luxembursku. Turnaj začal v roku 1991 ako exhibičný, ale v roku 1996 sa stal profesionálny. Od roku 2009 patrí do kategórie International, ale doposiaľ bol v Tier III okrem rokoch 2005, 2006, 2007, keď bol v kategórii Tier II. Hrá sa na tvrdom povrchu. Najviac titulov získala belgičanka Kim Clijstersová s piatimi vo dvojhre (1999, 2001, 2002, 2003, 2005) a jedným vo štvorhre (2002).

</doc>
<doc id="290327" url="https://sk.wikipedia.org/wiki?curid=290327" title="Patrick Swayze">
Patrick Swayze

Patrick Wayne Swayze (* 18. august 1952, Houston, Texas, USA – † 14. september 2009, Los Angeles, Kalifornia) bol americký herec, tanečník, spevák, skladateľ, tanečná hviezda filmového neba 80. rokov 20. storočia.
Pochádzal z umeleckej rodiny, jeho matka Patsy Swayze bola profesionálna tanečnica, choreografka a tanečná pedagogička. Slovenským filmovým divákom je Patrick Swayze najviac známy z filmov "Hriešny tanec" a "Duch".
Vďaka svojej matke tancoval od útleho detstva, tanec študoval aj na baletných školách v New Yorku. Profesionálne tancovať začal v zájazdovom divadle "Disney on Parade". Tak ako mnoho iných amerických hercov a tanečníkov najprv pracoval na newyorskej Broadwayi, neskôr začal vystupovať v amerických televíznych seriáloch. Medzi americké herecké hviezdy ho vyniesol práve film "Hriešny tanec" z roku 1987.
V roku 2008 mu bola diagnostikovaná rakovina pankreasu. Následne podstúpil chemoterapiu a nové terapeutické postupy. Zomrel 14. septembra 2009 v losangelskom rodinnom sídle na zlyhanie základných životných funkcií v dôsledku choroby.
Život.
Patrick Swayze sa narodil 18. augusta 1952 v Houstone ako druhé dieťa Patrície "Patsy" Yvonne Helene (rodenej Karnes, narodenej v 1927) a choreografa, tanečného inštruktora, tanečníka Jesseho Wayne Swayzeho. Mal dvoch mladších bratov (Don Swayze, Sean Kyle) a dve sestry (Vickie Lynn, Bambi).
V roku 1975 sa oženil so svojou láskou Lisou Niemi, deti spolu nemali.

</doc>
<doc id="290329" url="https://sk.wikipedia.org/wiki?curid=290329" title="Šurianske cukrovarské železnice">
Šurianske cukrovarské železnice

Šurianske cukrovarské železnice (oficiálny, dobový názov: Veľkošuriansky cukrovar i rafinéria účastinný spolok vo Veľkých Šuranoch, Priemyselná koľaj pre hospodárske účely, "Nagy-Surányi czukorgyár és finomitó részvénytársaság, Tornózci mezagázdasági iparvasút") bola sieť úzkorozchodných železníc, ktorých úlohou bolo zásobovanie cukrovaru Šurany potrebnými surovinami na výrobku cukru a zaobstarávanie majerov a súkromných hospodárstiev.
Projekt vznikol z iniciatívy vtedajšieho riaditeľa cukrovaru Šurany, Alexandra Deutscha, ktorého cieľom bolo vyriešenie problému dopravy repy. Prvá časť železnice bola vybudovaná v roku 1911. Železnica spájala Šurany s Trnovcom nad Váhom, Poľným Kesovom, Jatovom a Selicami. Posledné spomínané miesto bol najďalej od cukrovaru. Sieť mala pri sčítaní vyše 100 kilometrov.
Počas viedenskej arbitráže bola železnica niekoľkokrát preťatá hranicami, čo spôsobilo problémy (Šurany patrili do Maďarska). Z tohto dôvodu bola vybudovaná časť do obce Branč, kde sa napájala na hlavnú železničnú trať do Nitry (repa smerovala do slovenského, nitrianskeho cukrovaru). Železnica zanikla v roku 1968, kedy stratila hospodársky význam. 
Spomienkou na túto železnicu je Nitrianska poľná železnica. Nachádza sa v areáli výstaviska Agrokomplex Nitra a jej súčasťou je aj skanzen.

</doc>
<doc id="290330" url="https://sk.wikipedia.org/wiki?curid=290330" title="Dacia Sandero">
Dacia Sandero

Dacia Sandero je automobil od spoločnosti Dacia na báze Loganu. Bol uvedený na AMI Leipzig 2008 a na ženevskom autosalóne. Vyrába sa od roku 2008 v Rumunsku, Maroku, Brazílii a v Kolumbii. 
Druhá generácia.
Sandero druhej generácie bolo oficiálne uvedené na náš trh začiatkom decembra 2012. Dodnes je vyrábané so štandardnými motormi dodávanými firmou Renault aj pre iné modely Dacie druhej generácie. Od roku 2016 je v ponuke robotizovaná 5-stupňová prevodovka Easy-R v kombinácií iba s motorom 0,9 TCe 66kW/90k. Robotizovaná prevodovka je klasická manuálna prevodovka s jednokotúčovou suchou spojkou, ktorá je ovládaná rovnako, ako radenie servo motormi, ktoré sú riadené počítačom.
Všetky ostatné motorizácie vrátane 0,9 TCe sú dodávané s 5-stupňovou manuálnou prevodovkou. Facelift Dacie Sandero II bol predstavený na parížskom autosalóne v roku 2016.

</doc>
<doc id="290332" url="https://sk.wikipedia.org/wiki?curid=290332" title="Bezpečnostný vzduchový vankúš">
Bezpečnostný vzduchový vankúš

Bezpečnostný vzduchový vankúš alebo airbag je zariadenie pasívnej bezpečnosti, ktoré sa používa hlavne v automobiloch. Ide o vak z ľahkej nepriedušnej látky, ktorý sa v prípade nehody nafúkne pred pasažierom alebo vedľa pasažiera a zabrzdí náraz jeho tela, ktoré by sa inak mohlo zraniť o volant, sklo alebo inú časť automobilu. Airbag sám iba spomaľuje náraz, nie je však schopný pasažiera zadržať, preto je potrebné používať ho v kombinácii s bezpečnostnými pásmi (aktívny prvok bezpečnosti, pretože pasažier ho musí aktívne uviesť do činnosti). Zo štatistík vyplýva, že airbag podstatne znižuje riziko smrti alebo vážneho zranenia.
História a terminológia.
Vynález bezpečnostného vzduchového vankúša si nezávisle od seba nechali v roku 1951 zaregistrovať nemecký inžinier Walter Linderer a Američan John W. Hetrick. Až po tom, čo ochrana ich patentu v roku 1971 vypršala sa dočkal skutočného využitia v automobilovom priemysle. V 60. a 70. rokoch japonské aj americké automobilky testovali airbagy. Ford začal vybavovať testovacie vozidlá, v ktorých boli bezpečnostné pásy doplnené airbagmi v roku 1971 a General Motors v roku 1973 vo vozidlách Chevrolet. Ale ukázalo sa, že aspoň jedno úmrtie zo siedmych v testovaných automobiloch GM išlo na vrub airbagu. Výrobcovia dávali airbagu vlastné názvy, z ktorých najznámejším sa stal ACRS - Air Cushion Restraint System (bezpečnostný/ochranný systém so vzduchovým vankúšom), ktorý zaviedol GM v roku 1974.
Funkcia.
Zjednodušený popis: senzor spomalenia, pri náraze spúšťa obvody, ktorých úlohou je naplniť nylonový nafukovací vak plynom počas veľmi krátkej doby (do 40 ms). Elektronika aktivuje vyvíjač plynu, ktorý najčastejšie funguje na báze rozkladu acidu sodného. Elektronický systém je nastavený tak, aby sa inicioval napĺňanie iba pri spomaleniach auta nad hranicou bežného brzdenia. Zložený vzduchový vak sa nafúkne a vytvorí pred pasažierom ochranný priestor, ktorý stlmí náraz. Krátko po aktivácii sa sa airbag vyfúkne (vak obsahuje viacero malých otvorov, cez ktoré môže plyn uniknúť). Pasažier však spravidla zaregistruje až vyfúknutý airbag. To umožňuje, aby vodič po nehode mohol vozidlo rýchlo opustiť. Podobne fungujú všetky druhy airbagov. Líšia sa len rýchlosťou nafukovania, umiestnením a ďalšími detailmi.
Bezpečnostný vzduchový vankúš v bunde pre motocyklistov.
Pre bezpečnosť motocyklistov otvorila novú dimenziu v plášti integrovaný systému airbagov. V ktorom aktivačný kábel a 
stlačený CO2 je v patronu. Pred jazdou na motorke, pri sedení, by mali byť pripojený s prvou pružnou šňúrou k motoru 
tela. Druhý koniec šňúry je pripojený k CO2 patrónu v bunde. Pri páde a pri zrážke šňúra otvorí patron, tak, aby 
systém airbag 0,1 - 0,3 sekundy automaticky bude nafúkané. Airbagova bunda výrazne tlmí nárazy na hornú časť tela, 
čím účinne chráni životne dôležité orgány: chrbticu, krk, rebrá, kľúčové kosti, kostrče.
Airbag bunda je maďarský vynález. Vynálezca je Tamás Straub v roku 1976.

</doc>
<doc id="290336" url="https://sk.wikipedia.org/wiki?curid=290336" title="Automobile Dacia">
Automobile Dacia



</doc>
<doc id="290340" url="https://sk.wikipedia.org/wiki?curid=290340" title="Dacia Logan">
Dacia Logan

Dacia Logan (v Rusku, Iraku, Ukrajine a Južnej Amerike označovaný ako Renault Logan) je osobný automobil, ktorý spoločne vyrába rumunská automobilka Dacia a francúzska automobilka Renault. Vyrába sa aj ako dodávka alebo pickup, najčastejšie sú však obyčajné rodinné vozidlá.
Dacia Logan malo byť lacné auto, ktoré malo nahradiť zastarané autá vychádzajúce z Renaultu 12. Logan je výsledok projektu X90 z roku 1999. Začal sa vyrábať v roku 2004. 
Prvá generácia (2004-2012).
Modely.
Logan MCV.
Logan MCV bol predstavený v roku 2006 v Paríži. Je to kombi verzia obyčajného Loganu. Predávať sa začal v októbri 2006 v Rumunsku, stojí medzi 8200 € a 11600 €, v iných krajinách sa predáva od roku 2007. V súčasnosti sa už nevyrába. 
Logan VAN.
Logan VAN bol predstavený 23. januára 2007 v Bukurešti. Je to dvojmiestna - úžitková verzia Loganu MCV. Objem ložnej plochy je 2,5 m3 a nosnosť 800 kg. V súčasnosti sa už nevyrába.
Logan Pickup.
Verzia pickup bola predstavená 10. októbra 2007. Predáva sa v Rumunsku od roku 2008. V súčasnosti sa už nevyrába.
Logan Steppe.
V roku 2006 na autosalóne v Ženeve bol prezentovaný koncept novej rodinnej dodávky. Automobil bol navrhnutý závodom automobilky Dacia v Indii a je predchodcom modelu MCV. V súčasnosti sa už nevyrába.
Kritika.
Roku 2005 nemecký automoto klub ADAC zverejnil testy automobilu, pri ktorých malo údajne dôjsť k prevráteniu vozidla počas tzv. "losieho testu" pri rýchlosti 65 km/h. Neskôr boli tieto informácie dementované, keďže Dacia Logan obstála v bezpečnostných testoch lepšie ako bolo prezentované.
Druhá generácia (2012).
Druhá generácia Logana bola uvedená na parížskom autosalóne v roku 2012. Zdieľa rovnaký dizajn prednej časti ako druhá generácia modelu Sandero.
Predaj v Rumunsku sa začal v novembri 2012 so štartovacou cenou 6690 eur. Vyrába sa v meste Mioveni v Rumunsku a v meste Casablanca v Maroku pre severoafrický trh. Neplánuje sa žiadna sedemmiestna verzia ani van druhej generácie Logana, pretože tieto verzie boli nahradené modelmi Lodgy a Dokker. Verzia sedan bude uvedená aj v Brazílii ako druhá generácia modelu Renault Logan v decembri 2013. Vyrábať sa bude v brazílskej fabrike Renault v São José dos Pinhais.
Tretia generácia modelu Renault Symbol je rebrandovaná verzia druhej generácie Logana. Bola uvedená na istanbulskom autosalóne v roku 2012 a vyrába sa v meste Bursa v Turecku.

</doc>
<doc id="290341" url="https://sk.wikipedia.org/wiki?curid=290341" title="4425 1967 UQ">
4425 1967 UQ



</doc>
<doc id="290342" url="https://sk.wikipedia.org/wiki?curid=290342" title="Dacia Solenza">
Dacia Solenza

Dacia Solenza je osobný automobil typu liftback, ktorý vyrábala rumunská automobilka Dacia v rokoch 2003-2005. Je to prerobená Dacia SuperNova (pričom SuperNova je prerobená Nova). Auto má rovnakú prevodovku a niektoré vnútorné vybavenie ako druhá generácia vozidla Renault Clio. Vyrábala sa v piatich verziách: Europa, Confort, Rapsodie, Clima a Scala. Verzia Scala bola najvybavenejšia, mala airbag pre vodiča, klimatizáciu, hliníkové kolesá a CD prehrávač. Auto má 1,4 l benzínový a 1,9 l naftový motor.

</doc>
<doc id="290344" url="https://sk.wikipedia.org/wiki?curid=290344" title="Nitrianska poľná železnica">
Nitrianska poľná železnica

Nitrianska poľná železnica (NPŽ) sa nachádza v Slovenskom poľnohospodárskom múzeu (SPM) v Nitre. Bola vytvorená ako súčasť expozície SPM a jej pôvodné koľaje pochádzajú z cukrovarskej železnice v Želiezovciach. Železnica na výstavisku oficiálne funguje od prvej jazdy v roku 1985. Rozchod koľají je 760 mm. Tvorí ju okruh (1,6 km) a trať spájajúcu skanzen s výstaviskom Agrokomplex (1 km).
História.
Prvá myšlienka na výstavbu Nitrianskej poľnej železnice vznikla v prvej polovici 80. rokov 20. storočia pri budovaní skanzenu v areáli výstaviska Agrokomplex. Prvým zámerom bola stavba menšieho odstavného koľajiska v dĺžke zhruba 250 m, na ktorom by boli staticky umiestnené získané nákladné vozne používané na cukrovarských, poľných a hospodárskych železniciach. Takýchto železníc bolo na juhu Slovenska nespočet, hlavne v blízkosti cukrovarov (Šurany, Sládkovičovo, Trnava, Pohronský Ruskov, Trebišov), väčších majerov a štátnych majetkov. Tie už ale v 80. rokoch v prevádzke neboli, len na niektorých miestach bolo možné nájsť aspoň fragmenty, ako vozne, koľaje, mosty apod. Z toho dôvodu vznikla  potreba dokumentácie technického pokroku a jeho zachovanie pre budúce generácie.
Pôvodný zámer stavby statického odstavného koľajiska bol nahradený stavbou funkčnej železnice, ktorá by slúžila hlavne na prepravu návštevníkov. Stavbe predchádzal prieskum priamo v teréne južného Slovenska, kde v najkompletnejšom stave bola poľná železnica cukrovaru v Pohronskom Ruskove pri Želiezovciach. Po dohode so Štátnym Majetkom (ŠM) Želiezovce sa podarilo získať niekoľko sto metrov koľajníc, podvalov, výhybiek, nákladných vozňov (napríklad vozne na prepravu cukrovej repy, vozeň na vývoz maštaľného hnoja, vozeň na prepravu dobytka, mliekarenskú cisternu) a jeden osobný vozeň. Žiaľ, v tomto období sa tu už nenachádzala žiadna parná lokomotíva, všetky historicky cenné lokomotívy skončili v zberných surovinách.
Prvý úsek NPŽ sa začal budovať v apríli 1985 stavbou cca 500 m trate smerom k výhybni pri depe. Prvý slávnostný vlak NPŽ bol vypravený 23. august 1985, na čele s parnou lokomotívou U 34.901 zapožičanú z Múzea Kysuckej dediny vo Vychylovke. V súprave bol radený osobný vozeň BCi/i 259 získaný zo ŠM Želiezovce, pôvodne slúžiaci na trati ČSD Ružomberok – Korytnica-Kúpele a pôvodne tzv. bufetový vozeň z lesnej železnici vo Vígľaši, v súprave radený ako služobný vozeň. O rok neskôr, pri príležitosti otvorenia výstavy Agrokomplex ´86 bol verejnosti sprístupnený kilometrový úsek z výhybne (v roku 1985 koncová stanica pri depe) do železničnej stanice Skanzen, čím bol dokončený okruh na hranici areálov skanzenu a výstaviska. Posledný postavený úsek medzi žst. Skanzen a žst. Brána bol dokončený pred začatím výstavy Agrokomplex ´90. Tento úsek slúži prioritne na dopravu návštevníkov medzi výstaviskom a múzeom.
Prevádzka.
Nitrianska poľná železnica premáva len v určené dni počas podujatí v SPM (napríklad Ukážky historických bojov, Noc múzeí a galérií, Mikulášsky vlak a iné) alebo zvlášť významných výstavách v areáli výstaviska Agrokomplex (ako Agrokomplex, Autosalón-Autoshow). Vlaky v týchto dňoch premávajú podľa potreby a dopytu, bez zavedeného cestovného poriadku v zhruba 15 až 20 minútovych intervaloch. Samozrejmosťou sú jazdy na objednávku. Pre informácie o jazdách je vhodné sledovať facebookové stránky Slovenského poľnohospodárskeho múzea.

</doc>
<doc id="290346" url="https://sk.wikipedia.org/wiki?curid=290346" title="Zoznam leteckých katastrof v Česko-Slovensku">
Zoznam leteckých katastrof v Česko-Slovensku

Nasledujúci zoznam je zoznam leteckých katastrof v histórií česko-slovenského letectva.
24. novembra 1966.
V pohorí Malé Karpaty neďaleko lokality Biely kríž, približne o 16:30, havarovalo lietadlo typu Il-18 bulharskej spoločnosti TABSO. Na palube bolo 82 cestujúcich a členov posádky, z ktorých neprežil ani jeden. Väčšina z nich bola z Bulharska, no medzi mŕtvymi bolo aj päť česko-slovenských občanov.
Lietadlo smerovalo zo Sofie do Berlína (štandardná linka Sofia-Budapešť-Praha), no poveternostné podmienky spôsobili, že dostalo príkaz pristáť v Bratislave. Pred pol piatou opäť vzlietlo, no vychýlilo sa o osem kilometrov z pôvodného kurzu a malo veľmi nízku letovú výšku. Na Sakrakopci zachytilo vrcholce stromov a zrútilo sa. Vyrojilo sa množstvo špekulácií o príčine pádu, dodnes však skutočný dôvod nie je známy. Miesto katastrofy bolo nadlho uzavreté aj pre rádioaktivitu, keďže lietadlo prevážalo zásielku rádioizotopu jódu.
28. júla 1976.
Lietadlo ČSA letiace z Prahy do Bratislavy typu Il-18B sa zrútilo do jazera Zlaté Piesky na okraji Bratislavy, v ktorom sa úplne potopilo okolo 15:20. V lietadle zahynulo 70 pasažierov a šesť členov posádky. Jeden cestujúci zomrel na následky zranení po prevoze do nemocnice. Nažive zostali piati ľudia.
Ako príčinu havárie experti určili problémy s motormi 3 a 4, a chybu posádky, keď sa piloti neúspešne snažili zmeniť ťah motorov na ľavej strane, čím sa lietadlo naklonilo doprava.

</doc>
<doc id="290349" url="https://sk.wikipedia.org/wiki?curid=290349" title="Günzburg">
Günzburg

Günzburg je okresné mesto rovnomenného okresu v nemeckej spolkovej krajine Bavorsko. Leží v Švábsku, na sútoku Dunaja s Günzom. Má necelých 20 000 obyvateľov.
Dejiny.
Miestne významné osídlenie má svoj základ už v roku 70 pred Kr. a bolo zahájené Rimanmi. Vtedy bola severná hranica ich ríše približne na Dunaji a Günzburg bol založený ako vojenský tábor slúžiaci na obranu hranice. V prameňoch je známy pod menami "Castellum Guntia", "Gontia" alebo "Contia"; meno je pravdepodobne odvodené od mena keltskej bohyne.
Po odchode Rimanov v 5. storočí tu sídlili Alamani a v roku 700 sa neďaleký hrad "Ricinis" spomína ako jeden z piatich najvýznamnejších alamanských hradov. V roku 1065 sa prvý raz spomína samotné mesto, a to pod menom "Gunceburch".
Od roku 1301 patrilo Habsburgovcom. Od roku 1806 je súčasťou Bavorska.
Doprava.
Günzburg je stanicou na trase Mníchov–Augsburg–Ulm–Stuttgart vlakov InterCity. Miestne nádražie leží na Dunajskej železnici a začína tu aj trať do Mindelheimu.
Mestom prechádza Dunajská cyklistická cesta.
Zaujímavosti.
Medzi turistické atrakcie patrí zábavný park Legoland postavený neďaleko mesta v roku 2002.

</doc>
<doc id="290351" url="https://sk.wikipedia.org/wiki?curid=290351" title="Sianowo">
Sianowo

Sianowo je dedina v Poľsku v Pomoranskom vojvodstve v okrese Powiat kartuski v gmine Kartuzy. Sianowo je známe ako katolícke pútnické miesto s históriu pútí siahajúcou do 15 storočia, a dominantným kostolom Panny Márie z roku 1816.
Žije tu 349 obyvateľov.

</doc>
<doc id="290352" url="https://sk.wikipedia.org/wiki?curid=290352" title="Námestie SNP (Bratislava)">
Námestie SNP (Bratislava)



</doc>
<doc id="290353" url="https://sk.wikipedia.org/wiki?curid=290353" title="Karolína Augusta Bavorská">
Karolína Augusta Bavorská

Karolína Augusta Bavorská (* 8. február 1792, Mannheim – † 9. február 1873, Viedeň) bola bavorská princezná z rodu Wittelsbachovcov, rakúska cisárovná, česká a uhorská (korunovácia r. 1825) kráľovná, dcéra neskoršieho bavorského kráľa Maximiliána Jozefa I. a jeho prvej manželky Wilhelminy Augusty Hesensko-darmstadtskej, štvrtá manželka rakúskeho cisára Františka I.
Mladé roky.
Pôvodne sa volala Šarlota Augusta a svoje mladé roky prežila v období vrcholiacej moci francúzskeho cisára Napoleona I. Už dva roky po svojom narodení musela s rodičmi utekať z rodného mesta ostreľovaného francúzskym delostrelectvom. V roku 1796 stratila matku, ktorá zomrela na tuberkulózu. Jej otec sa po roku oženil druhý raz a vzal si bádenskú princeznú Karolínu Frederiku Wilhelminu. Karolína Augusta v nej získala starostlivú matku, ktorá sa v priebehu rokov 17991810 priviedla na svet osem detí (medzi nimi bolo päť dcér; štvrtou v poradí bola Žofia, matka neskoršieho cisára Františka Jozefa I.)
Na jej výchovu mal po matkinej smrti najväčší vplyv vychovávateľ, kňaz J. A. Sambug, ktorého zásluhou vyrástla z Karolíny Augusty vzdelaná a zbožne založená žena.
Prvé manželstvo.
Napoleonove politické rošády priviedli jej otca v roku 1806 na bavorský kráľovský trón a Karolínu Augustu do prvého manželstva. 8. apríla 1808 sa v Mníchove vydala za korunného princa Wilhelma Württemberského. Zväzok uzatvorený výsostne z politických pohnútok (Wilhelm odmietal prípadné manželstvo nanútené Napoleonom) bol pre mladú Karolínu Augustu utrpením. Už o niekoľko dní po sobáši sa Wilhelm od manželky odvrátil a odvtedy ju úplne ignoroval. Mladomanželia sa nasťahovali do kráľovského zámku v Stuttgarte no do celkom oddelených krídel. Stretávali sa iba pri oficiálnych príležitostiach. Po šiestich rokoch (31.8.1814) bolo na Wilhelmov podnet manželstvo anulované. Karolína Augusta opustila Stuttgart a usídlila sa v bavorskom Würzburgu. 12. januára 1816 pápež Pius VII. zväzok oficiálne zrušil.
Rakúskou cisárovnou.
Voľná, dvadsaťtriročná Karolína Augusta sa opäť stala objektom záujmu potenciálnych ženíchov. Do hry vstúpil kancelár Metternich ako sprostredkovateľ cisára Františka I. Karolína Augusta prostredníctvom vyslancov rakúskeho cisára oznámila ochotu vydať sa za štyridsaťosemročného a už trikrát ovdovelého Františka I. Po protokolom stanovených náležitostiach sa 29. októbra 1816 konal v Mníchove „per procurationem“ sobáš, na ktorom cisára zastupoval bavorský korunný princ Ľudovít I. Viedeň privítala mladomanželku 9. novembra 1816. V Augustiniánskom kostole sa nasledujúci deň zopakoval sobášny obrad z Mníchova, tentoraz i s prítomným ženíchom.
Nové manželstvo pre Karolínu Augustu bolo úplným protipólom predchádzajúceho. Napriek veľkému vekovému rozdielu František I. svoju manželku vrúcne miloval a vážil si ju. I z jej strany pociťoval František vrelý cit milujúcej ženy. Rovnako ako jej predchodkyni Márii Ludovike i novej cisárovnej pripadla povinnosť byť starostlivou matkou piatim žijúcim deťom ešte z druhého Františkovho manželstva. Spomedzi nich si najviac obľúbila najmä druhú dcéru Máriu Leopoldínu. Súčasne s láskou a obetavo plnila úlohu opatrovateľky chorľavého cisára.
Politicky sa výraznejšie neangažovala. Plne sa sústredila na vedenie domácnosti a starostlivosti o nevlastné deti (vlastné nikdy nemala). Pri plnení týchto povinností naplno vynikli jej kladné povahové vlastnosti. Vrúcny a láskavý vzťah k deťom našiel i u nich odozvu – volali ju „milá mamička“. Ako cisárovnej jej veľmi záležalo na svojich poddaných; známe boli jej charitatívne aktivity a osobná pomoc (i finančná) pri životných pohromách ľudí v rôznych kútoch monarchie. Podieľala sa na zakladaní katolíckych škôl, chudobincov, výchovných ústavov a nemocníc. Mala vrelý vzťah k umeniu: podporovala divadlá, umelcov, hodne cestovala (Rím, Neapol, Florencia, Sedmohradsko, Halič). Veľmi si obľúbila mesto Salzburg, kde prevzala záštitu nad krajovým múzeom, ktoré dodnes nesie jej meno (Museum Carolino Augusteum).
Významným prelomovým obdobím v jej živote bol rok 1824. 4. novembra v tom roku sa jej nevlastná sestra Žofia vydala za Františkovho druhorodeného syna Františka Karola čím sa Karolína Augusta stala Žofiinou nevlastnou svokrou. Obe sestry, ktoré dosiaľ prechovávali k sebe vlažný vzťah, našli pri viedenskom dvore k sebe cestu. Karolína Augusta sa stala láskavou starou mamou Žofiiným deťom – Františkovi Jozefovi, Maximiliánovi a Karolovi 
Ľudovítovi.
Karolína Augusta a Bratislava.
S cieľom účastniť sa svojej korunovácie pricestovala Karolína Augusta so sprievodom 17. septembra 1825 do Bratislavy. Pri tejto príležitosti postavili na Dunaji nový most, ktorý pomenovaný Karolíniným mostom, slúžil obyvateľom mesta ešte mnoho ďalších rokov. 25. septembra sa v dóme sv. Martina konala slávnostná korunovácia Karolíny Augusty za uhorskú kráľovnú. Tento akt nasledujúce roky pripomínal stĺp Karolíny Augusty s fontánou pred kláštorom milosrdných bratov na dnešnom Námestí SNP. Stĺp odstránili po 2. svetovej vojne a na jeho mieste vztýčili Pomník J. V. Stalina
Cisárovná vdova.
2. marca 1835 František I. zomrel. Citovo otrasená Karolína Augusta sa utiahla do súkromia. Nasledujúce roky, kedy jej zosnulého manžela na tróne vystriedal najstarší syn Ferdinand I. postupne opúšťala verejný život.
Rok 1848 priniesol revolučné prejavy, čo zbožne a mierumilovne založená Karolína Augusta prijímala s odporom. Len dodatočne sa dozvedela, že cisár Ferdinand I. sa pod ťarchou udalostí vzdal trónu v prospech synovca Františka Jozefa. Tento moment bol posledným zlomovým obdobím v jej živote. Nastúpením jej vnuka na trón zmenilo sa aj postavenie Karolíny Augusty na cisárskom dvore. Prvé miesto zaujala jej ctižiadostivá sestra Žofia. Karolína Augusta od tohto času žila úplne izolovane a iba z diaľky sledovala vývin udalostí nasledujúcich rokov (vojna s Pruskom v roku 1866, rakúsko-uhorské vyrovnanie, poprava jej vnuka Maximiliána).
Deň po dovŕšení osemdesiatjeden rokov na následky pľúcneho kataru zomrela. Skonala cisárovná príslovečná svojou šľachetnosťou, veľkodušnosťou, s ohromným charitatívnym cítením. História jej prisúdila prívlastok "anjel milosrdenstva".
Pochovaná je v kapucínskej krypte vo Viedni.

</doc>
<doc id="290355" url="https://sk.wikipedia.org/wiki?curid=290355" title="Élie Cartan">
Élie Cartan

Élie Joseph Cartan (* 9. apríl 1869, Dolomieu, Savoie, Francúzsko – † 6. máj 1951, Paríž, Francúzsko) bol francúzsky matematik, ktorý je známy najmä vďaka svojej práci v oblasti Lieovych grúp a ich geometrických aplikácií. Významne však prispel aj v oblastiach matematickej fyziky, diferenciálnej geometrie a teórie grúp. Bol otcom Henriho Cartana, tiež významného matematika.

</doc>
<doc id="290356" url="https://sk.wikipedia.org/wiki?curid=290356" title="Elie Cartan">
Elie Cartan



</doc>
<doc id="290357" url="https://sk.wikipedia.org/wiki?curid=290357" title="Élie Joseph Cartan">
Élie Joseph Cartan



</doc>
<doc id="290358" url="https://sk.wikipedia.org/wiki?curid=290358" title="Elie Joseph Cartan">
Elie Joseph Cartan



</doc>
<doc id="290359" url="https://sk.wikipedia.org/wiki?curid=290359" title="Marius Sophus Lie">
Marius Sophus Lie

Marius Sophus Lie (číta sa [liː], ako anglické "Lee"; * 17. december 1842, Nordfjordeid, Nórsko - † 18. február 1899, Christiania, Nórsko) bol nórsky matematik.&lt;br&gt; 
Z veľkej časti vytvoril teóriu spojitej symetrie a aplikoval ju v geometrii a diferenciálnych rovniciach.
Jeden z najdôležitejších Lieovych matematických výsledkov bol objav, že spojité grupy transformácií, ktoré sa dnes nazývajú po ňom Lieove grupy, budú lepšie pochopené, ak sa "linearizujú" a študovať sa budú príslušné generujúce vektorové polia (tzv. infinitezimálne generátory). Lieove grupy sú dnes dôležitým aparátom v kvantovej fyzike a kvantovej mechanike. Po Lieovi je tiež pomenovaná súvisiaca Lieova algebra.

</doc>
<doc id="290360" url="https://sk.wikipedia.org/wiki?curid=290360" title="Sophus Lie">
Sophus Lie



</doc>
<doc id="290361" url="https://sk.wikipedia.org/wiki?curid=290361" title="Jeffrey Ullman">
Jeffrey Ullman

Jeffrey David Ullman (* 22. november 1942) je americký informatik. Jeho knihy o kompilátoroch, teórii algoritmov, údajových štruktúrach a databázach sú vo svojich oblastiach považované za de facto štandard. Ullman bol školiteľom veľkého množstva doktorandov, z ktorých sú dnes mnohí uznávaní odborníci. Je držiteľom Knuthovej a Turingovej ceny.

</doc>
<doc id="290362" url="https://sk.wikipedia.org/wiki?curid=290362" title="Jeffrey David Ullman">
Jeffrey David Ullman



</doc>
<doc id="290363" url="https://sk.wikipedia.org/wiki?curid=290363" title="Jeffrey D. Ullman">
Jeffrey D. Ullman



</doc>
<doc id="290364" url="https://sk.wikipedia.org/wiki?curid=290364" title="Friedrich von Flotow">
Friedrich von Flotow

Friedrich Adolf Ferdinand von Flotow (* 26. apríl 1812 – † 24. január 1883, Darmstadt) bol nemecký operný skladateľ. Za svoju svetovú povesť vďačí operám "Marta" ("Martha oder Der Markt von Richmond", 1847) a "Alessandro Stradella" (1844). I keď nie je považovaný za priekopníka nových umeleckých smerov, nemožno jeho dielam uprieť melodickú vynaliezavosť, živý pohyb a zručnú inštrumentáciu.
Dielo.
Friedrich von Flotow skomponoval 25 oper, najvýznamnejšie sú:

</doc>
<doc id="290365" url="https://sk.wikipedia.org/wiki?curid=290365" title="Jozef I. Bonaparte">
Jozef I. Bonaparte

Jozef I. Bonaparte (* 7. január 1768, Corte, Korzika – † 28. júl 1844, Florencia, Taliansko), pôvodným menom "Giuseppe Buonaparte", bol najstarší brat Napoleona Bonaparte. Ten ho vymenoval za neapolského kráľa (1806 – 1808) a neskôr za španielskeho kráľa (1808 – 1813), kde vládol ako Jozef I.
Štúdium a kariéra diplomata.
Vďaka kráľovskému štipendiu pre chudobnú šľachtu mohli bratia Jozef a Napoleon študovať vo Francúzsku. V roku 1779 vstúpil Jozef na internát v Autune. Pôvodne mal študovať náboženstvo, no nakoniec študoval právo na univerzite v Pise, kde študoval aj jeho otec Karol (Carlo). Po dokončení štúdia pracoval ako advokát, sudca a ako francúzsky veľvyslanec sa venoval diplomatickým úlohám v Ríme. Aj konkordát uzatvorený s pápežským stolcom v roku 1801 vznikol vďaka jeho správnemu postupu pri diplomatických jednaniach. V roku 1793 vstúpil v Marseille do slobodomurárskej lóže "Parfaite Sincérité", a v roku 1804 ho brat Napoleon Bonaparte vymenoval za veľmajstra lóže "Veľký Orient Francúzska" ("Grand Orient de France"). V Neapolskom kráľovstve bol veľmajstrom lóže "Veľký Orient Talianska". 
Neapolský a španielsky kráľ.
V roku 1806 ho jeho brat Napoleon dosadil na neapolský trón. V roku 1808 ho nahradil jeho nástupca, Napoleonov generál a švagor, Joachim Murat. V tom istom roku bol vymenovaný za španielskeho kráľa. Na španielskom tróne bol váhavý, nesystematický a neprofesionálny, čím si vyslúžil bratovu kritiku. Tá spôsobila, že chcel vstúpiť do kláštora.
Exil v USA, návrat do Európy a smrť.
Po prehratej bitke pri Vittorie, v ktorej mal na prehre výrazný podiel, musel 11. decembra 1813 opustiť Španielsko. Po páde jeho brata odišiel do exilu do USA do Bordentownu v Jersey. Prežil tam 17 rokov. Zomrel v Taliansku, ale pochovaný je vo Francúzsku blízko svojho brata v parížskej Invalidovni v bočnej kaplnke.
Manželstvo a potomkovia.
1. augusta 1794 sa vo Francúzsku oženil s Júliou Claryovou, s ktorou mal neskôr tri deti.
Milenky a nemanželské deti.
Ďalšie dve deti mal so svojou milenkou Máriou Giuliou Colonna, grófkou di Atri:
Jeho ďalšou milenkou bola Annette Savageová, Madame de la Folie, ktorá mu porodila ďalšie dve dcéry:
Syna Félixa Jozefa Františka Lacoste (* 1825) mal aj s Émilie Hémartovou (1798 – 1879). 

</doc>
<doc id="290366" url="https://sk.wikipedia.org/wiki?curid=290366" title="Bitumenózne uhlie">
Bitumenózne uhlie



</doc>
<doc id="290368" url="https://sk.wikipedia.org/wiki?curid=290368" title="Mária Júlia Claryová">
Mária Júlia Claryová

Mária Júlia Bonaparteová (* 26. december 1771, Marseille – † 7. apríl 1845, Florencia), "rodená Claryová", bola v rokoch 1806 až 1808 neapolská a sicílska kráľovná a v rokoch 1808 až 1813 španielska kráľovná ako manželka kráľa Jozefa I. Bola sestrou Désirée Claryovej, niekdajšej Napoleonovej snúbenice a neskoršej kráľovnej Švédska a Nórska.
Manželstvo.
1. augusta 1794 sa vo Francúzsku vydala za Jozefa I. Bonaparte, ktorému porodila tri deti:

</doc>
<doc id="290370" url="https://sk.wikipedia.org/wiki?curid=290370" title="William Bradford Shockley">
William Bradford Shockley



</doc>
<doc id="290371" url="https://sk.wikipedia.org/wiki?curid=290371" title="William B. Shockley">
William B. Shockley



</doc>
<doc id="290372" url="https://sk.wikipedia.org/wiki?curid=290372" title="Alfred Vaino Aho">
Alfred Vaino Aho



</doc>
<doc id="290373" url="https://sk.wikipedia.org/wiki?curid=290373" title="Alfred V. Aho">
Alfred V. Aho



</doc>
<doc id="290375" url="https://sk.wikipedia.org/wiki?curid=290375" title="Julia Robinsonová">
Julia Robinsonová

Julia Bowmanová Robinsonová (* 8. december 1919, St. Louis, Missouri, USA - † 30. júl 1985, Oakland, Kalifornia, USA) bola americká matematička. Je známa najmä vďaka jej práci okolo rozhodovacích problémov a Hilbertovho desiateho problému. Zaoberala sa aj štatistikou a teóriou hier.

</doc>
<doc id="290376" url="https://sk.wikipedia.org/wiki?curid=290376" title="Julia Robinson">
Julia Robinson



</doc>
<doc id="290377" url="https://sk.wikipedia.org/wiki?curid=290377" title="Julia Bowmanová Robinsonová">
Julia Bowmanová Robinsonová



</doc>
<doc id="290378" url="https://sk.wikipedia.org/wiki?curid=290378" title="Julia Bowman Robinson">
Julia Bowman Robinson



</doc>
<doc id="290379" url="https://sk.wikipedia.org/wiki?curid=290379" title="Julia Hall Bowman Robinson">
Julia Hall Bowman Robinson



</doc>
<doc id="290381" url="https://sk.wikipedia.org/wiki?curid=290381" title="John Hopcroft">
John Hopcroft

John Edward Hopcroft (* 7. október 1939, Seattle, Washington, USA) je americký teoretický informatik a profesor inžinierstva a aplikovanej matematiky v počítačových vedách na Cornell University .
Jeho knihy o kompilátoroch, teórii algoritmov a údajových štruktúrach sú vysoko uznávané a považované za de facto štandard v daných oblastiach. Je tiež známy ako spoluautor klasických kníh o algoritmoch a formálnych jazykoch, ktoré napísal spolu s Alfredom Ahom a Jeffreym Ullmanom. 
V roku 1986 dostal spolu s Robertom Tarjanom Turingovu cenu za výsledky v oblasti návrhu a analýzy počítačových algoritmov. Je tiež známy vďaka svojej spolupráci s Tarjanom v oblasti rovinných grafov a ako spoluautor Hopcroftovho-Karpovho algoritmu na hľadanie párení v bipartitných grafoch.

</doc>
<doc id="290382" url="https://sk.wikipedia.org/wiki?curid=290382" title="John Edward Hopcroft">
John Edward Hopcroft



</doc>
<doc id="290383" url="https://sk.wikipedia.org/wiki?curid=290383" title="John E. Hopcroft">
John E. Hopcroft



</doc>
<doc id="290384" url="https://sk.wikipedia.org/wiki?curid=290384" title="Lodienka">
Lodienka



</doc>
<doc id="290385" url="https://sk.wikipedia.org/wiki?curid=290385" title="Robert Tarjan">
Robert Tarjan

Robert Endre Tarjan (* 30. apríl 1948, Pomona, Kalifornia, USA) je americký informatik. Je známy ako objaviteľ niekoľkých dôležitých grafových algoritmov a ako spoluvynálezca splay stromu a Fibonacciho haldy. Spolu s Johnom Hopcroftom je autorom prvého algoritmu v lineárnom čase na testovanie rovinnosti grafu.
Tarjan je držiteľom viacerých vedeckých ocenení, asi najvýznamnejšia spomedzi nich je Turingova cena, ktorú dostal v roku 1986 spolu s Johnom Hopcroftom.

</doc>
<doc id="290386" url="https://sk.wikipedia.org/wiki?curid=290386" title="Robert Endre Tarjan">
Robert Endre Tarjan



</doc>
<doc id="290387" url="https://sk.wikipedia.org/wiki?curid=290387" title="Robert E. Tarjan">
Robert E. Tarjan



</doc>
<doc id="290388" url="https://sk.wikipedia.org/wiki?curid=290388" title="Dana S. Scott">
Dana S. Scott



</doc>
<doc id="290396" url="https://sk.wikipedia.org/wiki?curid=290396" title="Turbokompresor">
Turbokompresor

Turbokompresor môže byť:

</doc>
<doc id="290398" url="https://sk.wikipedia.org/wiki?curid=290398" title="VÚB Open">
VÚB Open

VÚB Open je bývalý tenisový turnaj v Bratislave. Začal v roku 1997 a naposledy sa uskutočnil v roku 2002. Patril do kategórie Tier IV a hral sa na tvrdom povrch v Sibamac aréne. Hneď v prvom ročníku sa vo finále stretli dve kvalitné hráčky, francúzska Amélie Mauresmová, a belgičanka Kim Clijstersová. Úspešná bola Mauresmová, keď vyhrala v pomere 6-3, 6-3.

</doc>
<doc id="290399" url="https://sk.wikipedia.org/wiki?curid=290399" title="Mária Amália Saská">
Mária Amália Saská

Mária Amália Saská (* 24. november 1724 – † 27. september 1760) bola nemecká princezná z rodu Wettinovcov, ktorá sa vydala za španielskeho kráľa Karola III., čím sa v rokoch 1738 až 1759 stala sicílskou a neapolskou kráľovnou a od roku 1759 až do svojej smrti v roku 1760 bola aj španielskou kráľovnou. Medzi jej priamych potomkov patria súčasný kráľ Juan Carlos I., Otto Habsbursko-lotrinský (do roku 2007 hlava habsburskej dynastie), Henrich Filip Orléansky (jeden z pretendentov na francúzsky trón), Jean-Christophe Napoléon (hlava dynastie Bonapartovcov), ako aj dvaja uchádzači o trón Kráľovstva oboch Sicílií – Carlo Bourbonsko-sicílsky, vojvoda z Castra, a infant Carlos Bourbonsko-sicílsky, vojvoda z Kalábrie.
Detstvo.
Narodila sa v paláci Zwinger v Drážďanoch ako dcéra Augusta III., saského kurfirsta, a Márie Jozefy, ktorá bola dcérou Jozefa I. Habsburského. Jej celé meno znelo: Mária Amália Kristína Františka Xaveria Flora Walburga Saská (). Mala 14 súrodencov, z nich najvýznamnejší boli Frederik Kristián, Mária Anna (manželka bratranca Maximiliána III. Jozefa Bavorského), Mária Jozefa Saská, francúzska princezná a matka Ľudovíta XVI.
Zásnuby a svadba s Karolom III..
V roku 1737 sa Mária Amália zasnúbila s neapolským a sicílskym kráľom, budúcim španielskym kráľom Karolom III. Dátum svadby sa potvrdil 31. októbra 1737 a o rok neskôr, v roku 1738, sa štrnásťročná Mária Amália vydala za Karola. Sobáš sa konal v máji 1738 v Drážďanoch v zastúpení a jej ženícha zastupoval jej brat Frederik Kristián Saský. Napriek tomu, že manželstvo bolo politicky dohodnuté, mali manželia blízky vzťah a v manželstve sa narodilo niekoľko detí.
Dvojica sa prvýkrát stretla až 19. júna 1738 v Portelle, v mestečku na hraniciach kráľovstva neďaleko Fondi. Svadobné oslavy trvali až do 3. júla, kedy Karol vytvoril tzv. "Insigne e reale ordine di San Gennaro", najprestížnejšie rytierske vyznamenanie v kráľovstve. O niekoľko rokov neskôr, 19. septembra 1771, vytvoril v Španielsku aj Rad Karola III.
Vplyv na rozvoj architektúry.
Mária Amália bola veľmi vzdelaná žena. Významnú úlohu hrala napríklad pri stavbe zámku Caserta, ktorý sa začal stavať na manželove 26. narodeniny, teda 20. januára 1752. Takisto sa podieľala na výstavbách paláca Portici (), divadla di San Carlo, ktoré bolo postavené len za 270 dní, a zámku Capodimonte (). Jej manžel tiež dal zrenovovať kráľovský palác v Neapole.
Manželov nástup na španielsky trón.
Na konci roku 1758 sa u Karolovho brata Ferdinanda VI. začali prejavovať rovnaké prejavy depresie, aké mal aj ich otec. Ferdinand v auguste 1758 stratil svoju oddanú manželku, infantku Barboru Portugalskú, a to malo za následok zhoršenie jeho psychického stavu. Preto 10. decembra 1758 vymenoval Karola za svojho následníka a následne odišiel z Madridu do Villaviciosy de Odón, kde 10. augusta 1759 zomrel.
Po jeho smrti bol manžel Márie Amálie Karol vyhlásený za španielskeho kráľa a vládol pod menom Karol III.. Rešpektoval však zmluvu s Viedňou, podľa ktorej, ak by sa stal španielskym kráľom, nesmel k Španielsku pripojiť Neapolské a Sicílske kráľovstvo. Preto neskôr prijal titul "Lord Oboch Sicílií".
Ešte v tom istom roku Mária Amália spolu s manželom opustili Neapol a odišli do Madridu. Dve svoje deti nechali v Caserte. Jej tretí syn Ferdinand I. sa stal panovníkom Kráľovstva oboch Sicílií, kde vládol v rokoch 1816 až 1825 (ako Ferdinand IV. vládol v Neapolsku (1759 – 1806) a ako Ferdinand III. vládol v Sicílii (1759 – 1816)). Druhý najstarší syn Márie Amálie Karol sa stal následníkom španielskeho trónu. Jej najstarší syn infant Filip bol mentálne zaostalý, a preto bol vylúčený z následníctva.
V Španielsku sa manžel Márie Amálie snažil o zlepšenie stavu ekonomiky a o zvýraznenie krajiny ako takej. Mária Amália sa aj tu pustila do rekonštrukcie kráľovských rezidencií. Spolu so svojím manželom pomohla založiť podnik na výrobu luxusného porcelánu, ktorý sa volal Real Fábrica del Buen Retiro.
Smrť.
V septembri 1760, iba jeden rok po príchode do Španielska, zomrela Mária Amália na tuberkulózu v zámku Buen Retiro, ktorý sa nachádza mimo hlavného mesta. Pochovaná je v kráľovskej hrobke El Escorial. V roku 1788 vedľa nej pochovali aj jej manžela.
Potomkovia.
Mária Amália a Karol III. mali 13 detí:

</doc>
<doc id="290406" url="https://sk.wikipedia.org/wiki?curid=290406" title="Mária Ludovika Modenská">
Mária Ludovika Modenská

Mária Ludovika Modenská (* 14. december 1787, Monza, Milánske vojvodstvo – † 7. apríl 1816, Verona, Benátska republika) bola rakúska arcivojvodkyňa, lombardská veľkovojvodkyňa, rakúska cisárovná, česká a uhorská (od r. 1808) kráľovná, najmladšia dcéra veľkovojvodu Ferdinanda Karola Habsburského, generálneho guvernéra rakúskeho Lombardska, a Márie Beatrix d´Este, tretia manželka rakúskeho cisára Františka I.
Otcovia oboch snúbencov boli bratmi (ich matkou bola uhorská a česká kráľovná Mária Terézia) a bola tak priamou príbuznou svojho nastávajúceho manžela (jeho sesternica).
Detstvo a mladosť.
Svoje detstvo prežila Mária Ludovika Beatrix Antónia Jozefína Johanna v Miláne a v letohrádku Monza, ktorý si dal postaviť jej otec podľa vzoru viedenského Schönbrunnu. Najväčší vplyv na jej výchovu mala matka, pod starostlivosťou ktorej sa vzdelávala v jazykoch, umení a vedách. Už v ranom detstve pocítila následky vojnového besnenia, keď 16. mája 1796 do Milána vtiahol Napoleon Bonaparte. Neskorší francúzsky cisár zohral v jej nasledujúcom živote významnú úlohu. V obave o svoju bezpečnosť volil jej otec útek z mesta. Smerovali na Moravu. Po obsadení Lombardie Napoleonom bola so svojou matkou na jeho pokyn usídlená vo Viedenskom Novom Meste. Až v roku 1803 sa presťahovali do Viedne.
Z Márie Ludoviky vyrástla vznešená, vzdelaná a pekná žena. Za svoju manželku si ju vyhliadol už dvakrát ovdovený rakúsky cisár František I. a v auguste 1807 sa obaja zasnúbili. František Máriu Ludoviku poznal už ako mladé dievča. 6. januára nasledujúceho roku sa v Augustiniánskom kostole vo Viedni konal sobáš. Do manželstva vstupoval tridsaťdeväťročný František I. s presvedčením, že v zväzku nájde šťastie a nová manželka bude starostlivou a láskavou matkou jeho ôsmim deťom z predchádzajúceho manželstva s Máriou Teréziou Neapolsko-sicílskou. Sobáš Františka a Márie bol sprevádzaný divadelnými predstaveniami, plesmi a ľudovými zábavami.
Nevlastná matka.
Mária Ludovika sa dojímavo a zo všetkých síl starala o nevlastné deti. Citovo sa k nim primkla o to viac, že sama vlastné deti nemala. Nestarala sa iba o telesné blaho nevlastných dcér a synov, ale dbala aj o ich zdravie a vzdelanie. Najviac pozornosti si od nej vyžadoval Františkov najstarší syn Ferdinand. Od útleho detstva bol telesne ťažko postihnutý a duševne zaostalý. Spomedzi cisárových dcér si najviac obľúbila najstaršiu Máriu Lujzu, ktorá jej bola i vekovo najbližšia. Veľmi ťažko niesla jej manželstvo s Napoleonom, ktoré malo priniesť zblíženie oboch monarchií. 
Mária Ludovika a politika.
Mária Ludovika sa veľmi intenzívne zaujímala o politické dianie. Citlivo vnímala najmä politiku Napoleona, ktorá sa krížila s politikou jej manžela. Počas celého života ostala Napoleonovým úhlavným nepriateľom a jeho bojové porážky prijímala s veľkým zadosťučinením. Zvlášť jeho porážke v bitke pri Lipsku a vyhnanstvo na Elbe ju nesmierne potešili. Po štyroch rokoch sa opäť stretla s nevlastnou dcérou Máriou Lujzou, ktorá sa presťahovala do Viedne.
Mária Ludovika a Bratislava.
Počas svojho života navštívila v septembri 1808 Mária Ludovika Modenská spolu s cisárom Bratislavu, kde František I. otvoril rokovania uhorského snemu a Máriu Ludoviku korunovali 7. septembra 1808 v dóme sv. Martina na uhorskú kráľovnú. 
Posledné roky života.
Mária Ludovika od mladosti trpela zdravotnými ťažkosťami. Podstupovala časté liečebné pobyty v kúpeľoch, z ktorých si obľúbila najmä Karlovy Vary a Teplice. Pri svojom prvom pobyte v Karlových Varoch v roku 1810 sa osobne stretla s nemeckým básnikom Johannom Wolfgangom Goethem, s ktorým i v budúcnosti udržiavala priateľský vzťah. Veľmi rada cestovala – navštívila Prahu, Brno, severotalianske mestá, Drážďany. Na prelome rokov 1815 a 1816 podnikla s manželom cestu do rodnej Lombardie. Pobudli v Miláne, potom cestovali ďalej na východ. Po príchode do Verony sa Máriin zdravotný stav náhle zhoršil a 7. apríla 1816 tu zomrela.
Telesné ostatky cisárovnej previezli do Viedne a 28. apríla uložili do kapucínskej krypty.

</doc>
<doc id="290407" url="https://sk.wikipedia.org/wiki?curid=290407" title="Gaz de France Stars 2006">
Gaz de France Stars 2006

Gaz de France Stars 2006 bol tretí a zároveň aj posledný ročník ženského turnaja Gaz de France Stars. Konal sa od 30. októbra 2006 do 5. novembra 2006. V ženskej dvojhra triumfovala belgičanka Kim Clijstersová, keď vo finále porazila Estónku Kainu Kanepriovú 6-3, 3-6, 6-4. Vo štvorhre vyhral pár Lisa Raymondová a Samantha Stosurová.
Ženská dvojhra.
 Kim Clijstersová vs. Kaia Kanepiová  6-3, 3-6, 6-4
Ženská štvorhra.
 Lisa Raymondová / Samantha Stosurová vs. Eleni Daniilidouová / Jasmin Wöhrová  6-2 6-3

</doc>
<doc id="290408" url="https://sk.wikipedia.org/wiki?curid=290408" title="Eva Hauserová">
Eva Hauserová

Eva Hauserová (* 25. november 1954, Praha† 22. december 2023) bola česká publicistka, spisovateľka, prekladateľka a feministka.
Životopis.
Vyštudovala biológiu na Prírodovedeckej fakulte Karlovej univerzity. Pracovala v Ústave molekulárnej genetiky ČSAV a redaktorka časopisov "ABC" (1989 až 1990), "STORY" (1990 až 1992), "Ikarie", "Jackie", "Marianne".
Bola členkou STUŽ, Obce spisovateľov, českého PEN klubu, Českého spolku skeptikov Sisyfos a združenia Permakultura CS. 

</doc>
<doc id="290409" url="https://sk.wikipedia.org/wiki?curid=290409" title="Indoeurópčina">
Indoeurópčina



</doc>
<doc id="290410" url="https://sk.wikipedia.org/wiki?curid=290410" title="72P/Denning-Fujikawa">
72P/Denning-Fujikawa



</doc>
<doc id="290411" url="https://sk.wikipedia.org/wiki?curid=290411" title="Ženská dvojhra na Gaz de France Stars 2006">
Ženská dvojhra na Gaz de France Stars 2006

Ženskú dvojhru na Gaz de France Stars 2006 vyhrala domáca tenistka Kim Clijstersová, keď vo finále porazila Kaiu Kanepiovú 6-3, 6-3 a získala druhý titul na tomto turnaji. Dotácia bola 175 000 $.

</doc>
<doc id="290422" url="https://sk.wikipedia.org/wiki?curid=290422" title="4047 1964 TT2">
4047 1964 TT2



</doc>
<doc id="290424" url="https://sk.wikipedia.org/wiki?curid=290424" title="4099 1988 AB5">
4099 1988 AB5



</doc>
<doc id="290425" url="https://sk.wikipedia.org/wiki?curid=290425" title="4123 1986 QP1">
4123 1986 QP1



</doc>
<doc id="290428" url="https://sk.wikipedia.org/wiki?curid=290428" title="4202 1985 CB2">
4202 1985 CB2



</doc>
<doc id="290429" url="https://sk.wikipedia.org/wiki?curid=290429" title="4252 1985 RG4">
4252 1985 RG4



</doc>
<doc id="290430" url="https://sk.wikipedia.org/wiki?curid=290430" title="4301 1966 PM">
4301 1966 PM



</doc>
<doc id="290432" url="https://sk.wikipedia.org/wiki?curid=290432" title="3852 1987 DR6">
3852 1987 DR6



</doc>
<doc id="290435" url="https://sk.wikipedia.org/wiki?curid=290435" title="Hana Vagnerová">
Hana Vagnerová

Hana Vagnerová (21. február 1983, Praha) je česká herečka.
Začínala ako modelka, pracovala v reklame i fotomodelingu. Študovala herectvo na DAMU. Účinkovala v divadlách Extrém a Disko. Je členkou divadla Rokoko.

</doc>
<doc id="290440" url="https://sk.wikipedia.org/wiki?curid=290440" title="Priepasť Brázda">
Priepasť Brázda

Brázda (lokálny názov: "Barázdálási I-zsomboly"; synonymika a číslovanie: "Barázdálás", "Barazdaláš", "Barasdaláš", "Brázdovisko", "Brázdna priepasť", "Brázdnica"; C6-1, SP-50) je geologicky, geomorfologicky, speleogeneticky i historicky významná priepasť a jaskyňa v Slovenskom krase. Nachádza sa v nadmorskej výške na plošine Silickej planiny v katastrálnom území obce Silica, v okrese Rožňava. Je štvrtou najhlbšou priepasťou v Slovenskom krase a v poradí 16. v rámci Slovenska.
Parametre, geomorfológia, geológia, speleogenéza a morfológia jaskynných priestorov.
Táto rozsiahla vertikálna jaskyňa je hlboká 181 metrov. Komisionálne meranie (J. Jedlička, 1977) stanovilo hĺbku na 178 m. V priebehu roka 2019 by malo moderné meranie laserovým diaľkomerom s vysokou presnosťou stanoviť konečnú hĺbku doteraz známych jaskynných priestorov. Celková dĺžka jaskyne presahuje 1200 m (odhad meračov jaskyne na základe poznatkov z prieskumu v období 2016-2019). Jaskyňu skúmajú, zameriavajú a dokumentujú členovia Slovenskej speleologickej spoločnosti. Mohutné ústie kruhovitého tvaru s priemerom cca 10 m je situované takmer na temene mohutného krasového vrchu ("Kohútí štít") v severnej časti Silickej planiny, ZSZ od Silice, v lesnom poraste s lokálnym pomenovaním "Barázdálás", čo možno z maďarčiny voľne do slovenčiny preložiť ako "Zbrázdený". V západnej stene pod okrajom ústia sú nainštalované kotviace body pre zostup do priepasti. 1. šachta so sutinovým, príkro ukloneným pseudodnom v hĺbke 20 m, je výrazne tektonicky predisponovaná, a jej sutinové dno leží v úrovni -47,2 m (tzv. I. horizont). Z vrcholu sutinového kužeľa možno zostúpiť k cca 3 m vysokému skalnému stupňu, kde sa v kompaktnej a výrazne skorodovanej stene otvára hrdlo do 2. šachty, ktorú moravskí jaskyniari pomenovali "Studna". Na jaskynnej stene v jej ústí možno vidieť karbidovou lampou "vyčmudený" nápis uvádzajúci letopočet 1944 a iniciály jedného z prvých prieskumníkov jaskyne, maďarského jaskyniara Istvána Venkovitsa "VŠ". Šachta má v dolnej časti studňovitý charakter a pôsobí mohutným dojmom. Sutinovo-hlinité dno (tzv. "II. horizont") leží v úrovni -80 m. Z dna možno náročnou "plazivkou" v mohutnom závale preniknúť do cca -5 m hlbokej šachtičky, ktorá je už súčasťou priestorov 3. šachty. Traverzom ponad menší z otvorov do 3. šachty možno preniknúť úžinou v podobe otvoreného zlomu do obrovského a mimoriadne morfologicky členitého "Dómu priepastí". Úroveň dolnej časti jeho blokovito-balvanovitého dna leží v úrovni -80 m. V spojovacej úžine možno nájsť karbidovou lampou vytvorený nápis s letopočtom 5.2.1969 a iniciálami "Júd T." Iniciály patria dodnes žijúcemu 84-ročnému horárovi Tiborovi Júdovi z horárne "Závozná" na Silickej planine, ktorý je žijúcou legendou na tejto planine, a ktorý svojou nezištnou pomocou viac ráz pomohol moravským prieskumníkom tejto významnej jaskyne. Ešte v roku 1961 sa pri horárni zvykol zdraviť s objaviteľom jaskyne Domica Jánom Majkom, ktorý v tom čase vykonával objaviteľské a prieskumné práce v "Priepasti nad Červeným kameňom" na Silickej planine. Do priepasti Brázda horára v roku 1969 spustili na drevenej sedačke moravskí jaskyniari pod vedením J. Přibyla, ktorí do "Dómu priepastí" prenikli už 9.7.1968 (tento dátum je vytesaný v ústi vyššie zmienenej úžiny). Horár Júd ako laik prežíval v komplikovanom a psychicky náročnom, studenom a vlhkom podzemí intenzívne emócie, a po vytiahnutí z jaskyne sa - podľa vlastných slov - "modlil k všetkým svätým, že prežil" (6.4.2019). Po T. Júdovi bola pomenovaná nedávno jaskyniarmi Slovenskej speleologickej spoločnosti objavená priepasť na Silickej planine "Júdova priepasť" (70 m/-35 m). V "Dóme priepastí" sa v jeho stenách otvára viacero "okien", komínov a šiacht. Niektoré okná skúmali moravskí jaskyniari pomocou do seba zasúvateľných 4-metrových oceľových tyčí, na konci ktorej bolo fixované lano, po ktorom vyliezli do inak neprístupných zvislých priestorov. V dóme sú tieto tyče dodnes. Časť šiacht patrí do sústavy tzv. "Novej studne", ktorá predstavuje systém mohutných zvislých priestorov s dnom v hĺbke 118 m, t. j. tesne nad úrovňou tzv. III. horizontu v -122 m. V roku 2016 jaskyniar Slovenskej speleologickej spoločnosti Ing. Jozef Hetesi v spolupráci s Jozefom Ondíkom (istenie) zdolal špeciálnou jaskyniarskou technikou zameranou na zdolávanie komínov cca 20 m vysoký jaskynný komín v "Dóme priepastí", pričom v úrovni cca -60 m objavili komplikovanú sústavu chodieb, šiacht a komínov v dĺžke cca 150 m. Ide o najvýznamnejší objav v jaskyni od čias moravských prieskumníkov v 60-tych rokoch min. storočia. Súčasťou priestorov s bohatou sintrovou výzdobou je napr. "sieň s jazierkom". Jaskyňa/priepasť Brázda vznikla v druhohorných strednotriasových wettersteinských vápencoch rífovej fácie, ktoré sú súčasťou silického príkrovu.. Prekonala polyfázový vývoj a nie je vylúčené, že jej vznik súvisí so starším, už predkvartérnym krasovatením (pliocén?). Za hlavný modelačný činiteľ možno považovať korózne pôsobenie vertikálne cirkulujúcich vôd pozdĺž významných nespojitostí (zlomy, pukliny, puklinové systémy). Jaskyňa predstavuje veľmi zložitý komplex podzemných priestorov odlišných morfologických typov. Dominujú zvislé šachty a studne, dómy, subhorizontálne pseudoúrovne, komíny a pseudodná. V spodnej časti priepasti sa nachádza stupňovitá chodba dlhá asi , ktorá nahor vedie do dómu so sintrovou výzdobou. Vo všeobecnosti možno Brázdu označiť za jaskyňu s bohatou sintrovou výplňou, ktorá je tu zastúpená v pestrých typoch i formách. Dominuje tu predovšetkým hráškovitá výzdoba v červenohnedom farebnom odtieni, pripomínajúca vzhľadom karfiol. V okolí Brázdy sa nachádzajú aj ďalšie priepasti: Priepasť v údolí Szalayovho jazera, Medvedia jaskyňa, Priepasť pri Márnej, Klen-Szalayova jaskyňa, Gombasecká planá jama, Pustá priepasť a Závozné priepasti. Od 1982 roku je vyhlásená za národnú prírodnú pamiatku.
História prieskumu jaskyne.
Prvý známy zostup sa uskutočnil v roku 1911, o čom svedčí aj letopočet s krátkym nápisom (FMK) na jednej zo stien v útrobách jaskyne. Nie je známe, kto vtedy do priepasti zostúpil a akým spôsobom. Práve v roku 1911 vyšiel prvý zoznam jaskýň z dnešného územia Slovenského krasu, ktorý zostavil maďarský geológ, geograf a speleológ Gábor Strömpl, nijaká súvislosť však nie je preukázaná. V období druhej svetovej vojny (1944) do jaskyne zostúpil maďarský speleológ a hydrogeológ István Venkovits; dosiahol tu úroveň -80 m. V roku 1952 zostúpili do priepasti jaskyniari združení okolo silického financa a dobrovoľného jaskyniara Ondreja Majdu-Hraška. V lete roku 1953 sa do priepasti uskutočnila jedna z najväčších jaskyniarskych výprav v rámci niekdajšieho Česko-Slovenska. Expedíciu zorganizoval Turista, n. p.. Vedením bol poverený známy organizátor jaskyniarskeho prieskumu prof. Leonard Blaha. Základné informácie poskytol Ondrej Majda-Hraško, ktorý viedol miestnu jaskyniarsku skupinu, a do priepasti zostúpil už prv. Akcia bola široko medializovaná, priamo od ústia jaskyne horúcou linkou (telefonicky) prúdili do celého Česko-Slovenska informácie o najnovších udalostiach. Akcie sa zúčastnil aj objaviteľ Domice a mnohých iných významných jaskýň na Slovensku Ján Majko, niekdajší silický financ, neskôr profesionálny jaskyniar z n. p. Turista. Meračský tím viedol speleológ, geológ a paleontológ svetového mena Ján Seneš, asistovali mu významný jaskyniar Svätopluk Kámen z Tisovca a Rudo Lipták. Zostup do jednotlivých jaskynných (pseudo)úrovní sa konal vďaka vybudovaným plošinám s inšatlovanými vrátkami a sedačkami na lanách. Zostupujúcich prieskumníkov sužovali nepríjemné otáčavé pohyby drevených sedačiek, ktoré pomocou vrátkov spúšťala, resp. vyťahovala obsluha týchto zariadení. Ako posledný spomedzi zúčastnených prieskumníkov vystúpil z jaskyne po 48-ich hodinách Ján Majko. Významnej akcie sa zúčastnila vtedajšia slovensko-česká jaskyniarska elita. Z významných slovenských účastníkov hodno spomenúť O. Majdu-Hraška, S. Šrola, P. Droppu, P. Revaja a ďalších. Viacerí zúčastnení prispeli do vtedajších periodík a odborných periodík článkami o priebehu a výsledkoch expedície. Geológiu a mapu Brázdy predstavil dr. Ján Seneš v Geografickom časopise, z pohľadu potenciálu a praktického jaskyniarstva zhodnotil Brázdu Ján Majko v Krásach Slovenska. Zameranie Brázdy a prácu meračského tímu predstavil Svätopluk Kámen. Expedíciu dokumentovali pracovníci Česko-slovenského rozhlasu, nasnímali ju tiež filmári z Krátkeho filmu; dokumentárny film dodnes jestvuje, dokonca bol zdigitalizovaný (archív SMOPaJ). Svojho času figurovala jaskyňa na 1. mieste medzi najhlbšími jaskyňami Česko-Slovenska. Jaskyňu po slávnej expedícii skúmali predovšetkým brnianski jaskyniari pod vedením J. Himmela a J. Přibyla, ktorí vyhotovili aj viacero verzií plánu jaskyne. Merania uskutočňovali rôznymi metódami, najhlbšie miesto uvádzali v rel. hĺbke až 211 m. Keďže vznikali disproporcie medzi jednotlivými meraniami od rôznych meračských tímov, bola priepasť revízne zameraná ing. J. Jedličkom, ktorý stanovil jej hĺbku na -177 m. Meranie sa uskutočnilo v predvečer 6. Medzinárodného speleologického kongresu v Olomouci v roku 1973. Kompetentné inštitúcie (Správa slovenských jaskýň) po dohode so Slovenskou kartografiou, n. p., Bratislava túto hĺbku odporúčali od marca r. 1976 uvádzať ako oficiálnu (tento údaj sa zoširoka udával hlavne v mapách). Zoznam jaskýň (2007) uvádza hĺbku 181 m. Tento údaj vyplýva z výsledkov expedície TJ DK KSB Brno, ktorá ju zamerala v dňoch 12.-16.7.1977 čím vyvrátila nesprávne zameranú, resp. vypočítanú hĺbku 205 m. Brázda bola v istej dobe oprávnene uvádzaná ako najhlbšia priepasť v Česko-Slovensku. Je verejnosti neprístupná. V médiách bola zverejnená interpretácia o strate prvenstva Brázdy v rebríčku najhlbších jaskýň Česko-Slovenska, ktorá obsahuje množstvo faktických chýb a nepresností.

</doc>
<doc id="290441" url="https://sk.wikipedia.org/wiki?curid=290441" title="Barazdaláš">
Barazdaláš



</doc>
<doc id="290442" url="https://sk.wikipedia.org/wiki?curid=290442" title="Barasdaláš">
Barasdaláš



</doc>
<doc id="290443" url="https://sk.wikipedia.org/wiki?curid=290443" title="Národná prírodná pamiatka Brázda">
Národná prírodná pamiatka Brázda



</doc>
<doc id="290444" url="https://sk.wikipedia.org/wiki?curid=290444" title="Kujbyšev">
Kujbyšev

Kujbyšev môže byť:

</doc>
<doc id="290445" url="https://sk.wikipedia.org/wiki?curid=290445" title="Štruktúra (štruktúrna geológia)">
Štruktúra (štruktúrna geológia)

Štruktúra vo všeobecnej a štruktúrnej geológii predstavuje celkové vzťahy, priestorové usporiadanie horninových jednotiek. Horninové jednotky (napr. vrásy, zlomy, diskordancie) predstavujú funkčné časti v štruktúrnom celku, ktorým je geologické (horninové) prostredie. Štruktúra zároveň vyjadruje vzájomné vzťahy medzi prvkami a celkom.
Pojem štruktúra môže mať v iných oboroch geológie, ako je petrológia alebo mineralógia iné významy.
Štúdiom geologických štruktúr, postupnosti ich vzniku sa venuje odbor štruktúrnej geológie označovaný štruktúrna analýza.
Delenie.
Geologické štruktúry možno rozdeliť podľa vzniku na primárne (prvotné) a deformačné štruktúry (sekundárne, ktoré vznikli pôsobením deformácie na primárne štruktúry).
Primárne štruktúry.
Primárne pôvodné štruktúry hornín možno ďalej deliť na základe ich vzniku na sedimentárne a magmatické. Medzi magmatické štruktúry patria rôzne magmatické telesá ako sú lakolity, batolity, plutóny, dajky, žily, neky a iné. Vulkanické telesá tvoria kaldery, diatrémy atď. 
Štruktúry sedimentárnych hornín tvorí vrstvovitosť, ktorá reprezentuje vodorovne uložené vrstvy, ale i rôzne iné typu uloženia ako šikmé zvrstvenie, gradačné zvrstvenie, čeriny, diskordancie a iné. Pri pozícií vrstiev usadených hornín sa aplikujú základné pravidlá stratigrafie, hlavne pravidlo superpozície.
Deformačné štruktúry.
Deformačné ale sekundárne štruktúry vznikli pôsobením deformačných síl na primárne (pôvodné) štruktúry. Rozlišujú sa spravidla podľa štýlu deformácie na spojité (duktílne), napr. vrásy a nespojité (krehké), napr. zlomy.
Veľmi vzácne sa vyskytujú aj vzácne netektonické deformačné štruktúry, sú spojené s niektorými synsedimentárnymi procesmi. Známe sú napr. glacigénne a gravitačné štruktúry v sedimentoch. Glacigénne deformácie vznikajú pôsobením ľadovca na okolité sedimenty.
Zmiešané štruktúry.
Zmiešané (tzv. penekontemporánne) deformácie sedimentov môžu byť tiež podmienené regionálnym napäťovým poľom, prípadne môžu byť spôsobené syntektonickým umiestnením intrúzie a jej následným chladnutím počas deformácie. Takto tiež vznikajú niektoré premenené horniny ako syntektonické anatektické migmatity a pod.

</doc>
<doc id="290446" url="https://sk.wikipedia.org/wiki?curid=290446" title="Štruktúra (geológia)">
Štruktúra (geológia)



</doc>
<doc id="290447" url="https://sk.wikipedia.org/wiki?curid=290447" title="Križiacke štáty">
Križiacke štáty



</doc>
<doc id="290448" url="https://sk.wikipedia.org/wiki?curid=290448" title="Christian Klar">
Christian Klar

Christian Klar (* 20. máj 1952, Freiburg im Breisgau) je bývalý nemecký terorista, ktorý bol vedúcim predstaviteľom druhej generácie Frakcie červenej armády od polovice 70. do začiatku 80. rokov 20. st.
Narodil sa v rodine učiteľov vo Freiburgu, zmaturoval v r. 1972 na gymnáziu v Ettlingene. Následne študoval históriu a filozofiu na Univerzite v Heidelbergu, kde sa stal mládežníckym aktivistom. Začal sympatizovať s ideami ultraľavicovej "Frakcie červenej armády" a spolu s priateľkou Adelheid Schulzovou (neskôr tiež členkou "RAF") sa 30. októbra 1974 na podporu zadržaných členov "RAF" zúčastnil protestnej okupácie hamburskej kancelárie Amnesty International.
Okolo roku 1976 sa pravdepodobne na popud právnika Siegfrieda Haaga (jeden z vedúcich členov, ktorý do RAF „naverboval“ viac ako desiatku ľudí) definitíve pripojil k "Frakcii červenej armády" a zakrátko sa stal jedným z vedúcich lídrov jej druhej generácie. 16. Novembra 1982 bol zatknutý v tajnom sklade zbraní RAF v lese pri "Hamburgu". 2. apríla 1985 bol v spoločnom procese s Brigitte Mohnhauptovou odsúdený na doživotie. Obvinenia proti nemu zahŕňali účasť na vraždách generálneho prokurátora Siegfrieda Bubacka a jeho telesných strážcov zo 7. apríla 1977, vraždy riaditeľa "Dresdner Bank" Jürgena Ponta z 30. júla 1977, únosu a vraždy Hanns-Martin Schleyera a jeho telesných strážcov z 5. septembra 1977 (resp. 18. októbra) a tiež ďalších 11 pokusov o vraždu. Hoci bol uznaný vinným zo všetkých týchto zločinov, treba uviesť, že podobné rozsudky padli na väčšinu v tom čase aktívnych členov RAF, pretože je dodnes nejasné, ktorí konkrétni členovia tieto skutky priamo spáchali a do akej miery sa na nich podieľali.
"Klar" bol umiestnený vo väznici v Bruchsale, odkiaľ bol 19. decembra 2008, po 26 rokoch väznenia prepustený na slobodu. Išlo o najdlhšie väzneného člena RAF.
Externé odkazy.
German terrorist leader freed after 26 years

</doc>
<doc id="290449" url="https://sk.wikipedia.org/wiki?curid=290449" title="Sídlisková mohyla">
Sídlisková mohyla



</doc>
<doc id="290450" url="https://sk.wikipedia.org/wiki?curid=290450" title="Hüyük">
Hüyük



</doc>
<doc id="290451" url="https://sk.wikipedia.org/wiki?curid=290451" title="Höyük">
Höyük



</doc>
<doc id="290452" url="https://sk.wikipedia.org/wiki?curid=290452" title="Tepe">
Tepe

Tepe môže byť:

</doc>
<doc id="290453" url="https://sk.wikipedia.org/wiki?curid=290453" title="Depe">
Depe



</doc>
<doc id="290454" url="https://sk.wikipedia.org/wiki?curid=290454" title="Kom">
Kom

Kom môže byť:

</doc>
<doc id="290455" url="https://sk.wikipedia.org/wiki?curid=290455" title="Magula">
Magula

Magula môže byť:

</doc>
<doc id="290456" url="https://sk.wikipedia.org/wiki?curid=290456" title="Tumba">
Tumba

Tumba môže byť:

</doc>
<doc id="290460" url="https://sk.wikipedia.org/wiki?curid=290460" title="Škola umeleckého priemyslu (Košice, Jakobyho 15)">
Škola umeleckého priemyslu (Košice, Jakobyho 15)

Škola umeleckého priemyslu je stredná škola v Košiciach na Jakobyho ulici. Štúdium na škole je denné štvorročné a končí maturitnou skúškou. Učebný plán je zostavený zo všeobecno-vzdelávacích predmetov, spoločných pre všetkých študentov, ale aj odborných predmetov, špecificky určených podľa jednotlivých študijných odborov.
História.
Počiatky školy začali "Strednou priemyselnou školou stavebnou a zememeračskou", na ktorej sa vyučoval odbor užité umenie. Oddelením sa od Strednej priemyselnej školy v roku 1973 vznikla "Stredná umelecko-priemyselná škola". Škola sa prispôsobila požiadavkám na trhu práce a bola transformovaná na "Školu úžitkového výtvarníctva". Neskôr zmenila názov na "Škola umeleckého priemyslu", ktorý nesie do dnes.
Možnosti štúdia.
V súčasnosti škola poskytuje možnosť štúdia v 4-ročných študijných odboroch ukončených maturitnou skúškou:

</doc>
<doc id="290463" url="https://sk.wikipedia.org/wiki?curid=290463" title="Eugene Wigner">
Eugene Wigner



</doc>
<doc id="290464" url="https://sk.wikipedia.org/wiki?curid=290464" title="E. P. Wigner">
E. P. Wigner



</doc>
<doc id="290465" url="https://sk.wikipedia.org/wiki?curid=290465" title="E.P. Wigner">
E.P. Wigner



</doc>
<doc id="290467" url="https://sk.wikipedia.org/wiki?curid=290467" title="Maria Goeppertová-Mayerová">
Maria Goeppertová-Mayerová

Maria Goeppertová-Mayerová (* 28. jún 1906, Katovice, Poľsko, vtedy Nemecko - † 20. február 1972, San Diego, Kalifornia, USA) bola americká fyzička nemeckého pôvodu. 
V roku 1963 dostala ako druhá žena po Marie Curieovej-Skłodowskej Nobelovu cenu za fyziku za svoj výskum atómového jadra.
Iné projekty.
 

</doc>
<doc id="290469" url="https://sk.wikipedia.org/wiki?curid=290469" title="Maria Goeppert-Mayer">
Maria Goeppert-Mayer



</doc>
<doc id="290478" url="https://sk.wikipedia.org/wiki?curid=290478" title="Johannes Hans Daniel Jensen">
Johannes Hans Daniel Jensen

Johannes Hans Daniel Jensen (* 25. jún 1907, Hamburg, Nemecko - † 11. február 1973, Heidelberg) bol nemecký jadrový fyzik. 
Počas druhej svetovej vojny pracoval na nemeckom projekte výskumu jadrovej energie, kde dosiahol výsledky v oblasti separácie izotopov uránu.
V roku 1963 dostal Nobelovu cenu za fyziku za výskum atómového jadra. 

</doc>
<doc id="290479" url="https://sk.wikipedia.org/wiki?curid=290479" title="J. Hans D. Jensen">
J. Hans D. Jensen



</doc>
<doc id="290480" url="https://sk.wikipedia.org/wiki?curid=290480" title="Hans Jensen">
Hans Jensen



</doc>
<doc id="290482" url="https://sk.wikipedia.org/wiki?curid=290482" title="Charles Hard Townes">
Charles Hard Townes

Charles Hard Townes (* 28. júl 1915, Greenville, Južná Karolína, USA – † 27. január 2015, Berkeley, Kalifornia) bol americký fyzik. Je známy predovšetkým ako vynálezca maseru, vďaka základnému aj aplikovanému výskumu v tejto oblasti a ďalšej práci v oblasti kvantovej elektroniky súvisiacej s masermi alebo lasermi. Charles Hard Townes je nositeľom viacerých, najmä vedeckých, ocenení, predovšetkým Nobelovej ceny za fyziku (1964 spolu s Nikolajom Gennadijevičom Basovom a Alexandrom Michajlovičom Prochorovom), ale napríklad aj Templetonovej ceny (2005).

</doc>
<doc id="290488" url="https://sk.wikipedia.org/wiki?curid=290488" title="Nikolaj Gennadijevič Basov">
Nikolaj Gennadijevič Basov

Nikolaj Gennadijevič Basov (; * 14. december 1922, Usmaň, Rusko, ZSSR - † 1. júl 2001, Moskva) bol sovietsky a ruský fyzik. 
Za svoj základný výskum v oblasti kvantovej elektroniky, ktorý viedol k vynálezu laseru a maseru dostal v roku 1964 Nobelovu cenu za fyziku (spolu s Alexandrom Michajlovičom Prochorovom a Charlesom Hardom Townesom). Bol tiež držiteľom viacerých sovietskych štátnych vyznamenaní - Leninova cena (1959), Štátna cena ZSSR (1989), Hrdina socialistickej práce (1969, 1982).
Životopis.
Narodil sa v ruskej rodine v Usmani, neskôr žil s rodičmi vo Voroneži. V roku 1941 skončil strednú školu a nastúpil na základnú vojenskú službu, kde bol vybraný do lekárskej školy. Po tom čo v roku 1943 ukončil štúdium na Kujbyševskej medicínskej akadémii sa zapojil do diania druhej svetovej vojny. Pôsobil ako zdravotník na fronte (v jednotkách 1. ukrajinského frontu). 
Po vojne študoval v Moskve jadrovú fyziku pod vedením M.A. Leontoviča a M.A. Prochorova. Od roku 1948 pracoval vo Fyzikálnom ústave akadémie vied ZSSR. V roku 1953 obhájil kandidátsku prácu. O dva roky neskôr doktorskú dizertáciu. V rokoch 1958 - 1972 bol zástupcom riaditeľa Fyzikálneho ústavu a od roku 1973 do roku 1989 bol jeho riaditeľom. V roku 1963 tu zriadil Laboratórium kvantovej rádiofyziky, ktoré viedol až do svojej smrti.
Bol aktívnym členom komunistickej strany a viackrát zvolený do Rady Zväzu Najvyššieho sovietu ZSSR. V roku 1973 sa postavil proti Sacharovovým vyhláseniam, ktoré podľa Basovových slov „...diskreditovali (štátny systém, zahraničnú a domácu politiku Sovietskeho zväzu...“ a jeho činnosť v oblasti ľudských práv „...ako diskreditujúcu česť a dôstojnosť sovietskeho vedca.“

</doc>
<doc id="290489" url="https://sk.wikipedia.org/wiki?curid=290489" title="Nikolaj Basov">
Nikolaj Basov



</doc>
<doc id="290491" url="https://sk.wikipedia.org/wiki?curid=290491" title="Alexandr Michajlovič Prochorov">
Alexandr Michajlovič Prochorov

Alexandr Michajlovič Prochorov (; * 11. júl 1916, Atherton, Austrália - † 8. január 2002, Moskva, Rusko) bol ruský fyzik. 
V roku 1964 dostal spolu s Nikolajom Gennadijevičom Basovom a Charlesom Hardom Townesom Nobelovu cenu za fyziku za základný výskum v oblasti laserov a maserov. V rokoch 1971 až 1990 bol šéfredaktorom Veľkej sovietskej encyklopédie.

</doc>
<doc id="290492" url="https://sk.wikipedia.org/wiki?curid=290492" title="Alexander Prochorov">
Alexander Prochorov



</doc>
<doc id="290494" url="https://sk.wikipedia.org/wiki?curid=290494" title="Alexandr Prochorov">
Alexandr Prochorov



</doc>
<doc id="290495" url="https://sk.wikipedia.org/wiki?curid=290495" title="Alexander Prokhorov">
Alexander Prokhorov



</doc>
<doc id="290496" url="https://sk.wikipedia.org/wiki?curid=290496" title="Alexander Mikhaylovich Prokhorov">
Alexander Mikhaylovich Prokhorov



</doc>
<doc id="290499" url="https://sk.wikipedia.org/wiki?curid=290499" title="Rudolf Mößbauer">
Rudolf Mößbauer

Rudolf Ludwig Mößbauer (* 31. január 1929, Mníchov, Nemecko - † 14. september 2011, Grünwald) bol nemecký jadrový fyzik, ktorý sa zaoberal najmä štúdiom žiarenia gama. Spolu s Američanom Robertom Hofstadterom dostal v roku 1961 Nobelovu cenu za fyziku za objav svojho Mößbauerovho efektu (z roku 1957), t. j. za výskum, ktorému sa venoval ako doktorand na Planckovom ústave medicínskeho výskumu v Heidelbergu.

</doc>
<doc id="290500" url="https://sk.wikipedia.org/wiki?curid=290500" title="Rudolf Ludwig Mössbauer">
Rudolf Ludwig Mössbauer



</doc>
<doc id="290501" url="https://sk.wikipedia.org/wiki?curid=290501" title="Rudolf Ludwig Mossbauer">
Rudolf Ludwig Mossbauer



</doc>
<doc id="290502" url="https://sk.wikipedia.org/wiki?curid=290502" title="Rudolf Mossbauer">
Rudolf Mossbauer



</doc>
<doc id="290504" url="https://sk.wikipedia.org/wiki?curid=290504" title="Rudolf Ludwig Mößbauer">
Rudolf Ludwig Mößbauer



</doc>
<doc id="290505" url="https://sk.wikipedia.org/wiki?curid=290505" title="Národná prírodná rezervácia Šútovská dolina">
Národná prírodná rezervácia Šútovská dolina



</doc>
<doc id="290511" url="https://sk.wikipedia.org/wiki?curid=290511" title="Láska bolí (House)">
Láska bolí (House)

Láska bolí (anglicky: "Love Hurts") je dvadsiata epizóda z prvej série seriálu Dr. House.
Dej.
Epizóda začína na vyšetrovni, kde House spoločne s Wilsonom a pacientom, ktorého House vyšetruje, rieši, prečo sa Cameronová vráti. Následne na chodbe obleje Housea pacient, ktorý príde na pohotovosť so škrípaním zubov. House sa naňho nahnevá a pacient, ktorý sa volá Harvey utečie. House sa mu ide ospravedlniť, ale Harvey dostáva mŕtvicu. Časom sa zisťuje, že Harvey sa rád necháva škrtiť, v čom mu pomáha jeho priateľka Domina. Hneď ako ju pristihnú, ako ho škrtí v nemocnici, vykážu ju a Harvey, ktorý by mal ísť na operáciu, to psychicky nevydrží. Upadne do kómy a nie je možné ho operovať bez súhlasu príbuzných. Tím zistí, že jeho rodičia nezomreli, ako im Harvey povedal, ale žijú. Nechceli ale syna vidieť, pretože sa ho zriekli a tak House vymyslí pascu, keď im povie, že ich syn zomrel, a že potrebujú, aby identifikovali telo. Po operácii sa zistí, že Harvey nemal aneuryzmu, ako znela diagnóza. Vďaka pacientke z ambulancie si House uvedomí, že Chase neustále je nejaké pastilky. Ten mu potom povie, že ich vzal z Harveyho bytu a House si domyslí, že má Harvey zápal čeľusti. S tou mal Harvey problémy skôr a bol aj na operácii, ale čeľusť sa mu nikdy nezrástla a vytvorila sa tak zrazenina.

</doc>
<doc id="290513" url="https://sk.wikipedia.org/wiki?curid=290513" title="Jean Baptiste Perrin">
Jean Baptiste Perrin

Jean Baptiste Perrin (* 30. september 1870, Lille, Francúzsko – † 17. apríl 1942, New York, USA) bol francúzsky fyzik.
V roku 1926 dostal Nobelovu cenu za fyziku za výskum nespojitých stavov hmoty, najmä za objav sedimentačnej rovnováhy, ktorým dokázal teóriu o atómovej štruktúre hmoty.

</doc>
<doc id="290514" url="https://sk.wikipedia.org/wiki?curid=290514" title="Jean Perrin">
Jean Perrin



</doc>
<doc id="290520" url="https://sk.wikipedia.org/wiki?curid=290520" title="Čandiraséchara Venkata Ráman">
Čandiraséchara Venkata Ráman

Čandiraséchara Venkata Ráman (tamilsky சந்திரசேகர வெங்கடராமன் - cantiracēkara veṅkaṭarāmaṉ; po anglicky Chandrasekhara Venkata Raman; * 7. november 1888, Tiruččiráppalli, India - † 21. november 1970, Bangalúr) bol indický fyzik. 
V roku 1930 dostal Nobelovu cenu za fyziku za svoj výskum v oblasti molekulárneho rozptylu svetla a objav Ramanovho javu.

</doc>
<doc id="290521" url="https://sk.wikipedia.org/wiki?curid=290521" title="Chandrasekhara Venkata Raman">
Chandrasekhara Venkata Raman



</doc>
<doc id="290522" url="https://sk.wikipedia.org/wiki?curid=290522" title="C. V. Raman">
C. V. Raman



</doc>
<doc id="290523" url="https://sk.wikipedia.org/wiki?curid=290523" title="Čandrasekara Raman">
Čandrasekara Raman



</doc>
<doc id="290524" url="https://sk.wikipedia.org/wiki?curid=290524" title="Chandrasekhara Raman">
Chandrasekhara Raman



</doc>
<doc id="290525" url="https://sk.wikipedia.org/wiki?curid=290525" title="Venkata Čandrasekara Raman">
Venkata Čandrasekara Raman



</doc>
<doc id="290526" url="https://sk.wikipedia.org/wiki?curid=290526" title="Venkata Chandrasekhara Raman">
Venkata Chandrasekhara Raman



</doc>
<doc id="290528" url="https://sk.wikipedia.org/wiki?curid=290528" title="Vákuová pumpa (erotická pomôcka)">
Vákuová pumpa (erotická pomôcka)

"Vákuová pumpa môže byť aj iný názov vývevy, pozri výveva."
Vákuová pumpa pre mužov ako erotická pomôcka, je zariadenie, ktoré sa skladá z podtlakového valca a odsávacieho zariadenia. Najbežnejšie modely majú akrylátový (väčšinou priehľadný) dutý valec, s tesniacou manžetou. Spojovacou hadičkou je pripojený odsávací balónik, ktorého stláčaním dochádza k znižovaniu tlaku vo vnútri valca. Valec sa nasadzuje na penis až k jeho koreňu s použitím lubrikačného gélu. Výrobcovia odporúčajú odstrániť ochlpenie pri koreni penisu, aby pumpa lepšie tesnila. Pri znížení atmosférického tlaku v okolí penisu dôjde automaticky k zvýšeniu tlaku v penise a tým aj k výraznejšiemu plneniu toporivých teliesok.
Vákuové pumpy sa môžu používať pri poruchách erekcie, ale používajú ich aj zdraví muži. Profesionálne vákuové pumpy majú podstatne vyšší výkon a sú používané súčasne so silnými erekčnými krúžkami. Po dosiahnutí erekcie sa pri koreni umiestni erekčný krúžok, ktorý udrží erekciu a umožní kopuláciu. Intenzívne stiahnutie je nutné konzultovať s lekárom a dodržať tlakové a časové pravidlá.
Lepšie vybavené vákuové pumpy majú výkonnejšie pákové vývevy, často vybavené tlakomermi. Niektoré modely sú vybavené aj integrovanými vibrátormi. Majú rôzne tesniace manžety, rôzne tvary a farby.
Výrobcovia uvádzajú, že vákuové pumpy zväčšujú penis. Teoreticky je to možné, pretože zvýšeným plnením toporivých teliesok sa zväčšuje aj ich objem, avšak lekári a sexuológovia tento fakt výrazne nepotvrdzujú a niektorí dokonca vyvracajú.

</doc>
<doc id="290529" url="https://sk.wikipedia.org/wiki?curid=290529" title="Zwinger (Drážďany)">
Zwinger (Drážďany)

Zwinger v Drážďanoch je jedna z popredných barokových pamiatok v Nemecku. 
V 17. storočí ho postavil saský kurfirst August Silný. V súčasnosti sa v paláci nachádza jedna z najväčších zbierok porcelánu. Sú tu vystavené aj obrazy maliarov Raffaela, Holbeina ml. a Cranacha st., ďalej zbierka strelných a kostných zbraní a zbierka brnení. V roku 1945 bol palác Zwinger pri bombardovaní Drážďan značne poškodený, no po skončení vojny bol zrekonštruovaný. Názov paláca je odvodený z nemeckého slova "Zwinger" (čo znamená parkán); palác totiž leží v miestach pôvodných mestských hradieb.
Výstavba paláca.
Začiatok stavby.
Palác sa začal stavať na príkaz saského kurfirsta, Augusta II., ktorý sa neskôr v roku 1697 stal poľským kráľom. Tak ako veľa iných panovníkov, aj on napodobňoval životný štýl Ľudovíta XIV. Palác dal postaviť na jazdecké a karnevalové slávnosti, ale dal tam vystavať aj oranžériu, kde sa pestovali pomarančovníky. Po oslavách pri príležitosti svadby kurfirstovho syna už Zwinger nebol taký obľúbený na konanie hier a slávností a začal slúžiť najmä ako galéria.
Stavba za Pöppelmanna.
Výstavbou bol poverený architekt Matthäus Daniel Pöppelmann, ktorý stavbu pojal ako umelecké dielo. Veľa plastík, ktorými je Zwinger vyzdobený, vytvoril sochár Balthasar Permoser. Jeho najveľkolepejšie dielo v tomto paláci, "Kúpel nýmf", sa nachádza vo Francúzskom pavilóne v priestore s jaskyňami, sochami a fontánami. Pöppelmann sa ešte pričinil o výstavbu "Korunnej brány", z ktorej po oboch stranách vybiehajú dve symetrické galérie. Na juhovýchodnej strane je to pavilón so zvonkohrou a na druhej strane hudobný pavilón. Pálac však nebol dokončený ešte za života architekta. 
Prestavba v 19. storočí.
Súčasnú podobu dostal palác až v 19. storočí, kedy tu architekt Gottfried Semper vybudoval novorenesančnú budovu obrazovej galérie, v ktorej sa dodnes nachádzajú diela ako Sixtínska Madona, diela od Rembrandta, či ďalších významných umelcov.
Zbierky.
V paláci Zwinger sa aj v súčasnosti nachádza veľa cenných a vzácnych zbierok a umeleckých diel. Medzi ne patrí napríklad zbierka porcelánu s cennými porcelánovými plastikami z obdobia meißenskej manufaktúry aj s dielami Johanna Friedricha Böttgera, ktorý vynašiel biely tvrdý porcelán.

</doc>
<doc id="290536" url="https://sk.wikipedia.org/wiki?curid=290536" title="Stopa (jednotka dĺžky)">
Stopa (jednotka dĺžky)

Stopa je historická jednotka dĺžky, predstavujúca dĺžku ľudského chodidla. V závislosti od prameňov sa pohybuje od 25 – . V súčasnosti sa zvyčajne používa iba anglo-americká (imperiálna) stopa, dĺžka ktorej sa rovná 0,30480 metra, 12 palcov alebo 0,3333 yardu. V letectve sa bežne používa na určovanie výšky letu.
1. júla 1959 sa definovala dĺžka 1 yardu v USA a krajinách Spoločenstva národov, ako 0,9144 metra. Od tejto dĺžky sa odvíja aj dĺžka angloamerickej stopy, ktorá sa určuje ako 1/3 yardu. Angloamerická stopa má odvtedy 0,3048 metra. Táto nová definícia o 2 milióntiny skrátila stopu, ktorá sa používala predtým v USA a o 1,7 ppm sa predĺžil jej britský ekvivalent.

</doc>
<doc id="290537" url="https://sk.wikipedia.org/wiki?curid=290537" title="Geologická štruktúra">
Geologická štruktúra



</doc>
<doc id="290538" url="https://sk.wikipedia.org/wiki?curid=290538" title="Numizmatik">
Numizmatik



</doc>
<doc id="290543" url="https://sk.wikipedia.org/wiki?curid=290543" title="Alexander Michajlovič Prochorov">
Alexander Michajlovič Prochorov



</doc>
<doc id="290545" url="https://sk.wikipedia.org/wiki?curid=290545" title="Rudolf Mössbauer">
Rudolf Mössbauer



</doc>
<doc id="290548" url="https://sk.wikipedia.org/wiki?curid=290548" title="Eleonóra Magdaléna Falcko-Neuburská">
Eleonóra Magdaléna Falcko-Neuburská



</doc>
<doc id="290549" url="https://sk.wikipedia.org/wiki?curid=290549" title="Kapucínska hrobka">
Kapucínska hrobka



</doc>
<doc id="290550" url="https://sk.wikipedia.org/wiki?curid=290550" title="Cisárska krypta">
Cisárska krypta



</doc>
<doc id="290551" url="https://sk.wikipedia.org/wiki?curid=290551" title="Cisárska hrobka">
Cisárska hrobka



</doc>
<doc id="290553" url="https://sk.wikipedia.org/wiki?curid=290553" title="Anton Bugan">
Anton Bugan

Prof. Dr. Ing. Anton Bugan (* 6. september 1906, Ružomberok – † 30. september 1993, Rím) bol slovenský vedec, profesor mechaniky a významný predstaviteľ slovenského exilu po roku 1945. 
Život.
Študoval na Českom vysokom učení technickom v Prahe. Počas štúdií sa aktívne zapájal do študentského života. Bol predsedom spolku slovenských vysokoškolákov v Prahe - Považan. 
Pričinil sa o vznik Slovenskej vysokej školy technickej, kde sa stal jej prvým voleným rektorom 1940 - 1941. Bol prvým prednostom Ústavu mechaniky Slovenskej technickej univerzity. Tento Ústav viedol v rokoch 1938 - 1945. Stál pri založení Slovenskej učenej spoločnosti, ktorej bol prvým tajomníkom a tiež spoluzakladal Slovenskú akadémiu vied a umení, predchodkyňu dnešnej Slovenskej akadémie vied. 
Stavebná firma Antona Bugana a Petra Danišoviča sa od roku 1941 do skončenia druhej svetovej vojny podieľala na výstavbe Oravskej priehrady.
V marci 1945 odišiel pred komunistickou hrozbou do exilu. Pôsobil v Argentíne a od roku 1959 v Ríme v Taliansku. V rokoch 1962 - 1971 bol predsedom Ústredia slovenskej kresťanskej inteligencie.

</doc>
<doc id="290554" url="https://sk.wikipedia.org/wiki?curid=290554" title="Ahinsá">
Ahinsá



</doc>
<doc id="290559" url="https://sk.wikipedia.org/wiki?curid=290559" title="Zwinger">
Zwinger

Zwinger (z nem. parkán) môže byť:

</doc>
<doc id="290560" url="https://sk.wikipedia.org/wiki?curid=290560" title="Áhinsa">
Áhinsa



</doc>
<doc id="290561" url="https://sk.wikipedia.org/wiki?curid=290561" title="Ahimsá">
Ahimsá



</doc>
<doc id="290562" url="https://sk.wikipedia.org/wiki?curid=290562" title="Ahimsa">
Ahimsa



</doc>
<doc id="290563" url="https://sk.wikipedia.org/wiki?curid=290563" title="Jama">
Jama

Jama môže byť:

</doc>
<doc id="290565" url="https://sk.wikipedia.org/wiki?curid=290565" title="Bell Challenge 2009">
Bell Challenge 2009

Bell Challenge 2009 sa konal v dňoch od 14. septembra do 20. septembra v kanadskom Quebecu v hale na kurtoch s tvrdým povrchom. Rozpočet turnaja je 220 000 USD. 
Víťazi.
Dvojhra žien.
 Melinda Czinková vs. Lucie Šafářová 4-6, 6-3, 7-5 
Štvorhra žien.
 Vania Kingová / Barbora Záhlavová Strýcová vs. Sofia Arvidssonová / Séverine Bremondová 6-1, 6-3 

</doc>
<doc id="290566" url="https://sk.wikipedia.org/wiki?curid=290566" title="Ženská dvojhra na Bell Challenge 2009">
Ženská dvojhra na Bell Challenge 2009

Ženská dvojhra na Bell Challenge 2009 sa hrala ako súčasť Bell Challenge 2009 od 14. septembra do 20. septembra. Víťazkou sa stala Maďarka Melinda Czinková, ktorá vo finále porazila Češku L. Šafářovú 4:6, 6:3, 7:5. Bol to jej prvý titul na okruhu WTA.

</doc>
<doc id="290572" url="https://sk.wikipedia.org/wiki?curid=290572" title="Veterné (vrchol)">
Veterné (vrchol)

Veterné () je hôľnatý vrch v Lúčanskej Malej Fatre. Leží približne západne od Martina. Lokalitou prechádza Medzinárodná diaľková turistická trasa E3.
Poloha.
Nachádza sa v južnej polovici pohoria, v geomorfologickom podcelku Lúčanská Fatra a jej časti Lúčanské Veterné hole. Vrch leží v Žilinskom kraji, na hranici okresov Žilina a Martin a zasahuje na katastrálne územia mesta Martin a obce Kunerad. Veterné sa nachádza na južnom okraji najvyššej časti Lúčanskej Fatry, nazývanej Martinské hole. Severovýchodne na hrebeni susedí Vidlica (), juhozápadne pokračuje hrebeň k Hornej lúke () a južne ležia Humience (). 
Opis.
Vrch je súčasťou hlavného hrebeňa, ktorý vedie juhozápadno-severovýchodným smerom. Vrcholová časť je výrazne plochá, bez lesného porastu, čo umožňuje kruhový výhľad. Nižšie časti sú porastené zmiešaným lesom, na svahoch sú husté porasty čučoriedky obyčajnej. Západné svahy odvodňujú prítoky Kuneradského potoka, južné svahy sú pramennou oblasťou potoka Bystrička. 
Výhľady.
Vďaka nadmorskej výške je z odlesneného vrcholu ďaleký výhľad. Severný smer sčasti obmedzuje mohutný masív Veľkej lúky (), východný zasa Podkova (). Dobre pozorovateľná je južná časť Lúčanskej Fatry i Žilinská kotlina. Pri vhodných podmienkach sú pozorovateľné okolité pohoria a nezriedka je možné vidieť Moravsko-sliezske Beskydy, Javorníky, časť Bielych Karpát, Vtáčnik, Kremnické vrchy a Veľkú Fatru.

</doc>
<doc id="290575" url="https://sk.wikipedia.org/wiki?curid=290575" title="Wilhelm Wien">
Wilhelm Wien

Wilhelm Carl Werner Otto Fritz Franz Wien (číta sa [viːn]; * 13. január 1864, Primorsk, Rusko, vtedy Fischhausen, Východné Prusko - † 30. august 1928, Mníchov, Nemecko) bol nemecký fyzik. 
V roku 1893 odvodil z existujúcich teórií tepla a elektromagnetizmu tzv. Wienov posunovací zákon, ktorý umožňuje vypočítať tepelné vyžarovanie absolútne čierneho telesa pri ľubovoľnej teplote, ak je daný údaj o tomto vyžarovaní pri jednej (ľubovoľnej) pevne danej teplote. 
Za prácu okolo vyžarovania tepla dostal v roku 1911 Nobelovu cenu za fyziku.

</doc>
<doc id="290576" url="https://sk.wikipedia.org/wiki?curid=290576" title="Zádielska dolina">
Zádielska dolina



</doc>
<doc id="290577" url="https://sk.wikipedia.org/wiki?curid=290577" title="Ženská štvorhra na Bell Challenge 2009">
Ženská štvorhra na Bell Challenge 2009

Ženská štvorhra na Bell Challenge 2009 sa hrala ako súčasť Bell Challenge 2009 od 14. septembra do 20. septembra. Víťazkami sa stali Američanka Vania Kingová a Češka Barbora Záhlavová Strýcová, ktoré vo finále porazili švédsko-francúzsky pár Sofia Arvidssonová, Séverine Bremondová 6-1 6-3.

</doc>
<doc id="290578" url="https://sk.wikipedia.org/wiki?curid=290578" title="David Booth">
David Booth

David Booth (* 24. november 1984, Detroit, USA) je americký profesionálny hokejista.
Kariéra.
Od roku 2003 hral za americký univerzitný tím Michigan State Spartans, z ktorého bol v roku 2004 draftovaný klubom Florida Panthers ako 53. v celkovom poradí. Prvý zápas v NHL odohral v sezóne 2006/07. V drese Floridy nastúpil počas šiestich sezón na 309 zápasov, v ktorých získal 167 bodov (87+80). V súčasnosti je hráčom klubu Vancouver Canucks.
Reprezentácia.
V roku 2008 bol členom americkej reprezentácie na majstrovstvách sveta.

</doc>
<doc id="290580" url="https://sk.wikipedia.org/wiki?curid=290580" title="Corinna Dentoniová">
Corinna Dentoniová

Corinna Dentoniová (* 30. júl 1989, Pietrasanta, Taliansko) je súčasná talianska profesionálna tenistka. Počas svojej kariéry vyhrala 4 turnaje ITF v dvojhre a 1 turnaj vo štvorhre.

</doc>
<doc id="290581" url="https://sk.wikipedia.org/wiki?curid=290581" title="Corinna Dentoni">
Corinna Dentoni



</doc>
<doc id="290583" url="https://sk.wikipedia.org/wiki?curid=290583" title="Molnárovci v kríze">
Molnárovci v kríze

Molnárovci v kríze je názov tretej epizódy siedmej série slovenského seriálu Mafstory.
Molnárovci stále doplácajú na svoju veľkú chybu - obchod s paradajkami. Stále sú odpojení od všetkého. Ali stráca svoju autoritu v rámci rodiny, v biznise ju stratil už dávno. Navyše, výdavky sú stále a peňazí je málo. Teta Márgit premenila posilňovňu na svoj príbytok. Ale iba ona prišla na to, ako získať peniaze - vlastnou prácou. Koordinuje rozdelenie práce pre každého v rodine. Rodinu navyše zasiahla aj kríza, a tak je situácia pre rodinu ešte ťažšia. Nezostáva im nič iné ako vyrovnať sa s tvrdou skúškou, a to pracovať, aby mohli začať odznovu.
Príbeh.
Ali sa rozčuľuje nad časopisom, kde vidí reklamy na sex cez telefón. Všetky tie ženské pracovali kedysi pre neho. Banán im to má ísť vysvetliť, ale vyhovára sa, že musí ísť pomôcť Márgit. Jednoducho už stráca dôveru v Alinkovi. Okamžite si volá k sebe Milana, chce telefonovať, ale kredit, na ktorý si požičal od Katky pretelefonovala Pipina s Kvetou o tom, že musia obmedzovať telefonovanie. Pipina potrebuje nejaké drobné do fitka. Ale on nemá nič. Tak Pipina si musí ísť vymeniť gaťky, aby ju majiteľ fitka vyfotil a mohla tam byť do kedy chce. Posilovňa neprichádza do úvahy, keďže tam je nasťahovaná teta Márgit.
Ali sa rozhodne situáciu riešiť, a preto prichádza za Márgit. Chce, aby sa v posilňovni naďalej cvičilo, ale Márgit to nechápe. S tým sa musí niečo robiť. A teta aj vie čo - musia všetci začať pracovať. Odmieta, že by mal aj on s Pipinkou začať pracovať.
Ali oznamuje novinu celej rodine. Začnú pracovať, dokonca aj Pipina. Musia sa zo zlej situácie čo najskôr dostať. Milan takto múdro Aliho ešte nepočul rozprávať. Ale prácu nezoženú od nikoho známeho, nemajú kredit a každý sa na nich vykašľal, keď Šoóš ovládol okolie. Milan navrhuje ísť na úrad práce. Pipina chce telefón, ale môžu volať iba na číslo 112. A každého napadlo, že Béla by mohol byť pohotovostný lekár. Každý z okolia Medera, kto bude potrebovať pomôcť, bude prepojený na Bélu, ktorému bude hovory distribuovať teta Márgit.
Rodina sedí pri stole, a opäť jedia lečo od tety Márgit. Tá zohnala prácu pre každého. Banán pracuje v sade - oberá jabĺčka. Pipina bude manažérkou stravovania v domove dôchodcov. Bude vydávať jedlo a umývať taniere. Prco bude robiť na bitúnku, Milan v obchode so zmiešaným tovarom účtovníka a Alinko bude predávať autá v autobazáre. Všetkých bude koordinovať Márgit s Bélom.
Márgit je na dispečingu linky 112, zdvíha hovory. Po skúšobnom telefonáte Bélu a Alina volá niekto, kto potrebuje pomoc, Béla okamžite radí, čo robiť. Ale Márgit mu hovor vypne, čaká na hovor od Sósa. Pipina prichádza nahnevaná, mali držkovú polievku, celá od nej smrdí. Zarobila 15 eur, za ktoré si okamžite kúpila šampón a kondicionér a dala si urobiť nové nechty. Ali opäť volá, má pripravené prekvapenie.
Béla vybavuje hovory, Milan upratuje bordel v účtovníctve. Banán ale svoju prácu stratil. Nazbieral najviac jabĺk a nedostal ani korunu. Nechcelo sa mu liezť na rebrík a ukladať jablká do prepraviek. Ale videl motorovú pílu a zrezal všetky jablone a oberal zo zeme. Počuť trúbenie, prišiel Ali na novom aute.
Každému sa páči nové auto. Pipina nemusí už chodiť taxíkmi, ale taxikári platili jej. Ali zostal v bazáre sám, musel zamykať. Nahneval sa, nedostal výplatu, pokladňu zamkli, a tak si zobral auto. Teta Márgit im vybavila ďalšiu brigádu. Pipina sa má pekne obliecť, aby nerobila hanbu, lebo Márgit videla ako s tým taxikárom... 
Márgit hovorí o brigáde. Budú tam iba sedieť, a za to dostanú peniaze. Každý si myslí, že pôjdu do väzenia, ale pôjdu na súd. Budú v komparze televíznej relácie Súdna sieň.
Všetci sedia v štúdiu, režisér dáva pokyny. Banán ničomu nechápe a stále vykrikuje. Keď prichádza súd, všetci vstanú, iba Banán s Pipinou nie. Banán iba vyrušuje a kričí. Režisér necháva „toho idiota“ vyviesť. Ali to už nevydrží a sám ho nechá vyviesť.
Banán skoro zabil režiséra a zobral pokladničku vedúcemu komparzu, je v nej dvetisíc eur. Béla prišiel o linku 112. Odobrali mu licenciu pohotovstného lekára, pretože bol navštíviť pacienta, ale to bola inšpekcia, ktorá mu dala fúkať. Namerali mu 7,3 promile. Prichádza teta a mláti Aliho kabelkou. Vybavila brigádu a oni urobili takú hanbu. Ali sa už nahneval a kričí na ňu, aby sa nesprávala ako generál, dáva jej sto eur, aby niečo navarila.
Ali a Pipina jedia v posteli kaviár a pijú šampanské. Vyruší ich Banán, trochu nabúral Aliho nové auto, vrazil do kamióna.
Ali: "„Nemáme kredit? Šak si si od Katky požičal na nový!“"
Milan: "„To je pravda. Ale ten pretelefonovala pani Pipina, keď volala pani Kvete, že musia obmedzovať telefonické hovory, viete.“"

</doc>
<doc id="290587" url="https://sk.wikipedia.org/wiki?curid=290587" title="Mária Lujza Savojská">
Mária Lujza Savojská

Mária Lujza Gabriela Savojská (* 17. september 1688 – † 14. február 1714) bola ako prvá manželka španielskeho kráľa Filipa V. španielskou kráľovnou.
Rodina a pôvod.
Mária Lujza bola tretia dcéra Viktora Amadea II. (1666 – 1732), savojského vojvodu a budúceho kráľa Sicílie a Sardínie, a jeho manželky Anny Márie Orléanskej, ktorá bola dcérou francúzskeho vojvodu Filipa I. Orleánskeho a anglickej princeznej Henrietty Anny Stuartovej (dcéra anglického kráľa Karola I.).
V roku 1697 sa jej staršia sestra Mária Adela vydala za burgundského vojvodu Ľudovíta Francúzskeho, ktorý bol vnukom Ľudovíta XIV. Mária Lujza sa tak stala tetou budúceho francúzskeho kráľa Ľudovíta XV.
Manželstvo.
2. novembra 1701 sa iba trinásťročná Mária Lujza vydala za mladšieho brata svojho švagra, Filipa V. Filip nastúpil na španielsky trón po smrti Karola II. (rok 1700), posledného španielskeho kráľa z rodu Habsburgovcov, ako následník určený v Karolovom testamente (Filipova stará matka Mária Terézia Habsburská, manželka Ľudovíta XIV., bola sestra Karola II.). Pretože Filip V. bol francúzsky princ, vznikli u ostatných európskych veľmocí (Anglicko, Habsburská monarchia) obavy, že sa Francúzsko a Španielsko spoja do jedného štátu. To by znamenalo obrovský nárast moci Francúzska. Preto vypukla skoro okamžite po Filipovom nástupe tzv. vojna o španielske dedičstvo (začala v roku 1702), v ktorej stálo Francúzsko na strane jednej a Habsburgovci, Anglicko, Savojsko, Holandsko a Portugalsko na druhej strane. Vojna bola dlhá a ťažká.
Mária Lujza bolo regentkou počas neprítomnosti svojho manžela. Napriek svojmu nízkemu veku bola veľmi schopnou regentkou. Mala veľký vplyv na svojho manžela, no sama bola veľmi ovplyvnená dvornou dámou Máriou-Annou de la Trémoille, ursínskou princeznou.
Smrť.
Zomrela vo veku 26 rokov, rovnako ako jej teta Mária Lujza Orleánska (španielska kráľovná v rokoch 1679 – 1689). Zomrela na tuberkulózu. Je pochovaná v kráľovskom sídle San Lorenzo de El Escorial.
Dvaja jej synovia sa stali španielskymi kráľmi, ale zomreli bezdetní.
Jej manžel sa po roku od jej smrti druhýkrát oženil s Alžbetou Farnese.
Potomkovia.
Predkovia.
"Poznámka: Všimnite si, že Mária Lujza mala aj z otcovej, aj z matkinej strany rovnakých predkov – Henrich IV. a Mária Medicejská boli jej prastarými rodičmi z otcovej a dvakrát z matkinej strany."

</doc>
<doc id="290591" url="https://sk.wikipedia.org/wiki?curid=290591" title="Nils Gustaf Dalén">
Nils Gustaf Dalén

Nils Gustaf Dalén (* 30. november 1869, Stenstorp, Švédsko – † 9. december 1937, Štokholm) bol švédsky fyzik, chemik a priemyselník, ktorý sa zaoberal využitím plynov.
V roku 1912 dostal Nobelovu cenu za fyziku za svoj vynález súmrakového regulátora pre plynové lampy, ktorý reguloval tok plynu na základe intenzity svetla.

</doc>
<doc id="290592" url="https://sk.wikipedia.org/wiki?curid=290592" title="Gustaf Dalén">
Gustaf Dalén



</doc>
<doc id="290595" url="https://sk.wikipedia.org/wiki?curid=290595" title="John William Strutt">
John William Strutt

John William Strutt, 3. barón Rayleigh (* 12. november 1842, Maldon, Spojené kráľovstvo - † 30. jún 1919, Witham), známy aj ako Lord Rayleigh, bol britský fyzik, ktorý spolu s Williamom Ramsayom objavil chemický prvok argón, za čo v roku 1904 dostal Nobelovu cenu za fyziku. Objavil tiež jav, dnes nazývaný Rayleighov rozptyl, ktorý vysvetľuje prečo je obloha modrá.

</doc>
<doc id="290596" url="https://sk.wikipedia.org/wiki?curid=290596" title="Lord Rayleigh">
Lord Rayleigh



</doc>
<doc id="290597" url="https://sk.wikipedia.org/wiki?curid=290597" title="John William Strutt, 3. barón Rayleigh">
John William Strutt, 3. barón Rayleigh



</doc>
<doc id="290598" url="https://sk.wikipedia.org/wiki?curid=290598" title="John Strutt">
John Strutt



</doc>
<doc id="290599" url="https://sk.wikipedia.org/wiki?curid=290599" title="John Strutt, 3. barón Rayleigh">
John Strutt, 3. barón Rayleigh



</doc>
<doc id="290600" url="https://sk.wikipedia.org/wiki?curid=290600" title="John William Strutt Rayleigh">
John William Strutt Rayleigh



</doc>
<doc id="290601" url="https://sk.wikipedia.org/wiki?curid=290601" title="John Strutt Rayleigh">
John Strutt Rayleigh



</doc>
<doc id="290602" url="https://sk.wikipedia.org/wiki?curid=290602" title="John Strutt, 3rd Baron Rayleigh">
John Strutt, 3rd Baron Rayleigh



</doc>
<doc id="290603" url="https://sk.wikipedia.org/wiki?curid=290603" title="John William Strutt, 3rd Baron Rayleigh">
John William Strutt, 3rd Baron Rayleigh



</doc>
<doc id="290604" url="https://sk.wikipedia.org/wiki?curid=290604" title="Irving Berlin">
Irving Berlin

Irving Berlin, vlastným menom Israel Isidore Baline (* 11. máj 1888, Ťumeň – † 22. september 1989, New York) bol americký hudobný skladateľ. Presné miesto jeho narodenia nie je známe, pochádzal zo židovskej rodiny, ktorá pochádzala z poľského, dnes bieloruského mesta "Tałačyn" či po poľsky "Tołoczyn".
Život.
V dôsledku antisemitských pogromov proti tamojším židom v 80. rokoch 19. storočia v Rusku sa Irvingovi rodičia spoločne so svojimi siedmimi deťmi roku 1891 presťahovali do USA, kam prišli v roku 1892. Po otcovej predčasnej smrti museli deti začať pracovať, aby sa rodina uživila. Irving začínal pracovať po škole ako novinový predavač (kamelot) a čistič topánok. Neskôr tiež pracoval ako „spievajúci čašník“, čo bola na začiatku 20. storočia v Amerike pomerne módna záležitosť. Jeho vtedajší šéf sa potreboval čo najviac vytiahnuť proti miestnej barovej a krčmovej konkurencii, preto požiadal Irvinga či by pre neho nemohol zložiť nejakú pesničku. Irving to skúsil a šlo mu to veľmi dobre. 
Už v roku 1911 zložil svetoznámy hit "Alexander's Ragtime Band", ktorý sa hrá v rôznych úpravách a modifikáciách dodnes. V 20. rokoch 20. storočia už bol veľmi známym hudobným skladateľom, ktorý usilovne písal pesničky (podobne ako jeho hudobný kolega George Gershwin) hlavne pre broadwayské hudobné divadla, po príchode zvukového filmu potom aj pre hudobné filmy napr. s Fredom Astairom a Ginger Rogersovou. Aj v čase nástupu swingu sa mu podarilo napísať celú radu známych evergreenov. Spolu s Georgom Gershwinom je dnes považovaný za jedného zo svetových zakladateľov modernej populárnej hudby.
Irving Berlin zomrel 22. septembra 1989 vo veku 101 rokov na srdcový infarkt.
Dielo, výber.
Piesne.
Počas svojho života napísal viac ako 1 000 piesní, niektoré zdroje uvádzajú dokonca číslo cez 3 000 piesní, v každom prípade ich bolo naozaj veľké množstvo.

</doc>
<doc id="290605" url="https://sk.wikipedia.org/wiki?curid=290605" title="Snilovská dolina">
Snilovská dolina



</doc>
<doc id="290606" url="https://sk.wikipedia.org/wiki?curid=290606" title="Beata">
Beata



</doc>
<doc id="290609" url="https://sk.wikipedia.org/wiki?curid=290609" title="Lubrikačný gél">
Lubrikačný gél

Lubrikačný gél je polotuhý materiál, vytvárajúci tenký film, ktorý pomáha znižovať trenie lubrikáciou povrchu, zvyčajne pokožky. Prípravok v takomto prípade nahradzuje nedostatočné zvlhčenie sliznice pri pohlavnom styku. Svoje využitie má aj v zdravotníctve. Používa sa pri gynekologických a ultrazvukových vyšetreniach. 

</doc>
<doc id="290610" url="https://sk.wikipedia.org/wiki?curid=290610" title="Heroes of Might and Magic (séria)">
Heroes of Might and Magic (séria)

Heroes of Might and Magic je séria počítačových hier zaradených do žánrov ťahová stratégia a čiastočne RPG.
Princíp.
Hlavným princípom hry je neustále rozširovať svoje územie a na ňom sa nachádzajúce hrady, bane a rôzne poklady. Hrdinovia, ktorí sú v hre velitelia armád, bojujú o jednotlivé územia a vojensky i magicky podporujú im zverené jednotky.
Národy.
V rôznych sériách hry sa nachádzajú rôzne národy. Niektoré sú vhodnejšie skôr na posilnenie jednotiek v útoku, iné v obrane. Národ černokňažníkov je napríklad výborný v zosielaní kúziel deštruktívnej mágie a národ nekromantov (nenachádza sa v prvej hre série) v zosielaní kliatieb a oživovaní mŕtvych.
Prehľad národov v hre Heroes of Might and Magic 3, ktorá je najobľúbenejším dielom série:
Hrdinovia.
Každý
Vydania.
Heroes of Might and Magic: The strategic Quest.
Prvá hra série pochádza z polovice 90. rokov. Hráč môže v kampani za jeden zo štyroch odlišných národov dobyť ostatné národy. V tejto pôvodnej hre sa nachádza národ rytierov, kúzelníc, černokňažníkov alebo barbarov. Každý národ má svoje silné i slabé stránky, a na víťazstvo je potrebné vytvoriť silného hrdinu, ktorý bude schopný pomocou svojej taktickej a magickej sily poraziť nepriateľov.

</doc>
<doc id="290611" url="https://sk.wikipedia.org/wiki?curid=290611" title="Duch (film)">
Duch (film)

Duch () je dramaticko-romantický film, v ktorom hrá hlavnú postavu Patrick Swayze, ďalej Demi Moorová a Whoopi Goldbergová. Scenár napísal Bruce Joel Rubin (Sleeping with the Enemy, Deep Impact), režíroval Jerry Zucker ("Pripútajte sa, prosím!", "Bláznivá strela"). Film bol trikrát nominovaný na Oscara v kategórii Najlepší film, Najlepší originálny scenár a Najlepšia herečka vo vedľajšej úlohe (Whoopi Goldbergová).
Film sa stal inšpiráciou pre muzikálovú verziu, ktorá mala premiéru v Manchesteri v marci roku 2011 a následne v júli toho istého roku vo West Ende.

</doc>
<doc id="290613" url="https://sk.wikipedia.org/wiki?curid=290613" title="Hopmanov pohár 2001">
Hopmanov pohár 2001

Hopmanov pohár 2001 bol 13. ročník Hopmanovho pohára, turnaja zmiešaných družstiev v tenise. Zúčastnilo sa na ňom osem družstiev. Prvé zápasy sa odohrali 30. decembra 2000 a finálové zápasy 6. januára 2001 na dvorcoch Burswood Entertainment Complex v austrálskom Perthe. Víťazom sa stalo družstvo švajčiarska Martina Hingisová a Roger Federer, ktoré vo finále zdolalo americký pár Monica Selesová, Jan-Michael Gambill 2:1.
Skupina A.
Poznámka: Víťaz skupiny postúpil do finále.
Skupina B.
Poznámka: Víťaz skupiny postúpil do finále.

</doc>
<doc id="290614" url="https://sk.wikipedia.org/wiki?curid=290614" title="Katolícke Veličenstvá">
Katolícke Veličenstvá

Katolícke Veličenstvá je titul, ktorý udelil pápež Alexander VI. kráľovským manželom Izabele Kastílskej a Ferdinandovi II. Aragónskemu, spoločne vládnucim v rokoch 1479 – 1504 Kastílii a Aragónsku.
Izabela Kastílska (1451 – 1504), dcéra kastílskeho a leónskeho kráľa Jána II., sa vydala v roku 1469 za sicílskeho kráľa a dediča aragónskeho trónu Ferdinanda (1452 – 1516). Ferdinand bol od roku 1466 spoluvládcom svojho otca, aragónskeho kráľa Jána II.
Po smrti svojho staršieho brata, kastílskeho kráľa Henricha IV. bola Izabela vyhlásená v roku 1474 kráľovnou Kastílie. O kastílsky trón musela potom bojovať s Henrichovou dcérou Janou la Beltraneja, ktorú podporovalo Portugalsko. V roku 1479 sa stal Ferdinand aragónskym kráľom a kráľovstvá Kastília a Aragónsko boli spojené personálnym zväzkom, ktorý položil základy budúcemu španielskemu kráľovstvu.
Po Izabelinej smrti zdedila kastílsky trón jej dcéra Jana Kastílska so svojim manželom Filipom Pekným z rodu Habsburgovcov, ktorý však zomrel už v roku 1506. V Aragónsku vládol naďalej Ferdinand a vzhľadom na duševnú chorobu svojej dcéry vykonával vládu aj v Kastílii. Po jeho smrti zdedil oba tróny Janin a Filipov syn Karol I. (V.) Habsburský.

</doc>
<doc id="290617" url="https://sk.wikipedia.org/wiki?curid=290617" title="Osnabrück">
Osnabrück

Osnabrück je nemecké mesto v spolkovej krajine Dolné Sasko, ktoré má viac než 163 000 obyvateľov. 
Dejiny.
Osnabrück založil Karol Veľký v roku 780 ako sídlo arcibiskupa. Názov Osnabrück vznikol buď zo spojenia slova "Ossen" (Ochse/vôl) a "Brügge" (Brücke/most), alebo podľa rieky Hase (Asena). V roku 804 založil Karol Veľký "Carolinum", jedno z najstarších gymnázií. Listina, ktorá to dokladá, je však možno falošná. Mesto riadi už od 14. storočia rada, od roku 2001 50-členná, ktorej predsedá starosta. Od roku 1946 je do čela volený primátor. Medzi rokmi 1561 a 1639 prebiehalo v Osnabrücku veľké prenasledovanie čarodejníc. Počas starostu Hammachera (1565 – 1588) bolo kvôli tomu popravených 163 žien, väčšinou upálením. Starosta Pelster (1636 – 1639) nechal popraviť viac než 40 žien. Celý proces s čarodejnicami mal za následok smrť 276 žien a dvoch mužov.
V roku 1570 žilo v Osnabrücku asi 7 500 obyvateľov. V roku 1575 mesto zasiahol mor pri ktorom zomrelo okolo 75 % obyvateľov. Počet obyvateľov sa v nasledujúcich rokoch ďalej znižoval, najmä kvôli epidémiám, požiarom, hladomoru a vojnám. Vďaka industrializácii a vybudovaniu železnice sa počet obyvateľov opäť zvýšil. V roku 1780 to bolo vyše 6 000, 1823 takmer 11 000 a v roku 1900 to už bolo viac než 50 000 obyvateľov. Do roku 1833 ide len o odhady, od tohto roku sa už počet obyvateľov zaznamenával. V roku 1632 bola v Osnabrücku založená jezuitská univerzita (z gymnázia Carolinum). 24. októbra 1648 bol v Osnabrücku a v Münsteri uzavretý Vestfálsky mier.
V roku 1806 patril Osnabrück na krátky čas k pruskému kráľovstvu. V roku 1807 prešlo mesto k vestfálskemu kráľovstvu, v decembri roku 1810 k francúzskemu cisárstvu. V roku 1815 sa mesto stalo súčasťou Hannoverska, v roku 1866 sa vrátilo k pruskému kráľovstvu. V roku 1907 bola postavená stará židovská synagóga, ktorá bola v roku 1938 spálená (nová synagóga bola postavená v roku 1967). V roku 1914 bola k Osnabrücku pripojená obec Schinkel, v roku 1940 obec Haste, čím počet obyvateľov prekročil 100 000 a Osnabrück sa stal veľkomestom.
Počas druhej svetovej vojny bol Osnabrück cieľom 79 náletov. Bolo zničených veľa historických budov a poškodených viac než 65 % mesta. Historická časť mesta bola zničená prakticky celá. V roku 1970 bola k Osnabrücku pripojená obec Sutthausen, roku 1972 obce Atter, Pye, Lüstringen, Gretesch, Darum, Voxtrup, Nahne a Hel. V roku 1995 bol zaznamenaný historicky najvyšší počet obyvateľov, a to 168 618. Na konci februára 2006 žilo v Osnabrücku 164 695 ľudí.
Znak mesta.
V znaku mesta Osnabrück je čierne koleso so šiestimi lúčmi. Koleso ako znak sa nachádza už na pečatiach z 13. storočia. Pri kolese býval zobrazovaný ešte svätý Peter. Pôvodne bolo koleso červené, od roku 1496 je čierne.
Pamiatky.
"Radnica" – stavba trvala 25 rokov, dokončená bola v roku 1512. Štýl stavby je neskorogotický. V roku 1648 bol na radnici uzavretý Vestfálsky mier a je tu k nahliadnutie kópia listiny.
"Zámok" – pochádza z druhej polovice 17. storočia, postavený bol v barokovom slohu. Za druhej svetovej vojny bol zničený, neskôr znovu postavený. Od roku 1953 v ňom bola vysoká škola pedagogická, od roku 1974 tu je sídlo univerzity Osnabrück.
Kultúra.
Divadlá.
Theater Osnabrück; Figurentheater; Plattdeutsche Spielgemeinschaft Voxtrup
Kiná.
Filmtheater Hasetor; Cinema Arthouse; CineStar Filmpalast; UFA-Filmpassage
Múzeá.
Domschatzkammer ("Klenotnica dómu"); Erich-Maria-Remarque-Friedenszentrum ("Centrum mieru Ericha-Maria-Remarqua"); Felix Nussbaum Haus ("Dom Felixa Nussbauma"); Kulturgeschichtliches Museum ("Múzeum kultúrno-historických dejín"); Kunsthalle Dominikanerkirche ("Dom umenia dominikánskej cirkvi"); Museum am Schölerberg ("Múzeum na Schölerbergu"); Museum Industriekultur ("Múzeum priemyselnej kultúry")
Média.
V Osnabrücku vychádza denník "Neue Osnabrücker Zeitung". Každý týždeň vychádzajú "Osnabrücker Sonntagszeitung" a "Osnabrücker Nachrichten". Mesačníky sú "Insider Osnabrück", "Straßenzeitung Abseits!?" a mestský ilustrovaný magazín "Stadtblatt".
V meste sídli regionálne štúdio Norddeutscher Rundfunk, ktoré vytvára programy pre rozhlas aj televíziu.
Doprava.
V Osnabrücku sa nachádza Letisko Osnabrück-Atterheide a asi od centra Medzinárodné letisko Münster-Osnabrück.
Električková doprava bola v Osnabrücku zavedená v roku 1906. Po druhej svetovej vojne začali jazdiť trolejbusy, ktoré však boli v roku 1968 zrušené.

</doc>
<doc id="290618" url="https://sk.wikipedia.org/wiki?curid=290618" title="Boleslav I. (Poľsko)">
Boleslav I. (Poľsko)

Boleslav I. Chrabrý (; * asi 967 – † 17. júna 1025) bol od roku 992 poľské knieža a v roku 1025 poľský kráľ.
Patril k dynastii Piastovcov. Bol synom prvého historického vládcu Poľska – Meška I. a českej kňažnej Dobravky. Po smrti otca v roku 992 vyhnal jeho druhú ženu Odu a jej synov a spojil poľský štát pod svojou vládou. V roku 999 s povolením pápeža utvoril v Hnezdne biskupstvo. V roku 1000 prijal návštevu nemeckého cisára Otta III. a získal od neho potvrdenie nezávislosti Poľska. 
Po smrti Otta III. v roku 1002 bojoval proti Rímskonemeckej ríši. Vojny sa ukončili až v roku 1018 podpísaním mieru v Budyšíne a pripojením Lužice k Poľsku. Začiatkom 11. storočia Boleslav Chrabrý získal aj Moravu, Slovensko (až po Dunaj) a prechodne aj Česko, v roku 1007 stratil ale Západné Pomoransko. V rokoch 1013-1018 bojoval na Rusi. V roku 1025 sa korunoval za historicky prvého kráľa Poľska. 

</doc>
<doc id="290619" url="https://sk.wikipedia.org/wiki?curid=290619" title="Boleslav Chrabrý">
Boleslav Chrabrý



</doc>
<doc id="290621" url="https://sk.wikipedia.org/wiki?curid=290621" title="Boleslav I. Chrabrý">
Boleslav I. Chrabrý



</doc>
<doc id="290622" url="https://sk.wikipedia.org/wiki?curid=290622" title="Mešek II. (Poľsko)">
Mešek II. (Poľsko)

Mešek II. Lambert alebo Meško II. Lambert (; * 990 – † 10. máj 1034) bol v rokoch 1025 – 1031 poľský kráľ, a v rokoch 1032 – 1034 poľské knieža – vojvoda rímskonemeckého Poľska. 
Patril k dynastii Piastovcov. Bol druhým synom poľského kráľa Boleslava I Chrabrého. V roku 1013 sa oženil s Richsou, neterou nemeckého cisára Otta III. 
Ešte počas života svojho otca sa zúčastnil na vojne proti Rímskonemeckej ríši. Posilnil štát a organizáciu cirkvi. V roku 1031 ho ale porazil brat Bezprym, ktorého podporovala Kyjevská Rus, a musel preto utiecť do Čiech. Vrátil sa po smrti Bezpryma, ale už sa mu nepodarilo získať pôvodnú moc – musel uznať nadradenosť rímskonemeckého cisára, vzdať sa titulu kráľa a odstúpiť časť území štátu svojmu bratovi Ottovi a ďalšiemu príbuznému Ditrichovi. Po smrti Otta v roku 1033 Mešek II. spojil štát pod svojou vládou, ale plnú nezávislosť a titul kráľa získal až jeho vnuk Boleslav II. Smelý.
Mešek II. zomrel v roku 1034. Po niekoľkých rokoch chaosu a rozpadu štátu sa jeho nástupcom napokon stal jeho syn Kazimír I. Obnoviteľ.

</doc>
<doc id="290624" url="https://sk.wikipedia.org/wiki?curid=290624" title="Juraj Slotta">
Juraj Slotta



</doc>
<doc id="290626" url="https://sk.wikipedia.org/wiki?curid=290626" title="Daviscupový tím USA">
Daviscupový tím USA

Daviscupový tím USA je tenisový tím, ktorý reprezentuje USA v Davisovom pohári. 

</doc>
<doc id="290628" url="https://sk.wikipedia.org/wiki?curid=290628" title="Charles Édouard Guillaume">
Charles Édouard Guillaume

Charles Édouard Guillaume (* 15. február 1861, Fleurier, Švajčiarsko† 13. máj 1938, Sèvres, Francúzsko) bol švajčiarsky fyzik. V roku 1920 dostal Nobelovu cenu za fyziku za objav anomálií v zliatinách niklu a oceli, čím prispel k rozvoju presných meraní. Je tiež známy ako vynálezca niklovo-oceľových zliatin, invaru a elinvaru.

</doc>
<doc id="290629" url="https://sk.wikipedia.org/wiki?curid=290629" title="Charles Edouard Guillaume">
Charles Edouard Guillaume



</doc>
<doc id="290630" url="https://sk.wikipedia.org/wiki?curid=290630" title="Gustav Ludwig Hertz">
Gustav Ludwig Hertz

Gustav Ludwig Hertz (* 22. júl 1887, Hamburg, Nemecko – † 30. október 1975, Berlín, NDR) bol nemecký experimentálny fyzik a synovec slávneho Heinricha Rudolfa Hertza, po ktorom je pomenovaná jednotka Hz. 
V roku 1925 dostal spolu s Jamesom Franckom Nobelovu cenu za fyziku za objav zákonov opisujúcich zrážky atómov s elektrónmi. Franckov-Hertzov experiment bol jedným z prvých pokusov, ktorý preukazoval Bohrov model, čo bol predchodca kvantovej mechaniky.

</doc>
<doc id="290631" url="https://sk.wikipedia.org/wiki?curid=290631" title="Gustav Hertz">
Gustav Hertz



</doc>
<doc id="290632" url="https://sk.wikipedia.org/wiki?curid=290632" title="Cartan">
Cartan

Cartan je priezvisko, ktoré mali tieto osobnosti:
Cartan tiež môže byť:

</doc>
<doc id="290635" url="https://sk.wikipedia.org/wiki?curid=290635" title="Victor Franz Hess">
Victor Franz Hess

Victor Franz Hess (* 24. jún 1883, Peggau, Rakúsko, vtedy Rakúsko-Uhorsko - † 17. december 1964, Mount Vernon, New York, USA), známy aj ako Victor Francis Hess, bol rakúsko-americký fyzik. 
V roku 1936 dostal Nobelovu cenu za fyziku za objav kozmického žiarenia. V tom istom roku dostal Nobelovu cenu aj Carl David Anderson.

</doc>
<doc id="290636" url="https://sk.wikipedia.org/wiki?curid=290636" title="Victor Francis Hess">
Victor Francis Hess



</doc>
<doc id="290637" url="https://sk.wikipedia.org/wiki?curid=290637" title="Victor Hess">
Victor Hess



</doc>
<doc id="290639" url="https://sk.wikipedia.org/wiki?curid=290639" title="Hess">
Hess

Hess alebo Heß je priezvisko, ktoré mali tieto osobnosti:

</doc>
<doc id="290640" url="https://sk.wikipedia.org/wiki?curid=290640" title="Ignorancia">
Ignorancia



</doc>
<doc id="290645" url="https://sk.wikipedia.org/wiki?curid=290645" title="Clinton Davisson">
Clinton Davisson

Clinton Joseph Davisson (* 22. október 1881, Bloomington, Illinois, USA – † 1. február 1958, Charlottesville, Virgínia) bol americký fyzik. 
V roku 1937 dostal Nobelovu cenu za fyziku za objav a experimentálny dôkaz difrakcie elektrónov na kryštále. V tom istom roku dostal Nobelovu cenu za fyziku aj George Paget Thomson, ktorý túto difrakciu objavil v rovnakom čase samostatne.

</doc>
<doc id="290646" url="https://sk.wikipedia.org/wiki?curid=290646" title="Clinton Joseph Davisson">
Clinton Joseph Davisson



</doc>
<doc id="290647" url="https://sk.wikipedia.org/wiki?curid=290647" title="George Paget Thomson">
George Paget Thomson

George Paget Thomson (* 3. máj 1892, Cambridge, Spojené kráľovstvo – † 10. september 1975, Cambridge) bol britský fyzik. 
V roku 1937 dostal Nobelovu cenu za fyziku za objav a experimentálny dôkaz difrakcie elektrónov na kryštále, čím objavil vlnové vlastnosti elektrónu. V roku 1937 dostal Nobelovu cenu za fyziku aj Clinton Davisson, ktorý túto difrakciu objavil nezávisle a v rovnakom čase.
Bol synom Josepha Johna Thomsona, tiež významného britského fyzika a nositeľa Nobelovej ceny.

</doc>
<doc id="290648" url="https://sk.wikipedia.org/wiki?curid=290648" title="Otto Stern">
Otto Stern

Otto Stern (* 17. február 1888, Sohrau, Prusko – † 17. august 1969, Berkeley, Kalifornia, USA) bol americko-nemecký fyzik. 
Ako experimentálny fyzik v roku 1922 spoločne s Waltherom Gerlachom pri Stern-Gerlachovom pokuse objavil a dokázal priestorové kvantovanie magnetického momentu atómu.
V roku 1943 dostal Nobelovu cenu za fyziku za príspevok k vývoju metódy molekulových lúčov a za objav magnetického momentu protónov.

</doc>
<doc id="290649" url="https://sk.wikipedia.org/wiki?curid=290649" title="John Douglas Cockcroft">
John Douglas Cockcroft

John Douglas Cockcroft (* 27. máj 1897, Todmorden, Spojené kráľovstvo – † 18. september 1967, Cambridge) bol britský fyzik. 
V roku 1951 dostal spolu s Ernestom Waltonom Nobelovu cenu za fyziku za transmutáciu atómových jadier umelo urýchlenými atómovými časticami.
Cockroft-Waltonov experiment.
John Cockroft a írsky fyzik Ernest Walton vytvorili pomocou lineárneho urýchľovača častíc, napájaného kaskádovým násobičom, prvú jadrovú syntézu. Bombardovali lítium umelo zrýchlenými protónmi. 

</doc>
<doc id="290650" url="https://sk.wikipedia.org/wiki?curid=290650" title="John Cockcroft">
John Cockcroft



</doc>
<doc id="290651" url="https://sk.wikipedia.org/wiki?curid=290651" title="Ernest Walton">
Ernest Walton

Ernest Thomas Sinton Walton (* 6. október 1903, Dungarvan, Írsko – † 25. jún 1995, Belfast, Spojené kráľovstvo) bol írsky fyzik. 
V roku 1951 dostal spolu s Johnom Douglasom Cockcroftom Nobelovu cenu za fyziku za transmutáciu atómových jadier umelo urýchlenými atómovými časticami. Je doposiaľ jediným Írom, ktorý dostal Nobelovu cenu za niektorú z vedeckých oblastí.

</doc>
<doc id="290652" url="https://sk.wikipedia.org/wiki?curid=290652" title="Ernest Thomas Sinton Walton">
Ernest Thomas Sinton Walton



</doc>
<doc id="290653" url="https://sk.wikipedia.org/wiki?curid=290653" title="Thomas Sinton Walton">
Thomas Sinton Walton



</doc>
<doc id="290655" url="https://sk.wikipedia.org/wiki?curid=290655" title="Felix Bloch">
Felix Bloch

Felix Bloch (* 23. október 1905, Zürich, Švajčiarsko – † 10. september 1983, Zürich) bol švajčiarsky fyzik, ktorý väčšinu tvorivého života prežil na Stanfordovej univerzite v USA. 
V roku 1952 dostal spoločne s Edwardom Millsom Purcellom Nobelovu cenu za fyziku za príspevky k rozvoju jadrovej magnetickej rezonancie a presného merania jadrového magnetizmu (Blochove rovnice, ktoré objavil v roku 1946 určujú časový priebeh jadrového magnetizmu) a objavy s tým spojené. 

</doc>
<doc id="290656" url="https://sk.wikipedia.org/wiki?curid=290656" title="Edward Mills Purcell">
Edward Mills Purcell

Edward Mills Purcell (* 30. august 1912, Taylorville, Illinois, USA – † 7. marec 1997, Cambridge, Massachusetts) bol americký fyzik. 
V roku 1952 dostal Nobelovu cenu za fyziku (spolu s Felixom Blochom) za jeho nezávislý objav jadrovej magnetickej rezonancie v kvapalinách a pevných látkach, publikovaný v roku 1946.

</doc>
<doc id="290657" url="https://sk.wikipedia.org/wiki?curid=290657" title="Mária Lujza">
Mária Lujza

Mária Lujza môže byť:

</doc>
<doc id="290661" url="https://sk.wikipedia.org/wiki?curid=290661" title="Metropolitný región Bratislava-Viedeň">
Metropolitný región Bratislava-Viedeň



</doc>
<doc id="290662" url="https://sk.wikipedia.org/wiki?curid=290662" title="Čandrasekara Venkata Raman">
Čandrasekara Venkata Raman



</doc>
<doc id="290664" url="https://sk.wikipedia.org/wiki?curid=290664" title="Kvalifikácia na Majstrovstvá Európy vo futbale 2012">
Kvalifikácia na Majstrovstvá Európy vo futbale 2012

Kvalifikácia na Majstrovstvá Európy vo futbale 2012 prebiehala v šiestich šesťčlenných a troch päťčlenných skupinách. Zo skupín priamo na ME postúpilo deväť víťazov skupín a jedno najlepšie mužstvo z druhého miesta; osem účastníkov z druhých miest bojovalo v baráži o zostávajúce štyri postupové miesta.
Rozlosovanie.
Tímy boli rozlosované do kvalifikačných skupín zo šiestich košov.

</doc>
<doc id="290665" url="https://sk.wikipedia.org/wiki?curid=290665" title="Mešek II. Lambert">
Mešek II. Lambert



</doc>
<doc id="290666" url="https://sk.wikipedia.org/wiki?curid=290666" title="J. J. Thomson">
J. J. Thomson



</doc>
<doc id="290667" url="https://sk.wikipedia.org/wiki?curid=290667" title="Viedenská rýchlodráha">
Viedenská rýchlodráha

Viedenská rýchlodráha () je rýchlodráha v rakúskom meste Viedeň a jeho okolí. Na rozdiel od mestského metra táto rýchlodráha presahuje hranice mesta a prevádzkuje ju spoločnosť ÖBB. Pozostáva z mnohých rozvetvených liniek. 
Kmeňová trať.
Kmeňová trať () je trať medzi zastávkami Floridsdorf (severný okraj vlastnej Viedne) a Meidling (južný okraj vlastnej Viedne), po ktorej chodia takmer všetky linky rýchlodráhy. Má dĺžku 13,3 km a nasledovné stanice od juhu na sever:
Všetky linky zastavujú na všetkých staniciach kmeňovej trate okrem liniek S5 a S6, ktoré nezastavujú na Matzleinsdorfer Platz.

</doc>
<doc id="290668" url="https://sk.wikipedia.org/wiki?curid=290668" title="G. P. Thomson">
G. P. Thomson



</doc>
<doc id="290669" url="https://sk.wikipedia.org/wiki?curid=290669" title="Mešek II.">
Mešek II.

Mešek II. alebo Meško II. môže byť:

</doc>
<doc id="290670" url="https://sk.wikipedia.org/wiki?curid=290670" title="Mária Anna Falcká (1667 – 1740)">
Mária Anna Falcká (1667 – 1740)

Mária Anna Falcká (, ; * 28. október 1667, Düsseldorf, Nemecko – † 16. júl 1740, Guadalajara, Španielsko) bola ako druhá manželka Karola II. v rokoch 1689 až 1700 španielskou kráľovnou.
Detstvo.
Mária Anna sa narodila v zámku Benrath ako dvanáste dieťa Filipa Viliama Falckého, kurfirsta Palatinatu, a jeho manželky Alžbety Amálie. Jej rodina bola veľmi početná – pochádzala zo 14 detí.
Detstvo strávila v Neuburgskom zámku spolu so svojimi sestrami Máriou Sofiou, Dorotou Sofiou a Hedvigou Alžbetou, kde na ich výchovu a vzdelanie dohliadala vychovávateľka pani von Klauová. Blízka rodina ju volala „Mariandl“. Máriu Annu opisovali ako povýšeneckú, márnomyseľnú, autoritatívnu a sebeckú.
Mária Lujza Orleánska, prvá manželka španielskeho kráľa Karola II., zomrela bezdetná dňa 12. februára 1689. Karol II. si Máriu Annu vybral za svoju druhú manželku. Pravdepodobne k tomu prispel aj fakt, že jej staršia sestra, Eleonóra bola manželkou rímskonemeckého cisára a rakúskeho arcivojvodu Leopolda I., a to by pomohlo posilniť vzťahy medzi španielskou a rakúskou vetvou Habsburgovcov.
Svadba so španielskym kráľom.
Svadba Márie Anny sa konala 28. augusta 1689 v Ingolstadte v Nemecku a bola to tzv. svadba v zastúpení. Svadby sa zúčastnilo niekoľko významných hostí, okrem iných napríklad švagor Márie Anny, cisár Leopold, a jej sestra Eleonóra. Mária Anna sa však vydala do Španielska až niekoľko mesiacov po svadbe, a to až na jar roku 1690. Oficiálna svadba sa konala 14. mája 1690 v San Diego, čo je neďaleko Valladolidu. No aj toto manželstvo zostalo bezdetné, čím sa potvrdilo, že kráľ mal zdravotné problémy.
Manželstvo.
Mária Anna sa počas obdobia, kedy bola kráľovnou, podieľala na intrigách na španielskom kráľovskom dvore. Snažila sa o to, aby sa jej synovec Karol VI. Habsburský stal ďalším španielskym kráľom. Aj táto jej snaha bola príčinou jej zlého vzťahu so svokrou, Kráľovnou matkou, Máriou Annou Habsburskou, ktorá presadzovala na trón svojho pravnuka Jozefa Ferdinanda Bavorského.
Mária Anna bola všeobecne na kráľovskom dvore veľmi neobľúbená. Dôvodom bol, okrem iného, aj jej veľmi nákladný spôsob života, pričom veľa finančných prostriedkov posielala svojej rodine. Dokonca aj vzácne obrazy zo španielskej umeleckej zbierkye posielala svojim nemeckým príbuzným.
Vdova.
Manžel Márie Anny zomrel 1. novembra 1700 v Madride a vo svojej poslednej vôli uviedol, že jeho manželka má nárok na každoročný finančný príspevok a vyslovil želanie, aby jeho nástupca s ňou zaobchádzal s rešpektom. Ale nový kráľ Filip V. prikázal Márie Anne opustiť Madrid ešte predtým, ako do mesta sám vstúpi. Vdova po kráľovi nemala inú možnosť ako mesto opustiť a usadila sa neďaleko mesta Toledo, kde žila v starom a tmavom hrade Alcazar. Počas obdobia, kedy tu žila, poslala niekoľko listov svojej rodine, v ktorých žiadala o pomoc. Na začiatku roku 1701 jej starší brat Johann Wilhelm, kurfirst Palatínu adresoval cisárovnej Eleonóre nasledujúci list:
Posledné roky života a smrť.
Napriek tomu musela Mária Anna naďalej zostať v starom Alcazare v Tolede. O dva roky neskôr, v roku 1706, sa zmenila jej situácia, keď jej synovec arcivojvoda Karol VI. Habsburský obsadil so svojou armádou mesto Toledo. Máriu Annu táto udalosť veľmi potešila a synovca s armádou privítala, čo bol dôvod, prečo ju kráľ Filip V. vykázal o niekoľko rokov neskôr zo Španielska. Vtedy sa Mária Anna usadila v Bayonne vo Francúzsku, kde žila niekoľko nasledujúcich desaťročí. V roku 1739, keď bola už stará a mala podlomené zdravie, sa konečne vrátila do Španielska. Zostala bývať v paláci Infantado v Guadalajare, kde nakoniec aj 16. júla 1740 zomrela. Pochovaná je v kráľovskej hrobke El Escorial.

</doc>
<doc id="290671" url="https://sk.wikipedia.org/wiki?curid=290671" title="Vladislav I. Lokietok">
Vladislav I. Lokietok



</doc>
<doc id="290672" url="https://sk.wikipedia.org/wiki?curid=290672" title="Mária Anna Falcká">
Mária Anna Falcká

Mária Anna Falcká môže byť:

</doc>
<doc id="290673" url="https://sk.wikipedia.org/wiki?curid=290673" title="Eduardovské obdobie">
Eduardovské obdobie

Eduardovské obdobie je historická etapa vývoja Spojeného kráľovstva v dobe vlády kráľa Eduarda VII. v rokoch 1901 až 1910.
Smrť kráľovnej Viktórie v januári 1901 a nástup na britský trón jej syna Eduarda predstavovali začiatok nového storočia a koniec Viktoriánskeho obdobia. Zatiaľ čo Viktória sa spoločnosti stránila, Eduard bol hlavným predstaviteľom módnej elity, ktorá vytvorila štýl ovplyvnený umením a módou kontinentálnej Európy. Jedným z dôvodov tohto ovplyvnenia mohla byť i Eduardova záľuba v cestovaní. Obdobie bolo poznamenané významnými posunmi v politike, ako záujmu časti spoločnosti, najmä prostých občanov a žien, ktorí boli predtým z tohto procesu vylúčení.
Eduardovské obdobie býva často predlžované až za rok 1910, rok Eduardovej smrti, do rokov potopenia Titanicu v roku 1912, alebo až do doby vypuknutia prvej svetovej vojny v roku 1914, alebo dokonca až do roku 1918 kedy skončila. Na konci vojny bol eduardovský štýl života, ktorý odrážal nepomer bohatstva a moci, považovaný novou generáciou, ktorá prežila útrapy vojny, za anachronický.
Spoločnosť.
Z hľadiska spoločenského bolo Eduardovské obdobie dobou, kedy bol systém spoločenských tried veľmi rigidný. Ekonomické a spoločenské zmeny vytvorili prostredie, v ktorom vznikal väčší sociálny pohyb ako v minulosti. Takými zmenami bol rastúci záujem o socializmus, pozornosť venovaná nepriaznivej situácii chudobných a postaveniu žien a ich volebného práva spolu s nárastom ekonomických príležitostí daných industrializáciou. Tieto zmeny boli urýchlené po konci prvej svetovej vojny. 
Príslušníci nižšej spoločenskej triedy boli, podobne ako v predchádzajúcom období, oddelení od aristokracie a bohatej spoločenskej triedy a ich životná úroveň bola značne vzdialená od luxusu bohatých.
Móda a umenie.
Členovia vyššej spoločenskej triedy sa zaujímali o voľný čas a šport, čo viedlo k vývoji módy smerom k flexibilnému štýlu oblečenia. Eduardovské obdobie býva tiež označované ako "Belle Époque". Navzdory krátkemu trvaniu je toto obdobie charakteristické vlastným unikátnym architektonickým slohom, módou a štýlom života.
V literatúre sú najznámejšími autormi Herbert George Wells, Arnold Bennett, Joseph Conrad, Edward Morgan Forster, Kenneth Grahame, Lucy Maud Montgomery a Pelham Grenville Wodehouse. Nezávisle od týchto známych autorov vznikalo obrovské množstvo noviel a poviedok, ktoré boli publikované a s obľubou čítané. Začali sa tiež objavovať rozdiely medzi intelektuálnou a populárnou literatúrou. Masové rozšírenie tlače, kontrolovanej jeho vydavateľmi, sa stalo dôležitým faktorom spoločenského života.
Dostupné nosiče hudby prehrávané na fonografoch boli nekvalitné. Verejné hudobné vystúpenia, amatérske i profesionálne, boli stále populárne. Koncerty vojenských dychových orchestrov v parkoch boli typické pre letné obdobie.
Filmové umenie bolo vo svojich začiatkoch a tak návštevy živých vystúpení prevažovali nad návštevou kín. Dramatické umenie bolo poznamenané dielmi takých autorov, akými boli George Bernard Shaw a Harley Granville-Barker alebo zahraničnými ako Henrik Ibsen či Gerhart Hauptmann.
Významnými architektmi tej doby boli Edwin Lutyens, Charles Rennie Mackintosh a Giles Gilbert Scott. Medzi príklady Eduardovského barokového slohu je možné zaradiť budovu Port of Liverpool, budovu ministerstva vojny na Whitehall a Flinders Street Station v Melbourne.
Veda a technológie.
Nástup nového storočia priniesol obrovské množstvo inovácii. Vedci kontinentálnej Európy, ako Max Planck, Albert Einstein a Sigmund Freud, vytvorili svoje najlepšie diela. Boli udelené prvé Nobelovy ceny a Ernest Rutherford publikoval svoju knihu o rádioaktivite. Bolo uskutočnené Marconiho prvé transatlantické bezdrôtové spojenie a bratia Wrightovci realizovali prvé lety.
Na konci obdobia Louis Blériot preletel Lamanšský prieliv a na svoju prvú plavbu vyrazila najväčšia loď na svete Olympic. Automobily sa stávali bežným dopravným prostriedkom a výpravy Roalda Amundsena a Roberta Falcona Scotta dosiahli južný pól.
Politika.
V prvej časti obdobia rozdelila druhá búrska vojna spoločnosť na proti a provojnovú časť. Veľkí rečníci, akými bol napríklad liberál David Lloyd George, ktorý sa angažoval proti vojne, sa stávali vplyvnými politikmi, hoci vtedy vládli konzervatívci vedení Josephom Chamberlainom. Neobľúbenosť konzervatívnej koloniálnej politiky sa odrazila vo všeobecných voľbách v roku 1906 kedy liberáli získali výraznú väčšinu v Dolnej snemovni. Liberálna vláda nebola schopná realizovať svoj radikálny program bez podpory Snemovne lordov ovládanej konzervatívcami. Spory o rozpočet navrhnutý liberálmi, obsahujúc prvé prerozdelenie bohatstva, viedli v roku 1910 k oslabeniu pozície hornej komory parlamentu. Dvoje všeobecné voľby v roku 1910 znamenali porážku konzervatívcov a prijatie rozpočtu navrhnutého liberálmi i Snemovňou lordov.

</doc>
<doc id="290674" url="https://sk.wikipedia.org/wiki?curid=290674" title="Willis Eugene Lamb">
Willis Eugene Lamb

Willis Eugene Lamb (* 12. júl 1913, Los Angeles, Kalifornia, USA - † 15. máj 2008, Tucson, Arizona) bol americký fyzik. 
V roku 1955 dostal Nobelovu cenu za fyziku za objavy týkajúce sa jemnej štruktúry spektra vodíka. V tom istom roku dostal Nobelovu cenu za fyziku aj Polykarp Kusch. Spolu s ním Lamb dokázal presne určiť niektoré elektromagnetické vlastnosti elektrónu, najmä jeho magnetický moment.

</doc>
<doc id="290675" url="https://sk.wikipedia.org/wiki?curid=290675" title="Willis Lamb">
Willis Lamb



</doc>
<doc id="290676" url="https://sk.wikipedia.org/wiki?curid=290676" title="Meško II.">
Meško II.



</doc>
<doc id="290677" url="https://sk.wikipedia.org/wiki?curid=290677" title="Letisko Viedeň">
Letisko Viedeň



</doc>
<doc id="290678" url="https://sk.wikipedia.org/wiki?curid=290678" title="Polykarp Kusch">
Polykarp Kusch

Polykarp Kusch (* 26. január 1911, Blankenburg, Nemecko - † 20. marec 1993, Dallas, Texas, USA) bol nemecko-americký fyzik. 
V roku 1955 dostal spolu s Willisom Eugeneom Lambom Nobelovu cenu za fyziku za presné určenie magnetického momentu elektrónu. Kusch zistil, že tento magnetický moment je väčší ako jeho teoretická hodnota, čo viedlo k zmenám a novým poznatkom v kvantovej elektrodynamike.

</doc>
<doc id="290679" url="https://sk.wikipedia.org/wiki?curid=290679" title="S-Bahn Wien">
S-Bahn Wien



</doc>
<doc id="290683" url="https://sk.wikipedia.org/wiki?curid=290683" title="Peter Mikuš">
Peter Mikuš

Peter Mikuš (* 10. január 1985, Trenčín) je slovenský hokejový obranca. 
Odchovanec Dukly Trenčín. Premiéru v Slovenskej extraliga mal v sezóne 2003/04; v tej istej sezóne hral v 1.lige za Dukla Trenčín B. Pôsobil aj v Piešťanoch a Považskej Bystrici. Pred začiatkom sezóny 2009/10 podpísal zmluvu s tímom HC Košice.
Reprezentácia.
V slovenskej reprezentácii odohral 6 zápasov, zaznamenal dve asistencie.

</doc>
<doc id="290684" url="https://sk.wikipedia.org/wiki?curid=290684" title="Chendžerova pyramída">
Chendžerova pyramída

Chendžerova pyramída je kráľovská hrobka, ktorá leží na území pohrebiska južne od dediny Sakkára v Egypte.
Pyramídu postavil faraón 13. dynastie Chendžer (okolo 1745 pred Kr.), ktorý bol pravdepodobne podľa mena cudzinec, asi pôvodom ázijský (sýrsky alebo palestínsky) žoldnier.
Pyramída.
Stavba má jadro z nepálených tehál, ktoré kedysi zakrýval obklad z vápencových blokov. Vstup dovnútra pyramídy sa nachádza pod západnou stenou pri juhozápadnom nároží, chodba klesá do podzemia ako rampa so schodiskom uprostred, pokračuje v rôznych úrovniach a štyrikrát sa lomí, až ústi pri strede základne do pohrebnej komory, ktorá je postavená podľa pohrebnej komory Pyramídy Amenemheta III. v Hawáre. Na trase chodby sa nachádzajú dva monolitické uzávery, ktoré neboli nikdy uzatvorené. Priestor tvorí obrovský kremencový monolit, zapustený v kamennom podloží s priestorom vytesaným v jeho strede. Nad ním leží veko z dvoch veľkých plochých monolitov, ktoré ho uzatvárali. Po stranách sú úzke šachty, pomocou ktorých sa spúšťal jeden z blokov po pohrebe. Nad kremencovou komorou je vybudovaný sedlový strop z veľkých vápencových blokov a nad ním tehlová klenba na statické odľahčenie stropu od hmotnosti, ktorou pôsobí masa jadra z nepálených tehál.
Pyramídový komplex.
Zádušný chrám kedysi stál pred východnou stenou pyramídy, dnes je úplne zničený. Pri archeologickom výskume sa našli okrem dlažby, fragmentov stĺpov a reliéfov aj úlomky pyramidia z čiernej žuly s hieroglyfickými nápismi a reliéfnou dekoráciou. Areál bol obohnaný dvomi múrmi, vnútorný bol z vápencových blokov, zdobený výklenkami, vonkajší z nepálených tehál. Našli sa pozostatky vstupnej kaplnky pri severnej stene pyramídy. Pri severovýchodnom nároží stála menšia pyramída, jediná pri pyramídach z 13. dynastie, so schodiskom a chodbou z východu a dvomi pohrebnými komorami, v ktorých boli pravdepodobne pochované dve Chendžerove manželky. Pri juhovýchodnom nároží medzi vnútorným a vonkajším múrom sa našli aj stopy po schodisku neurčitej subštruktúry, ktorá možno patrila nedokončenej kultovej pyramíde.
Výskum.
Pyramídu objavil roku 1929 švajčiarsky egyptológ Gustave Jéquier v rámci vykopávok v okolí Šepseskafovej hrobky.

</doc>
<doc id="290687" url="https://sk.wikipedia.org/wiki?curid=290687" title="Sicílske kráľovstvo">
Sicílske kráľovstvo

Sicílske kráľovstvo (; ) bol historický štátny útvar na juhu Talianska v rokoch 1130 – 1816. Pôvodne obsahovalo okrem samotnej Sicílie aj celú južnú časť Apeninského polostrova. V roku 1282 však došlo v súvislosti s tzv. Sicílskymi nešporami k rozpadu kráľovstva na dva samostatné subjekty – ostrovnú a pevninskú časť. V historickej literatúre sa pre obdobie po roku 1282 názvom "Sicílske kráľovstvo" označuje štátny útvar zahrňujúci len ostrov. Ten bol počas histórie často začleňovaný do aragónskeho a španielskeho kráľovstva (pričom toto spojenie bolo vždy len ako únia).
V rokoch 1713 až 1720 v Sicílskom kráľovstve vládli Savojský vojvodovia, ktorí kráľovstvo vymenili s cisárom za Sardínske kráľovstvo. V roku 1735 dobyl Sicíliu vo vojne o poľské dedičstvo parmský vojvoda Karol Bourbonský, ktorý sa zároveň stal aj neapolským kráľom. Obe kráľovstvá boli od vtedy s krátkou Napoleonskou prestávkou pod vládou jedného panovníka a v roku 1816 boli aj formálne spojené do Kráľovstva oboch Sicílií.
Založenie kráľovstva a normandská dynastia.
V roku 1091 sa Sicília dostala pod kontrolu Normanov, ktorí vyvrátili arabský Sicílsky emirát a založili tu Sicílske grófstvo. Kráľovstvo založil v roku 1130 sicílsky gróf Roger II., ktorý bol pôvodom z normanskej dynastie de Hauteville. Spojil juhotalianske a sicílske dŕžavy Normanov, ktoré boli od roku 1059 pápežskými lénami. Korunu Roger prijal priamo z rúk pápeža. Normani v kráľovstve vládli až do roku 1194, a patria k nim králi:
Hohenstaufovci.
V roku 1194 získali Sicílske kráľovstvo Hohenstaufovci vďaka sobášu syna cisára Fridricha I., Henricha, ktorý sa oženil s dedičkou Konstanciou, dcérou kráľa Viliama I.. Henrich bol v rokoch 1194 – 1197 spoluvládcom svojej ženy, ktorá zomrela v roku 1198. Novým panovníkom sa potom stal Fridrich II. (vtedy mal len 4 roky). Jeho vláda v rokoch 1198 – 1250 bola poznamenaná početnými konfliktmi s pápežom, ktoré pokračovali aj za vlády jeho nástupcov Konráda (1250 – 1254; ako nemecký kráľ Konrád IV., jeruzalemský kráľ Konrád II.), Konradina (1254 – 1258) a Manfréda (1258 – 1266).
Kapetovsko-anjouovská dynastia.
V dôsledku sporu, do ktorého sa dostal Fridrich s pápežmi kvôli pokusom ovládnuť severné Taliansko, odmietla pápežská stolica po jeho smrti naďalej ponechať kráľovstvo ako pápežské léno Hohenstaufovcom. Kráľovstvo najprv ponúkla anglickému kráľovi Henrichovi III. pre jeho mladšieho syna Edmunda, ktorý sa tu však nepresadil. V roku 1266 nakoniec pápežská stolica udelila kráľovstvo ako léno mladšiemu synovi francúzskeho kráľa Ľudovíta VIII., Karolovi z Anjou.
Ten v roku 1266 porazil nemanželského syna cisára Fridricha II., Manfreda, a v roku 1268 porazil Fridrichovho vnuka Konradina, ktorého následne nechal v Neapole popraviť. Vládu v kráľovstve však dlho neudržal.
V roku 1282 vypuklo na Sicílii proti Francúzsku rozsiahle povstanie, ktoré sa do dejín zapísalo ako Sicílske nešpory. Príčinou povstania bol veľký daňový útlak kráľa a jeho vlády, ktorý sa neustále pokúšal o ďalšiu expanzívnu politiku; okrem iného aj na území obnovenej byzantskej ríše. Preto toto povstanie finančne podporil aj byzantský cisár Michael VIII. Palaiologos. Sicílsky vzbúrenci potom prijali za svojho kráľa aragónskeho kráľa Petra III. Ten však ovládol iba ostrov Sicília a pevninská časť kráľovstva zostala naďalej v rukách Anjuovcov.
Po dvadsiatich rokoch bojov bola v roku 1302 uzavretá mierová zmluva, ktorou bola uznaná samostatnosť ostrovného kráľovstva na čele s aragónskou dynastiou a bolo oficiálne pomenované Kráľovstvo Trinacria (bežne sa však skôr označovalo "Kráľovstvo Sicílske za (messinským) majákom"). Mierová zmluva ďalej potvrdila pevninskú časť kráľovstva dynastii Anjuovcov; táto pevninská časť sa síce formálne nazývala "Sicílske kráľovstvo" (bežne sa tiež označovala aj ako "Kráľovstvo Sicílske pred (messinským) majákom"), ale v súčasnosti je známe ako Neapolské kráľovstvo (pomenované podľa hlavného mesta).
Španielska nadvláda.
Ostrovnému Sicílskemu kráľovstvu vládli striedavo aragónsky a španielsky králi, prípadne ich vedľajšie rodové vetvy. V roku 1707 sa Sicílske kráľovstvo ocitlo kvôli vojne o španielske dedičstvo pod nadvládou cisára Karola VI. V roku 1735 dobyl Sicíliu vo vojne o poľské dedičstvo parmský vojvoda Karol Bourbonský, ktorý sa zároveň stal aj neapolským kráľom. Obe kráľovstvá boli odvtedy s krátkou Napoleonskou prestávkou pod vládou jedného panovníka a v roku 1816 boli aj formálne spojené do Kráľovstva oboch Sicílií.

</doc>
<doc id="290688" url="https://sk.wikipedia.org/wiki?curid=290688" title="Lukas Ridgeston">
Lukas Ridgeston

Lukas Ridgeston alebo Juraj Vrzgula (* 5. apríl 1974, Bratislava) je slovenský pornoherec. Patrí k prvým a najznámejším hviezdam pracujúcim pre značku Bel Ami.
Jeho pseudonym vznikol vlastne náhodou. V začiatočnej fáze produkovalo Bel Ami pre americký trh. V tomto čase herci v Bel Ami ešte nedostávali pseudonymy. Pri zverejnení jednej fotosérie v americkom magazíne vydavateľ teda pomenoval chlapca "Lucas Ridgeston", aby tým pre čitateľov vznikol dojem, že ide o mladého atraktívneho študenta americkej high school. Bel Ami toto meno ponechalo, len prispôsobilo spôsob písania amerického mena "Lucas" na európske "Lukas".
Kariéra.
Ešte predtým ako sa stal exkluzívnym modelom Bel Ami bol Lukas Ridgeston hercom v nemeckej produkčnej spoločnosti Gero. Už v roku 1992 sa jeho fotky objavili v americkom magazíne "Freshmen". Prelomom v jeho kariére sa stala po ňom pomenovaná trilógia "Lukas Story". V jej prvej časti hral s Johanom Paulikom. Aj v jej ďalších častiach účinkovali herci z dielne Bel Ami, no keďže Lukas hral len aktívnu rolu, boli kombinácie s ďalšími hercami ako Ion Davidov alebo Eric Kovac čiastočne obmedzené. Po trojročnej pauze sa Lukas v roku 2001 vracia vo filme "Coverboys" na scénu a v tomto filme je v piatich scénkach. Potom nasleduje ďalšia prestávka až do roku 2005, v ktorom sa stane titulnou hviezdou dvojdielneho filmu "Lukas in Love" a objaví sa aj následne vo filme "Private Life of Tim Hamilton". 
Celosvetová cestovateľská príručka pre homosexuálov Spartacus International Gay Guide si ho v roku 2006 vybrala ako modela na titulnú stránku.
Externé odkazy.
Lukas Ridgeston v anglickej filmovej internetovej databáze

</doc>
<doc id="290690" url="https://sk.wikipedia.org/wiki?curid=290690" title="Wormwood">
Wormwood

Wormwood je jedenásty štúdiový album švédskej black metalovej skupiny Marduk. Nahraný bol v Endarker Studio a vydaný Regain Records 21. septembra v Európe a 13. októbra v USA.

</doc>
<doc id="290695" url="https://sk.wikipedia.org/wiki?curid=290695" title="Pyramída Ameneja Aamua">
Pyramída Ameneja Aamua

Pyramída Ameneja Aamua alebo Pyramída Ameneja Kemaua je kráľovská hrobka, ktorá leží pri juhovýchodnom okraji jazera Dahšúr pri rovnomennej dedine v Egypte.
Pyramídu nechal postaviť faraón 13. dynastie Amenej Aamu (okolo 1750 pred Kr.), inak neznámy panovník, možno totožný s faraónom "Sehotepibrem" z Turínskeho zoznamu kráľov.
Pyramída a komplex.
Nadzemná časť objektu je skoro úplne zničená. Podzemná časť je trochu viac zachovaná. Do subštruktúry sa vstupuje vchodom spred východnej steny pyramídy, ktorý nie je umiestnený osovo voči nej. Od vstupu pokračuje zostupná chodba až po prvý z troch uzatváracích kamenných blokov, od ktorého sa chodba trikrát lomí v rôznych úrovniach a končí v pohrebnej komore, ležiacej takmer pod zvislou osou pyramídy. Na vzdialenejšej polovici jej dna je vytesaná jama, v ktorej je umiestnený obrovský kremencový monolit, do ktorého bol vyhĺbený otvor pre rakvu s múmiou a menší pre kanopickú skrinku. Na druhej strane pri vchode do komory ležal kryt, ktorý po pohrebe presunuli na druhú stranu miestnosti, a tak uzavrel rakvu a kanopy v monolite. Približne v strede pozdĺžnej steny komory, v úrovni konca zasunutého krytu, sa nachádza výklenok s tretím uzatváracím kamenným blokom, ktorý sa po uzatvorení rakvy v monolite vysunul a v strede prehradil pohrebnú komoru. Zlodeji však aj tento systém prekonali a hrobku vylúpili. V komore ostali len úlomky alabastrových kanôp s menom majiteľa, podľa ktorých ho dnes možno určiť.
Výskum.
Pyramídu objavil roku 1957 americký matematik, archeológ a etnograf Charles Arthur Musès, dôkladnejší výskum urobili až talianski egyptológovia Vito Maragioglio a Celeste Ambrogio Rinaldi v roku 1968.

</doc>
<doc id="290696" url="https://sk.wikipedia.org/wiki?curid=290696" title="Pyramída Ameneja Kemaua">
Pyramída Ameneja Kemaua



</doc>
<doc id="290697" url="https://sk.wikipedia.org/wiki?curid=290697" title="Kruhy (vokálna skupina)">
Kruhy (vokálna skupina)

Kruhy je slovenská vokálna skupina. 
História a pôsobenie.
Bola založená v máji 1998 v Trnave. Iniciátorom vzniku skupiny bola Lucia Duchoňová. 
V prvej etape pôsobenia skupiny tvorili ťažisko repertoáru černošské spirituály. Dnes sa skupina venuje predovšetkým swingovým, jazzovým a muzikálovým melódiám, pričom repertoár zahŕňa aj medzinárodné a slovenské vianočné piesne a koleda.
Kruhy sa počas svojho pôsobenia koncertne predstavili na Slovensku, interpretačne sa zúčastnili mnohých slovenských hudobných festivalov (napr. Dobrofest, Lumen, Trnavská hudobná jeseň, Bratislavské kultúrne leto, Folkové Vianoce Bratislava, Oravské kultúrne leto a i.) a významných podujatí (návšteva pápeža Jána Pavla II. v Trnave a pod.).
V roku 2000 Kruhy podnikli úspešné turné vo Francúzskej Bretagni. V roku 2003 sa zúčastnili na súťažnom "Festivale adventnej a vianočnej hudby" v Prahe, kde sa po úspešnom vystúpení umiestnili v Zlatom pásme.
Kruhy absolvovali koncerty v Rakúsku a v Česku, spolupracovali s Túlavým divadlom a členovia skupiny spolupracovali na viacerých koncertoch Bratislavských hudobných slávností, "Bratislavskej kávy Ľubomíra Feldeka" a pod.
V rokoch 2002 a 2003 skupina spoluorganizovala a následne aj účinkovala na gospelovom projekte Great Day - koncert gospelov a spirituálov, na ktorom bola uvedená slovenská premiéra "Gospelovej omše Roberta Raya" na Slovensku.
Vokálna skupina Kruhy vydala svoje prvé CD pod názvom Deep River (Hlboká rieka) s výberom černošských spirituálov v roku 2002. Druhé CD: "Narodil sa Pán" vyšlo v roku 2004 a obsahuje vianočné piesne a koledy.
V roku 2005 sa Kruhy zúčastnili Majstrovských kurzov svetoznámej vokálnej skupiny King´s Singers v rámci "Schleshwig-Holstein Musik Festival" a v roku 2007 členovia spolupracovali na projekte Zborovej akadémie SHMF pod vedením Bobby McFerrina.
Od roku 2008 skupina organizuje medzinárodný festival a cappella hudby v Trnave - ZooM+.
Motto.
"...ak narušíš pokojnú hladinu vody, vzniknú vždy len kruhy, ktoré sa šíria všetkými smermi ako poslovia..."

</doc>
<doc id="290698" url="https://sk.wikipedia.org/wiki?curid=290698" title="Tommy Hansen">
Tommy Hansen

Tommy Hansen, vlastným menom Filip Trojovský, (* 16. marec 1982, Havířov, Česko-Slovensko, dnes Česko) je český gymnasta, športovec, moderátor, tréner, model, herec a pornoherec.
Životopis a kariéra.
Filip Trojovský vyštudoval odbor Telesná výchova a šport na Fakulte športových štúdií Masarykovej univerzity v Brne, kde v roku 2005 získal akademický titul bakalár (Bc.). V roku 2005 vyhral Czech Open v Sanshou a Majstrovstvá Európy v kick-boxe. Zúčastnil sa prvej série reality show Big Brother v televízii Nova a skončil na 3. mieste.
Pod menom Tommy Hansen účinkoval v pornografických filmoch s gay tematikou, hlavne pod hlavičkou firmy Bel Ami. Jeho filmy z tých čias sa stali veľmi populárnymi tak na českej, ako aj na svetovej gay scéne. V roku 2005 účinkoval v televíznej reklame natočenej pre bavorskú mliekáreň Müller. Po zverejnení minulosti Filipa Trojovského v nemeckých médiách bola reklama stiahnutá.
Externé odkazy.
Oficiálne stránky Filipa Trojovského (po česky)

</doc>
<doc id="290699" url="https://sk.wikipedia.org/wiki?curid=290699" title="Vokálna skupina KRUHY">
Vokálna skupina KRUHY



</doc>
<doc id="290700" url="https://sk.wikipedia.org/wiki?curid=290700" title="Kruhy">
Kruhy

Kruhy môžu byť:

</doc>
<doc id="290701" url="https://sk.wikipedia.org/wiki?curid=290701" title="Kaloča">
Kaloča



</doc>
<doc id="290702" url="https://sk.wikipedia.org/wiki?curid=290702" title="Romanche">
Romanche



</doc>
<doc id="290703" url="https://sk.wikipedia.org/wiki?curid=290703" title="Ónodský snem">
Ónodský snem

 
Ónodský snem alebo snem v Ónode alebo divoký snem bol snem zástupcov stolíc a slobodných kráľovských miest zo všetkých území, ktoré ovládal František II. Rákoci, ktorý sa konal v Ónode 31. mája 1707 až 22. júna 1707.
Na sneme boli Habsburgovci (z pohľadu účastníkov snemu) zbavení uhorského trónu. Detronizáciou Habsburgovcov sa povstalci snažili získať vojenskú a finančnú podporu Francúzska (Rákoci sa korunovať nenechal). Okrem toho šľachticom, ktorí sa do dvoch mesiacov nepripojili k povstaniu Františka Rákociho, mal byť skonfiškovaný majetok. Takisto sa odhlasovali 2 milióny zlatých dane na ďalšie vedenie povstania (posledné protihabsburské stavovské povstanie v rokoch 1703 až 1711.).
V dôsledku tohto snemu (najmä detronizácie a konfliktu so slovenskými šľachticmi) Rákoci a jeho generál Berčéni stratili posledné sympatie u väčšiny obyvateľstva a domácej (uhorskej) šľachty.
Konflikt s Turčianskou stolicou.
Predstavitelia Turčianskej stolice už v januári 1707 listom vyzvali susedné stolice, aby spolu požadovali ukončenie Rákociho povstania z dôvodu prílišného zaťaženia daňami a prechmatov povstalcov. Stali sa tak opozíciou proti Rákocimu; opozíciu, ktorú tvorili najmä slovenskí zemania. List sa dostal do rúk Rákocimu a ten sa rozhodol vybaviť záležitosť na sneme. 6. júna tam vyslanci Turčianskej stolice, slovenskí šľachtici - podžupan Krištof Okoličáni a jeho námestník Melichar Rakovský - boli obvinení, že svojou činnosťou ohrozujú jednotu boja za slobodu a boli napadnutí rozvášnenými stúpencami Rákociho. Rakovského rozsekali šabľami a Okoličániho 9. júna 1707 popravili. Turčianska stolica bola zrušená, jej zástavy roztrhané, pečate zlomené a územie pripojené k susedným stoliciam (neskôr bola stolica ale obnovená). Všetkých 58 poslancov snemu za Turčiansku stolicu išlo do väzenia a skonfiškovali im majetky.
Zavraždenie slovenských vyslancov nahnalo ostatným poslancom snemu strach, v dôsledku ktorého bez protestov (aj keď s nevôľou) odhlasovali zosadenie Habsburgovcov z uhorského trónu.

</doc>
<doc id="290704" url="https://sk.wikipedia.org/wiki?curid=290704" title="Snem v Ónode">
Snem v Ónode



</doc>
<doc id="290705" url="https://sk.wikipedia.org/wiki?curid=290705" title="Hmlovina">
Hmlovina

Hmlovina môže byť:

</doc>
<doc id="290706" url="https://sk.wikipedia.org/wiki?curid=290706" title="Nebula">
Nebula

Nebula môže byť:

</doc>
<doc id="290707" url="https://sk.wikipedia.org/wiki?curid=290707" title="Corrientes (mesto)">
Corrientes (mesto)

Corrientes je hlavné mesto provincie Corrientes v Argentíne. Leží na východnom brehu rieky Paraná oproti mestu Resistencia. Je vzdialené asi 1000 kilometrov od hlavného mesta krajiny Buenos Aires a 300 kilometrov od mesta Posadas. V roku 2001 tu žilo 314 546 obyvateľov. Pri sčítaní ľudu v roku 2010 malo mesto 346 334 obyvateľov (bez predmestí). V súčasnosti sa počet obyvateľov celej metropolitnej oblasti Corrientes udáva na 384 900 ľudí.
Corrientes je najdôležitejšie mesto celej provincie. Je to ekonomické centrum a nachádza sa tu väčšina úradov a inštitúcií. Je tiež domovom jedného z najväčších argentínskych karnevalov.
Dejiny.
V roku 1516 viedol Juan Díaz de Solís expedíciu do oblasti dnešného mesta, ktoré bolo v tej dobe obývané domorodcami kmeňa Guaraní. Táto expedícia však bola domorodcami napadnutá a Solís bol zabitý.
Sebastián Gaboto založil v roku 1527 na brehu rieky Paraná pevnosť "Sancti Spiritu". 
3. apríla 1588 zakládá Juan Torres de Vera y Aragón osadu San Juan de Vera de las Siete Corrientes, ktorej názov bol neskôr skrátený na "Corrientes".
V roku 1615 sa v blízkosti rieky Uruguaj usadili Jezuiti. V roku 1807 mesto odolávalo britskej invázii. Počas Argentínskej vojny o nezávislosť dochádzalo k neustálym konfliktom s centrálnou vládou v Buenos Aires, ale počas Vojny trojaliancie sa spojili potom, čo bolo mesto v roku 1865 napadnuté paraguajskou armádou.

</doc>
<doc id="290708" url="https://sk.wikipedia.org/wiki?curid=290708" title="Sandra Magnusová">
Sandra Magnusová

Sandra Hall Magnusová (* 30. október 1964, Belleville, Illinois, USA) je americká letecká inžinierka, od mája 1996 astronautka, členka oddielu kozmonautov NASA. V októbri 2002 sa prvýkrát vydala do vesmíru na Medzinárodnú vesmírnu stanicu (ISS) na palube raketoplánu Atlantis, druhýkrát strávila na ISS štyri mesiace od novembra 2008 do marca 2009 v rámci Expedície 18. V roku 2011 letela na ako letová špecialistka pri misii STS-135. Celkom prežila v kozme 157 dní, 8 hodín a 44 minút. 
Životopis.
Mladosť.
Narodila sa v Belleville v štáte Illinois, kde roku 1982 absolvovala strednú školu. Roku 1986 získala bakalársky titul z fyziky na University of Missouri v meste Rolla (neskôr, roku 1990 tu získala titul magister elektrotechniky) a ešte roku 1986 začala pracovať v spoločnosti McDonnell Douglas. Od roku 1991 spracovávala doktorskú dizertáciu v Georgijskom technologickom inštitúte (Georgia Institute of Technology) ako štipendista Lewisovho výskumného strediska NASA (NASA-Lewis Research Center), prácu obhájila a doktorský titul získala v roku 1996. 
Astronautka.
V máji 1996 sa úspešne zúčastnila 16. náboru astronautov NASA. Absolvovala všeobecnú kozmickú prípravu a získala kvalifikáciu letový špecialista. 
Od mája 1998 pracovala v skupine NASA pre spoluprácu s ruskými partnermi. V auguste 2001 bola zaradená do posádky misie STS-112. Raketoplán Atlantis na let STS-112 odštartoval 7. októbra 2002, cieľom misie bolo pokračovanie vo výstavbe Medzinárodnej vesmírnej stanice (ISS). Na Zemi Atlantis pristál 18. októbra 2002 po 10 dňoch, 19 hodinách a 59 minútach letu. 
Vo februári 2007 bola vymenovaná za palubného inžiniera Expedície 17 so štartom pri lete STS-126. V dôsledku posunu letov Space Shuttle prešla do Expedície 18. Na druhý let vzlietla 15. novembra 2008 na palube raketoplánu Endeavour. V posádke ISS nahradila Gregoryho Chamitoffa. Na stanici zostala do marca 2009, kedy ju vystriedal Koiči Wakata. Na Zem sa vrátila v raketopláne Discovery 28. marca 2009, tentoraz po 133 dňoch, 18 hodinách a 18 minútach pobytu v kozme. 

</doc>
<doc id="290709" url="https://sk.wikipedia.org/wiki?curid=290709" title="Sandra Hall Magnusová">
Sandra Hall Magnusová



</doc>
<doc id="290710" url="https://sk.wikipedia.org/wiki?curid=290710" title="Sandra H. Magnusová">
Sandra H. Magnusová



</doc>
<doc id="290711" url="https://sk.wikipedia.org/wiki?curid=290711" title="Sandra Hall Magnus">
Sandra Hall Magnus



</doc>
<doc id="290712" url="https://sk.wikipedia.org/wiki?curid=290712" title="Sandra Magnus">
Sandra Magnus



</doc>
<doc id="290713" url="https://sk.wikipedia.org/wiki?curid=290713" title="Sandra H. Magnus">
Sandra H. Magnus



</doc>
<doc id="290715" url="https://sk.wikipedia.org/wiki?curid=290715" title="Ilia Michajlovič Frank">
Ilia Michajlovič Frank

Ilia Michajlovič Frank (; * 23. október 1908, Petrohrad, Rusko - † 22. jún 1990, Moskva, Rusko, ZSSR) bol ruský fyzik. V roku 1958 dostal Nobelovu cenu za fyziku za prínos pri objasnení Čerenkovovho žiarenia. Nobelovu cenu dostal spolu s Pavlom Alexejevičom Čerenkovom a Igorom Jevgenievičom Tammom.

</doc>
<doc id="290716" url="https://sk.wikipedia.org/wiki?curid=290716" title="Iľja Frank">
Iľja Frank



</doc>
<doc id="290717" url="https://sk.wikipedia.org/wiki?curid=290717" title="Ilya Frank">
Ilya Frank



</doc>
<doc id="290718" url="https://sk.wikipedia.org/wiki?curid=290718" title="Ilya Mikhailovich Frank">
Ilya Mikhailovich Frank



</doc>
<doc id="290719" url="https://sk.wikipedia.org/wiki?curid=290719" title="Igor Jevgenievič Tamm">
Igor Jevgenievič Tamm

Igor Jevgenievič Tamm (; * 8. júl 1895, Vladivostok, Ruská ríša – † 12. apríl 1971, Moskva, ZSSR) bol ruský fyzik a matematik. V roku 1958 dostal spolu s Pavlom Alexejevičom Čerenkovom a Iliom Michajlovičom Frankom Nobelovu cenu za fyziku za spoluobjav a prínos k objasneniu Čerenkovovho žiarenia.

</doc>
<doc id="290720" url="https://sk.wikipedia.org/wiki?curid=290720" title="Igor Tamm">
Igor Tamm



</doc>
<doc id="290721" url="https://sk.wikipedia.org/wiki?curid=290721" title="Igor Jevgeňjevič Tamm">
Igor Jevgeňjevič Tamm



</doc>
<doc id="290722" url="https://sk.wikipedia.org/wiki?curid=290722" title="Igor Yevgenyevich Tamm">
Igor Yevgenyevich Tamm



</doc>
<doc id="290723" url="https://sk.wikipedia.org/wiki?curid=290723" title="Emilio Gino Segrè">
Emilio Gino Segrè

Emilio Gino Segrè (* 1. február 1905, Tivoli, Taliansko - † 22. apríl 1989, Lafayette, Kalifornia, USA) bol americký fyzik. Pochádzal z Talianska, z ktorého bol ako sefarský Žid donútený emigrovať po tom, čo fašistický režim roku 1938 zaviedol protižidovské zákony (o. i. zakazovali Židom pôsobiť na univerzite). Odišiel do USA, kde v roku 1944 získal štátne občianstvo. V rokoch 1943 – 1946 pracoval v Národnom laboratóriu Los Alamos ako vedúci skupiny v rámci projektu Manhattan.
V roku 1959 dostal spolu s Owenom Chamberlainom Nobelovu cenu za fyziku za objav antiprotónu, subatomárnej antičastice.

</doc>
<doc id="290724" url="https://sk.wikipedia.org/wiki?curid=290724" title="Emilio G. Segrè">
Emilio G. Segrè



</doc>
<doc id="290725" url="https://sk.wikipedia.org/wiki?curid=290725" title="Emilio Segrè">
Emilio Segrè



</doc>
<doc id="290726" url="https://sk.wikipedia.org/wiki?curid=290726" title="Emilio Gino Segre">
Emilio Gino Segre



</doc>
<doc id="290727" url="https://sk.wikipedia.org/wiki?curid=290727" title="Emilio G. Segre">
Emilio G. Segre



</doc>
<doc id="290728" url="https://sk.wikipedia.org/wiki?curid=290728" title="Emilio Segre">
Emilio Segre



</doc>
<doc id="290729" url="https://sk.wikipedia.org/wiki?curid=290729" title="Owen Chamberlain">
Owen Chamberlain

Owen Chamberlain (* 10. júl 1920, San Francisco, Kalifornia, USA - † 28. február 2006, Berkeley) bol americký fyzik.
V roku 1959 dostal s Emiliom Ginom Segrèm Nobelovu cenu za fyziku za spoluobjav antiprotónu, subatomárnej antičastice.

</doc>
<doc id="290730" url="https://sk.wikipedia.org/wiki?curid=290730" title="Donald Arthur Glaser">
Donald Arthur Glaser

Donald Arthur Glaser (* 21. september 1926, Cleveland, Ohio, USA – † 28. február 2013, Berkeley, Kalifornia) bol americký fyzik a neurobiológ. V roku 1960 dostal Nobelovu cenu za fyziku za vynález bublinovej komory.

</doc>
<doc id="290731" url="https://sk.wikipedia.org/wiki?curid=290731" title="Donald A. Glaser">
Donald A. Glaser



</doc>
<doc id="290732" url="https://sk.wikipedia.org/wiki?curid=290732" title="Donald Glaser">
Donald Glaser



</doc>
<doc id="290735" url="https://sk.wikipedia.org/wiki?curid=290735" title="Karl Manne Georg Siegbahn">
Karl Manne Georg Siegbahn



</doc>
<doc id="290738" url="https://sk.wikipedia.org/wiki?curid=290738" title="Šiničiró Tomonaga">
Šiničiró Tomonaga

Šiničiró Tomonaga (, anglický prepis Shinichiro Tomonaga; * 31. marec 1906, Tokio, Japonsko – † 8. júl 1979, Tokio), známy aj ako Sin-Itiro Tomonaga bol japonský fyzik. 
V roku 1965 dostal spoločne s Richardom Feynmanom a Julianom Schwingerom Nobelovu cenu za fyziku za prácu v kvantovej elektrodynamike.

</doc>
<doc id="290739" url="https://sk.wikipedia.org/wiki?curid=290739" title="Sin-Itiro Tomonaga">
Sin-Itiro Tomonaga



</doc>
<doc id="290740" url="https://sk.wikipedia.org/wiki?curid=290740" title="Shinichiro Tomonaga">
Shinichiro Tomonaga



</doc>
<doc id="290742" url="https://sk.wikipedia.org/wiki?curid=290742" title="Julian Schwinger">
Julian Schwinger

Julian Seymour Schwinger (* 12. február 1918, New York, USA – † 16. júl 1994, Los Angeles, Kalifornia) bol americký teoretický fyzik. 
V roku 1965 dostal spolu s Richardom Feynmanom a Šiničiró Tomonagom Nobelovu cenu za fyziku za prácu v kvantovej elektrodynamike.

</doc>
<doc id="290743" url="https://sk.wikipedia.org/wiki?curid=290743" title="Julian Seymour Schwinger">
Julian Seymour Schwinger



</doc>
<doc id="290744" url="https://sk.wikipedia.org/wiki?curid=290744" title="Julian S. Schwinger">
Julian S. Schwinger



</doc>
<doc id="290745" url="https://sk.wikipedia.org/wiki?curid=290745" title="Walter Brattain">
Walter Brattain



</doc>
<doc id="290746" url="https://sk.wikipedia.org/wiki?curid=290746" title="Louis Eugène Félix Néel">
Louis Eugène Félix Néel

Louis Eugène Félix Néel (* 22. november 1904, Lyon, Francúzsko - † 17. november 2000, Brive-la-Gaillarde) bol francúzsky fyzik. 
V roku 1970 dostal spolu so švédskym fyzikom Hannesom Alfvénom Nobelovu cenu za fyziku za prácu týkajúcu sa magnetických vlastností pevných látok.

</doc>
<doc id="290747" url="https://sk.wikipedia.org/wiki?curid=290747" title="Louis Néel">
Louis Néel



</doc>
<doc id="290751" url="https://sk.wikipedia.org/wiki?curid=290751" title="Kráľovstvo Trinacria">
Kráľovstvo Trinacria



</doc>
<doc id="290754" url="https://sk.wikipedia.org/wiki?curid=290754" title="Johann Strauss">
Johann Strauss

Johann Strauss môže byť:

</doc>
<doc id="290755" url="https://sk.wikipedia.org/wiki?curid=290755" title="HC Košice v sezóne 2006/2007">
HC Košice v sezóne 2006/2007

HC Košice v sezóne 2006/2007 hrali svoju štrnástu sezónu v najvyššej slovenskej hokejovej súťaži. V tejto sezóne sa klubu darilo, ale do finále nepostúpil, v semifinále prehral s Duklou Trenčín 2:4 na zápasy.
Sezóna.
Káder.
Tréneri
Liga.
Herný systém.
Základná časť sa hrala systémom, kde každý s každým odohral 3 zápasy vonku a 3 zápasy doma. Prvých 8 celkov po základnej časti postupuje do play-off, nikto nevypadával. Všetky série sa hrali na 4 víťazné stretnutia.

</doc>
<doc id="290756" url="https://sk.wikipedia.org/wiki?curid=290756" title="Sicílske nešpory">
Sicílske nešpory

Sicílske nešpory alebo Sicílske vešpery (tal.: "Vespri siciliani") je názov povstania, ktoré vypuklo v Palerme 30. marca 1282 a bolo namierené proti francúzskemu kráľovi Karolovi I. z Anjou. Povstanie viedlo k vyhnaniu Francúzov zo Sicílie a k nastoleniu vlády aragónskeho kráľa Petra III. Veľkého. V dôsledku povstania došlo k rozdeleniu vtedajšieho Kráľovstva oboch Sicílií na dva samostatné štátne subjekty - na Sicílske kráľovstvo, ktoré sa nachádzalo na ostrove, a na Neapolské kráľovstvo, ktoré sa nachádzalo na pevninskej časti a po povstaní zostalo pod nadvládou Anjuovcov.
Názov povstania je odvodený od toho, že prepuklo pri zhromaždení ľudí, ktorí sa chystali na Veľkonočný pondelok na nešpory (vešpery).
Sicília pred povstaním.
Niekoľkoročné spory medzi cisárom Fridrichom II. a pápežom Inocentom IV. o vládu nad severným Talianskom pokračovali aj po cisárovej smrti v roku 1250 a pokračoval v nich jeho nástupca a syn, Konrád IV.. Následkom týchto sporov sa pápež rozhodol, že neudelí po smrti Fridricha jeho synovi Kráľovstvo oboch Sicílií do držby ako pápežské léno.
Nový cisár s tým však nesúhlasil, ale skôr ako podnikol vojenskú výpravu, tak v roku 1254 zomrel. Správu Kráľovstva oboch Sicílií prenechal grófovi Bertholdovi z Hohenburgu. Proti nemu však vystúpil Konrádov nevlastný brat Manfréd, ktorý sa za pápežovej pomoci Sicílie zmocnil a vďaka podpore Arabov z Lucery získal na svoju stranu aj juhotalianske mestá. Spojenectvo Manfréda a pápeža sa však onedlho skončilo - pápež Manfréda v roku 1255 vyobcoval z cirkvi a Kráľovstvo oboch Sicílií ponúkol anglickému kráľovi Henrichovi III. pre jeho mladšieho syna Edmunda. Manfréd však na Sicílii získal silnú pozíciu a v roku 1258 sa nechal v Palerme korunovať za Sicílskeho kráľa.
V roku 1263 uzavrel pápež Urban IV. s Karolom z Anjou, mladším bratom Ľudovíta IX. a vládcom Provence, dohodu. Pápežská kúria mu udelila kráľovstvo ako léno a nový panovník sa zase nebude snažiť získať nadvládu nad celým Talianskom. Karol mal v severnom Taliansku niekoľko spojencov (florenských a sienských bankárov) a Manfrédovi boli verné mestá v Toskánsku a ghibellini. V roku 1265 Karol vstúpil do Talianska aj s armádou a v roku 1266 v bitke pri Benevente Manfréda porazil (Manfréd počas boja zomrel). V tom istom roku pápež Klement IV. pridelil Kráľovstvo oboch Sicílií ako léno Karolovi z Anjou a korunoval ho za Sicílskeho kráľa. Hohenstaufovci vkladali svoje nádeje do neplnoletého Fridrichovho vnuka a Manfredovho synovca, Konradina. Karol z Anjou a Konradin sa v roku 1268 stretli v bitke pri Tagliacozza, kde bol iba šestnásťročný Konradin porazený a následne v Neapole sťatý.
Karol sa ako sicílsky kráľ snažil zaistiť si svoju moc novým rozdelením pôdy francúzskym šľachticom, ktorí s ním odišli z Francúzska do novozískaného kráľovstva. Kráľovské sídlo preniesol z Palerma do Neapolu. Vyšiel tak v ústrety cirkvi, pretože zrušil niektoré opatrenia Fridricha II. a v Kráľovstve oboch Sicílií tak mohla pôsobiť inkvizícia. Pápež zase podporoval Karola v jeho expanzívnych plánoch namierených proti Byzancii.
Ku Karolovým nepriateľom patrilo Aragónsko. Manželkou aragónskeho kráľa Petra III. bola Manfrédova dcéra Konstancia, a tak sa pokladal za právoplatného následníka hohenstaufovskej politiky na Sicílii. Taktiež ho podporovali ghibellini v severnom Taliansku. V Aragónsku žilo niekoľko utečencov zo Sicílie vďaka čomu mal aragónsky kráľ podporu aj medzi sicílskou šľachtou, ktorej prekážali výhody, ktoré mala francúzska šľachta. Petra III. podporovali aj sicílski mešťania, ktorým sa nepáčili stále sa zvyšujúce dane, ktoré zvyšoval Karol z Anjou.
Povstanie.
Práve cudzia nadvláda a vysoké dane, ktoré sa používali na Karolovu expanzívnu politiku, viedli k povstaniu miestnej šľachty. Povstanie dostalo názov Sicílske nešpory. Prepuklo na Veľkonočný pondelok dňa 30. marca 1282 v Palerme neďaleko kláštora sv. Ducha a počas jedného mesiaca sa rozšírilo na celý ostrov (s výnimkou Messiny). Povstalcami boli aj šľachtici, aj mešťania a získali dokonca aj podporu cirkvi. Povstanie finančne podporoval byzantský cisár Michal VIII. 
Obeťami krvavého masakru sa stalo niekoľko tisíc Francúzov. Povstalecká časť ostrova ponúkla korunu aragónskemu kráľovi Petrovi. 30. augusta 1282 sa Peter vylodil v Trapani a už 4. septembra ho v Palerme zvolil snem sicílskej šľachty za nového sicílskeho kráľa, kde nakoniec vládol ako "Peter I.". Zvolili ho pod podmienkou, že obnoví zvyky z normanského obdobia. Karol z Anjou sa ešte snažil Petra III. poraziť v námornej bitke, no v sicílskej úžine bol porazený.
Dôsledky povstania.
Po Karolovej porážke nasledovalo obdobie bojov, ktoré skončilo až po smrti kráľa Petra v roku 1285. V tomto roku sa oba súperiace rody dohodli, že Neapol a južné Taliansko zostane pod vládou Anjuovcov a Sicília pripadne Aragónsku. Sicília sa tak stala Sicílskym kráľovstvom a dynasticky, a neskôr aj pomocou personálnej únie, sa spojila s Aragónskom a neskôr so Španielskom. Následkom toho sa vývoj na Sicílii značne odlíšil od vývoja na talianskej pevnine. V južnom Taliansku vzniklo Neapolské kráľovstvo. Obe kráľovstvá sa opäť spojili až v roku 1816.

</doc>
<doc id="290757" url="https://sk.wikipedia.org/wiki?curid=290757" title="Leon Cooper">
Leon Cooper

Leon N. Cooper (* 28. február 1930, New York, štát New York, USA† 23. október 2024, Providence, Rhode Island, USA) bol americký fyzik.
V roku 1972 dostal spolu s Johnom Bardeenom a Johnom Robertom Schriefferom Nobelovu cenu za fyziku za teóriu konvenčnej supravodivosti známu podľa trojice autorov ako BCS teória.

</doc>
<doc id="290758" url="https://sk.wikipedia.org/wiki?curid=290758" title="Leon Neil Cooper">
Leon Neil Cooper



</doc>
<doc id="290759" url="https://sk.wikipedia.org/wiki?curid=290759" title="Leon N. Cooper">
Leon N. Cooper



</doc>
<doc id="290760" url="https://sk.wikipedia.org/wiki?curid=290760" title="John Robert Schrieffer">
John Robert Schrieffer

John Robert Schrieffer (* 31. máj 1931, Oak Park, Illinois, USA† 27. júl 2019, Tallahassee, Florida) bol americký fyzik.
V roku 1972 dostal spolu s Johnom Bardeenom a Leonom Cooperom Nobelovu cenu za fyziku za vývoj tzv. BCS teórie, prvej úspešnej mikroskopickej teórie supravodivosti.

</doc>
<doc id="290761" url="https://sk.wikipedia.org/wiki?curid=290761" title="John Schrieffer">
John Schrieffer



</doc>
<doc id="290762" url="https://sk.wikipedia.org/wiki?curid=290762" title="Robert Schrieffer">
Robert Schrieffer



</doc>
<doc id="290764" url="https://sk.wikipedia.org/wiki?curid=290764" title="Ignorantia juris non excusat">
Ignorantia juris non excusat



</doc>
<doc id="290765" url="https://sk.wikipedia.org/wiki?curid=290765" title="Pink Narcissus">
Pink Narcissus

Pink Narcissus je americký film z roku 1971, ktorý bol nakrútený v skromných amatérskych podmienkach v jednom z manhattanských apartmánov. V závere filmu sa jeho autor podpísal ako "Anonymous". Zistilo sa, že film natočil James Bidgood. Film patrí medzi kultové snímky kinematografie s homosexuálnou tematikou a je dostupný medziiným aj na DVD nosičoch. Doslovný preklad názvu filmu je "Ružový Narcis".
Obsah filmu.
Film rozpráva príbeh o homosexuálnom, veľmi peknom chlapcovi, prostitútovi, ktorý vo svojich voľných chvíľach uniká do sveta vlastných narcistických fantázií a snov. Chlapec/prostitút si sám seba predstavuje v stredobode pozornosti (napríklad v roli matadora v aréne, ako otrok rímskeho cisára alebo ako chlapca z háremu jedného šejka, ako anjela a podobne). Film bol sčasti natočený primitívnymi prostriedkami na 8-mm film a jeho pestrosť obrázkov a farebnosť ovplyvnila umelcov ako Pierre et Gilles.

</doc>
<doc id="290766" url="https://sk.wikipedia.org/wiki?curid=290766" title="Ignorovanie">
Ignorovanie

Ignorovanie je úmyselné nevšímanie, nepozn(áv)anie či zanedbávanie, nedbanie na prítomnosť niekoho či niečoho, odmietanie reagovať. 
Ignorovanie z pohľadu sociálnej psychológie.
Z hľadiska ľudskej komunikácie sa v sociálnej psychológii za ignorovanie považuje zámerné odmietanie reagovať (napríklad na otázku, dotaz alebo kritiku) a vyjadriť sa tak k danému problému. Dôvodom môže byť napríklad pohŕdanie daným človekom alebo pocit urazenosti voči danému človeku. Ignorovanie však môže byť aj snahou vyhnúť sa konfliktu s daným človekom:

</doc>
<doc id="290767" url="https://sk.wikipedia.org/wiki?curid=290767" title="Neznalosť zákona škodí">
Neznalosť zákona škodí



</doc>
<doc id="290768" url="https://sk.wikipedia.org/wiki?curid=290768" title="Ignorantia juris nocet">
Ignorantia juris nocet



</doc>
<doc id="290769" url="https://sk.wikipedia.org/wiki?curid=290769" title="Ignorantia juris excusat neminem">
Ignorantia juris excusat neminem



</doc>
<doc id="290770" url="https://sk.wikipedia.org/wiki?curid=290770" title="Ignorantia juris quod quisque tenetur scire, neminem excusat">
Ignorantia juris quod quisque tenetur scire, neminem excusat



</doc>
<doc id="290771" url="https://sk.wikipedia.org/wiki?curid=290771" title="Ignorantia juris quod quisque scire tenetur non excusat">
Ignorantia juris quod quisque scire tenetur non excusat



</doc>
<doc id="290772" url="https://sk.wikipedia.org/wiki?curid=290772" title="Ignorantia legis non excusat">
Ignorantia legis non excusat



</doc>
<doc id="290773" url="https://sk.wikipedia.org/wiki?curid=290773" title="Ignorantia legis neminem excusat">
Ignorantia legis neminem excusat



</doc>
<doc id="290775" url="https://sk.wikipedia.org/wiki?curid=290775" title="Ignorantstvo">
Ignorantstvo

Ignorantstvo alebo ignorácia môže byť:

</doc>
<doc id="290776" url="https://sk.wikipedia.org/wiki?curid=290776" title="Ignorácia">
Ignorácia



</doc>
<doc id="290778" url="https://sk.wikipedia.org/wiki?curid=290778" title="Nevedomosť">
Nevedomosť

Nevedomosť môže byť:

</doc>
<doc id="290779" url="https://sk.wikipedia.org/wiki?curid=290779" title="Neznalosť">
Neznalosť



</doc>
<doc id="290781" url="https://sk.wikipedia.org/wiki?curid=290781" title="Ignorant">
Ignorant

Ignorant môže byť:

</doc>
<doc id="290782" url="https://sk.wikipedia.org/wiki?curid=290782" title="Marduk (rozlišovacia stránka)">
Marduk (rozlišovacia stránka)

Marduk môže byť:

</doc>
<doc id="290787" url="https://sk.wikipedia.org/wiki?curid=290787" title="Endgame">
Endgame

Endgame () je dramatická hra napísaná Samuelom Beckettom. Hra mala premiéru 3. apríla 1957 v Londýnskom Royal Court Theatre.
Príbeh.
Hra poukazuje na predstavu konca sveta, kedy ľudstvo predstavujú štyria ľudia, z ktorých traja sú nepohybliví. Uprostred scén je na kolieskovom kresle Hamm, ďalej sú tam dva kontajnery na smeti, kde žijú jeho rodičia Nagg a Nell, jediným pohyblivým je ich sluha Clov, ktorý ich v závere hry opúšťa.

</doc>
<doc id="290788" url="https://sk.wikipedia.org/wiki?curid=290788" title="Thomas Vermaelen">
Thomas Vermaelen

Thomas Vermaelen (* 14. november 1985, Kapellen, Belgicko) je belgický futbalista, ktorý pôsobí v španielskom klube FC Barcelona na poste obrancu. Do Barcelony prestúpil v auguste 2014 z Arsenalu Londýn.
Klubová kariéra.
Ajax Amsterdam.
V roku 2003 prišiel do mládežníckej akadémii Ajaxu Amsterdam. Svoj prvý profesionálny zápas odohral 14. februára 2004 v drese Ajaxu v zápase proti FC Volendam, v ktorom jeho tím zvíťazil 2-0 . Bol to jeho jediný zápas v sezóne, v ktorej Ajax vyhral holandskú ligu. V sezóne 2004/2005 išiel na hosťovanie do klubu RKC Waalwijk. Tam odohral 13 zápasov a dal dva góly a po sezóne sa vrátil do Ajaxu. V sezóne 2005/2006 vyhral KNVB Cup, čiže holandský pohár. O rok neskôr získal jeho tím znovu tento pohár a aj Johan Cruijff Schaal. V roku 2007 znovu vyhral Ajax Johan Cruijff Schaal. Po odchode Klaasa-Jana Huntelaara sa v sezóne 2008/2009 stal kapitánom Ajaxu. 
Arsenal FC.
Do Arsenalu prestúpil za 10 miliónov eur. Svoj debut si odbil hneď v prvom ligovom zápase nového ročníka Premier League a dal hneď aj prvý gól v novom klube. Bolo to v zápase proti Evertonu, keď dal gól v 37. minúte a stav upravil na 2-0. 16. septembra dal svoj prvý gól v Lige majstrov, paradoxne proti belgickému tímu Standard Liège. No ale najlepší výkon podal v zápase proti Wiganu, keď vsietil dva góly. Dva góly v jednom zápase dal aj 4. októbra 2009 proti Blackburnu.
Po sezóne sa dostal do jedenástky sezóny v Premier League.

</doc>
<doc id="290789" url="https://sk.wikipedia.org/wiki?curid=290789" title="Sviečka">
Sviečka

Sviečka môže byť:

</doc>
<doc id="290795" url="https://sk.wikipedia.org/wiki?curid=290795" title="Benedikt XII.">
Benedikt XII.

Benedikt XII., vlastným menom Jacques Fournier (* 1280?, Pamiers, Francúzsko – † 25. apríl 1342, Avignon) bol pápež od 20. december 1334 až do svojej smrti.
Svoju cirkevnú dráhu začal ako cisterciánsky mních, neskôr študoval v Paríži. V roku 1317 sa stal biskupom v Pamiers, kde pôsobil aj ako inkvizítor, od roku 1326 bol biskupom v Mirepoix. V roku 1327 ho Ján XXII. vymenoval za kardinála.

</doc>
<doc id="290797" url="https://sk.wikipedia.org/wiki?curid=290797" title="Sirion (rieka)">
Sirion (rieka)

Sirion je najznámejšou a najväčšou riekou Beleriandu v prvom veku vo fiktívnom svete J.R.R. Tolkiena. Rieka delí Beleriand na západnú a východnú časť. Karen Wynn Fonstadová vo svojej knihe Atlas of Middle-earth odhaduje jej dĺžku na 390 míľ to je asi 630 km. Pramení na severe Beleriandu v horách Ered Wethrim a ústi do Balarskrj zátoky Belegaerského oceánu.
Priebeh toku.
Rieka pramení v mieste zvanom Eithel Sirion - Prameň Sirionu na východnom úbočí hor Ered Wethrim. Ďalej tečie pozdĺž svahov Ered Wethrim na juhovýchod. Preteká močariskami Serech, kde sa do nej vlieva prví väčší prítok Rivil. Sirion sa ďalej stáča na juhozápad a preteká úzkym údolím medzi útesmi hôr Ered Wethrim a vysočiny Dorthonionu. Údolie sa nazývalo Sirionský priesmyk. V polke priesmyku bol uprostred rieky ostrov Tol Sirion. Rieka uhýba na juhovýchod a tvorí hranicu medzi Dimbarem a Brethilským lesom. V týchto miestach sa dal Sirion prekročiť cez brod Brithiach. Potom sa do Sirionu vlievala Rieka Mindeb. Ďalej pretekal lesmi Doriathského kráľovstva kde sa do neho vlievali rieky Teiglin a Esgalduina. Po sútoku s Arosem opúšťa Doriath a mieri na juh k močariskám Aelin-uial. Po Sirionských vodopádoch si rieka ďalej razí cestu na juh priamo pod pohorím Andram. Po 14 kilometroch v podzemí sa vynára na druhej strane v mieste zvanom Brány Sirionu. Na dolnom toku už Sirion tečie priamo na juh. Preteká zemou Nan-tathren, kde sa do neho vlieva jeho najväčší prítok Narog. Ďalej na juh už začína dlhá delta rieky, po ktorej sa Sirion vlieva do Balarskej zátoky.
Osídlenie.
U prameňa Sirionu nechal kráľ Noldor Fingolfin zbudovať svoju mocnú vežu Barad Eithel. Na ostrove Tol Sirion mal svoju pevnosť Minas Tirith Finrod Felagund. V lese Brethil sídlili Edain vedení svojou pani Haleth. Doriath, ktorého západnú hranicu Rieka tvorila, bol osídlený Sindar. Po vypálení prístavných miest vo Falasu, vybudovali elfovia pod vedením Círdana u ústia rieky Sirionské prístavy.
Prechody cez rieku.
Mohutná Rieka Sirion sa dala prekročiť len na niekoľkých miestach. Boli to napríklad most na Tol-Sirionu, brod Brithiach medzi Dimbarem a Brethilem a elfské prevozy na Aelin-uial. Inak než v člne nebola preprava možná ani v zime, pretože Sirion na juh od močarísk Serech v zime nezamŕzal.

</doc>
<doc id="290798" url="https://sk.wikipedia.org/wiki?curid=290798" title="Klement VI.">
Klement VI.

Klement VI., vlastným menom "Pierre de Rosieres" (* 1291, Rosiers-d'Égletons, Francúzske kráľovstvo – † 6. december 1352, Avignon) bol 198. pápež od 7. mája 1342 do svojej smrti. Bol jedným zo siedmich pápežov sídliacich v „avignonskom zajatí“. Ako ctiteľ umenia a estét sa výrazne zaslúžil o rozvoj Avignonu a výzdobu pápežského sídla.
Pochádzal pravdepodobne z juhofrancúzskej šľachtickej rodiny a čoskoro sa stal členom rádu benediktínov. V roku 1326 sa stal opátom vo Fécamp, v roku 1328 biskupom v Arras, 1329 arcibiskupom v Sens a v roku 1320 aj v Rouen. Pápež Benedikt XII. ho vymenoval v roku 1338 za kardinála.
Bol učiteľom budúceho českého kráľa a rímskonemeckého cisára Karola IV. počas jeho pobytu vo Francúzsku. Roku 1344 povýšil pražské biskupstvo na arcibiskupstvo (prvým pražským arcibiskupom bol Arnošt z Pardubíc).
Počas jeho pontifikátu prepukla veľká morová epidémia, tzv. „Čierna smrť“ (1347–1350), ktorá podľa niektorých odhadov zahubila až 1/3 európskej populácie.

</doc>
<doc id="290800" url="https://sk.wikipedia.org/wiki?curid=290800" title="Subsidencia">
Subsidencia

Subsidencia je v geológii poklesávanie väčšej časti zemského povrchu, ktoré má za následok zvýšenú akumuláciu sedimentov. Môže byť spôsobená rôznymi procesmi, ale obvykle znamená vytvorenie prehĺbených oblastí, v ktorých sa hromadia sedimenty. Jej výsledkom môže byť vznik sedimentačných panví alebo transgresie morí.
V inžinierskej geológii môže byť chápaná aj ako geohazard, ohrozujúci stavby a ľudí.
Príčiny vzniku.
Zemský povrch môže poklesávať z najrôznejších príčin. Medzi prirodzené dôvody patrí rozpúšťanie hornín v podloží, pokles hladiny podzemnej vody, kompakcia sedimentov a tektonické procesy, predovšetkým extenzia - vznik poklesových zlomov. K poklesu zemského povrchu môže dôjsť aj v dôsledku umelých zásahov ako je poddolovanie povrchu pri banskej činnosti, nadmernom zaťažení stavbami, či po vyťažení ropy alebo nadmernom čerpaní podzemnej vody a na rozdiel od prirodzenej subsidencie jej možno predchádzať. Pri vzájomnej súčinnosti prirodzenej subsidencie a umelých negatívnych zásahov môže dochádzať k veľmi rýchlej subsidencii, v oblasti mesta Ravenna až ročne. Uvedené procesy sú iba rámcové, umelo ohraničené, no v prírode, hlavne pri vzniku poklesávajúcich štruktúr ako sú sedimentačné panvy, kde hrúbka sedimentov naznačuje, že tu dochádza ku komplexným dejom a subsidencia v nich je spôsobená viacerými faktormi súčasne. Zvlášť sa rozoznávajú tieto tri typy subsidencie:
Rozpúšťanie minerálov.
K subsidencii často dochádza v dôsledku rozpúšťania minerálov, ktoré sú ľahko rozpustné vo vode. K tomu dochádza napr. v krasových oblastiach pre ľahkú rozpustnosť kalcitu, ktorý tvorí prevažnú časť vápencov. V dôsledku odnosu minerálov vodou dochádza k vzniku voľných priestorov, ktoré sa môžu prepadávať alebo vytvárať priestor pre usadzovanie nových sedimentov. Príkladom takýchto voľných priestorov sú v krasových oblastiach jaskyne. Medzi ďalšie minerály a horniny, ktoré sú náchylné na rozpúšťanie vodu prenikajúcou z povrchu sú aj evapority (halit, sadrovec), spraš a iné.
Kompakcia.
Sedimenty pri svojom vzniku nevypĺňajú priestor dokonale, v ich štruktúre sa nachádza voľné miesto, ktoré vytvára póry. Póry sú nezriedka vyplnené vodou, ktorej únik zo sedimentu môže spôsobiť výrazné zmeny objemu hornín. Porozita novo vzniknutých sedimentov často dosahuje hodnotu až 80 %. Veľmi výrazne sú týmto javom postihnuté hlavne ílovité horniny. Ílové minerály patria medzi fylosilikáty, teda rad minerálov, ktoré majú tendenciu sa usporiadavať do vrstiev. Pri kompakcii dochádza k zmene orientácie zŕn a zníženiu pórovitosti, čo spôsobí zmenšenie jej objemu, z ílovcov sa tak môžu stať ílovité bridlice. Tieto deje spôsobujú pokles povrchu sedimentačnej panvy, ktorý môže byť v niektorých prípadoch iba v dôsledku kompakcie pomerne značný, napríklad v oblasti delty rieky Mississippi.
Tektonická subsidencia.
Príčinou absolútnej subsidencie rozsiahlych území na zemskom povrchu môže byť extenzia litosféry, spojená so vznikom poklesových zlomov. Tieto zlomy môžu vznikať gravitačným skĺzavaním, ohýbaním (vyklenutím) kôry, pri ktorom dochádza na vonkajšej strane namáhaného oblúku k rozťahovaniu a poklesávaniu. Poklesové zlomy môžu byť vyvolané aj natavením, kolapsom alebo únikom duktilného materiálu podložia. Pri vzniku násunov alebo prešmykov môže byť zaznamenaná tzv. relatívna subsidencia, kedy nedôjde k skutočnému poklesu oblasti, ale iba výzdvihu okolitých oblastí, ktorý sa môže prejaviť v horninovom zázname podobným spôsobom. (Rovnako dochádza k relatívnemu poklesu pri výzdvihu.)
Poklesávanie poddolovaných oblastí.
Pri podzemnej banskej činnosti zostáva po vyťažení pod povrchom množstvo prázdnych priestorov. V dôsledku narušenia pôvodnej výstuže týchto podzemných stavieb postupne dochádza k ich prepadávaniu, ktoré sa môže prejavovať aj na povrchu. Zvislé pohyby pri prepadnutí stropov podzemných banských priestorov obvykle nepôsobia väčšie škody alebo ohrozenie rozsiahlych oblastí. Výnimkou sú hlavne rozsiahle staré banské oblasti, ktorých údržba je komplikovaná, na Slovensku napr. Banská Štiavnica, kde prepadávanie môže ohroziť i centrum mesta. Niektoré podzemné bane často nemôžu byť jednoducho zasypané pretože odvodňujú iné podzemné priestory.
Poklesávanie po vyťažení podzemnej vody alebo uhľovodíkov.
Voda, ale aj zemný plyn a ropa sa vyskytujú v horninovom prostredí v póroch priepustných vrstiev ako v špongii. Po vyťažení uhľovodíkov, alebo pri nadmernom čerpaní podzemnej vody (zásoby podzemnej vody sa obvykle obnovujú prísunom vody zo zrážok) môže tiež dochádzať k rozsiahlym poklesom oblastí v nadloží rezervoárov. Vo niektorých oblastiach bolo takéto poklesávanie prerušené po tom, čo do vyťažených ropných vrtov začali pumpovať vodu.

</doc>
<doc id="290801" url="https://sk.wikipedia.org/wiki?curid=290801" title="Rieka Sirion">
Rieka Sirion



</doc>
<doc id="290802" url="https://sk.wikipedia.org/wiki?curid=290802" title="Montluçon">
Montluçon

Montluçon (okcitánsky: "Montluçon" [muⁿljyˈsu / məljyˈsu]) je mesto vo Francúzsku. Leží v regióne Auvergne-Rhône-Alpes, departemente Allier. Má 38 978 obyvateľov (rok 2009), ktorí sa nazývajú "Montluçonnais". Montluçon láka turistov najmä svojim zachovalým stredovekým historickým jadrom.
Poloha.
Montluçon má rozlohu . Najvyšší bod je položený a najnižší bod Mestom preteká rieka Cher.
Obyvateľstvo.
Montluçon má 38978 obyvateľov (2009).

</doc>
<doc id="290803" url="https://sk.wikipedia.org/wiki?curid=290803" title="Tetrametrín">
Tetrametrín

Tetrametrín (C19H25NO4) je silný syntetický insekticíd a patrí do skupiny pyretroidov. Je to biela kryštalická tuhá látka s teplotou topenia 65-80°C. Komerčný produkt je zmes stereoizomérov.
Bežne sa používa ako insekticíd a zasahuje nervový systém hmyzu.

</doc>
<doc id="290804" url="https://sk.wikipedia.org/wiki?curid=290804" title="Tetrametrin">
Tetrametrin



</doc>
<doc id="290806" url="https://sk.wikipedia.org/wiki?curid=290806" title="Detektív Karol">
Detektív Karol

Detektív Karol je česko-slovenský rodinný výchovno-vzdelávací televízny seriál, na ktorom sa podieľal Jozef Nodžák. Vysielal sa v rokoch 19801986 a režíroval ho Jozef Bednárik. Úvodná zvučka seriálu bola pôvodne skladbou () nemeckej skupiny Kraftwerk. Seriál humorne obohatili aj kresby karikaturistu Alana Lesyka.

</doc>
<doc id="290809" url="https://sk.wikipedia.org/wiki?curid=290809" title="Veľvyslanectvo Slovinskej republiky v Bratislave">
Veľvyslanectvo Slovinskej republiky v Bratislave

Veľvyslanectvo Slovinskej republiky v Bratislave (, ) je zastupiteľský úrad Slovinskej republiky so sídlom na Ventúrskej ulici č. 5 v Bratislave. Vedúci úradu je mimoriadny a splnomocnený veľvyslanec Stanislav Raščan.

</doc>
<doc id="290810" url="https://sk.wikipedia.org/wiki?curid=290810" title="Veľvyslanectvo slovinska">
Veľvyslanectvo slovinska



</doc>
<doc id="290811" url="https://sk.wikipedia.org/wiki?curid=290811" title="Slovinské veľvyslanectvo">
Slovinské veľvyslanectvo



</doc>
<doc id="290819" url="https://sk.wikipedia.org/wiki?curid=290819" title="Medzinárodný deň mieru">
Medzinárodný deň mieru

Medzinárodný deň mieru () každoročne nastáva 21. septembra. Je venovaný mieru a oslavuje ho mnoho štátov, politických zoskupení a ľudí.
Pri oslave v New Yorku v sídle OSN zvoní „Peace Bell“ (Mierový zvon). Zvon bol odliaty z mincí darovaných deťmi zo všetkých kontinentov. Na boku zvona je napísané „Long live absolute world peace“ - Nech žije úplný svetový mier.
História.
1981.
Valné zhromaždenie Organizácie Spojených národov deklarovalo v rezolúcii sponzorovanej UK a Kostarikou, tretí utorok v septembri, regulárny otvárací deň rokovaní Valného zhromaždenia ako Medzinárodný deň mieru venovaný pripomenutiu si a posilneniu ideálov mieru
1982.
Utorok 21 September 1982 bol prvý Medzinárodný deň mieru.
2014 – Právo na mier (Right to Peace).
Témou Medzinárodného dňa mieru v roku 2014 je právo ľudí na mier, potvrdzujúc sľub Spojených národov v Deklarácii OSN na právo národov na mier, ktorá uznáva, že propagácia mieru je vitálna pre celkové užívanie všetkých ľudských práv.
Na pripomenutie tohto dňa thinkPEACE Network (sieť mysliaca na mier) bude propagovať zábavný program "Sólo pre mier", ktorý bude uvedený vo viac ako 50 kluboch po svete. Globálna iniciatíva Vlny láskavosti oslavuje tento deň globálnymi meditačnými akciami.

</doc>
<doc id="290823" url="https://sk.wikipedia.org/wiki?curid=290823" title="Povinná výbava automobilu">
Povinná výbava automobilu

Povinná výbava automobilu je súhrn nástrojov, náhradných dielov a ďalších doplnkov predpísaných právnymi predpismi krajiny na to, aby mohlo byť vozidlo považované za spôsobilé na prevádzku na pozemných komunikáciách. Povinná výbava musí byť vo vozidle prítomná kedykoľvek, keď je vozidlo prevádzkované na pozemných komunikáciách.

</doc>
<doc id="290826" url="https://sk.wikipedia.org/wiki?curid=290826" title="Archon">
Archon

Archon môže byť:

</doc>
<doc id="290829" url="https://sk.wikipedia.org/wiki?curid=290829" title="Neapolské kráľovstvo">
Neapolské kráľovstvo

Neapolské kráľovstvo () alebo Neapolsko bol historický štátny útvar na juhu Apeninského polostrova, ktorý existoval v rokoch 1285 – 1816. Do roku 1285 patrilo územie okolo mesta Neapol Sicílskemu kráľovstvu, ktoré vzniklo v roku 1130.
Povstanie a rozdelenie kráľovstva.
V roku 1282 vypuklo na Sicílii proti Francúzsku rozsiahle povstanie, ktoré sa do dejín zapísalo ako Sicílske nešpory. Príčinou povstania bol veľký daňový útlak kráľa Karola I. a jeho vláda – neustále sa totiž pokúšal o ďalšiu expanzívnu politiku; okrem iného aj na území obnovenej byzantskej ríše. Preto toto povstanie finančne podporil aj byzantský cisár Michael VIII. Palaiologos. Sicílsky vzbúrenci potom prijali za svojho kráľa aragónskeho kráľa Petra III. Ten však ovládol iba ostrov Sicília a pevninská časť kráľovstva zostala naďalej v rukách Anjuovcov.
Po dvadsiatich rokoch bojov bola v roku 1302 uzavretá mierová zmluva, ktorou bola uznaná samostatnosť ostrovného kráľovstva na čele s aragónskou dynastiou a bolo oficiálne pomenované Kráľovstvo Trinacria (bežne sa však skôr označovalo "Kráľovstvo Sicílske za (messinským) majákom"). Mierová zmluva ďalej potvrdila pevninskú časť kráľovstva dynastii Anjuovcov; táto pevninská časť sa síce formálne nazývala "Sicílske kráľovstvo" (bežne sa tiež označovala aj ako "Kráľovstvo Sicílske pred (messinským) majákom"), ale v súčasnosti je známe ako Neapolské kráľovstvo (pomenované podľa hlavného mesta).
Španielska nadvláda.
V roku 1735 dobyl Sicílske kráľovstvo vo vojne o poľské dedičstvo parmský vojvoda Karol Bourbonský, ktorý sa zároveň stal aj neapolským kráľom. Obe kráľovstvá boli odvtedy s krátkou Napoleonskou prestávkou pod vládou jedného panovníka a v roku 1816 boli aj formálne spojené do Kráľovstva oboch Sicílií.

</doc>
<doc id="290841" url="https://sk.wikipedia.org/wiki?curid=290841" title="Prešmyk">
Prešmyk

Prešmyk môže byť:

</doc>
<doc id="290843" url="https://sk.wikipedia.org/wiki?curid=290843" title="Snoop Doggy Dogg">
Snoop Doggy Dogg



</doc>
<doc id="290847" url="https://sk.wikipedia.org/wiki?curid=290847" title="Cesna">
Cesna



</doc>
<doc id="290862" url="https://sk.wikipedia.org/wiki?curid=290862" title="Bucaspor">
Bucaspor

Buca Spor Kulübü známy aj pod skráteným názvom Bucaspor je turecký športový klub sídliaci v Izmire. Je členom druhej najvyššej tureckej futbalovej ligy, v sezóne 1996/97 neuspel v baráži o postup do prvej ligy, keď prehral s klubom Sekerspor 1-4. domáce zápasy hráva na štadióna Buca Arena s kapacitou 8 600 divákov.
História.
Klub bol založený v roku 1928. V rokoch 1937-39 bol spojený s klubmi Altay a Altınordu a niesol meno "Üçokspor". Do roku 1984 pôsobil na amatérskej báze, do druhej ligy postúpil v roku 1990. V roku 2001 zostúpil do tretej tureckej ligy, v sezóne 2008/09 sa mu podaril návrat do druhej ligy.

</doc>
<doc id="290867" url="https://sk.wikipedia.org/wiki?curid=290867" title="Slovenský vinohradnícky región">
Slovenský vinohradnícky región

Slovenský vinohradnícky región je územie Slovenska, na ktorom je povolené pestovanie viniča a výroba vína. Člení sa na 6 vinohradníckych oblastí (pozri Zoznam vinohradníckych oblastí Slovenska), ktoré sa delia na vinohradnícke rajóny. 

</doc>
<doc id="290868" url="https://sk.wikipedia.org/wiki?curid=290868" title="Richard Sulík">
Richard Sulík

Ing. Richard Sulík (* 12. január 1968, Bratislava) je slovenský ekonóm, politik, bývalý europoslanec a bývalý minister hospodárstva Slovenskej republiky. Je zakladateľom pravicovo-liberálnej politickej strany Sloboda a Solidarita a jej bývalý dlhoročný predseda. Vo vláde Ivety Radičovej v období rokov 2010 až 2011 bol predsedom Národnej rady SR. Vo vláde Igora Matoviča bol ministrom hospodárstva od 21. marca 2020 do 23. marca 2021, kedy podal demisiu. Do vlády sa vrátil 1. apríla 2021, kedy zasadol ako minister hospodárstva do vlády Eduarda Hegera. 13. septembra 2022 Sulík z ministerstva a z vlády odišiel, a stal sa opäť poslancom NR SR.
Životopis.
Richard Sulík sa narodil 12. januára 1968 v Bratislave, má dve mladšie sestry.
V rokoch 1974 až 1980 navštevoval základnú školu v Bratislave. V roku 1980, vo veku dvanástich rokov, emigroval spolu s rodičmi do Západného Nemecka. V rokoch 1980 až 1984 navštevoval strednú školu (Realschule) v Mníchove, Gelsenkirchene a nakoniec v Pforzheime. Od roku 1984 do roku 1987 navštevoval technické gymnázium v Pforzheime. Od roku 1987 do roku 1989 študoval všeobecnú fyziku na Technickej univerzite v Mníchove a od roku 1989 do roku 1992 podnikovú ekonomiku (Betriebswirtschaftslehre) na Univerzite Ludwiga Maximiliána v Mníchove, avšak po absolvovaní základného stupňa vysokoškolského štúdia (Vordiplom) v roku 1992 štúdium v Nemecku prerušil. V roku 1991 sa vrátil na Slovensko, kde založil firmu FaxCOPY a riadil ju 10 rokov. Vo firme už nepôsobí a nemá v nej po predaji ani majetkový podiel. V roku 2003 promoval na Národohospodárskej fakulte Ekonomickej univerzity v Bratislave.
Politická činnosť.
Bol spoluautorom slovenskej daňovej reformy uskutočnenej v roku 2003. Daňová reforma zaviedla rovnú 19 % daň zo všetkých druhov príjmov, ako i zjednotila daň z pridanej hodnoty na základnú sadzbu 19 % (avšak po novele z roku 2008 existujú opäť 2 sadzby so spodnou určenou na 10 %). Neskôr pôsobil ako poradca ministrov financií Ivana Mikloša (20022003) a Jána Počiatka (20062007).
Od roku 2004 dva roky viedol spoločnosť "Odvoz a likvidácia odpadu, a.s.", ktorá je vo vlastníctve mesta Bratislava a je zodpovedná za odvoz, spracovanie a likvidáciu odpadu v meste.
Predseda NR SR.
Po úspechu strany SaS v parlamentných voľbách 12. júna 2010 (12,14 %) bol zvolený za predsedu Národnej rady Slovenskej republiky.
Sulíkova strana SaS v októbri 2011 odmietla podporiť vládny návrh slovenskej účasti na tzv. Eurovale. Otázka hlasovania o Eurovale bola následne spojená s dôverou vláde Ivety Radičovej. Poslanci SaS svoj názor nezmenili, Euroval nebol schválený a vláda stratila dôveru parlamentu. 13. októbra 2011 bol Richard Sulík odvolaný z postu predsedu NR SR. Za predsedu bol následne zvolený Pavol Hrušovský. Bol kritizovaný pre stretávanie sa s kontroverzným podnikateľom Marianom Kočnerom, s ktorým sa ako predseda NR SR stretával. Sulík to odôvodnil tým, že sa stal jeho obeťou.
Richardovi Sulíkovi stúpla podľa prieskumu Inštitútu pre verejné otázky dôveryhodnosť zo 3 % vo februári 2011 na 7 %, o rok neskôr. Sulík bol spolu s Danielom Lipšicom šiestym najdôveryhodnejším politikom Slovenska.
Europoslanec.
Dňa 24. mája 2014 získal poslanecký mandát vo voľbách do Európskeho parlamentu.
Minister hospodárstva.
Po vytvorení vládnucej koalície s OĽANO po parlamentných voľbách v roku 2020 sa Sulík stal podpredsedom vlády a ministrom hospodárstva SR vo vláde Igora Matoviča. V súvislosti s koaličnou krízou 22. marca 2021 oznámil, že podáva demisiu a odstupuje z postu ministra hospodárstva.
Deň na to, 23. marca, prijala prezidentka Zuzana Čaputová jeho demisiu a ministrom dočasne poverila ministra dopravy a výstavby Andreja Doležala, ktorý bol dočasne poverený vedením aj ministerstva práce, sociálnych vecí a rodiny.
28. júna 2022 neprešiel opozičný návrh o odvolaní Richarda Sulík z funkcie ministra hospodárstva. Zo 142 prítomných poslancov hlasovalo 84 proti, 56 za a 2 sa zdržali. Návrh podala strana Smer-SD a odôvodnila ho takto: „… odôvodnil jeho pasivitou pri predkladaní návrhov na zmiernenie vplyvov zdražovania energií a pohonných látok. Výsledkom nečinnosti ministra je podľa nich nekontrolovateľný nárast cien energií a pohonných látok s drastickými dosahmi na životnú úroveň“.
Rezignácia a pozastavenie členstva v koalícii.
Vzhľadom na rozdielne pohľady v koalícii Sulík od 25. marca 2021 pozastavuje členstvo SaS v koalícii. Predčasné voľby odmieta, naďalej bude pôsobiť v NR SR, s tým že má záujem ďalej rokovať.
Podľa Veroniky Remišovej sa Richard Sulík a Igor Matovič chystajú spraviť najväčšiu chybu svojho politického pôsobenia.
13. septembra 2022 Sulíkova demisia z postu ministra hospodárstva, spolu s demisiami Branislava Gröhlinga, Ivana Korčoka a Márie Kolíkovej, bola prijatá prezidentkou Zuzanou Čaputovou. Jeho demisia, spolu s ostatnými demisiami ministrov za stranu SaS, bola vyvrcholenie druhej koaličnej krízy za volebné obdobie 20202024, ktorej výsledok bol úplný odchod SaS z koalície a z vlády Eduarda Hegera. Jeho nástupcom sa stal Karel Hirman, ktorý bol poverený ministrom v ten istý deň, ako bola prijatá Sulíkova demisia. Súčasne pôsobí ako poslanec NR SR za stranu SaS, v poslaneckom klube SaS.
Sloboda a Solidarita.
Na sneme strany SaS 16. marca 2024 bol za nového predsedu strany zvolený Branislav Gröhling. Sulík po 15 rokoch funkcie predsedu znovu do funkcie nekandidoval. Delegáti snemu schválili zmenu stanov: novú funkciu čestného predsedu, ktorým sa stal Sulík. Pôvodne bol za predsedu zvolený 28. marca 2009 v Bratislave.

</doc>
<doc id="290869" url="https://sk.wikipedia.org/wiki?curid=290869" title="Tokaj (vinohradnícka oblasť)">
Tokaj (vinohradnícka oblasť)



</doc>
<doc id="290872" url="https://sk.wikipedia.org/wiki?curid=290872" title="Humanitas Prize">
Humanitas Prize

Humanitas Prize je cena každoročne udeľovaná scenáristom televízneho filmu alebo seriálu pre jeho prínos v propagácii a podpore ľudskej dôstojnosti, slobody a zmyslu života. Táto cena sa udeľuje od roku 1974 v troch kategóriách rozdelených podľa dĺžky trvania jednotlivých programov (30, 60 a 90 minút) čo zodpovedá komédiám (sitkomom), drámam a televíznym filmom alebo minisériálom. Víťaz dostáva peňažnú odmenu 10 000 dolárov a trofej.
Najznámejší víťazi sú napr. Alan Alda (M*A*S*H), Steven Bochco (Hill Street Blues, NYPD Blue), David Milch (NYPD Blue), David E. Kelley (Picket Fences), Steven Zaillian (Schindler's List), Ben Affleck a Matt Damon (Good Will Hunting), Tim Robbins (Dead Man Walking), Aaron Sorkin (The West Wing) a Keir Pearson a Terry George (Hotel Rwanda).

</doc>
<doc id="290873" url="https://sk.wikipedia.org/wiki?curid=290873" title="Štefan Luby">
Štefan Luby

Štefan Luby môže byť:

</doc>
<doc id="290881" url="https://sk.wikipedia.org/wiki?curid=290881" title="Anna Maria Jopek">
Anna Maria Jopek

Anna Maria Jopek (* 14. december 1970, Varšava) je poľská popová a džezová speváčka.

</doc>
<doc id="290883" url="https://sk.wikipedia.org/wiki?curid=290883" title="Tri príbehy (House)">
Tri príbehy (House)

Tri príbehy (anglicky: "Three Stories") je dvadsiata prvá epizóda z prvej série seriálu Dr. House. David Shore za túto epizódu získal cenu Emmy (2005) za najlepší scenár. V roku 2006 táto epizóda získala Humanitas Prize v 60-minútovej kategórii. Prvýkrát ju odvysielala FOX Broadcasting Company 17. mája 2005.
Dej.
House súhlasí, že bude mať prednášku na tému diagnostika za Dr. Rileyho, namiesto dvoch hodín v ambulancii. Na ceste z Cuddyovej kancelárie stretne svoju bývalú priateľku Stacy Warnerovú, ktorá ho požiada, aby liečil jej manžela. House odmietne. 
Houseova prednáška sa skladá z troch príbehov troch ľudí. Každého z nich bolí noha. Študentom House napovedal, že jeden z pacientov bude po dvoch hodinách vyhodený z nemocnice kvôli simulácii choroby, a že ďalší bude blízko smrti. Jeden zo zmienených troch príbehov je sám House. To sa ale všetci dozvedia až na konci epizódy. 
Prvý pacient je farmár, ktorý opravoval plot. Na nohe má pohryznutie od zvieraťa. Vyzerá ako hadie, ale nakoniec sa ukáže, že bol pohryzený psom. Farmár dostane protetickú nohu a nového psa.
Druhým pacientom je mladá volejbalistka. Prvá diagnóza ukazuje na zápal šľachy a na liečbu reaguje dobre. Ako ďalší symptóm sa prejaví choroba štítnej žľazy. Pri ďalšom vyšetrení je nájdený zhubný nádor v stehennej kosti. Nakoniec je podrobená amputácii.
Tretí pacient je pôvodne v Houseovom rozprávaní stvárnený Carmen Electra, ale neskôr ju kvôli objektívnosti zmení na normálneho muža v strednom veku. Pri vyšetrení sa dostane do agónie, ošetrujúcemu lekárovi vezme injekciu s upokojujúcim liekom (Demerol) a sám si ho vstriekne. 
Študenti sa domnievajú, že je závislý od drog. House by mu odobral moč, ale narkoman močí krv. Jedna zo študentiek spomenie obličkové kamene. Až na ďalšie a ďalšie otázky odpovedá Cameronová, ktorá príde na prednášku a vraví, že to je nekróza svalu. Tú si určí sám pacient po troch dňoch, keď mu nebola stanovená diagnóza. Hrozí mu amputácia nohy. Bolesť vzniká od trombu v cieve nohy, ktorý spôsobil svalový infarkt. Týmto pacientom je sám House. Popisuje chorobu, ktorú prežil. Zásadne odmieta amputáciu. Jeho ošetrujúca lekárka je Cuddyová. House si vynúti by-pass, ktorým by prekrvil upchaté miesto. Tento zákrok však do tela vyplavil umierajúce bunky. Po operácii prežíva nesmierne bolesti. Od lekárov chce viac morfia. Sám si diagnostikuje zlyhanie srdca a skoro na minútu upadá do klinickej smrti. Necháva si chemicky navodiť kómu, aby prečkal tú najhoršiu bolesť. Počas toho ako je v kóme Stacy Warnerová rozhodne, že mu bude mŕtvy sval operatívne odstránený. 
Potom čo opustí prednášku volá Stacy a vraví, že jej manžela ošetrí.

</doc>
<doc id="290888" url="https://sk.wikipedia.org/wiki?curid=290888" title="Environmental Performance Index">
Environmental Performance Index

Environmental Performance Index (skratka EPI, doslova "Index environmentálnej výkonnosti") je spôsob hodnotenia štátov z hľadiska celkovej ohľaduplnosti voči životnému prostrediu. Tento index bol vyvinutý na Yale University, kde sa aj vyhodnocuje pre jednotlivé štáty.
V rokoch 1999 až 2005 sa používala iná metóda hodnotenia, ktorej výsledkom bol tzv. Index environmentálnej trvalej udržateľnosti (Environmental Sustainability Index, ESI). Prvé skúšobné hodnotenie podľa metódy EPI bolo v roku 2006.
Poradie pre rok 2008 bolo vyhlásené na Svetovom ekonomickom fóre v švajčiarskom Davose 23. januára 2008. Do hodnotenia bolo zahrnutých 49 štátov, celková známka môže dosiahnuť maximálne hodnotu 100, pričom bodové hodnotenie pozostáva z 25 kritérií rozdelených do niekoľkých kategórií.

</doc>
<doc id="290889" url="https://sk.wikipedia.org/wiki?curid=290889" title="EPI">
EPI

EPI môže byť:

</doc>
<doc id="290892" url="https://sk.wikipedia.org/wiki?curid=290892" title="Sojuz 31">
Sojuz 31

Sojuz 31 () bol sovietsky pilotovaný kozmický let v rámci programu Sojuz. Sojuz 31 vyštartoval 26. augusta 1978 z kozmodrómu Bajkonur k stanici Saľut 6. Celkovo išlo o siedmu misiu k stanici a šiestu s úspešným spojením. Veliteľom lode bol Valerij Bykovskij a kozmonaut-výskumník bol Sigmund Jähn, druhí návštevníci posádky Sojuzu 29.
Priebeh letu.
Štart.
Loď odštartovala 26. augusta 1978 odpoludnia z kozmodrómu Bajkonur pomocou rakety Sojuz U. Štart sa vydaril, loď sa dostala na orbitu 193 – 243 km, bez problémov fungoval i zapnutý systém automatického približovania. K pevnému pripojeniu k stanici došlo 27. augusta 1978 a ten istý deň obaja kozmonauti prešli do Saľutu.
Práce na stanici.
Na stanicu prileteli ako pracovná návšteva, pretože tu bola v dobe ich príletu druhá stála posádka - Vladimir Kovaľonok a Alexandr Ivančenkov. Teda k stanici boli pripojené ešte dva Sojuzy. Stanica Saľut 6 v tej dobe krúžila nad Zemou vo výške 338 – 368 km s periódou 91 minút. Celé kvarteto kozmonautov plnilo zadaný pracovný sedemdenný program, ktorý zahrňoval nielen radu televíznych reportáží, ale hlavne 37 vedeckotechnických experimentov. Sedem z nich bolo lekárskeho charakteru (zmeny sluchu, reči, chuti, vnímanie času), 3 biologické, ďalšie technologické a dôležité snímkovanie rôznymi druhmi kamier a analyzátorov.
Pretože bolo rozhodnuté, že svoju loď ponechajú základnej posádke a odletia v ich skôr pripojenej, museli uskutočniť výmenu anatomicky tvarovaných osobných kresiel medzi loďami a prehodiť i osobné vybavenie. Naložili i výsledky uskutočnených experimentov a v lodi Sojuz 29 obaja odleteli na Zem. Pristáli s pomocou padákov v kabíne na území Kazachstanu (vtedy súčasť ZSSR).
Loď s inou posádkou.
Kozmická loď Sojuz 31 zostala pripojená k stanici Saľut 6 až do 2. novembra 1978, kedy s ňou základná posádka odletela späť domov. Kabína lode pristála na územie Kazachstanu .

</doc>
<doc id="290900" url="https://sk.wikipedia.org/wiki?curid=290900" title="Karl Escherich">
Karl Escherich

Karl Leopold Escherich (* 18. september 1871, Schwandorf, Nemecko - † 22. november 1951, Kreuth, Horné Bavorsko, Nemecko) - známy a významný nemecký entomológ, ktorý sa zaoberal hlavne lesníckou entomológiou.
Biografia.
Karl Leopold Escherich bol synom fabrikanta Nicholasa Eschericha a Katharine von Stengel. Bol vnukom významného pediatra a bakteriológa Theodora Eschericha, podľa ktorého bol pomenovaný rod baktérií Escherichia. Po skončení základného a stredného vzdelania (gymnázium v Regensburgu) pokračoval v štúdiu medicíny v Mníchove a neskôr vo Würzburgu, Lipsku a Heidelburgu. V roku 1893 ukončil svoje štúdia a pokračoval v doktorandskom štúdiu v odbore zoológia, ktoré ukončil v roku 1896. Získal titul Dr. med. a tiež Dr. phil. V roku 1897 habilitoval ako privátny docent v Karlsruhe a v roku 1901 sa presťahoval do Strassburgu. Bol aj členom NSDAP a v roku 1923 sa zúčastnil i Hitlerovho "pivného puču" v Mníchove.
Karl Leopold Escherich zomrel 22. novembra roku 1951 v meste Kreuth v Hornom Bavorsku.
Entomologické aktivity.
Počas svojich entomologických aktivít sa venoval prevažne otázkam lesníckej entomológie a patril k jedným zo zakladateľov moderných metód tohto vedného odboru. Podnikol viacero výskumných ciest, napr. do Alžíru a Abessínie. Venoval sa i štúdiu sociálneho hmyzu (termity a mravce). Po absolvovaní svojej cesty do USA v roku 1911 si predsavzal vybudovať systém všeobecnej entomológie v Nemecku podľa amerického vzoru. V roku 1913 bol jedným zo zakladateľov Deutsche Gesellschaft für angewandte Entomologie. Za svoju celoživotnú prácu v odbore lesníckej entomológie a v otázkach škodcov z triedy hmyzu dostal Escherich Goethe-Medaille für Kunst und Wissenschaft.

</doc>
<doc id="290905" url="https://sk.wikipedia.org/wiki?curid=290905" title="Regina Alexandrovna Kulikovová">
Regina Alexandrovna Kulikovová

Regina Alexandrovna Kulikovová (; * 30. január 1989, Alma-Ata, Kazachstan) je súčasná ruská profesionálna tenistka.

</doc>
<doc id="290906" url="https://sk.wikipedia.org/wiki?curid=290906" title="Stredná priemyselná škola dopravná (Košice, Hlavná 113)">
Stredná priemyselná škola dopravná (Košice, Hlavná 113)

Stredná priemyselná škola dopravná v Košiciach (skrátene SPŠD), je najstaršia dopravná priemyselná škola na Slovensku. Nachádza sa priamo v historickom centre Košíc, v objekte bývalých kasární. Od školského roku 1967/1968 až do súčasnosti opustilo jej bránu viac ako 7 500 absolventov denného aj diaľkového štúdia, ktorí našli svoje uplatnenie v rôznych funkciách najmä v železničnej, automobilovej a mestskej hromadnej doprave.
Štúdium.
V súčasnosti poskytuje najkomplexnejšiu ponuku štvorročných denných študijných odborov v dopravnom, ekonomickom aj technickom zameraní:

</doc>
<doc id="290908" url="https://sk.wikipedia.org/wiki?curid=290908" title="Monique Adamczaková">
Monique Adamczaková

Monique Adamczaková (* 21. január 1983, Kensington, Austrália) je súčasná austrálska profesionálna tenistka.

</doc>
<doc id="290909" url="https://sk.wikipedia.org/wiki?curid=290909" title="Monique Adamczak">
Monique Adamczak



</doc>
<doc id="290910" url="https://sk.wikipedia.org/wiki?curid=290910" title="Emmy Award">
Emmy Award

Emmy Award alebo skrátene Emmy je každoročne udeľované americké ocenenie za vynikajúce výsledky v televíznom priemysle. Je to najprestížnejšie ocenenie v tejto oblasti podobné slávnym Oskarom za film alebo Grammy za hudobnú tvorbu. 
Pretože ceny Emmy sú udeľované v rôznych odvetviach amerického televízneho priemyslu, odovzdávajú sa v rôznych ceremóniách počas celého roka. Dve udalosti s najväčším mediálnym záujmom sú Primetime Emmys a Daytime Emmys, ktoré uznávajú vynikajúcu prácu v americkom zábavnom vysielaní v hlavnom a dennom vysielacom čase. Ďalšie významné ceremoniály udeľovania ceny Emmy sú ocenenia národných športových programov, národných spravodajských a dokumentárnych programov, programov z oblasti národného obchodu a financií, technologických a inžinierskych úspechov v televízii, vrátane ocenenia Primetime Engineering Emmy Awards. Regionálne ceny Emmy sú prezentované v celej krajine v rôznych obdobiach roka uznávajúc dokonalosť v miestnej a celoštátnej televízii. Okrem toho, International Emmys oceňujú televízne programy pôvodne vysielané mimo územia Spojených štátov.
Tri príbuzné, ale oddelené organizácie udeľujú ceny Emmy: Academy of Television Arts &amp; Sciences (ATAS), National Academy of Television Arts &amp; Sciences (NATAS), a International Academy of Television Arts and Sciences (IATAS).
Prvá Emmy bola udelená 25. januára 1949 v Hollywood Athletic Club Shirley Dinsdaleovej pri premiérovej slávnostnej ceremónii.
Soška Emmy zobrazuje okrídlenú ženu držiacu atóm. Krídla reprezentujú umeleckú múzu a atóm predstavuje pokrok vedy. Soška je vysoká 39 cm (15,5 palca), v priemere má 19 cm (7,5 palca) a váži 2,5 kg (88 uncí).
Najprestížnejšie kategórie sú Najlepší (angl. oustanding) seriál alebo dráma, Najlepší herec/herečka v hlavnej/vedľajšej úlohe v dráme alebo komédii. Okrem toho sa udeľujú aj ceny v kategóriách Najlepšia réžia, scenár, hosťujúci herec, zvuk, strih, hudba, kostýmy, výprava a iné.

</doc>
<doc id="290914" url="https://sk.wikipedia.org/wiki?curid=290914" title="Bipolárna afektívna porucha">
Bipolárna afektívna porucha

Bipolárna afektívna porucha (BAP) je závažným duševným ochorením, ktoré v kontextuálnom rámci svojich príznakov užšie alebo širšie narúša názor pacienta na svoju osobu a na svoje reálne možnosti, a to v zásade v dôsledku patologických, často chronických výkyvov nálady (afektívna labilita) smerom do depresívneho syndrómu a vzápätí o istý čas do syndrómu mánie. Preto sa v minulosti táto duševná porucha označovala ako maniodepresívna psychóza alebo dokonca manicko-melancholická psychóza. Základom klinického obrazu bipolárnej poruchy je teda prítomnosť u jedného a toho istého pacienta v určitom časovom slede tak manických (hypomanických) epizód, ako aj depresívnych epizód. Tieto výkyvy sú sprevádzané nadmernými zmenami nálad, vitality, psychických funkcií, a niekedy dochádza u chorého až k zlyhaniu svojho prirodzeného vykonávania sebe vlastnej sociálnej úlohy.
Pôvod a význam pomenovania.
Súčasný názov „bipolárna afektívna porucha“ má z časovej perspektívy nedávny pôvod a má vyjadrovať bipolaritu pacientovej nálady, resp. zafarbenia afektu. Ide tak o prezentáciu dvoch navzájom protichodných pólov – veľkolepej a grandióznej mánie na jednej strane a nešťastnej, úzkostlivej depresie na druhej strane (bipolarita = dvojpolárnosť). Pojem „afektívny“ zase vyjadruje skutočnosť, že táto psychiatrická choroba postihuje afekt, čiže náladu, emócie, subjektívny pocit šťastia a zaiste aj súdnosť. A práve postihnutie súdnosti vytvára priestor pre klasifikovanie celej poruchy ako určitého druhu psychózy; obzvlášť ak sa vezme do úvahy bludné ladenie a halucinácie pri vyhrotených manických syndrómoch.
Ochorenie klasifikoval a pomenoval mániodepresívnou psychózou už v druhej polovici 19. storočia nemecký psychiater Emil Kraepelin. Vzťah medzi mániou a melanchóliou bol dokonca už dávnejšie skúmaný, ale fundament pre súčasnú konceptualizáciu nachádzame až v päťdesiatych rokoch 19. storočia u francúzskych psychiatrov. Klasifikačné oddelenie unipolárnej depresie a bipolárnej psychózy nastalo však až oveľa neskôr – oddelenie zrealizoval a presadil nemecký psychiater Karl Leonhard v roku 1957. V súčasnosti však vzrastá tendencia vnímať unipolárnu depresiu, bipolárnu poruchu, úzkosť a psychózu ako navzájom súvisiace spektrum toho istého psychiatrického komplexu porúch.
Výskyt ochorenia a morbidita.
Ochorenie sa vyskytuje približne u 0,5 až 1 % z populácie vo všeobecnosti (iné zdroje uvádzajú prevalenciu 1,3 až 1,6 %). Je to teda zriedkavejšia forma poruchy ako depresívny syndróm v unipolárnej podobe (bez výkyvu k mánii). Trpia ňou rovnako muži i ženy.
Podľa iných zdrojov okúsi vo svojom živote mániu minimálne 2 % ľudí, ale priamu genetickú dispozíciu k bipolárnej poruche má približne už spomínané 1 % obyvateľstva. Blízki príbuzní postihnutého majú 10- až 20-násobné vyššie riziko, že aj oni ochorejú, preto je nutné byť obozretný a dbať na psychohygienu. Vrodená dispozícia však znamená, že sa môžu epizodicky objaviť určité nepravidelnosti v neuroprenášačoch (najmä noradrenalín a serotonín), hormónoch alebo steroidoch, takže nie vždy sa dá ochoreniu vyhnúť dostatočnou psychohygienou. Bipolárnu poruchu psychiatri totiž zaraďujú medzi endogénne afektívne poruchy (čiže majúce svoj patologický pôvod v prostredí neuro-humorálnej sústavy).
Rizikové skupiny.
Rizikovú skupinu tvoria predovšetkým deti samotných rodičov, ktorí trpia bipolárnou poruchou. Vtedy je riziko ochorenia desať- až dvadsaťnásobne väčšie. Hoci genetická predispozícia je teda výrazná, nemožno poprieť aj vplyv prostredia, ktoré môže mať podiel na nepriaznivom formovaní osobnosti chorého – hovoríme o tzv. psychologických patologických vplyvoch (dysfunkcia rodiny či neharmonická výchova, psychologický stres, prežívanie dlhodobého útlaku, šikany či agresie a pod.). Tiež nie je možné vylúčiť ani vplyv iných, somatických ochorení. Z rasového, etnického a národnostného pohľadu sa rizikové skupiny nemenia, pričom dôležité je poznamenať, že bipolárnou poruchou trpia tiež rovnako muži i ženy. Iným rizikovým aspektom, ktorý môže v niektorých prípadoch zodpovedať za nástup bipolárnej poruchy alebo aspoň sa oň pričiniť, je destabilizácia psychična a neurobiologického prostredia nervovej sústavy prostredníctvom zneužívania etylalkoholu, fajčenia (obzvlášť marihuany) a takisto zneužívania iných ilegálnych drog.
Vzhľadom na nástup ochorenia v skorej dospelosti sú rizikovými skupinami z istého uhla pohľadu aj mladí ľudia medzi šestnástym a tridsiatym rokom veku.
Symptómy ochorenia.
Bipolárna afektívna porucha je charakteristická symptómami, ktoré sa objavujú v jasne odlíšených epizódach s medziperiódami nevyhranenej, priemernej nálady. V mnohých prípadoch neexistuje jasný vzorec, kedy alebo ako často sa manické epizódy objavujú či kedy alebo ako často sa striedajú s depresívnymi epizódami. Závažné kolísanie nálady sa môže objaviť v priebehu hodín, dní, mesiacov alebo niekedy dokonca aj v priebehu niekoľkých rokov.
Bipolárna porucha sa tak prejavuje ako stav, v ktorom ľudia zažívajú abnormálne povznesenú a abnormálne depresívnu náladu, pričom takáto patologická situácia často výrazne narúša spoločenskú funkciu chorého v prostredí svojho zamestnania, vzdelávania či jednoducho v rodinných pomeroch. Nie u každého sa prejavuje tá istá miera závažnosti symptómov. Niektorí prežívajú prevažne depresívne epizódy, ktoré bývajú dlhodobejšie a doslova kritické, pričom mánia je prežívaná s miernym priebehom – často sa stupňujúca len do úrovne hypománie. U iných pacientov zase prevažujú manické epizódy s búrlivým, hyperaktívnym syndrómom.
Depresívna epizóda.
Hlavný článok: Depresia (psychológia)
Depresívny syndróm má tri základné zložky:
1. patologická depresívna nálada;
2. všeobecné príznaky;
3. porucha psychomotorického tempa.
Patologická depresívna nálada.
Patologická depresívna nálada je vyjadrená smútkom, plačom, tendenciou k úzkosti, pesimistickému až negatívnemu náhľadu na svoju životnú situáciu často spolu s náhľadom na situáciu celej spoločnosti. V každom prípade chorý centralizuje pozornosť na svoje Ja a vhĺba sa do najmenších detailov v každej svojej chybe alebo aspoň v nejakej chybe, ktorú považuje za ústrednú a z jeho pohľadu veľmi ponižujúcu. Objavujú sa výrazné pocity viny, z ktorých vyviera plačlivosť alebo agitovanosť a podráždenosť (najmä u mladých), pričom pocity viny koexistujú spravidla s autoakuzačnými (sebaobviňujúcimi) myšlienkami. Tieto autoakuzácie môžu pri hlbokej depresii zvanej melanchólia dokonca viesť k deluzórnemu skresleniu reality – vtedy pacient mnohokrát vidí východisko práve v samovražde (suicidium).
U depresívneho pacienta pri BAP dochádza k prudkej zmene myslenia, keď široké spektrum možností, ktoré si pacient pripisoval v hypomanickej alebo manickej fáze ochorenia, si zrazu odopiera ako nereálne a nemožné. Z toho bezprostredne vyplýva závažná komplikácia v sociálnej funkcii chorého, pretože je ohrozená, ba priam narušená jeho súdnosť. Tým nedokáže s odstupom a s nadhľadom posúdiť svoje reálne možnosti. V jednej chvíli si trúfa byť slávnym hercom alebo si užíva nechránené sexuálne dobrodružstvá, či má veľké množstvo nápadov a energie, ale v druhej chvíli (v depresii) sa pacient necíti schopný vykonávať ani len všedné aktivity (hygiena, obliekanie, plnenie fundamentálnych povinností a pod.).
Všeobecné príznaky.
Pri depresívnej fáze, ktorá môže trvať rôzne dlho (obvykle aspoň 2 týždne, no pri BAP to nemôže byť podmienkou vzhľadom na možnú prítomnosť rapídnejšieho cyklovania depresia-mánia), je klinicky vyjadrený smútok, žiaľ, úzkosť alebo dokonca podráždenosť (najmä u detí a adolescentov), strata potešenia až anhedónia, ochudobnenie záujmov, nechutenstvo alebo naopak zvýšená chuť do jedla až prejedanie sa, insomnia či zriedkavejšie hypersomnia, neustála únava, prebúdzanie sa v noci (najmä nadránom) – zlá kvalita spánku, nočné mory, výrazne znížené sebavedomie, opakované suicidálne úvahy (o samovražde). Nie všetky tieto symptómy musia byť naplno vyjadrené, no obvykle sa objavuje aspoň 5 príznakov zo spomenutého spektra. Ich závažnosť je pritom výrazná a narušuje realizáciu pacientovej spoločenskej funkcie.
Porucha psychomotorického tempa.
Pre depresívnu fázu sú typické aj endogénne podmienené spomalenia až deficity telesných funkcií, reakcií a pohotovosti, taktiež verbálneho vyjadrovania myšlienok, ako i samotného myslenia. Spomalenie telesných funkcií je spôsobené dočasným narušením stability hormonálnej reaktivity v organizme v kontexte komplexného spomalenia metabolizmu. To sa môže prejaviť napríklad aj obstipáciou (zápchou) alebo nevoľnosťou, nechutenstvom. Čo sa týka verbálneho vyjadrovania, reč je pomalá, tichá, ba až monotónna – možno postrehnúť v hlase žiaľ, úzkosť alebo odpor. Myslenie podlieha výraznému bradypsychizmu.
Pri zmiešaných stavoch, ale aj pri samotnej depresívnej fáze možno pozorovať určitú formu dysfunkcie myslenia, ktoré môže vyústiť do dojmu retardácie. Inokedy dochádza k psychomotorickej agitovanosti a nepokoju; pacient nevie obsedieť, je hádavý a podráždený, môže mať tzv. pocit nepokojných nôh a rúk.
Psychotické príznaky.
Pri obzvlášť závažnom depresívnom syndróme hovoríme o tzv. melanchólii. Je to psychotický depresívny stav, ktorý niektorými znakmi môže pripomínať depresívne stavy schizoafektívnych psychóz. Psychóza sa v tejto situácii prejavuje rôznymi bludmi, najčastejšie však autoakuzačnými (sebaobviňujúcimi), keď pacient na seba deluzórne vzťahuje nejaké chyby, tragédie, zločiny a pod., za ktoré sa vo svojej pesimistickej a narušenej logike cíti subjektívne zodpovedný. Takýto stav je veľmi nebezpečný najmä preto, lebo vytvára platformu pre suicidálne úvahy. Inými bludmi (delúziami) bývajú časté pocity menejcennosti, keď pacient dokáže poprieť vlastnú existenciu alebo aspoň jej význam a dôstojnosť, pričom mu úplne chýba náhľad na vlastnú chorobu. Môžu sa tiež objaviť halucinácie, napr. rôzne tiene alebo v auditórnej rovine to bývajú šumy, šepot, možno až hlasy. Pri psychotických depresívnych stavoch je rizikovou pre psychiatrov v procese diagnostiky možnosť zámeny bipolárnej psychózy so schizofréniou alebo schizoafektívnou poruchou (pozri "Diferenciálne diagnózy").
Neobvyklými symptómami nie sú ani derealizácia a depersonalizácia.
Manická epizóda.
Hlavný článok: Mánia (psychiatria)
Mánia je vo všeobecnosti náprotivok melanchólie. V psychiatrii sa klasifikuje ako afektívna psychóza. Aj manický syndróm sa prejavuje tromi zložkami:
1. manická nálada;
2. všeobecné príznaky;
3. porucha psychomotorického tempa.
Manická nálada.
Nálada je v tejto fáze bipolárnej poruchy mimoriadne a nadmerne veselá, radostná, optimistická a pozitívne orientovaná. Označuje sa ako euforická, pričom mánia je vlastne vystupňovaním tejto eufórie do podoby silnej expanzivity alebo podráždenosti (najmä ak sa človeku s takouto náladou protirečí). V rámci poruchy limbicko-diencefalického systému v mozgu dochádza k zrýchleniu metabolického tempa a afekt sa zafarbuje takmer nespútateľnou energiou, až neskrotným pudením k aktivite, čoho dôsledkom je neopatrné podstupovanie aj vážnych rizík vo svojom správaní. Chorí sa v tomto stave cítia plní života, „nabití energiou“, radi diskutujú a riešia bez prípravy zložité problémy, až sa niekedy môže hovoriť o pseudofilozofovaní. Manickí ľudia neobsedia, nedokážu sa upokojiť a tiež nedokážu vydržať pri jednej a tej istej činnosti, takže všeličo začnú, ale takmer nič nedokončia. Preskakujú z témy na tému. Chuť do jedla je veľká, často je zvýšený aj sexuálny apetít a erotická aktivita prechádza do nebezpečných sexuálnych dobrodružstiev. Sebaistota sa metamorfuje do výrazného sebepreceňovania a v takejto narušenej súdnosti môžu potom pacienti nerozvážne míňať peniaze alebo realizovať pochybné transakcie.
Všeobecné príznaky.
Všeobecnými príznakmi, ktoré sprevádzajú euforickú alebo manickú náladu, sú nadnesenosť a zvýšené sebavedomie, znížená potreba spánku (napr. len 3 hodiny), ktorá sa nepociťuje ako nespavosť, zvýšená potreba piť (najmä etylalkoholové nápoje) a jesť, niekedy zvýšená sexuálna apetencia, mnohovravnosť, roztržitosť, dekoncentrácia, roztekanosť, hyperaktivita, prehnaná zaangažovanosť v nebezpečných činnostiach. Isteže, nie všetky vymenované symptómy sú súčasťou manického syndrómu jedného a toho istého pacienta – pre klasifikovanie manickej fázy je potrebné klinicky identifikovať popri manickej alebo euforickej nálade aspoň 3 všeobecné príznaky z vymenovaného spektra.
Nápadnými okrem tejto symptomatiky bývajú nekritickosť a nedomyslenosť svojich aktivít, tiež hazardovanie vrátane investovania do hazardných hier. Sebauvedomenie je tiež nápadne zmenené, keďže pacient má tendenciu preceňovať sa, čo vedie až k velikášstvu a ku grandióznosti projektovaných nápadov (chce byť, ba cíti sa slávnym hercom, významným vedcom, nositeľom obrovských reformátorských či revolučných ideí a pod.).
Porucha psychomotorického tempa.
Zvýšenej psychomotorike zodpovedá aj reč, ktorá je hlasná, rýchla. Myslenie podlieha tachypsychizmu a môže sa metamorfovať do podoby tzv. myšlienkového trysku. V takomto stave silnej, až zaťažujúcej (alebo oblažujúcej) kreativity pacient nevie skrotiť svoje myšlienky, dodať im ucelenú štruktúru, cíti silný tlak a pudenie k hovoreniu alebo k aktivite – ak sa mu nevyhovie, reaguje podráždene.
Tak ako pri depresívnej fáze, aj pre manickú epizódu je typickou endogénne podmienená porucha stability hormonálnej reaktivity v organizme, ale v kontexte komplexného zrýchlenia metabolizmu. Pozornosť sa tak stáva rozptýlenou a možno ju upútať nevýznamnými vonkajšími podnetmi. Zvýšené je i vnímanie, resp. percepcia (často na úkor presnosti). Zrýchlením telesných funkcií sa dá vysvetliť schopnosť necítiť únavu pri kontinuálnom dennom slabom, trojhodinovom spánku, čo však neznižuje závažnosť tejto klinickej situácie, pretože tento stav je iba hormonálnym a limbickým klamom, takže po určitom čase môže manický pacient doslova skolabovať od vyčerpania (hoci vyčerpanie dovtedy aktívne nepociťoval). Preto zatiaľ čo v depresívnej fáze sa pacienti často liečia ambulantne, manické fázy sa častejšie dostávajú pod kontrolu v rámci hospitalizácie.
Psychotické príznaky.
Manická epizóda sa môže začínať postupne a stupňovať sa smerom od plytkej hypománie cez mániu až po manickú afektívnu psychózu. Manická afektívna psychóza je extrémny stav nálady a mysle, keď dochádza v dôsledku endogénnych príčin k prudkej hormonálnej, noradrenalínovej a sérotonínovej destabilizácii v neuro-humorálnej sústave (obzvlášť v limbicko-diencefalickom systéme). Pacient zažíva v kontexte svojho manického, euforického syndrómu stratu náhľadu, vytvára sa priestor pre bludy (delúzie), objavuje sa často depersonalizácia, ba možno aj halucinácie auditórneho, ale aj vizuálneho typu. Ide o skutočnú schizmu s realitou a s reálnym nazeraním na vlastnú osobu či svoje schopnosti.
Popri všeobecných príznakoch vážnej mánie sa vo vystupňovanom stave nekritickosť zmení na iracionálne správanie a pridajú sa bludy najčastejšie grandiózneho typu – chorý si trebárs myslí, že má špeciálne poslanie, je skalopevne presvedčený o svojej vyvolenosti, pričom v kombinácii s depersonalizáciou môže nadobudnúť silný dojem (až nevyvrátiteľné presvedčenie), že je v skutočnosti niekým iným (napr. kráľ Ľudovít XIV. alebo Napoleon a pod.). Deluzórne presvedčenia, ktoré sa nedajú chorému nijako vyvrátiť reálnymi faktmi, môžu byť aj religiózneho, spirituálneho či parapsychologického charakteru. V rámci manickej psychózy sú časté aj narcistické zmeny osobnosti a môže sa objaviť aj paranoja, ktorá spôsobuje komplikácie pri diagnostike, keďže kvôli nej môže ľahko dôjsť k zámene bipolárnej psychózy so schizoafektívnou psychózou (F25.2.) alebo so samotnou schizofréniou.
Hypomanická epizóda.
Hlavný článok: Hypománia
Hypománia je psychický stav, pre ktorý je charakteristická síce euforická, kreatívna a povznesená nálada (alebo iritovaná a podráždená nálada), ale stupeň závažnosti nie je psychiatricky alarmujúci, ba skôr naopak – takáto veselosť, ktorú možno nazvať aj submániou, býva obdobím veľkej spokojnosti, tvorivosti a chuti do života. Vytvára sa tendencia vidieť veci optimisticky, pričom treba pripočítať zvýšenú aktivitu. Keby tento stav nemenil svoju polaritu a nálada by nekolísala, a keby tiež nebola ohrozená súdnosť ohľadom vlastných schopností (preceňovanie sa, zvýšené sebavedomie), tak by hypománia bola ako trvalý stav vlastne skutočným základom pre šťastný život. Hypománia má menej škodlivý vplyv na realizáciu psychosociálnej funkcie pacienta než mánia; skôr dokáže jeho psychickej vyrovnanosti napomáhať. Pacient totiž môže profitovať z návalu produktívnej energie a tvorivosti, ktorá sa často uplatní najmä v pracovnom pomere alebo v umení či literatúre.
Všeobecne teda možno povedať, že hypománia je submanickým stavom, ktorý v klinickom obraze pacienta vykresľuje manický syndróm s menšou až slabou intenzitou a s úplnou absenciou psychózy.
Zmiešaná afektívna epizóda.
Hlavný článok: Zmiešaná afektívna epizóda
Psychiatria rozlišuje dva druhy zmiešaného afektívneho stavu bipolárnej poruchy:
1. dysforická mánia;
2. agitovaná depresia.
Ide o psychický stav, v ktorom súbežne v jednej časovej epizóde spolupôsobia tak manické symptómy, ako i depresívne symptómy. Zmiešaná epizóda je vysoko riziková najmä pre simultánnu hrozbu samovražedného pokusu či suicidálnej ideácie vo všeobecnosti, ďalej pre vznik panickej poruchy či panického záchvatu a taktiež zneužitie drogových preparátov.
Pre diagnostikovanie zmiešanej epizódy je nutné prežívať symptómy mánie alebo hypománie a zároveň depresie aspoň jeden týždeň počas väčšiny dní a väčšiny dĺžky jednotlivých dní. Samozrejme, netreba prežiť všetky symptómy, ale len niektoré, čiže tak, aby boli splnené kritériá pre manickú, aj depresívnu epizódu.
Najčastejší výsledný klinický obraz zmiešanej afektívnej epizódy je typický problémami so spánkom, významnými zmenami v chuti do jedla, agitáciou, niekedy aj psychotickými prvkami a nepochybne suicidálnym myslením. Depresívna nálada je pri agitovanej depresii sprevádzaná veľkou aktivitou manického syndrómu, čoho dôsledkom je agitácia, nepokoj, úzkosť, nervozita, podráždenosť a vysoká hrozba spáchania samovraždy. Pri dysforickej mánii zase prevláda aktívna nálada, ale človek nie je šťastný, skôr plačlivý a agresívny. Psychotické bludy sa rôznym spôsobom kombinujú, takže aktívny a mnohovravný pacient v dysforickej mánii môže prežívať autoakuzácie, popretie vlastnej hodnoty, perzekučné bludy; pasívny a málovravný pacient v agitovanej depresii zase môže okúsiť bludy typické pre mániu, ako sú reformátorské poslania a religiózne či parapsychologické vyvolenie. Výnimkou nie sú ani javy ako derealizácia a depersonalizácia.

</doc>
<doc id="290916" url="https://sk.wikipedia.org/wiki?curid=290916" title="Neznalosť práva neospravedlňuje">
Neznalosť práva neospravedlňuje



</doc>
<doc id="290918" url="https://sk.wikipedia.org/wiki?curid=290918" title="Stredná priemyselná škola dopravná">
Stredná priemyselná škola dopravná

Stredná priemyselná škola dopravná môže byť:

</doc>
<doc id="290933" url="https://sk.wikipedia.org/wiki?curid=290933" title="Otep (hudobná skupina)">
Otep (hudobná skupina)

Otep je numetalová kapela ktorá vznikla v roku 2000 v Los Angeles, Kalifornia, USA. Otep v súčasnosti tvoria štyria hudobníci. Z prvej formácie zostala len speváčka, Otep Shamaya, J. McGuire, a basista "Evil J".
Biografia.
História kapely sa začína koncom predchádzajúceho milénia, kedy Otep Shamaya zriadi vlastnú skupinu, ktorá dostáva jej meno. Od roku 2000, fascinuje svojou hudbou, Sharon Osbourne a vytiahne tím z podzemia a neformálne ich pozve na Ozzfest 2001. Ľudia z Capitol boli nadšení výkonom, aký vyžaroval z ich live show. Čoskoro sa začínajú zaoberať nahrávaním EP Jihad. Konečný výsledok úspešného vystúpenia na Ozzfeste a bol uverejnený v roku 2002. Prvý album Sevas Tra, sa číta od zadu ako, umenie zachraňuje". Boli na ňom skladby z Jihad-u (prerobené) a niekoľko nových. Kvôli druhému albumu House of Secrets sa Otep rozhodla najať Grega Wellsa, ktorý v poslednej dobe pracoval so skupinou Deftones. Na tomto albume by chcela skutočne tvorivú prácu s producentom, ktorý nielenže vie písať hudbu, ale tiež pozná hranice svojho vplyvu na tvorivý proces. Shamaya je veľmi nadšená, pre jeho genialitu pri vytváraní a skladaní piesní a vášeň pre hudbu. Na Sevas Tra Otep predstavila svoj celý doterajší život, v minulosti, ideály a symboly, a House of Secrets je tým, čo je dnes. Album je pokračovaním svojho predchodcu, ale je hlasnejší, agresívnejší a plný hnevu. V roku 2007 vydala tretí album – Ascension. Je oveľa melodickejší ako predchádzajúce. V auguste 2009 sa plánuje vydanie nového albumu s názvom Smash the Control Machine.

</doc>
<doc id="290940" url="https://sk.wikipedia.org/wiki?curid=290940" title="Kostol svätého Michala (Lednické Rovne)">
Kostol svätého Michala (Lednické Rovne)



</doc>
<doc id="290943" url="https://sk.wikipedia.org/wiki?curid=290943" title="Transformovanie">
Transformovanie



</doc>
<doc id="290946" url="https://sk.wikipedia.org/wiki?curid=290946" title="Expresívum">
Expresívum



</doc>
<doc id="290947" url="https://sk.wikipedia.org/wiki?curid=290947" title="Expresívny výraz">
Expresívny výraz



</doc>
<doc id="290953" url="https://sk.wikipedia.org/wiki?curid=290953" title="Irisbus Citybus 12M">
Irisbus Citybus 12M

Irisbus Citybus 12M je typ mestského nízkopodlažného autobusu, ktorý vyrábala spoločnosť Karosa Vysoké Mýto v spolupráci s firmou Renault v rámci koncernu Irisbus. Do Česka sa vždy doviezol skelet autobusu s motorom vyrobeným vo Francúzsku, ktorý bol v Česku dokončený. Dôvodom bolo rozdielne clo a teda lacnejšia výroba a dovoz autobusu týmto spôsobom. Model sa vyrábal v rokoch 1995 – 2005. Je to nástupca typu Renault R 312.

</doc>
<doc id="290959" url="https://sk.wikipedia.org/wiki?curid=290959" title="Ján Faith">
Ján Faith

Ján Faith (* 31. marec 1948, Poprad, Slovensko) je bývalý slovenský hokejista a tréner. Je otcom hokejového útočníka Juraja Faitha.
Klubový hokej.
Je odchovanec HK Poprad. Od roku 1967 až do roku 1983 hral za klub VSŽ Košice celkovo 544 zápasov a strelil 178 gólov, čim sa stal 7. najlepším strelcom VSŽ Košice v histórii.
Reprezentácia.
V reprezentácii Česko-Slovenska odohral 2 zápasy v ktorých strelil 1 gól.
Trénerská kariéra.
Jeho trénerská kariéra začala v sezóne 1987/1988 v Košiciach, kde skončil hráčsku kariéru. Trénerská premiéra mu vyšla a dopomohol hokejistom Košíc k zisku druhého titulu majstra Česko-Slovenska. Po skončení sezóny 1988/1989 odišiel z Košíc. V sezóne 1991/1992 vystriedal v priebehu sezóny popradského trénera Milana Skokana, kde zotrval až do konca sezóny 1994/95. V ďalšej sezóne sa vrátil do majstrovských Košíc, ktoré mali jasný cieľ obhájiť titul majstra Slovenska. Úlohu aj splnil a podpísal s klubom kontrakt na jednu sezónu. V ďalšej sezóne ho vystriedal Vincent Lukáč a Peter Slanina. V sezóne 1998/99 trénoval Trenčín. Okrem týchto tímov trénoval kluby HK Spišská Nová Ves, MHk 32 Liptovský Mikuláš. Od 26. novembera 2008 tréoval klub HK 36 Skalica. Momentálne pôsobí v klube HC 07 Prešov

</doc>
<doc id="290962" url="https://sk.wikipedia.org/wiki?curid=290962" title="Karakalpačtina">
Karakalpačtina

Karakalpačtina (Qaraqalpaqsha, Қарақалпақша alebo Qaraqalpaq tili, Қарақалпақ тили) je turkický jazyk, ktorým hovoria predovšetkým Karakalpaci v Karakalpacku (v Uzbekistane), ďalej aj Baškiri a Nogajci. Je príbuzná s uzbečtinou a kazaštinou.
Karakalpačtinou sa hovorí hlavne v Karakalpackej republike (Karapalpacku) v Uzbekistane, kde je to úradný jazyk. Asi 2000 Karakalpakov ňou hovorí v Afganistane a malá diaspóra v ďalších častiach Ruska, Kazachstane a Turecku.
Karakalpačtina sa do roku 1928 písala perzským písmom. Upravenou latinkou sa písala od roku 1928 do roku 1940, kedy bola povinne zavedená cyrilika pre všetky jazyky na území bývalého Sovietskeho zväzu. Po nezávislosti Uzbekistanu v roku 1991 boli snahy o návrat k latinke. Zatiaľ čo uzbečtina sa dnes píše prevažne latinkou, opätovné zavedenie latinky pre karakalpačtinu v Karakalpacku je veľmi pomalé. 

</doc>
<doc id="290971" url="https://sk.wikipedia.org/wiki?curid=290971" title="Karosa B 931">
Karosa B 931

Karosa B 931 je model mestského autobusu, ktorý vyrábala spoločnosť Karosa Vysoké Mýto medzi rokmi 1995 a 2002 (od roku 1999 v upravenom variante B 931 E). Ide o nástupcu klasického mestského typu Karosa B 731.
Konštrukcia.
B 931 je dvojnápravový autobus s polosamonosnou karosériou panelovej konštrukcie a štandardou výškou podlahy. Oproti predchádzajúcemu modelu B 731 je zadné i predné čelo autobusu zaoblené a tvorí ho panel zo sklolaminátu a kostra zo zvarených profilov. Motor je umiestnený za zadnou nápravou, v priestore zadného panelu. Nápravy pochádzajú od firiem PPS Detva (zadná) a LIAZ (predná s nezávislým zavesením). Autobusy boli vybavované systémom ABS a ASR.
V interiéri sú použité čalúnené plastové sedačky potiahnuté látkou a nová protišmyková podlaha. Priestor pre kočík sa nachádza v priestore stredných dverí. Pre nástup a výstup cestujúcich sú určené troje dvojkrídle výklopné dvere v pravej bočnici. Na prianie zákazníka bolo možné autobus vybaviť elektronickým informačným systémom.
Od roku 1999 boli autobusy B 931 vyrábané výhradne v modifikovanej variante označené ako 931 E. Od pôvodného modelu sa B 931 E líši podlahou zníženou v prednej časti vozu o , odlišnou tuhou prednou nápravou Škoda s kotúčovými brzdami.
Výroba a prevádzka.
Prototyp autobusu B 931 (vnútropodnikovo označený ako B19) bol prvýkrát predstavený na Medzinárodnej výstave mestskej dopravy v Paríži v máji 1995, v Česku potom na brnianskom veľtrhu Autotec v júni rovnakého roku. Jedenásťkusová overovacia séria, z ktorej 10 kusov, vrátane tohto prototypu, bolo odpredaných DP Praha, bola vyrobená na konci roku 1995. Autobusy boli vybavené ako motormi LIAZ (v kombinácii s prevodovkou Voith), tak motormi Renault (v kombinácii s prevodovkou ZF). Sériová výroba začala roku 1996.
Od roku 1999 produkovala Karosa iba upravenú verziu B 931 E, výroba tohoto typu bola ukončená roku 2002.
Autobusy B 931 nahradili vo výrobe typ B 731, ktorého posledné kusy opustili brány Karosy v roku 1996. Typ B 931 bol dodávaný do mnohých miest v Česku a na Slovensku, ktoré prevádzkujú MHD, kde nahradil či doplnil práve autobusy B 731. Autobusy B 931 sú už mimo prevádzky.
Literatúra.
Libor Čuma, Tomáš Kocman, Jiří Mrkos: "Autobusy v brněnské městské dopravě 1930–2005". Pavel Malkus – dopravní vydavatelství, Praha 2005, ISBN 80-903012-6-6.

</doc>
<doc id="290976" url="https://sk.wikipedia.org/wiki?curid=290976" title="Karosa">
Karosa



</doc>
<doc id="290977" url="https://sk.wikipedia.org/wiki?curid=290977" title="Teatrológ">
Teatrológ

Teatrológ je divadelný vedec. Náplňou jeho činnosti je vedomostné zvládnutie a praktické využívanie divadelno-teoretických disciplín, akými sú: dejiny divadla a drámy, teória divadla a drámy, filozofia divadla a drámy, teória literatúry o divadle a dráme, teória a praktické otázky dramaturgie a teória a prax divadelnej publicistiky, kritiky a recenzistiky. Teatrológia zahŕňa v sebe históriu a teóriu predmetu v tom najširšom zmysle, ale v skutočnosti za teatrológa považujeme aj človeka, ktorý sa zapodieva len jednou alebo viacerými, ale nie všetkými zložkami zo sféry divadelno-teoretických disciplín (dejiny, teória, filozofia, dramaturgia).

</doc>
<doc id="290978" url="https://sk.wikipedia.org/wiki?curid=290978" title="Tehelné pole">
Tehelné pole

Tehelné pole môže byť:

</doc>
<doc id="290985" url="https://sk.wikipedia.org/wiki?curid=290985" title="Vladimír II.">
Vladimír II.

Vladimír II. môže byť:

</doc>
<doc id="290994" url="https://sk.wikipedia.org/wiki?curid=290994" title="Juraj Bakoš">
Juraj Bakoš

Ing. Juraj Bakoš (* 3. september 1960, Kežmarok) je bývalý slovenský hokejista. V minulosti bol tiež generálnym manažérom HC Košice a HC Slovan Bratislava.
Hráčska kariéra.
Juraj Bakoš začal s hokejom v Košiciach, ktorým zostal verný počas celej svojej kariéry, s výnimkou dvoch sezón počas obdobia základnej vojenskej služby, kedy hral za Duklu Trenčín. Už ako 17-ročný si v roku 1977 obliekol ligový seniorský dres a okúsil ostrie vtedajšej federálnej česko-slovenskej hokejovej ligy. 
V rokoch 1979 a 1980 reprezentoval Česko-Slovensko na majstrovstvách sveta dvadsaťročných a vybojoval vo Švédsku (1979) striebornú medailu. Zároveň sa stabilne zaradil do ligového kádra VSŽ Košice. Sezóny 1980/1981 a 1981/1982 pôsobil v Dukle Trenčín, od sezóny 1982/1983 obliekal výlučne košický dres, a to až do roku 1989. V roku 1983 bol draftovaný klubom NHL Philadelphia Flyers. S mužstvom VSŽ Košice vybojoval v rokoch 1986 a 1988 dva federálne tituly majstrov Česko-Slovenska. Vlastní aj česko-slovenské striebro z roku 1985, ktoré obom titulom predchádzalo. Na konte má 400 extraligových zápasov.
V reprezentácii hrával za všetky juniorské vekové kategórie, u seniorov hral za B-mužstvo aj A-mužstvo. Za A-mužstvo Česko-Slovenska nastúpil v 10 zápasoch. 
Manažérska kariéra.
Ako manažér sa do hokejového diania nakrátko zaradil v období rokov 2000 – 2001, opätovne a natrvalo v roku 2004. Je viceprezidentom a generálnym manažérom HC Košice. Počas jeho pôsobenia vo funkcii získal s klubom v období od roku 2004 päť titulov majstra Slovenska, vrátane „zlatého hetriku“ v rokoch 2009 – 2011.
HC Košice od roku 2004 ani raz nechýbal v semifinále play-off extraligy a od roku 2007 nepretržite osemkrát dosiahol finálovú účasť. Majstrovským titulom v roku 2014 získal HC Košice pre svoje mesto historicky prvú účasť v novovzniknutej Hokejovej lige majstrov (Champions Hockey League), titul aj účasť v CHL získal aj o rok neskôr (2015). Kariéru generálneho manažéra v HC Košice ukončil v roku 2017. V sezóne 2019/20 pôsobil ako generálny manažér HC Slovan Bratislava. Svoju úspešnú manažérsku kariéru zavŕšil v marci 2020 po predčasnom ukončení sezóny z dôvodu pandémie Covid 19. 
Juraj Bakoš na hokejovom funkcionárskom poli pôsobil aj v exekutíve Slovenského ľadového hokeja (2011-2015), či vo funkcii predsedu predstavenstva spoločnosti Pro-hokej, ktorá riadi najvyššiu slovenskú hokejovú súťaž (2004 - 2009, 2012 - 2014).
Reprezentácia.
Reprezentoval Česko-Slovensko na Majstrovstvách sveta v ľadovom hokeji hráčov do 18 rokov v roku 1978 a na Majstrovstvách sveta v ľadovom hokeji hráčov do 20 rokov v rokoch 1979 a 1980. Za Česko-Slovensko odohral 10. zápasov a dal 1 gól.

</doc>
<doc id="290997" url="https://sk.wikipedia.org/wiki?curid=290997" title="Davisov pohár 2010">
Davisov pohár 2010

Davisov pohár 2010 je 99. ročník najvýznamnejšej tímovej súťaže v mužskom tenise. Finále sa odohrá v 3. - 5. decembra 2010.
Americká zóna.
Skupina I.
Zúčastnené tímy
Skupina II.
Zúčastnené tímy
Ázijsko-Oceánska zóna.
Skupina I.
Zúčastnené tímy
Skupina II.
Zúčastnené tímy
Euroafrická zóna.
Skupina I.
Zúčastnené tímy
Skupina II.
Zúčastnené tímy

</doc>
<doc id="291000" url="https://sk.wikipedia.org/wiki?curid=291000" title="Karosa B 941">
Karosa B 941

Karosa B 941 je model mestského kĺbového autobusu, ktorý vyrábala spoločnosť Karosa Vysoké Mýto v rokoch 1997 až 2001. Inovovaný variant vozidla, vyrábaný od roku 1999, je označený ako B 941 E. Autobus B 941 je nástupcom typu B 741.
Konštrukcia.
B 941 je trojnápravový autobus s polosamonosnou karosériou panelovej konštrukcie. Skladá sa z dvoch častí, ktoré sú navzájom spojené kĺbom a krycím mechom. Motor s prevodovkou sa nachádza za zadnou nápravou, ktorá je hnacou. Prednú lichobežníkovú nápravu s nezávisle zavesenými kolesami vyrobil podnik LIAZ, stredná a zadná pochádza od firmy PPS Detva. Od svojho predchodcu, autobusu B 741, sa B 941 odlišuje odlišným predným i zadným čelom, ktoré sú zaoblené a tvorené sklolaminátovým panelom s kostrou zo zvarených profilov, a tiež inovovaným interiérom s protišmykovou podlahou. Sedačky pre cestujúcich sú plastové, potiahnuté látkou. Priestor pre kočík je umiestnený pri druhých dverách. V pravej bočnici sa nachádzajú štyri dvere, vždy dvoje v každom článku (prvé a štvrté sú užšie než prostredné dvere).
Upravená verzia B 941 E má odlišnú prednú tuhú nápravu LIAZ s kotúčovými brzdami, systémy ABS a ASR, podlahu v prednom článku vozidla zníženú o a ďalšie menšie úpravy.
Výroba a prevádzka.
Výroba mestského kĺbového autobusu rady 900 bola začatá roku 1997, teda približne rok po ukončení produkcie vozidiel B 741. Od roku 1999 Karosa vyrábala iba inovovanú verziu 941 E. Celkom tak bolo v rokoch 1997 až 2001 vyrobených 335 autobusov typu B 941, ktoré boli určené predovšetkým pre MHD v Česku a Slovensku. Autobusy tohoto typu sú už na Slovensku mimo prevádzky.
Literatúra.
Libor Čuma, Tomáš Kocman, Jiří Mrkos: "Autobusy v brněnské městské dopravě 1930–2005". Pavel Malkus – dopravní vydavatelství, Praha 2005, ISBN 80-903012-6-6.

</doc>
<doc id="291001" url="https://sk.wikipedia.org/wiki?curid=291001" title="Eder (prvé meno)">
Eder (prvé meno)

Eder je mužské krstné meno nejasného významu.
V hebrejskom jazyku Eder znamená "stádo, dav, zástup". Bolo to meno syna Beriaha v Starom zákone. V baskickom jazyku znamená "úžasný, krásný".

</doc>
<doc id="291005" url="https://sk.wikipedia.org/wiki?curid=291005" title="Otep">
Otep

Otep môže byť:

</doc>
<doc id="291008" url="https://sk.wikipedia.org/wiki?curid=291008" title="Pavel Hulva">
Pavel Hulva

Pavel Hulva (* 14. november 1963, Česko) je bývalý český hokejista a tréner. 
S hokejom začal v rodných Vítkoviciach. Reprezentoval Česko-Slovensko do 18 aj 20 rokov. Svoju hráčsku kariéru ukončil v sezóne 1990/91. Ako tréner svoj najväčší úspech zaznamenal v sezóne 2008/09 v klube HC Košice, kde zastával pozíciu asistenta trénera Antona Tomka.

</doc>
<doc id="291009" url="https://sk.wikipedia.org/wiki?curid=291009" title="Tiffany (prvé meno)">
Tiffany (prvé meno)

Tiffany je ženské krstné meno. 
Tiffany je anglická forma gréckeho mena Theofania znamenajúca "božie zjavenie". Pochádza z gréckeho slova θεος (theos) "Boh" a φανης (phanes) "zjavenie". 

</doc>
<doc id="291012" url="https://sk.wikipedia.org/wiki?curid=291012" title="Ventilátor">
Ventilátor

Ventilátor je pracovný stroj, ktorého cieľom je zabezpečiť dopravu plynu z jedného miesta na druhé. Pri prietoku dopravovaného plynu ventilátorom dochádza síce k jeho stlačeniu, ale toto nie je primárny cieľ ventilátora. Zvýšenie tlaku je len také veľké, ako je potrebné na prekonanie odporov pri prúdení dopravovaného vzduchu potrubím a udržanie prúdenia plynu.
Ventilátory patria do skupiny kompresorov (v širšom zmysle). Vzhľadom na svoj účel sú konštruované ako lopatkové (rotačné) stroje. Pokiaľ je ventilátor určený na prekonávanie odporov v nasávacom potrubí (pred ventilátorom) nazýva sa aj "exhaustor".
Rozdelenie.
Podľa smeru prúdenia sa ventilátory delia na:
Podľa tlaku a výkonu:
Využitie.
Ventilátory majú v praxi široké využitie, od najväčších po najmenšie aplikácie. Využívajú sa napríklad na vytváranie ťahu pri parných kotloch, vháňanie vzduchu do kuplovní, vyhní a plynových generátorov. Sú súčasťou vetracích a klimatizačných zariadení. Využívajú sa aj na dopravu sypkých materiálov v prúde vzduchu. často bývajú integrálnou súčasťou elektrických motorov. Malé ventilátory sú súčasťou počítačov a rôznych elektrospotrebičov, pre zabezpečenie ich chladenia. 
Ventilátory sa využívajú aj ako samostatné elektrické spotrebiče.

</doc>
<doc id="291013" url="https://sk.wikipedia.org/wiki?curid=291013" title="Exhaustor">
Exhaustor

Exhaustor môže byť:

</doc>
<doc id="291015" url="https://sk.wikipedia.org/wiki?curid=291015" title="Matthias Jakob Schleiden">
Matthias Jakob Schleiden

Matthias Jakob Schleiden (* 5. apríl 1804 – † 23. jún 1881) bol nemecký botanik a spoluzakladateľ bunkovej teórie.
Narodil sa v Hamburgu a tam aj po skončení štúdia začal praktizovať právo, ale čoskoro sa začal na plný úväzok venovať svojmu hobby – botanike. Skúmal štruktúru rastlín pod mikroskopom. Keď bol profesorom botaniky na univerzite v Jene napísal dielo „Contributions to Phytogenesis“, v ktorom uviedol, že rôzne časti rastlinného organizmu sú zložené z buniek. Bol prvý, kto sformuloval to, čo bolo len neformálnou domnienkou ako princíp biológie, rovnako dôležitý aj pre atómovú teóriu v chémii. Tiež uznával význam bunkového jadra, objaveného roku 1831 škótskym botanikom Robertom Brownom a vycítil jeho spojenie s bunkovým delením. Bol jedným z prvých nemeckých biológov, ktorý akceptoval Darwinovu evolučnú teóriu. 

</doc>
<doc id="291019" url="https://sk.wikipedia.org/wiki?curid=291019" title="Marcel Baláž">
Marcel Baláž

Marcel Baláž (* 13. október 1988), je slovenský hokejový útočník.V súčasnosti je hráčom hokejového klubu HK Dukla Michalovce po rozpade hokejového klubu HC 46 Bemaco Bardejov.
Klubový hokej.
Je odchovancom HK VTJ Trebišov, hral za HK Dragon Prešov a klube HC Košice do sezóny 2007/08 hral za tieto kluby iba v juniorských kategóriách.V polovici sezóny 2007/08 sa dostal na farmu Košíc do rodného klubu HK VTJ Trebišov.V sezóne 2009/10 dostal šancu v A-čku Košíc a získal majstrovský titul. Hrával aj na hosťovaní v Bardejove.

</doc>
<doc id="291020" url="https://sk.wikipedia.org/wiki?curid=291020" title="Zmena">
Zmena

Zmena môže byť:

</doc>
<doc id="291021" url="https://sk.wikipedia.org/wiki?curid=291021" title="Smena">
Smena

Smena môže byť:

</doc>
<doc id="291022" url="https://sk.wikipedia.org/wiki?curid=291022" title="Tiffany">
Tiffany

Tiffany môže byť:

</doc>
<doc id="291023" url="https://sk.wikipedia.org/wiki?curid=291023" title="Zverník">
Zverník



</doc>
<doc id="291024" url="https://sk.wikipedia.org/wiki?curid=291024" title="Laureana di Borrello">
Laureana di Borrello

Laureana di Borrello je mesto v regióne Kalábria na juhu Talianska. Mesto je časťou provincie Reggio Calabria. Počet obyvateľov je 5 431 (2008).
Laureana leží neďaleko veľkých miest Rosarno a Feroleto della Chiesa.

</doc>
<doc id="291025" url="https://sk.wikipedia.org/wiki?curid=291025" title="Kondomínium">
Kondomínium

Kondomínium alebo kondominát je v medzinárodnom práve spoluvláda (spoločná vláda) viacerých štátov nad určitým územím (ako kondomínium sa označuje aj takto ovládané územie), pozri kondomínium (medzinárodné právo)
Kondomínium alebo condominium (z angl. resp. z lat.) alebo kondominát je v Severnej Amerike (prenesene aj v iných štátoch) vlastnícke právo k nehnuteľnosti, ktoré je vlastne spojením dvoch právnych titulov v jeden – jednak individuálneho vlastníckeho práva k jednotlivému bytu a jednak spoločného vlastníctva spoločných priestorov tej istej nehnuteľnosti (ako kondomínium sa označuje aj samotná takto vlastnená nehnuteľnosť), pozri kondomínium (nehnuteľnosť)
Condominium (lat.) môže byť (najmä v rímskom práve a v stredoveku):

</doc>
<doc id="291026" url="https://sk.wikipedia.org/wiki?curid=291026" title="Kondominát">
Kondominát



</doc>
<doc id="291027" url="https://sk.wikipedia.org/wiki?curid=291027" title="Condominium">
Condominium



</doc>
<doc id="291029" url="https://sk.wikipedia.org/wiki?curid=291029" title="Sajnšand">
Sajnšand

Sajnšand alebo Sainšand alebo Sajn Šand (po mongolsky Сайншанд - Sajnšand/Sainšand) je hlavné mesto aimagu Dornogov' v Mongolsku. Nachádza sa vo východnej časti stepnej púšte Gobi, na Transmongolskej magistrále. 
Počet obyvateľov dosť kolíše, v roku 2000 malo mesto 25 210, v roku 2006 19 548 (), a v roku 2008 19 891 () obyvateľov.
Mestské časti.
Severná časť.
Priestor sajnšandského sumu (okresu) sa skladá z 5 "bagov" (miestnych častí). "Bagy" č. 1,2 a 3 tvoria hlavnú mestskú časť "Ovor" (Južná), "bag" č. 4 je "Ar" (severná) časť, "bag" č. 5 sa nachádza mimo (46 km južne od hlavnej časti mesta), je to osada Zuunbajan.
V severnej časti bývalo asi 4 944 ľudí (na konci roku 2006), na konci roku 2008 to bolo už len 4 822. Nachádza sa tu železničná stanica, zastávka na Transmongolskej magistrále. Asi 7 kilometrov na západ sa nachádzajú ruiny opustenej sovietskej vojenskej základne. V poslednom čase sa často vyskytujú vážne ekologické problémy, keďže Sovieti tu navŕtali ropné vrty a tie nechali opustené. Domáci časom kvôli cene ukradli kovové poklopy chrániace vrty a tak ropa sčasti stále uniká na povrch. Tento problém sa snažili deväť rokov vyriešiť americkí technici, no zatiaľ bez väčšieho úspechu. 
Na tejto časti zostali väčšie stopy po blízkosti sovietskej armády. Vidieť to hlavne a architektúre, ktorá je zjavne sovietska - bytovky, sčasti nedostavané panelové domy.
Severná a južná časť sú oddelené niekoľkými kopčekmi.
Južná časť.
Počet obyvateľov južnej časti sa naopak zvyšuje - z 12 687 na konci roku 2006 na 13 463 na konci roku 2008. V tejto časti sa nachádzajú hlavné inštitúcie aimagu Dornogov' aj kultúrne ustanovizne, mestský úrad, auditórium, škola a nemocnica.
Hodinu cesty južne sa nachádza obnovený budhistický kláštor Chamariin Chiid (Chamar), a v samotnom Sajnšande sídli múzeum významnej literárnej a mníšskej postavy devätnásteho storočia Danzanravčaaho, známeho vodcu ňingmy (v preklade Červenej čapice), školy tibetského budhizmu.
Zuubajan.
Do sajnšandského sumu patrí aj Zuunbajan, osada s ťažbou ropy, ktorá sa nachádza 46 kilometrov južne. Má medzi 1 917 (koniec roka 2006) a 1 606 (koniec roka 2008) obyvateľov. Železnica túto časť spája so sajnšandskou stanicou a tým pádom aj s Transmongolskou magistrálou.
Hospodárstvo.
Okrem ťažby ropy sa sajnšandské obyvateľstvo venuje najmä chovu zvierat. V celom aimagu Dornogov', ako v najsuchšom kraji Mongolska, sa chová podľa odhadov viac ako milión piatich druhov zvierat - a to tiav, koní, kráv (aj jakov, oviec a kôz. Na ich ochranu sa chovajú aj pastierske psy. Všetky zvieratá sú len nomádske, potulujúce sa po púšti a hľadajúce potravu. Problémom je, že kozy a ovce (spolu tvoria vyše 800 000) spásajú stále viac a viac trávy, čím vlastne urýchľujú dezertifikáciu - rozširovanie púšte. Okrem chovu zvierat tu už pre prírodné podmienky nič ďalšie nie je možné. 
Pre svet je mesto dôležité najmä pre polohu komerčného leteckého radaru, ktorý sa tu nachádza, aj keď Sajnšand nemá letisko. Kvôli tomu mesto leží na hlavnej leteckej trase z Pekingu do Európy. Práve nad ním sa lietadlá, z Pekingu spočiatku letiace na sever, otáčajú na západ. Každý deň ponad mesto preletí približne 60 lietadiel.
Infraštruktúra.
Hlavnou spojnicou mesta so svetom je železnica. Okrem nej nie sú do mesta takmer žiadne spojenia. Cesty sú nekvalitné, zväčša len prašné. Momentálne tím Ázijskej rozvojovej banky pracuje na výstavbe cesty cez púšť. 

</doc>
<doc id="291032" url="https://sk.wikipedia.org/wiki?curid=291032" title="Taškent Open">
Taškent Open

Tashkent Open je ženský profesionálny tenisový turnaj, ktorý sa hrá v hlavnom meste Uzbekistanu na otvorených dvorcoch s tvrdým povrchom. Od roku 1999 do roku 2008 bol tento turnaj zaradený ako Tier IV do okruhu WTA. Od roku 2009 figuruje ako WTA International.

</doc>
<doc id="291035" url="https://sk.wikipedia.org/wiki?curid=291035" title="Dezider Ursiny">
Dezider Ursiny



</doc>
<doc id="291041" url="https://sk.wikipedia.org/wiki?curid=291041" title="Saori Obatová">
Saori Obatová

Saori Obatová (; * 23. apríl 1978, Sapporo, Japonsko) je bývalá japonská profesionálna tenistka. Počas svojej kariéry vyhrala 1 turnaj WTA vo štvorhre.

</doc>
<doc id="291042" url="https://sk.wikipedia.org/wiki?curid=291042" title="Saori Obata">
Saori Obata



</doc>
<doc id="291043" url="https://sk.wikipedia.org/wiki?curid=291043" title="Binárna hviezda">
Binárna hviezda



</doc>
<doc id="291051" url="https://sk.wikipedia.org/wiki?curid=291051" title="Maďarské demokratické fórum">
Maďarské demokratické fórum

Maďarské demokratické fórum (, skrátene MDF) je pravicová, v súčasnosti parlamentná politická strana v Maďarsku. Strana vznikla 27. septembra 1987. Prvým predsedom strany bol Zoltán Bíró, po ňom stranu viedli József Antall, ktorý bol súčasne od roku 1990 až do svojej smrti v roku 1993 predsedom vlády Maďarskej republiky. V súčasnosti je predsedníčkou strany Ibolya Dávidová.
História.
Maďarské demokratické fórum (MDF) vzniklo v roku 1987 v obci Lakitelek. Stranu založili Zoltán Bíró, Dénes Csengey, Sándor Csoóri, István Csurka, Gyula Fekete, Lajos Für, Rudolf Joo, Csaba Kiss a Sándor Lezsák. Strana vyhrala prvé slobodne voľby v krajine a vytvorila vládu spolu s Nezávislou maloroľníckou stranou (FKGP) a s Kresťanskodemokratickou ľudovou stranou (KDNP); predsedom vlády sa stal József Antall. Po jeho smrti v roku 1993 ho nahradil minister vnútra Péter Boross. Medzi rokmi 1990 a 1993 boli zo strany vylúčení, alebo vystúpili viacerí poslanci, ktorí buď zostali nezávislí alebo vstúpili do strany (Fidesz). Viacerí z nich založili nové strany napríklad István Csurka založil Maďarskú stranu pravdy a života (MIEP) a István Szabó založil Maďarskú demokratickú ľudovú stranu (MDNP). V voľbách v roku 1994 bolo Maďarské demokratické fórum v opozícií.
Strana MDF v roku 1998 neprekročila 5% hranicu (získala len 3,12% hlasov) a nedostala sa do parlamentu. Po štyroch rokoch v opozícii sa opäť stala vládnou stranou v roku 1998, keď vstúpila do vlády spolu s Fideszom a FKGP. V roku 2004 vo voľbách do Európskeho parlamentu získalo MDF jedného poslanca. V roku 2002 sa strana spojila s Fideszom a v parlamentných voľbách získali 41% hlasov, napriek tomu voľby prehrali. Strana mala v parlamente 24 poslancov a vytvorila samostatnú frakciu. Medzitým zo strany nezákonne vylúčili niektorých jej členov, ktorí od strany požadovali odškodné vo výške 10 miliónov forintov.

</doc>
<doc id="291053" url="https://sk.wikipedia.org/wiki?curid=291053" title="Instant messenger">
Instant messenger



</doc>
<doc id="291056" url="https://sk.wikipedia.org/wiki?curid=291056" title="Davisov pohár 2010 (Svetová skupina)">
Davisov pohár 2010 (Svetová skupina)

Svetová skupina Davisovho pohára je najvyššia časť Davisovho pohára. O titul bojuje 16 tímov.

</doc>
<doc id="291057" url="https://sk.wikipedia.org/wiki?curid=291057" title="Myspace">
Myspace

myspace (štylizované ako my_____) je webová sociálna sieť, ktorej vlastníkom je spoločnosť Fox Interactive Media. Služba bola spustená v auguste 2003. Postupne sa stala jedným z najväčších komunitných serverov na svete. Spoločnosť sídli v kalifornskom meste Beverly Hills a zamestnáva približne 1000 zamestnancov.
Táto sociálna sieť umožňuje užívateľom využívať chat, blogovať, diskutovať v diskusných skupinách a zdielať fotky alebo videá. Myspace ponúka osobné profily užívateľom od 14 rokov a niektoré špeciálne profily pre hudobníkov alebo hercov. Jej používanie je bezplatné, služba je financovaná pomocou reklamy. 
MySpaceIM.
V roku 2009 Myspace vydal svoj oficiálny instant messenger s názvom MySpaceIM. Tento freeware softvér je dostupný iba pre Windows. MySpaceIM spolupracuje s užívateľským profilom na MySpace a informuje o udalostiach na webovej službe.
Kritika.
Myspace býva často kritizovaný za nedostatočné bezpečnostné opatrenia, šírenie reklamy a spamu, falošnými stránkami celebrít ale aj iných hrozieb. V niektorých amerických školách je služba zablokovaná z dôvodu častého používania študentmi.

</doc>
<doc id="291058" url="https://sk.wikipedia.org/wiki?curid=291058" title="M. J. Schleiden">
M. J. Schleiden



</doc>
<doc id="291059" url="https://sk.wikipedia.org/wiki?curid=291059" title="Sajn Šand">
Sajn Šand



</doc>
<doc id="291061" url="https://sk.wikipedia.org/wiki?curid=291061" title="Ústav fyzikálnych vied">
Ústav fyzikálnych vied

Ústav fyzikálnych vied je pracovisko Prírodovedeckej fakulty Univerzity Pavla Jozefa Šafárika v Košiciach, ktorého primárnymi aktivitami sú: 
Riaditeľom ústavu je v súčasnosti Dr. h.c. prof. RNDr. Alexander Feher, DrSc.
Členenie ústavu.
Katedra teoretickej fyziky a astrofyziky.
Katedra teoretickej fyziky a astrofyziky zabezpečuje výuku všetkých základných disciplín teoretickej fyziky. Ponukou povinne voliteľných a výberových predmetov profiluje absolventov so zameraním na fyziku kondenzovaných látok, jadrovú fyziku, počítačovú fyziku a astrofyziku. 
Výskum katedry je orientovaný na nasledujúce oblasti:
Na výskume sa podieľajú v spolupráci s:
Katedra biofyziky.
Vedecké zameranie katedry má interdisciplinárny charakter a vo svojej hlavnej časti je smerované predovšetkým do oblasti výskumu nových fotoaktívnych liečiv s perspektívnym uplatnením v diagnostike a liečbe nádorových ochorení.
Katedra spolupracuje s mnohými inštitúciami a univerzitami vo svete: 
Katedra fyziky kondenzovaných látok.
Katedra fyziky kondenzovaných látok zabezpečuje výučbu základného kurzu fyziky a špecializovaných predmetov z oblasti magnetizmu, fyziky kovov, fyziky nízkych teplôt, fyziky nových progresívnych materiálov a moderných experimentálnych techník. Vedecká práca našich zamestnancov sa sústredí na magnetické vlastnosti rôznych typov materiálov - amorfných, nanoštruktúrnych, nízkorozmených a molekulových magnetov v rozsahu teplôt od izbovej teploty až do najnižších teplôt 30 mK .
Spolupráca vo výskumnej oblasti s inšitúciami vo svete zahŕňa:
Katedra jadrovej a subjadrovej fyziky.
Výskum v oblasti jadrovej a subjadrovej fyziky je zameraný na štúdium vysokoenergetických zrážok ťažkých iónov, hľadanie nenukleónových stupňov voľnosti, korelácií a spinových efektov v malonukleónových systémoch v interakciách protónov s ľahkými jadrami pri stredných energiách .
Zvláštna pozornosť je venovaná zapojeniu pracovníkov do experimentu ALICE na novom LHC urýchľovacom komplexe CERNE, ako aj do experimentu STAR na urýchľovači BROOKHAVENE. 
Pracovisko má širokú a kvalitnú medzinárodnú spoluprácu s univerzitami a výskumnými inštitúciami z celého sveta, zvlášť treba vyzdvihnúť spoluprácu a členstvo v špičkových medzinárodných centrách:

</doc>
<doc id="291067" url="https://sk.wikipedia.org/wiki?curid=291067" title="Theodor Schwann">
Theodor Schwann

Theodor Schwann ( * 7. december 1810 – † 11. január 1882) bol nemecký zoológ.
Medzi jeho mnohé príspevky v biológii patrí rozvoj bunkovej teórie, objav Schwannových buniek a periférnej nervovej sústavy, objav a štúdium pepsínu, objav organického pôvodu kvasiniek a zavedenie termínu metabolizmus.

</doc>
<doc id="291068" url="https://sk.wikipedia.org/wiki?curid=291068" title="Medové týždne (House)">
Medové týždne (House)

Medové týždne (anglicky: "Honeymoon") je dvadsiata druhá a zároveň posledná epizóda z prvej série seriálu Dr. House. Prvýkrát ju odvysielala FOX Broadcasting Company 24. mája 2005.
Dej.
House súhlasí s tým, že bude liečiť manžela svojej bývalej priateľky Stacy. Stacy dohodla stretnutie jej manžela s Houseom v reštaurácii. Ten, aby ho mohol liečiť, ho omámil chloralhydrátmi. Tím však pociťuje, že House vystavuje Marca (manžela Stacy) neobvykle silným neetickým postupom, ako odvetu za to, čo sa stalo Houseovi s jeho nohou. Po sérii testov sa stále nedarí nájsť akýkoľvek problém. House ho napriek tomu nechá operovať. Operácia však zistí iba zväčšený močový mechúr. House si ale vyžiada záznamy operácie a v noci ich študuje. Všimne si, že Marc trpí žalúdočnou epilepsiou. Marcovi odumierajú mozgové bunky. Foremanova verzia je, že je to spôsobené encefalitídou alebo Alzheimerovou chorobou. House pošle Chasea a Foremana k Marcovi domov, aby zistili príčiny ochorenia. Medzitým Cameronová vylúči Alzheimera. Zisťuje taktiež aký bol House pred svalovým infarktom. Marcovi vyšetria mozog a spravia test pamäti. Nič sa však nezistí. Testy ukazujú, že je dokonale zdravý, avšak umiera. Postupne ochrnie. Pri záchvate paniky skoro prestane dýchať. Aby si House potvrdil diagnózu, musí vyvolať u Marca záchvat. Ten to však odmieta. Stacy mu ale chce zachrániť život a Housea prehovára. Ten najprv odmieta, ale nakoniec ho prehovorí. House sa chystá vyvolať u Marca záchvat, ale tím mu v tom zabráni. House ale odvedie ich pozornosť a podarí sa mu podať injekciu. Záchvat sa po chvíli dostaví a je potrebné odobrať moč. Vypadne však katéter a tak House musí odobrať moč priamo z močového mechúra. Testovaním moča sa potvrdí Houseova diagnóza, že má Marc porfýriu. Stacy povie Houseovi, že on bol ten pravý a vždy bude, ale že zostáva s Marcom. Ku konci epizódy hovorí s Houseom Cameronová, ktorá mu vraví, že si myslela, že nikdy nemiloval, ale že sa zmýlila, že len nemiloval ju. Keďže sa Marc musí na porfýriu liečiť, navrhla Cuddyová Stacy pozíciu právnika nemocnice a tá ju s Houseovým súhlasom prijala.

</doc>
<doc id="291074" url="https://sk.wikipedia.org/wiki?curid=291074" title="Marie-Gayanay Mikaelianová">
Marie-Gayanay Mikaelianová

Marie-Gayanay Mikaelianová (* 3. marec 1984, Lausanne, Švajčiarsko) je bývalá švajčiarska profesionálna tenistka. Počas kariéry vyhrala 1 turnaj WTA v dvojhre. Jej otec je Armén, v juniorskom veku reprezentovala Arménsko.

</doc>
<doc id="291075" url="https://sk.wikipedia.org/wiki?curid=291075" title="Marie-Gayanay Mikaelian">
Marie-Gayanay Mikaelian



</doc>
<doc id="291079" url="https://sk.wikipedia.org/wiki?curid=291079" title="Mária Lujza Orleánska">
Mária Lujza Orleánska

Mária Lujza Orleánska (* 26. marec 1662, Paríž – † 12. február 1689, Madrid) bola ako prvá manželka španielskeho kráľa Karola II. v rokoch 1679 až 1689 španielskou kráľovnou. Z otcovej strany bola neterou francúzskeho kráľa Ľudovíta XIV. a vnučkou ďalšieho francúzskeho kráľa Ľudovíta XIII.
Pôvod.
Mária Lujza Orleánska sa narodila v kráľovskom paláci Palais Royal v Paríži a po narodení získala titul "Mademoiselle d'Orléans". Bola najstaršou dcérou Filipa I. Orleánskeho, mladšieho brata kráľa Ľudovíta XIV., a anglickej princeznej Henrietty Anny, dcéry anglického kráľa Karola I. Medzi predkov Márie Lujzy patrili členovia mnohých významných európskych kráľovských rodov, napríklad z Rakúska, Anglicka aj Španielska. Jej starými rodičmi z otcovej strany boli Ľudovít XIII. a Anna Rakúska. Dvaja jej strýkovia boli králi Anglicka, Škótska a Írska – Karol II. a Jakub II., jej tetou bola kráľovská princezná a oranžská princezná, Mária Henrietta Stuartová.
Politické manželstvo.
Niektorí historici sú toho názoru, že Mária Lujza sa mala vydať za svojho bratranca Ľudovíta Bourbonského, francúzskeho dauphina, no listy Máriinej nevlastnej matky, ktoré sa zachovali do súčasnosti, to popierajú.
V tom období sa politické a spoločenské okolnosti v Európe neustále menili a taktiež sa viedlo niekoľko vojen. Máriin otec a strýko dohodli jej manželstvo, ktoré bolo iba politické – malo napomôcť k zlepšeniu vzájomných vzťahov medzi Francúzskom a Španielskom. Medzi týmito kráľovstvami panovalo napätie, ktoré vyplývalo aj z toho, že Máriin strýko bojoval v španielskom Holandsku. Svadba sa uskutočnila v zastúpení v zámku Fontainebleau dňa 30. augusta 1679. Ženícha zastupoval Máriin vzdialenejší bratranec, Ľudovít Armand I., princ z Conti. Svadobné a iné oslavy na počesť novej kráľovnej sa konali až do polovice septembra. 
Život v Španielsku.
19. novembra 1679 sa v Quintanapalle neďaleko Burgos v Španielsku uskutočnila oficiálna svadba Márie Lujzy Orleánskej a španielskeho kráľa Karola II.
Mária Lujza si ťažko zvykala na nové prostredie, najmä na veľmi prísnu španielsku etiketa, ktorá napríklad zakazovala dotýkať sa kráľovnej. Po niekoľkých neúspešných tehotenstvách, ktoré skončili potratom, začala Mária Lujza trpieť depresiami. Práve to, že sa jej nepodarilo priviesť na svet dediča trónu bolo príčinou prečo nebola na španielskom dvore obľúbená.
Väčšinu svojho času Mária Lujza trávila v kráľovskom zámku Alcazar v Madride, v zámku Buen Retiro a v kráľovskej rezidencii v Aranjueze južne od Madridu a bol pravdepodobne jej najobľúbenejším sídlom.
Posledné roky života a smrť.
Ani po desiatich rokoch manželstva sa Márie Lujze a Karolovi II. nenarodil žiadny potomok. To bolo aj príčinou jej pokračujúcich depresií, následkom ktorých začala trpieť nadváhou. 11. februára 1689 pocítila počas jazdy na koni prudkú bolesť v oblasti brucha. Ešte v tú noc vo veku 26 rokov zomrela. Podľa niektorých historických záznamov boli jej posledné slová, ktoré venovala manželovi, nasledujúce:
Situácia po jej smrti.
Smrť Márie Lujzy hlboko zasiahla jej manžela. Niektoré dobové záznamy uvádzajú, že Mária Lujza zomrela na otravu, pričom otráviť ju mala Olympia Mancini, soissonská grófka, na príkaz kráľovnej matky Márie Anny Habsburskej, jej svokry, pretože nebola schopná porodiť následníka trónu. Táto teória je však málo pravdepodobná, pretože obe ženy mali mať spolu veľmi dobrý vzťah a Máriu Annu smrť nevesty tiež zarmútila. Na základe historických výskumov bol pravdepodobnou príčinou smrti mladej kráľovnej zápal slepého čreva.
Krátko po smrti Márie Lujzy začal španielsky minister hľadať pre kráľa novú manželku. Najpravdepodobnejšími kandidátkami boli talianska princezná Anna Mária Medicejská a nemecká princezná Mária Anna Falcká, ktorá sa neskôr aj jeho manželkou stala.
Predkovia.
"Poznámka: Všimnite si, že Mária Lujza mala niekoľkých predkov rovnakých – štyria pra-prastarí rodičia (Antoine Navarrský a Johana III. Navarrská; Francesco I. Medicejský a Johana Rakúska) boli jej pra-prastarýmí rodičmi aj z matkinej, aj z otcovej strany."

</doc>
<doc id="291080" url="https://sk.wikipedia.org/wiki?curid=291080" title="Prijatie (House)">
Prijatie (House)

Prijatie (anglicky: "Acceptance") je prvá epizóda z seriálu Dr. House. Prvýkrát ju odvysielala FOX Broadcasting Company 13. septembra 2005.
Dej.
Hlavným pacientom epizódy je Clarence - afroamerický väzeň odsúdený k trestu smrti. V rámci cvičenia ide na hodinu do telocvične. Počas cvičenia sa mu však začnú zjavovať ľudia, ktorých zabil. House si nájde v hlavnom počítači tento prípad a chce od Cuddyovej, aby mu bol pridelený. Tá mu ho však nechce dať, ale nakoniec to povolí, keď House sľúbi, že odpracuje dve hodiny v ambulancii navyše. Do ambulancie však nejde. Miesto seba tam pošle Cameronovú. Do ambulancie príde mladé dievča kvôli posudku na univerzitu. Vraví o sebe, že je trochu anemická a má trochu kašeľ, ale Cameronová na röntgenovej snímke nájde malobunkový karcinóm pľúc. Túto diagnózu však nechce akceptovať a požaduje od Housea, aby ju liečil. Ten však odmietne. Namiesto toho lieči väzňa z cely smrti. Prvotné vyšetrenia vo väzení ukazujú na hypoxiu a vodu na pľúcach. House chce väzňa previesť do nemocnice, s čím ale nesúhlasí riaditeľ väznice. Stacy, ktorá teraz pracuje ako právnička v nemocnici mu však zoženie súdny príkaz v domnienke, že o všetkom vie Cuddyová. Keď však House s väzňom príde do nemocnice, Cuddyová zúri. Počas vyšetrenia sa prebudí z bezvedomia a je nepríčetný. Rozbije posteľ a vytiahne si trubicu, ktorú mal v krku s tým, že je smädný. House sa domnieva, že Clarence bral drogy a tak vyšle Chasea do väznice. Cameronová sa snaží prinútiť Housea, aby liečil jej pacientku, ten však stále odmieta s tým, že pacientka zomrie. Foreman Clarencea nechce liečiť, pretože mu pripadá divné liečiť človeka, ktorý má zomrieť - i preto, že je to vrah a násilník. Chase vo väzení nič nenájde. Iba obálky, listy, farbu do tlačiarne. House vydedukuje, že sa pokúsil otráviť farbou do tlačiarne. Preto ide za Clarenceom na izbu s fľaškou alkoholu a popíja s ním. Keď vypijú skoro celou fľašku, prezradí mu, že to urobil schválne, pretože vie, že sa chcel otráviť a že farba do tlačiarne obsahuje metanol. Alkohol obsahuje etanol, ktorý sa na viaže na metanol v Clarenceovej krvi a ten ho potom neškodne vylúči. 
Cameronová od Housea žiada, aby mohla dievčaťu z kliniky urobiť test, ale ten stále odmieta. Nakoniec ho prehovorí, keď mu sľúbi, že zaňho vezme dve hodiny v ambulancii. Test však nič neukáže a tak musí urobiť biopsiu. Výsledky biopsie ukazujú na malobunkový karcinóm pľúc, ako povedal House, ale Cameronová sa so svojou pacientkou spriatelí a nechce jej verdikt povedať. Clarence je už skoro zdravý a Cuddyová ho chce poslať späť do väznice. Keď však už má odísť, praskne mu črevo. To však nesedí Houseovi do jeho teórie. Začne hľadať príčinu, prečo zabil všetky svoje obete. Vie všetky, až na poslednú obeť. Od Clarencea zistí, že spoluväzňa zabil preto, že mal náhly nával hnevu. Napadne mu, že by mohlo ísť o žľazu produkujúcu adrenalín a tak Clarencea pošle na magnetickú rezonanciu. Pošle ho tam aj napriek tomu, že má na tele veľa tetovaní z väzenia, ktoré obsahujú i ťažké kovy. Clarence tak na MRI trpí obrovskými bolesťami. Žľaza sa nájde a vyoperujú ju. Clarence je tak zdravý. Foreman si uvedomil, že Clarence vraždil v záchvatoch zúrivosti spôsobených žľazou, a rozhodne sa svedčiť v jeho prospech. Ku koncu epizódy Cameronová vraví svojej pacientke, že má rakovinu a že zomrie.
Hudba.
Na konci epizódy zaznie pieseň Hallelujah od Jeffa Buckleyho.

</doc>
<doc id="291082" url="https://sk.wikipedia.org/wiki?curid=291082" title="Ústav teoretickej fyziky a astrofyziky Prírodovedeckej fakulty Masarykovej univerzity">
Ústav teoretickej fyziky a astrofyziky Prírodovedeckej fakulty Masarykovej univerzity

Ústav teoretickej fyziky a astrofyziky Prírodovedeckej fakulty Masarykovej univerzity je univerzitné pracovisko Prírodovedecká fakulta Masarykovej univerzity, ktoré sa zameriava na výskum v oblasti disciplín teoretickej fyziky, astrofyziky a obecného fyzikálneho vzdelávania. Člení na rovnakopomenované oddelenia. 
Riaditeľom ústavu je prof. Rikard von Unge.
Oddelenie astrofyziky.
Oddelenie astrofyziky zabezpečuje bakalársky študijný program Aplikovaná fyzika – astrofyzika, úplný kurz základov astronómie, astrofyziky a kozmológie pre všetkých študentov fyzikálnych odborov a špecializované prednášky podľa odborného zamerania pracovníkov oddelenia v oblasti:
Výskum v oddelení je zameraný hlavne na štúdium fyziky horúcich hviezd a hviezdnych systémov s horúcimi zložkami. Toto oddelenie zabezpečuje pozorovania na observatóriu Masarykovej Univerzity na Kravej hore v Brne, ktoré je vybavená 60 cm reflektorom vybaveným CCD kamerou.
Výskum sa zameriava tiež na:
Toto oddelenie vykonáva výskum v spolupráci s Astronomickým ústavom Českej akadémie vied a Astronomickým ústavom Slovenskej akadémie vied.
Oddelenie teoretickej fyziky.
Výskumná činnost oddelenia sa zameriava na viaceré skupiny problémov:
Toto oddelenie robí výskum v spolupráci s Yang Institute for Theoretical Physics, Uppsala University, Jagellonian University v Krakowe a Seoul National University.
Oddelenie fyzikálneho vzdelávania.
Oddelenie vedie populárny vedecký kurz s názvom Zaujímavá fyzika. V roku 2007 získalo finančný príspevok Ministerstva vzdelania Českej republiky na inovácie kurzu. Ročne sa ho zúčastní zhruba 100 študentov. Zahŕňa experimenty v oblasti: rôznych fáz dopadu kvapky do hrnčeka s kávou, zvyditelnenie turbulencie vo vzduchu pomocou dymu, vírové prstence vo vzduchu i vo vode, farby mydlových blán, iskry alebo varenie párok pomocou slnečného variča. 

</doc>
<doc id="291086" url="https://sk.wikipedia.org/wiki?curid=291086" title="Brigitte Mohnhauptová">
Brigitte Mohnhauptová

Brigitte Margret Ida Mohnhauptová (* 24. jún 1949, Rheinberg) je bývalá nemecká teroristka, ústredná predstaviteľka 2. generácie Frakcie červenej armády (RAF).
Narodila sa v meste "Rheinberg" v Severnom Porýnií-Vestfálsku. Po rozchode rodičov v r. 1960 vyrastala so svojou matkou. Zmaturovala v roku 1967 na gymnáziu v Bruchsali a následne sa prihlásila na štúdium žurnalistiky a histórie na Filozofickej fakulte Mníchovskej univerzity. V rokoch 1968-1970 bola vydatá za svojho spolužiaka a ľavicového radikála (neskôr tiež člena "RAF") Rolfa Heisslera. Spolu s ním sa aktivizovala v miestnej ľavicovej scéne, zúčastnila sa viacerých demonštrácii proti vojne vo Vietname. 
Mohnhauptová sa spolu s priateľkou Irmgard Möllerovou pridala k prvej generácii "Frakcii červenej armády" už v r. 1971, no v tom čase ešte v skupine nehrala podstatnú úlohu. 9. júna 1972 bola zatknutá v Berlíne a pre členstvo v kriminálnej organizácií, falšovanie dokumentov a držanie zbraní bola odsúdená na necelých 5 rokov väzenia. Krátko po smrti Ulrike Meinhofovej v r. 1976 bola Mohnhauptová presunutá na jej miesto do prísne stráženej väznice "Stammheim", kde bola v kontakte s Andreasom Baaderom, Gudrun Ensslinovou a ďalšími poprednými členmi 1. generácie "RAF". Predpokladá sa, že práve oni ju podporovali a trénovali k tomu, aby sa stala vedúcou líderkou 2. generácie.
Mohnhauptová bola prepustená 8. februára 1977 a následne sa pripojila späť k "RAF". Zohrala kľúčovú rolu v udalostiach tzv. Nemeckej jesene v r. 1977. Išlo o vraždy generálneho prokurátora Siegfrieda Bubacka, bankára Jürgen Ponta a o únos a vraždu priemyselníka Hanns-Martin Schleyera. Jednoznačne sa však dokázala jej priama účasť len na Schleyerovom únose (spolu s ďalšími asi 20 členmi RAF) a na vražde Jűrgena Ponta (spolu s Christianom Klarom a Susanne Albrechtovou), no aj tu nie je jasné, kto z nich na Ponta vystrelil.
11. mája 1978 bola Mohnhauptová spolu s ďalšími tromi členmi RAF zadržaná v Záhrebe v bývalej Juhoslávii. Keďže rokovania o ich vydaní do Západného Nemecka zlyhali, umožnila im juhoslovanská vláda odchod do krajiny podľa ich vlastného výberu. 17. novembra 1978 preto odleteli do Adenu v Jemene. V r. 1979 sa Mohnhauptová tajne vrátila späť do Nemecka, kde spoluorganizovala napr. neúspešný atentát na vtedajšieho vrchného veliteľa NATO Alexander Haiga z 25. júna 1979. Posledný útok, na ktorom sa dokázala jej priama účasť, bol neúspešný raketometný útok na auto amerického generála Fredericka Kroesena z 15. septembra 1981.
11. novembra 1982 bola Mohnhauptová spolu s Adelheid Schulzovou zatknutá v skladisku zbraní RAF v lese neďaleko Frankfurtu špeciálnou jednotkou GSG 9. 2. apríla 1985 bola odsúdená na päťnásobný doživotný trest odňatia slobody. 
Bola umiestnená vo väznici "Aichach", odkiaľ bola 25. marca 2007 podmienečne prepustená.

</doc>
<doc id="291091" url="https://sk.wikipedia.org/wiki?curid=291091" title="Taškent Open 2009">
Taškent Open 2009

Taškent Open 2009 bol tenisový turnaj, ktorý sa konal v dňoch od 21. septembra do 27. septembra v uzbeckom Taškente na otvorených dvorcoch s tvrdým povrchom. Rozpočet turnaja je 220 000 USD. 
Víťazi.
Dvojhra žien.
 Šachar Peerová vs. Akgul Amanmuradovová 6-3, 6-4 
Štvorhra žien.
 Oľga Govorcovová / Tatiana Pučeková vs. Vitalija Diačenková / Jekaterina Dzegalevičová 6-2, 6-71, 10-8 

</doc>
<doc id="291093" url="https://sk.wikipedia.org/wiki?curid=291093" title="Vojna trojspolku">
Vojna trojspolku

Vojna trojspolku alebo Paraguajská vojna (v Paraguaji nazývaná Veľká vojna) bola vojna v rokoch 1864 až 1870 medzi Paraguajom na jednej a Brazíliou, Argentínou a Uruguajom na druhej strane. Bol to najkrvavejší konflikt v dejinách Latinskej Ameriky.
Príčiny a vypuknutie vojny.
V Uruguaji začal v apríli v roku 1863 vodca Liberálnej strany (Colorados), Venancio Flores, povstanie proti vláde, ktorá bola kontrolovaná Konzervatívnou stranou (Blancos). Toto povstanie podporovala ako Argentína tak aj Brazília. To dostalo uruguajskú vládu do neľahkej situácie a obrátila sa preto, hľadajúc pomoc, na Paraguaj, ktorý mal na vtedajšie podmienky veľké a dobre vycvičené vojsko, ako aj vyspelú ekonomiku a bol považovaný v regióne za veľmoc. V Paraguaji vládol od roku 1862 diktátor Francisco Solano López. López vedel, že regionálna rovnováha síl by sa víťazstvom povstalcov narušila a prijal výzvu Blancos. Obával sa totiž, že Brazílčania a Argentínci by mohli v prípade úspechu v Uruguaji, rovnakým spôsobom postupovať tiež proti jeho vláde. Preto žiadal skončenie brazílskeho zasahovania v Uruguaji. Nakoľko Brazília na jeho výzvu reagovala záporne, zabavil brazílsku loď na rieke Paraguaj, posadil posádku a na palube nachádzajúceho sa guvernéra provincie Mato Grosso do väzenia a vyhlásil Brazílii v decembri roku 1864 vojnu. Na to paraguajské vojsko vniklo do provincie Mato Grosso, kde sa stretlo iba s malým odporom. Brazílčania však sústredili svoje sily na ďaleko dôležitejšie bojisko, na Uruguaj. Tam boli úspešní; 20. februára 1865 dobyli a obsadili hlavné mesto Montevideo a dosadili Floresa za prezidenta. Tým bola vojna v Uruguaji pre Paraguajom podporovanú stranu prehraná.
Aby mohol zakročiť proti brazílskym oddielom v Uruguaji, žiadal López od argentínskeho prezidenta Bartolomea Mitru povolenie k prechodu jeho vojska cez argentínsku provinciu Corrientes. Argentína, ktorá bola vo vojne oficiálne neutrálna, de facto ale nechala brazílske loďstvo pohybovať sa vo svojich výsostných vodách, odmietla. Na to nasledovalo 18. marca 1865 vypovedanie vojny Paraguaja Argentíne. López disponoval dobre vycvičeným vojskom o sile asi 60 000 mužov (38 000 mužov v pozemnej armáde, 22 000 v námorníctve a milícii národnej gardy), proti nepripravenému protivníkovi, ktorý zo začiatku mohol povolať iba asi 28 000 mužov (Brazília 16 000, Argentína 8 000 a Uruguaj 4 000).
Priebeh bojov.
Paraguajské oddiely postupovali cez Corrientes rýchlo, nenarazili tu na temer žiadny odpor a dobyli mesto Corrientes. 1. mája 1865 spojili sa Brazília, Argentína a Uruguaj a vytvorili trojspolok podpísaním zmluvy o spoločnom postupe vo vedení vojny proti Paraguaju. Zaviazali sa, že budú postupovať spoločne až do úplnej porážky Lópeza. Spojeneckú armádu do boja s Paraguajom viedli Argentinec Bartolomé Mitre, Uruguajec Venancio Flores a Brazilec Lois Ozorio.
11. júna 1865 sa odohrala námorná bitka pri Riachuelo. Brazílske loďstvo vedené Franciscom Manuelom Barrosom da Silva bitku vyhralo a úplne zničilo silné paraguajské loďstvo a predišlo tak okupácií Argentíny cez Paraguaj. Táto bitka tak prakticky predurčila ďalší priebeh vojny, pretože umožnila spojencom kontrolu ústia La Platy.
V auguste a septembri 1865 museli Lópezove oddiely podstúpiť dve ťažké porážky. Jednu pri Yatay od jednotiek Venancia Floresa, druhú pri Uruguayana od Mitreho. Mitre mohol teraz v Paraguaji operovať už so 47 000 mužmi. López musel opustiť svoje pozície pri Itapua. 24. mája 1866 rozbili Lópezovu armádu v bitke pod Paso de Patria, kde paraguajci utrpeli ťažkú porážku. Údaje o ich stratách silno kolíšu, no na každý prípad stratili tu svojich najlepších vojakov. Ale spojenci premeškali možnosť hneď uchopiť iniciatívu a tak mohol Paraguaj mobilizovať, zoskupiť sa a doplniť stavy vojska. 
Brazílske loďstvo so svojim silným delostrelectvom ovládalo rieky Paraná a Paraguaj; to znemožňovalo využitie spojenia Paraguajcov s Atlantickým oceánom. Spojenci chceli postupovať pozdĺž rieky Paraguay k hlavnému mestu Paraguaja Asunción, ktorý leží práve pri tejto rieke. K tomu ale museli najskôr dobyť pevnosť Humaita. Prvý útok na pobrežné pozície Curupaiti, južne od Humaita, bol v septembri 1866 paraguajcami odrazený. Vo februári 1867 sa musel Mitre pre vnútropolitické problémy vrátiť do Buenos Aires. Najvyššie velenie spojencov prevzal brazílsky generál Luís Alves de Lima e Silva, neskorší Duque de Caxias. V oboch armádach zúrila cholera. V júli 1868 museli Paraguajci Humaita bez boja opustiť. 
Napriek úspechom aliancie stretla sa vojna v Brazílii, Uruguaji a Argentíne s únavou z vojny. Opakovane prichádzalo v priebehu vojny k želaniam s cieľom skončiť boje. Tieto pokusy stroskotali hlavne na tom, že López nebol ochotný odstúpiť.
V decembri 1868 došlo pri Lomas Valentinas neďaleko od Asunciónu k poslednej veľkej bitke. Obe strany utrpeli veľké straty a na jej konci bola paraguajská armáda zničená. López musel hlavné mesto Asunción opustiť a stiahnuť sa na sever. 1. januára 1869 vtiahli brazílske jednotky pod velením Hermesa Ernesta da Fonsecu, otca neskoršieho prezidenta Hermesa Rodriguesa da Fonsecu do Asunciónu. 5. januára nasledoval Caxias s ostatnými jednotkami. López nechcel kapitulovať ale umožnil to deťom a starcom a premiestnil hlavné mesto do Piribebuy.
V záverečnej fáze vojny, 22. marca 1869, prevzal Gaston d'Orleans, gróf z Eu, zať brazílskeho cisára, najvyššie velenie aliančného vojska. Osvedčil sa ako schopný veliteľ a doviedol vojnu k víťaznému koncu. V auguste 1869 padol Piribebuy. Aliančné oddiely prenasledovali zvyšky z Lópezovej armády po Paraguaji. 
Na severovýchode Paraguaja zhromaždil López ešte raz niekoľko tisíc bojovníkov okolo seba. 1. marca 1870 bola táto skupina pri Aquirabáne porazená a López, keď sa nechcel nechal zajať, zabitý.
Dôsledky vojny.
V mierovej zmluve z 20. júna 1870 musel Paraguaj prenechať asi 144 000 km², približne 50 percent svojho územia Brazílii a Argentíne. Argentína zabrala región Misiones a časť regiónu Chaco medzi riekami Bermejo a Pilcomayo. Brazília pričlenila získané územia k provincii (neskôr spolkový štát) Mato Grosso; po členení Mato Grosso v roku 1979 patrí dnes územie k brazílskemu spolkovému štátu Mato Grosso do Sul. Posledné brazílske okupačné vojská sťahovali zo zvyšku Paraguaja až v roku 1876.
Vojna stála všetky zúčastnené krajiny viac, ako 2 milióny ľudských životov a tým je v pomere k počtu obyvateľstva jednou z najničivejších vojen svetových dejín. Po odhadoch bola paraguajská populácia z okolo 500 000 obyvateľov redukovaná na asi 116 000; z tých, ktorí prežili boli mnohí invalidní a z mužskej populácie zostal iba zlomok. Paraguaj bol predtým ekonomicky pokrokový a silný štát, no tento status sa mu už nepodarilo dosiahnuť až do dnešných čias.
Paraguajská légia.
Po vypuknutí vojny formovali sa členovia "Asociacion Paraguaya" nachádzajúci sa vo vyhnanstve do "Legion Paraguaya". Vodcovia legionárov boli Juan Francisco Decoud a Fernando Iturburu. Až 20. marca 1869, krátko pred koncom vojny, dovolil im generál Emilio Mitre, ako vlastná jednotka bojovať pod paraguajskou vlajkou. Väčšina legionárov sa vrátila po skončení vojny do Paraguaja a zabezpečila si vplyvné pozície. Až do dnes sú členovia odídení z Liberálnej strany označovaní ako legionári, hoci 23 zakladajúcich členov vtedajšej strany Colorado boli členmi légie.

</doc>
<doc id="291094" url="https://sk.wikipedia.org/wiki?curid=291094" title="Ženská dvojhra na Taškent Open 2009">
Ženská dvojhra na Taškent Open 2009

Ženská dvojhra na Taškent Open 2009 sa hrá ako súčasť Taškent Open 2009 od 21. septembra do 27. septembra.

</doc>
<doc id="291095" url="https://sk.wikipedia.org/wiki?curid=291095" title="Tashkent Open">
Tashkent Open



</doc>
<doc id="291097" url="https://sk.wikipedia.org/wiki?curid=291097" title="Odin (prvé meno)">
Odin (prvé meno)

Odin je mužské krstné meno. Pochádza zo staronórského mena "Ódinn", ktoré je vytvorené zo slova ódr ("inšpiratívne, vášnivé, šialené") alebo z germánskeho slova "Wodanaz". 

</doc>
<doc id="291098" url="https://sk.wikipedia.org/wiki?curid=291098" title="Karosa B 951">
Karosa B 951

Karosa B 951 je model mestského autobusu, ktorý vyrábala spoločnosť Karosa Vysoké Mýto v rokoch 2002 až 2007 (od roku 2003 vo variante B 951 E). Ide o nástupcu typu B 931.
Konštrukcia.
Autobus vznikol modifikáciou predchádzajúceho modelu B 931. B 951 je dvojnápravový autobus s polosamonosnou karosériou. Tá už nebola zostavená panelovo ako u vozidiel B 931, ale zvarený skelet najprv prešiel kataforetickým kúpeľom, nalakovaním a oplechovaním zinkovým plechom, až potom boli do skeletu namontované ďalšie diely. Motor s prevodovkou sa nachádza za zadnou, hnacou nápravou od firmy Meritor. Prednú, tuhú nápravu vyrobila spoločnosť Škoda. Predné i zadné čelo autobusu vychádza z typu B 931. Zadné už ale nie je vypuklé, ale akoby odseknuté, čo bolo umožnené osadením menšieho motoru. Vďaka tomu mohol byť predĺžený interiér autobusu. Pre cestujúcich sú určené plastové čalúnené sedačky potiahnuté látkou. Vo vozidle sa tiež nachádza protišmyková podlaha; priestor pre kočík je umiestnený pri druhých dverách. Dvere v pravej bočnici sú troje (tie predné sú užšie než stredné a zadné).
Od roku 2003 boli tieto autobusy vyrábané iba v mierne modifikovanej variante označenej ako 951 E. Líši sa mierne upraveným predným čelom a tiež lepenými oknami (typ B 951, rovnako ako jeho predchodca B 931, mal okná klasicky uchytené v gume). Na prianie zákazníka ich ale bolo možné nahradiť sklami v gume.
Výroba a prevádzka.
Výroba vozidiel B 951 prebiehala od roku 2002 do začiatku roku 2007, kedy bola ukončená produkcia rady 900. Od októbra 2003 potom boli tieto autobusy vyrábané len v inovovanej verzii B 951 E.
Vzhľadom na silné postavenie výrobcu autobusu B 951 v Česku sa tieto autobusy (spolu s typom B 952 s mechanickou prevodovkou) vyskytujú vo väčšine českých miest s rozsiahlym vozovým parkom MHD.

</doc>
<doc id="291099" url="https://sk.wikipedia.org/wiki?curid=291099" title="Dušan Gregor">
Dušan Gregor

Dušan Gregor (* 25. január 1962, Trenčín) je slovenský hokejista a tréner. 
Klubový hokej.
S hokejom začal v rodnom Trenčíne, kde odohral podstatnú časť svojej kariéry. Sezónu 1992/93 odohral v Dánskom Vojense. V sezóne 1994/95 odišiel do Rakúskeho klubu EV Zeltweg.
Neskôr sa stal trénerom. Trénoval rôzne kluby napr. Dukla Trenčín, HC Košice, Bílí Tygři Liberec, MsHK Garmin Žilina, reprezentáciu SR "20". V sezóne 20122013 trénoval Sokol Krasnojarsk, vo VHL. Nasledujúcu sezónu trénoval kazašský klub Saryarka Karaganda, kde získal titul a Pohár BRATINA VHL RUSKO. V sezóne 20142015 sa stal trénerom v KHL – angažoval ho klub Admiral Vladivostok. Koncom novembra 2014 s ním klub ukončil spoluprácu, svoje pôsobeniu označuje za cennú skúsenosť. Krátko po tom sa stal trénerom českého extraligového klubu HC Slavia Praha.

</doc>
<doc id="291100" url="https://sk.wikipedia.org/wiki?curid=291100" title="People’s Choice Awards">
People’s Choice Awards

People's Choice Awards (doslova "Ocenenie voľby ľudí") je cena za filmovú, televíznu a hudobnú tvorbu. Toto ocenenie sa udeľuje od roku 1975 a je veľmi populárne, pretože ako už názov napovedá, jednotlivých víťazov si volia bežní ľudia prostredníctvom hlasovania cez internet (od roku 2005) a nie kritici alebo odborná verejnosť. Nominovaný nie je nikto a ľudia môžu hlasovať za ktorýkoľvek televízny seriál, film, hudobnú skupinu alebo interpreta podľa vlastného výberu.
Ručne vyrobená kryštálová soška vážiaca cca 5 kg sa udeľuje približne v 40 kategóriách, ale každý rok sa to môže meniť. Vo filmovej sekcii je to najmä Obľúbený film/rodinný film/akčný film/komédia/dráma, Obľúbený herec/herečka, Obľúbený superhrdina. V televíznej sekcii sú to najmä kategórie Obľúbená televízna dráma/komédia/animovaná komédia/sci-fi seriál/reality show/talk show, Obľúbený herec/herečka. V hudobnej kategórii sú to najmä Obľúbený spevák/speváčka, Obľúbená skupina, Obľúbená pieseň rocková/popová/r&amp;b/country/hip-hopová. Ďalej sa udeľujú aj ceny pre Obľúbeného zábavného herca/herečku, Obľúbenú online senzáciu a Obľúbené video vytvorené užívateľom. 
Tridsiate piate udeľovanie cien sa uskutočnilo 7. januára 2009 a pri príležitosti tohto výročia bola udelená špeciálna cena v kategórii "Obľúbená hviezda do 35 rokov", ktorú získala Carrie Underwood.

</doc>
<doc id="291101" url="https://sk.wikipedia.org/wiki?curid=291101" title="Model oceňovania kapitálových aktív">
Model oceňovania kapitálových aktív

Model oceňovania kapitálových aktív alebo model CAPM (angl. "capital asset pricing model", skratka CAPM) je špeciálny prípad Markowitzovho modelu portfólia, pri ktorom práve jedno aktívum v portfóliu má nulovú rizikovosť a zároveň kladný výnos. 
Teória portfólia.
Teória portfólia analyzuje dopyt investorov po aktívach za predpokladu znalosti výnosu daných aktív. Zaoberá sa vzťahom rizika a výnosu a ako tieto ovplyvňujú dopyt a ponuku. Teória portfólia sa snaží vysvetliť ako môže investor maximalizovať výnos a minimalizovať s tým späté riziko. Je nutné podotknúť, že napriek tomu, že za rozvoj a príspevky k teórii portfólia dostalo viacero ekonómov nobelové ceny, platí táto teória len za podmienky dodržania mnohých obmedzení a predpokladov a navyše portfólio vytvorené podľa tejto teórie nie je odolné voči následkom finančných kríz.
Moderná teória portfólia predstavuje koncept diverzifikácie rizika. Snahou je vytvoriť také portfólium, ktorého celkové riziko je menšie ako riziko jednotlivých aktív v portfóliu. Toto je možné vďaka faktu, že existuje predpoklad normálneho rozdelenia rizík jednotlivých aktív a teda riziká jednotlivých aktív sa vzájomne „vyrušia“. Znamená to teda, že moderná teória portfólia pristupuje k výnosom aktív ako k náhodným veličinám a modeluje porfólio ako váženú kombináciu výnosov jednotlivých aktív. Riziko v tomto modeli je predstavované štandardnou odchýlkou, resp. rozptylom.
Efektívna množina.
Efektívna hranica je množina portfólií, z ktorých každé je optimálne pre danú veľkosť rizika. Veličina známa ako Sharpov koeficient (Sharpe ratio) predstavuje mieru veľkosti dodatočného výnosu oproti bezrizikovému portfóliu pri danej úrovni rizika. Portfólio na efektívnej hranici s najvyšším Sharpovým koeficientom je známe ako tržné portfólium alebo tzv. tangentné (dotyčnicové) portfólium.
Každá kombinácia aktív môže byť zakreslená do priestoru rizík a výnosov (matematicky ide o zobrazenie z množiny vzorov:riziko do množiny obrazov:výnosy), pričom súhrn všetkých možných portfólií definuje oblasť v tomto priestore. Priamka v severozápadnej oblasti tohto priestoru sa nazýva efektívna hranica (často aj Markowitzova hranica). Kombinácie na tejto priamke predstavujú portfólia (s vylúčením bezrizikovej alternatívy), ktoré majú pri danej úrovni výnosu najmenšiu úroveň rizika a pre danú úroveň rizika najvyšší možný výnos. Matematicky predstavuje efektívna hranica prienik množiny portfólií s minimálnym rozptylom a maximálnym výnosom.
Vznik CAPM a vzťah k teórii portfólia.
Páni Jack Treynor (1961, 1962), William Sharpe (1964), John Lintner (1965a, b) a Jan Mossin (1966) publikovali nezávisle od seba články o CAPM. Tieto články vychádzali z predchádzajúcej práce Harryho Markowitza, ktorá sa zaoberala teóriou portfólií a diverzifikáciou rizika. Sharpe, Markowitz a Merton Miller spolu dostali Nobelovú cenu za ekonómiu za prínos v oblasti finančnej ekonómii. 
Vzorec CAPM.
Matematický vzťah pre model CAPM je nasledujúci:
 formula_1
kde
Tento vzťah sa dá interpretovať nasledovne: výnosová miera investora je zložená z bezrizikovej výnosovej miery a tzv. rizikovej prémie, t. j. odmeny investora za to, že sa podujal na seba zobrať riziko. Priamka, ktorý vzniká nanesením príslušných veličín sa nazýva "security market line" (SML) a dáva do vzťahu riziko a výnos. 
Security market line (SML).
SML je grafické zobrazenie výsledkov z modelu CAPM. Riziko (zobrazované na osi x) je merané pomocou formula_4 faktoru, zatiaľ čo na os y sa vynáša výnos. Sklon priamky určuje riziková prémia. Miesto, kde SML pretína os y predstavuje nulový formula_4 faktor a teda určuje výšku bezrizikovej miery výnosu.
Capital market line (CML).
Priamka CML z teórie tržného portfólia je veľmi často a nesprávne zamieňaná so SML z modelu CAPM. Priamka CML vzniká keď je tržné portfólio skombinované s bezrizikovým aktívom. Znamená to, že všetky body na CML majú vyšší profil riziko-výnos ako akékoľvek portfólio na efektívnej hranici. 
Matematicky zápis pre CML je nasledovný:
 formula_10
kde
Oceňovanie aktív.
Po vypočítaní očakávanej výnosovej miery je možné diskontovať cenu daného aktíva a teda vypočítať súčasnú hodnotu aktíva. Takto diskontovaná cena sa porovná s aktuálnou cenou aktíva na trhu a v prípade, že sa veľmi nelíšia, ide o správne ocenené aktívum (v zmysle správnej vnútornej hodnoty). Ak je cena aktíva na trhu menšia ako vypočítaná súčasná hodnota, aktívum je podcenené a možno ho výhodne kúpiť. Naopak, ak je tržná cena vyššia ako vypočítaná, aktívum je precenené a možno ho výhodne predať. formula_4 faktor (koeficient), ktorý je väčší ako 1 znamená, že riziko daného aktíva je väčšie ako je tržný priemer. Preto aktíva s väčším formula_4 faktorom budú diskontované väčšou percentuálnou mierou. Pre investora z toho vyplýva poznatok, že pri držaní rizikovejších aktív by mal vyžadovať väčšiu mieru výnosu. formula_4 rovný 1 znamená, že aktívum má priemerné tržné riziko. Preto investor, ktorému sa podarilo poskladať veľké a diverzifikované portfólio môže dosiahnúť stav, keď výkonnosť jeho portfólia a trhu je presne rovnaká.
Riziko a diverzifikácia.
Model CAPM rozkladá riziko portfólia na dve zložky: systematické riziko (nediverzifikovateľné) a špecifické riziko. Systematické riziko vyplýva už zo samotného faktu, že investor drží portfólio. Je to preto, lebo toto riziko vyplýva z celkového ekonomického vývoja a postihuje všetky zúčastnené subjekty. Špecifické riziko je riziko, ktoré nesie so sebou konkrétne zvolené aktívum. Úzko súvisí s tou časťou výnosu daného aktíva, ktorá nie je korelovaná s všeobecným tržným výnosom. Model CAPM hovorí, že každý investor je odmeňovaný za systematické riziko, ktoré na seba berie. Špecifické riziko môže byť vhodnou voľbou aktív diverzifikované. Riziko daného portfólia je možné vhodnou diverzifikáciou zmenšiť až na hodnotu systematického (tržného) rizika. Je dôležité podotknúť, že táto teória bola vyvinutá pre rozvinuté trhy v USA a GB.
Predpoklady modelu CAPM.
Model CAPM platí len za predpokladu dodržania určitých (často nereálnych) podmienok:
Nedostatky modelu CAPM.
Niektoré z uvedených nedostatkov sú jednoducho nesplnené predpoklady vymenované v predchádzajúcom odstavci.

</doc>
<doc id="291102" url="https://sk.wikipedia.org/wiki?curid=291102" title="2002 JF56">
2002 JF56



</doc>
<doc id="291104" url="https://sk.wikipedia.org/wiki?curid=291104" title="CAPM">
CAPM



</doc>
<doc id="291105" url="https://sk.wikipedia.org/wiki?curid=291105" title="Model CAPM">
Model CAPM



</doc>
<doc id="291107" url="https://sk.wikipedia.org/wiki?curid=291107" title="Visliansko-oderská operácia">
Visliansko-oderská operácia



</doc>
<doc id="291108" url="https://sk.wikipedia.org/wiki?curid=291108" title="Odin">
Odin

Odin môže byť:

</doc>
<doc id="291109" url="https://sk.wikipedia.org/wiki?curid=291109" title="Numerále">
Numerále



</doc>
<doc id="291111" url="https://sk.wikipedia.org/wiki?curid=291111" title="Vojna trojaliancie">
Vojna trojaliancie



</doc>
<doc id="291112" url="https://sk.wikipedia.org/wiki?curid=291112" title="Paraguajská vojna">
Paraguajská vojna



</doc>
<doc id="291113" url="https://sk.wikipedia.org/wiki?curid=291113" title="Trojspolok">
Trojspolok

Trojspolok (zastarano "triplealliance/triple alliance", nesprávne "trojaliancia") môže byť:

</doc>
<doc id="291114" url="https://sk.wikipedia.org/wiki?curid=291114" title="Triple alliance">
Triple alliance



</doc>
<doc id="291115" url="https://sk.wikipedia.org/wiki?curid=291115" title="Triplealliance">
Triplealliance



</doc>
<doc id="291116" url="https://sk.wikipedia.org/wiki?curid=291116" title="Trojaliancia">
Trojaliancia



</doc>
<doc id="291117" url="https://sk.wikipedia.org/wiki?curid=291117" title="Ženská štvorhra na Taškent Open 2009">
Ženská štvorhra na Taškent Open 2009

Ženská štvorhra na Taškent Open 2009 sa hrá ako súčasť Taškent Open 2009 od 21. septembra do 27. septembra.

</doc>
<doc id="291119" url="https://sk.wikipedia.org/wiki?curid=291119" title="Veľká vojna (rozlišovacia stránka)">
Veľká vojna (rozlišovacia stránka)

Veľká vojna môže byť:

</doc>
<doc id="291122" url="https://sk.wikipedia.org/wiki?curid=291122" title="Rometta">
Rometta

Rometta je mesto v regióne Sicília na severe Talianska. Mesto je časťou provinicie Messìna. Počet obyvateľov je 6 523 (2007).
Rometta leží neďaleko veľkých miest Venético a Saponara Messina.

</doc>
<doc id="291123" url="https://sk.wikipedia.org/wiki?curid=291123" title="Pop-punk">
Pop-punk



</doc>
<doc id="291125" url="https://sk.wikipedia.org/wiki?curid=291125" title="Hansol Korea Open">
Hansol Korea Open

Hansol Korea Open je ženský profesionálny tenisový turnaj, ktorý sa hrá v Soule, hlavnom meste Kórejskej republiky na otvorených dvorcoch s tvrdým povrchom. Od roku 2004 do roku 2008 bol tento turnaj zaradený ako Tier IV do okruhu WTA. Od roku 2009 figuruje ako WTA International.

</doc>
<doc id="291127" url="https://sk.wikipedia.org/wiki?curid=291127" title="Rudolf Lipschitz">
Rudolf Lipschitz

Rudolf Otto Sigismund Lipschitz (* 14. máj 1832, Kráľovec, Rusko, vtedy Prusko - † 7. október 1903, Bonn, Nemecko) bol nemecký matematik, žiak Dirichleta a učiteľ Felixa Kleina. Zaoberal sa mnohými oblasťami matematiky, napríklad matematickou analýzou, teóriou spojitosti, teóriou čísel, algebrami s involúciou, diferenciálnou geometriou, či klasickou mechanikou. Je po ňom pomenovaný koncept Lipschitzovsky spojitej funkcie.
Lipschitz nastúpil na univerzitu v Kráľovci, kde študoval pod vedením Franza Neumanna, v pomerne mladom veku. Následne odišiel do Berlína, kde študoval pod vedením Petra Gustava Dirichleta. Napriek zdravotným problémom ukončil doktorské štúdium už v roku 1853.

</doc>
<doc id="291128" url="https://sk.wikipedia.org/wiki?curid=291128" title="Rudolf Otto Sigismund Lipschitz">
Rudolf Otto Sigismund Lipschitz



</doc>
<doc id="291133" url="https://sk.wikipedia.org/wiki?curid=291133" title="Lori McNeilová">
Lori McNeilová

Lori McNeilová (* 18. december 1963, San Diego, Kalifornia, USA) je bývalá americká profesionálna tenistka. Počas svojej kariéry vyhrala 10 turnajov WTA v dvojhre a 33 turnajov vo štvorhre.

</doc>
<doc id="291134" url="https://sk.wikipedia.org/wiki?curid=291134" title="Lori McNeil">
Lori McNeil



</doc>
<doc id="291137" url="https://sk.wikipedia.org/wiki?curid=291137" title="Kumyčtina">
Kumyčtina

Kumyčtina ("кумык", "къумукъ тили", "qumuqça", "q
umuq tili") je turkický jazyk, ktorým hovorí asi 365 000 Kumykov v Dagestane. 
Kumyčtina sa do roku 1928 písala arabským písmom. Upravenou latinkou sa písala od roku 1928 do roku 1938, kedy bola povinne zavedená cyrilika pre všetky jazyky na území bývalého Sovietskeho zväzu. Zakladateľom kumyckej literatúry bol Yırçı Qazaq (nar. 1839). 
Prvé noviny v kumyčtine vychádzali v rokoch 1917-18. V súčasnosti v kumyčtine vychádzajú 1x do týždňa noviny "Ёлдаш" ("Yoldash", "Spoločník"), v náklade 5 000 výtlačkov.
Abeceda v latinke používaná v rokoch 1928–1938.
Abeceda v cyrilike používaná od roku 1938.

</doc>
<doc id="291140" url="https://sk.wikipedia.org/wiki?curid=291140" title="Turkické jazyky">
Turkické jazyky

Turkické jazyky (iné názvy: turecké jazyky, staršie turkské jazyky, turkotatárske jazyky, zriedkavo turkitské jazyky, türkské jazyky) sú jednou z vetiev altajských jazykov, niekedy sa však považujú za samostatnú jazykovú rodinu. Označenie sa občas používa aj v mierne užšom význame – pozri nižšie pod Delenie.
Delenie.
Vysvetlivka: Slová uvedené v zátvorkách sú synonymá slova pred zátvorkou.
Aktuálna systematika podľa viacerých zdrojov.
turkické jazyky:
Poznámka: V slovenčine sa môže vždy alternatívne písať:
Chronologická systematika.
Turkické jazyky:
Systematika podľa Johansona 1998.
Turkické jazyky:
Systematika podľa Baskakova 1960 a 1981.
turkické jazyky:
Poznámka: Hunčina je tu zrejme považovaná za jazyk, ktorého rozdelením na západnú časť (západohunská vetva) a východnú časť (východohunská vetva) vznikli všetky dnešné turkické jazyky. 

</doc>
<doc id="291147" url="https://sk.wikipedia.org/wiki?curid=291147" title="Yu Yu Hakusho">
Yu Yu Hakusho



</doc>
<doc id="291148" url="https://sk.wikipedia.org/wiki?curid=291148" title="Hansol Korea Open 2009">
Hansol Korea Open 2009

Hansol Korea Open 2009 sa konal v dňoch od 21. septembra do 27. septembra v kóreiskom Soule na otvorených dvorcoch s tvrdým povrchom. Rozpočet turnaja bol 220 000 USD. 
Víťazi.
Dvojhra žien.
 Kimiko Dateová vs. Anabel Medinová Garriguesová 6-3, 6-3 
Štvorhra žien.
 Čan Jung-žan / Abigail Spearsová vs. Carly Gullicksonová / Nicole Krizová 6-3, 6-4 

</doc>
<doc id="291150" url="https://sk.wikipedia.org/wiki?curid=291150" title="Pitva (House)">
Pitva (House)

Pitva (anglicky: "Autopsy") je druhá epizóda z seriálu Dr. House. Prvýkrát ju odvysielala FOX Broadcasting Company 20. septembra 2005.
Dej.
Hlavná pacientka je Andie, malé dievča, ktorá prekonalo transplantáciu kostnej drene a chemoterapiu. Keď si ráno berie v kúpeľni prášky, má halucináciu. Wilson sa domnieva, že by mohlo ísť o sarkóm v mozgu, ale žiadny z testov jeho teóriu nepotvrdil. Pri vyšetrení sa Chaseovi zverí, že nikdy nedostala pusu a prosí ho, či by jej pusu nedal. Ten sa najskôr zdráha, ale nakoniec jej pusu dá. Všetky testy vychádzajú negatívne. Foreman príde s teóriou, že by mohlo ísť o neurosyfilis. Proti tomu vystúpi Chase, že nemohla mať sex, keď jej ešte nikto nedal pusu a tým sa preriekne a zistí sa, že on jej pusu dal. Vyšetrenie, ktoré robí Cameronová nepreukáže žiadne zneužívanie. House sa domnieva, že by mohlo ísť o dva sarkómy, ale Wilson mu oponuje, že je to štatisticky nemožné. House si do iPodu nahrá záznam z echokardiogramu a počúva abnormality vo zvuku chlopní. Keď ho jeho tím nájde, je vo sprchách a počúva áriu Nessun dorma od Luciana Pavarottiho. V sprchách sú vraj kvôli lepšej akustike. Z počúvania mitrálnych chlopní Cameronová po chvíli zistí, že má Andie abnormalitu na ľavej srdcovej chlopni. Pri operácii lekári zistia nádor, ktorý vedie z pľúc až do srdca, ktorý nebol viditeľný na vyšetreniach. Nádor sa pokúsia odstrániť, ale aj tak sa ukáže, že bol benígny. House zistí, že má Andie v mozgu zrazeninu. Podľa Andyiných reakcií sa House domnieva, že má zasiahnuté centrum strachu v amigdale. Pri zmienke jedného člena tímu, že sa na to, kde zrazenina bola, príde akurát tak na pitve, pretože je riskantné naslepo v tejto oblasti mozgu operovať, mu napadne veľmi riskantný postup. Cuddyová nakoniec jeho postup odobrí. Ide o „reštart“ Andie, kedy jej telesná teplota bude znížená pod 21 °C a bude jej odobratých 2-3 litre krvi, aby boli neskôr s kontrastnou látkou vstreknuté späť. Týmto „prepláchnutím“ sa zistí miesto, kde je v mozgu zrazenina a následný zákrok tak bude presný. Matka Andie so zákrokom súhlasí a House chce ešte vidieť Andieine reakcie, či je vážne tak statočná alebo je jej statočnosť symptómom. Zákrok i následná operácia sa podarí a Andie odíde z nemocnice po svojich. Keď Andie odchádza, objíme každého z tímu.

</doc>
<doc id="291152" url="https://sk.wikipedia.org/wiki?curid=291152" title="Západ (Trenčín)">
Západ (Trenčín)

Západ je rozlohou najväčšia mestská časť Trenčína. Leží na celom pravom brehu rieky Váh na prietoku mestom. Samotná časť je ešte rozčlenená na nasledujúce časti:
Väčšina jej častí, boli pôvodne samostatnými obcami, ktoré boli k mestu pričlenené v priebehu 2. polovice 20. storočia, po výstavbe betónového cestného mosta.
Je tu koncentrovaná významná časť priemyslu mesta, v súčasnosti je vo výstavbe trenčiansky priemyselný park, sídlo tu majú firmy ako Old Herold, Ozeta, VOD-EKO, NAZA či mäsovýroba Ilavský, sídli tu tiež SAD Trenčín, ktorá zabezpečuje prímestskú dopravu v okrese. V mestskej časti je kompletná občianska vybavenosť, sídlia tu školy, nákupné strediská, zastúpené sú tu aj iné služby- kaderníctva, zdravotné strediská, kultúrne domy. V časti Zlatovce sídli tzv. Detské mestečko, prvé zariadenie náhradnej výchovy rodinného typu v bývalom Československu.
Doprava.
Mestská časť má výhodnú dopravnú polohu zabezpečenú diaľničným privádzačom diaľnice D1, mestskou časťou ide aj prieťah štátnej cesty I/61 a II/507. So zvyškom mesta ju spájajú dva cestné a jeden železničný most. V súčasnosti sa stavia druhý železničný most, ktorý by mal nahradiť pôvodný.
V mestskej časti je železničná stanica Zlatovce, depo tu má SAD Trenčín.

</doc>
<doc id="291156" url="https://sk.wikipedia.org/wiki?curid=291156" title="Vytautas">
Vytautas

Vytautas alebo Vitaŭt Kiejstutavič, známy aj ako Vitold (, , , ), narodený okolo roku 1350, Trakai, Litva – † 27. október 1430, Trakai), veľkolitovské knieža 1401 – 1429 (reálne 1392 – 1429), 1422 – 1423 súčasne i český kráľ, a litovský kráľ (1429 – 1430). 
Bol synom litovského veľkokniežaťa Kęstutisa, bratanec Vladislava II. Jagela. Keď od kráľa Vladislava II. Jagela nedostal dedičné kniežatstvo trocké, ale iba Podlesie s Grodnom, spolčil sa s križiakmi a v roku 1390 dvakrát zaútočil na Vilnius, mesto však obliehaniu odolalo. V roku 1391 sa Vilniusu podarilo znovu odolať proti útokom veľmajstra Rádu nemeckých rytierov Konrada Wallenroda a Vytautasa.
Viedol litovské vojská po boku poľského kráľa Vladislava II. Jagela v bitke pri Grunwalde (1410).

</doc>
<doc id="291157" url="https://sk.wikipedia.org/wiki?curid=291157" title="Balúčtina">
Balúčtina

Balúčtina (بلوچی) je severozápadný iránsky jazyk. Je to najdôležitejší jazyk Balúčov v Balúčistane, ktorý sa rozkladá na území západného Pakistanu, východného Iránu a južného Afganistanu. Ako druhý jazyk ho často používajú niektorí Brahuiovia. 

</doc>
<doc id="291160" url="https://sk.wikipedia.org/wiki?curid=291160" title="Gruzínčina">
Gruzínčina

Gruzínčina ("ქართული ენა", "kartuli ena") je úradný jazyk Gruzínska.
Je hlavným jazykom pre približne 3,9 milióna ľudí v Gruzínsku (asi 83 percent obyvateľstva) a pre ďalších 500 000 v zahraničí, hlavne v Turecku, Iráne, Rusku, USA a v Európe. Je literárnym jazykom všetkých gruzínskych národov, osobitne juhokaukazských jazykov – svančina, megrelčina a lazčina.
Klasifikácia.
Gruzínčina je najrozšírenejším juhokaukazským jazykom. Medzi juhokaukazské jazyky patrí svančina a megrelčina, oba rozšírené hlavne v severozápadnom Gruzínsku a lazčina, rozšírená pozdĺž tureckého pobrežia Čierneho mora od Melyatu cez Rize ku gruzínskym hraniciam.
História.
Gruzínčina sa od "megrelčiny" a "lazčiny" oddelila v prvom tisícročí pred naším letopočtom. Podľa množstva zmien a lingvistických odhadov prvé delenie sa začalo už v druhom tisícročí pred naším letopočtom alebo skôr oddelením "svančiny". "Megrelčina" a "lazčina" sa oddelili približne o tisíc rokov neskôr. Gruzínčina má bohatú literárnu tradíciu.
Písmo.
Gruzínčina bola vo svojej histórii zapisovaná rôznymi písmami. Dnes prevláda abeceda mchedruli.
Mchedruli má 33 bežne používaných písmen, ďalších 6 písmen sa dnes už takmer nepoužíva. Písmená presne zodpovedajú gruzínskej výslovnosti.

</doc>
<doc id="291161" url="https://sk.wikipedia.org/wiki?curid=291161" title="Azerbajdžančina">
Azerbajdžančina

Azerbajdžančina (Azəricə, Azərbaycan dili, Азәрбајҹан дили, آذربایجان دیلی) je úradný jazyk Azerbajdžanu.
Azerbajdžansky hovorí 27 až 32 miliónov ľudí (asi 16 až 23 miliónov v Iráne, 8 miliónov v Azerbajdžane a 800 000 v ďalších menších komunitách.) Je to turkický jazyk oghuzskej vetvy blízko príbuzný turečtine ovplyvnený perzštinou a arabčinou.

</doc>
<doc id="291167" url="https://sk.wikipedia.org/wiki?curid=291167" title="Ujgurčina">
Ujgurčina

Ujgurčina (v arabskom písme "ئۇيغۇرچە", "ئۇيغۇر تىلى", latinke "Uyghurche", "Uyghur tili", v cyrilike "Уйғурчә", "Уйғур тили") alebo presnejšie novoujgurčina je jazyk Ujgurov. Je to turkický jazyk turkotatárskej vetvy blízko príbuzný s turečtinou a uzbečtinou. Ujgursky hovorí 8 – 10 miliónov ľudí. Väčšina u nich žije v Ujgurskej autonómnej oblasti Sin-ťiang (Východný Turkestan) na severozápade Číny. Významné ujgursky hovoriace menšiny žijú v susednom Kazachstane, Kirgizsku a Uzbekistane. Malé komunity Ujgurov žijú tiež na Taiwane, v USA, Nemecku a Turecku.
Nárečia.
Ujgurčina sa delí na tieto nárečia: "centrálna ujgurčina", "hotan (hetian)", "lop (luobu)" a "akto türkmen".
Slovná zásoba.
Hoci základom je turkická slovná zásoba, ujgurčina obsahuje dosť výpožičiek z iných jazykov. Kvôli literárnemu vplyvu čagatajčiny, obsahuje ujgurčina (podobne ako blízka uzbečtina) veľké množstvo perzskej a arabskej slovnej zásoby. Tieto slová sú menej fonologicky asimilované než obdobné výpožičky v iných turkických jazykoch (napr. kirgizština) a zvyčajne sa v nich nedodržuje hlásková harmónia (napr. 'hriech': perzsky "gunāh", ujgursky "günah", kirgizsky "günö"). Ďalšie výpožičky sú z ruštiny a čínštiny, predovšetkým z oblasti modernej slovnej zásoby, technológií a úradných výrazov.
Písmo.
Ujgurské písmo bolo vytvorené na základe persko-arabského písma úpravami, ktoré odpovedajú fonetickým zvláštnostiam ujgurčiny. V krajinách bývalého Sovietskeho zväzu sa používa cyrilika. Na internete sa často používa latinka.
Vývoj ujgurského písma.
Ujgurská abeceda vo svojich dejinách sa písala rôznymi spôsobmi:
Ujgurská abeceda v cyrilike má 2 extra písmena (dvojhlásky).
Ukážka textov.
Ukážka ujgurčiny – Všeobecná deklarácia ľudských práv (Článok 1):

</doc>
<doc id="291168" url="https://sk.wikipedia.org/wiki?curid=291168" title="Sergej Ľvovič Sobolev">
Sergej Ľvovič Sobolev

Sergej Ľvovič Sobolev (; * 6. október 1908, Petrohrad, Rusko – † 3. január 1989, Moskva, Rusko, ZSSR) bol ruský matematik. Je známy predovšetkým vďaka svojej práci v oblasti matematickej analýzy, konkrétne funkcionálnej analýzy a parciálnych diferenciálnych rovníc. Sú po ňom pomenované Sobolevove priestory.

</doc>
<doc id="291169" url="https://sk.wikipedia.org/wiki?curid=291169" title="Sergej Sobolev">
Sergej Sobolev



</doc>
<doc id="291171" url="https://sk.wikipedia.org/wiki?curid=291171" title="Sobolev">
Sobolev

Sobolev je priezvisko, ktoré mali tieto osobnosti:
Sobolev tiež môže byť:

</doc>
<doc id="291172" url="https://sk.wikipedia.org/wiki?curid=291172" title="Tatárčina">
Tatárčina

Tatárčina (v latinke "tatar tele", "tatarça", v cyrilike "татар теле", "татарча", v arabskom písme "تاتارچا") je úradný jazyk Tatárska. Tatársky hovorí asi 8 miliónov Tatárov a asi 400 000 Baškircov. Je to turkický jazyk kypčackej vetvy blízko príbuzný baškirčine, kazaštine a turečtine.
Najstaršie písomné pamiatky pochádzajú z 15. storočia. Tatárčina sa do roku 1928 písala perzským písmom. Upravenou latinkou (tzv. "Jaŋalif") sa písala od roku 1928 do roku 1940, kedy bola povinne zavedená cyrilika pre všetky jazyky na území bývalého Sovietskeho zväzu. V 90. rokoch 20. storočia, v rámci všeobecnej tendencie medzi turkickými národmi bývalého Sovietskeho zväzu, sa Tatári rozhodli znovu zaviesť latinku. 
Ich snahy ale narazili na kontroverzný federálny zákon o štátnych jazykoch, ktorým Moskva uznáva za úradné jazyky iba tie, ktoré sú zapisované cyrilikou. 

</doc>
<doc id="291173" url="https://sk.wikipedia.org/wiki?curid=291173" title="Kazaština">
Kazaština

Kazaština (v latinke "Qazaqsha", "Qazaq tili", v cyrilike "Қазақша", "Қазақ тілі", v arabskom písme "قازاقشا", "قازاق تىلى") je úradný jazyk Kazachstanu. Je to turkický jazyk kypčackej vetvy blízko príbuzný karakalpačtine a kirgizštine. Po kazašsky hovorí asi 12 miliónov ľudí v Kazachstane, Číne, Mongolsku, Afganistane, Tadžikistane, Turecku, Turkménsku, Ukrajine, Uzbekistane, Rusku a v Iráne.
Písmo.
Najstaršie písomné pamiatky sú v orchonskom písme. Moderná kazaština sa do roku 1928 písala perzským písmom. Upravenou latinkou sa písala od roku 1928 do roku 1940, kedy bola povinne zavedená cyrilika pre všetky jazyky na území bývalého Sovietskeho zväzu (cieľom vládcov Sovietskeho zväzu bolo čo najviac obmedziť kontakty medzi turkickými národmi žijúcimi v južných republikách s tými, ktoré žili za hranicami ZSSR a zároveň tak obmedziť vplyv islamu v týchto republikách). V súčasnosti sa používajú všetky 3 typy písma podľa územia:
Kazašská vláda si nechala v septembri 2007 urobiť štúdiu, podľa ktorej by Kazachstan mohol prejsť na latinku v horizonte 10 až 12 rokov. Avšak 13.12.2007 kazašský prezident Nursultan Nazarbayev stiahol návrh na zavedenie latinky v Kazachstane z dôvodu, že "70 rokov obyvatelia Kazachstanu písali a čítali v cyrilike. V Kazachstane žije viac než 100 národností. Potrebujeme stabilitu a mier, preto by sme sa nemali ponáhľať s transformáciou".
Prevodníková tabuľka pre rôzne písma používané v kazaštine
Vzorový text.
Článok 1 Všeobecnej deklarácie ľudských práv v kazaštine 

</doc>
<doc id="291174" url="https://sk.wikipedia.org/wiki?curid=291174" title="Mária Lujza Parmská">
Mária Lujza Parmská

Mária Lujza Parmská (* 9. december 1751, Parma, Vojvodstvo Parma a Piacenza – † 2. január 1819, Rím, Pápežský štát) bola v rokoch 1788 až 1808 španielska kráľovná ako manželka Karola IV. Mária Lujza bola mladšou dcérou parmského vojvodu Filipa a Lujzy Alžbety Bourbonskej, ktorá bola najstaršou dcérou francúzskeho kráľa Ľudovíta XV. Bola pokrstená ako "Lujza Mária Tereza Anna".
Detstvo.
Narodila sa v Parme. Jej rodičia získali v roku 1749 vďaka aachenskej zmluve (na základe ktorej prešlo Parmské vojvodstvo pod správu Bourbonovcov) titul "parmský vojvoda" (resp. "parmská vojvodkyňa"). Predchádzajúcim vládcom Parmského vojvodstva bola Habsburská monarchia.
Zásnuby a sobáš.
Mária Lujza bola matkiným najobľúbenejším dieťaťom. Matka sa pokúšala dohodnúť jej sobáš s Ľudovítom Francúzskym, burgundským vojvodom, ktorý bol následníkom francúzskeho trónu. No Ľudovít zomrel v roku 1761, a tak sa Mária Lujza v roku 1762 zasnúbila so španielskym korunným princom Karolom IV., za ktorého sa vydala 4. septembra 1765 v kráľovskom paláci La Granja.
Španielska kráľovná.
Keďže v tom čase už na španielskom kráľovskom dvore nebola žiadna kráľovná, stala sa Mária Lujza prvou dámou kráľovského dvoru hneď po svojom príchode. Jej manžel Karol bol synom a dedičom ovdoveného Karola III., ktorý bol predtým, ako sa stal španielskym kráľom, parmský vojvoda a neapolský a sicílsky kráľ. Jeho manželka, Mária Amália Saská, zomrela v roku 1760 (rok po tom, ako sa stala španielskou kráľovnou). V roku 1792 založila Rad Márie Lujzy, ktorý bol udeľovaný iba ženám.
Známy španielsky maliar Francisco Goya namaľoval niekoľko jej portrétov. Máriu Lujzu jej súčasníci často popisovali ako škaredú, zlú a nevyberavú ženu. Medzi jej nepriateľky patrili napríklad Mária del Pilar de Silva, vojvodkyňa z Alby, Mária Jozefa Pimentelová, benaventeská vojvodkyňa, a švagriná, Mária Karolína, neapolská kráľovná.
Mária Lujza bola počas svojej vlády všeobecne málo obľúbená. Dôvodom mohli byť aj jej početné milenecké vzťahy. Mária Lujza do značnej miery ovládala svojho manžela a na ňu mal zase veľký vplyv Manuel de Godoy, manželov predseda vlády, ktorý bol údajne aj jej milencom.
Manželova abdikácia.
Kvôli politickému tlaku, ktorý vyvíjal Napoleon, vypuklo v Španielsku povstanie, po ktorom jej manžel v roku 1808 abdikoval zo španielskeho trónu a prenechal ho svojmu synovi, Ferdinandovi VII.
Posledné roky života a smrť.
Karol IV. potom spolu so svojou manželkou Máriou Lujzou a Godoyom strávili zvyšok života mimo Španielska. Mária Lujza žila niekoľko rokov vo Francúzsku a neskôr sa presťahovala do Ríma. Mária Lujza a aj jej manžel zomreli začiatkom roku 1819 v Ríme.
Potomkovia.
Mária Lujza porodila 14 detí:
Predkovia.
"Poznámka: Mária Lujza mala niekoľkých predkov rovnakých – jej prastarí rodičia z otcovej strany (Ľudovít, francúzsky dauphin a Mária Anna Bavorská) boli jej pra-prastarí rodičia aj z matkinej strany."

</doc>
<doc id="291175" url="https://sk.wikipedia.org/wiki?curid=291175" title="MFK Rimavská Sobota">
MFK Rimavská Sobota



</doc>
<doc id="291176" url="https://sk.wikipedia.org/wiki?curid=291176" title="Jiří Homola">
Jiří Homola

Jiří Homola (* 2. júl 1980, Nymburk, Česko-Slovensko) je český futbalový obranca, ktorý v súčasnosti hrá v Corgoň lige za FK Senica. 

</doc>
<doc id="291177" url="https://sk.wikipedia.org/wiki?curid=291177" title="Nenapraviteľná strata (House)">
Nenapraviteľná strata (House)

Nenapraviteľná strata (anglicky: "Humpty Dumpty") je tretia epizóda z seriálu Dr. House. Prvýkrát ju odvysielala FOX Broadcasting Company 27. septembra 2005.
Dej.
Alfredo, robotník pracujúci na oprave Cuddyovej strechy, počas práce spadne zo strechy domu na zem. V privolanej záchranke ho Cuddyová ošetruje. Pri ošetrení si všimne, že dva prsty pravej ruky sú sfarbené do čierna. Robí si oňho starosti, obáva sa, že by mohol prísť o ruku. Stacy ju ako právnička upozorňuje, aby za ním nechodila. Neskôr si Chase počas vyšetrenia všimne ďalší sčernený prst. Cuddyová navrhne, aby Alfreda liečili ľudským aktivovaným proteinom C. Všetci sú v šoku. House poukáže na to, že táto liečba by mu mohla viac uškodiť ako pomôcť. Napriek tomu im Cuddyová rozkáže aby to urobili. House neskôr povie Wilson, že by túto liečbu nariadil aj tak. Vedľajšie účinky proteinu C však na seba nenechajú dlho čakať a Alfredo začne krvácať do mozgu, v dôsledku čoho nemôže pohnúť pravou rukou. Chase okamžite zastaví liečbu proteinom C a nariadi operatívne zastaviť krvácanie. House sa domnieva, že jeho problémy nespôsobil len pád zo strechy, a teda, že bol chorý už predtým. Cuddyová s Cameronovou idú do Alfredovho domu a House s Chaseom a Foremanom idú do Cuddyovej domu. V Alfredovom dome sa nájde mŕtvy potkan. Cuddyová s Cameronovou sú presvedčené, že Alfreda uhryzol potkan. House však v Cuddyovej dome nájde aspergillus fumigatus, ktorý spôsobuje aspergilózu. Pozerajúc na röntgen sa Cuddyová pripája k Houseovmu názoru. Cameronová poznamená, že táto liečba je, podobne ako tá predošlá, veľmi nebezpečná. Rovnako ako na predošlú aj na túto liečbu zareaguje Alfredo zle. Prestane močiť. Cameronová z toho vydedukuje, že liečba mu zničila obličky a že umiera. Počas toho ako mu House meria teplotu, zistí že mu hnije pravá ruka. Chce mu dať amputovať ruku, s čím ostro nesúhlasí Cuddyová, pretože by potom nemohol pracovať a jeho mladší brat by nemohol doštudovať. Nakoniec ju však House prehovorí a následne Alfredovi ruku amputujú. Pri operácii si Chase všimne sčerneté prsty aj na druhej ruke. House potom príde s teóriou, že Alfredo má psitakózu. Foreman a Cuddyová sa idú pozrieť, kde ešte Alfredo pracuje. Zistia, že pracuje na mieste, kde sa konajú kohútie zápasy. Následne po podaní liekov na psitakózu sa Alfredo vylieči a na Cuddyovej prekvapenie jej aj poďakuje.

</doc>
<doc id="291178" url="https://sk.wikipedia.org/wiki?curid=291178" title="Východný Turkestan">
Východný Turkestan

Východný Turkestan (iné názvy: Čínsky Turkestan, Ujgurstan alebo Ujgursko, po ujgursky: Sherqiy Türkistan, شەرقىي تۈركىستان, v tradičnej čínštine: 東突厥斯坦, 東土耳其斯坦, v zjednodušenej čínštine: 东突厥斯坦, 东土耳其斯坦) je územie tvoriace v minulosti časť Džungarska a dnes Ujgurskú autonómnu oblasť Sin-ťiang, najväčšiu oblasť Číny. Rozkladá sa v strednej Ázii.
V dávnej minulosti územie osídlili obyvatelia hovoriaci už vymretými tocharskými jazykmi, ktoré sú považované za viac archaické Indoeurópske jazyky, ktoré sa oddelili od hlavného indoeurópskeho stromu veľmi skoro.
V súčasnosti je Východný Turkestan obývaný prevažne Ujgurmi (8 miliónov), ktorí usilujú o nezávislosť a rovnako ako Tibeťania sú terčom útlaku a asimilácie čínskej vlády. Ďalšími národmi sú Kazachovia (1,5 miliónov) a ďalších 16 etník s významným zastúpením. Do oblasti sa vďaka čínskej vládnej politike sťahujú vo veľkom Chanovia (teraz okolo 7 miliónov) a miestni obyvatelia sa obávajú, že budú skoro nasledovať osud Vnútorného Mongolska, kde sa kultúra Mongolov utopila v záplave prisťahovalcov. Čína povoľuje Ujgurom v mestách mať 2 deti, na dedine 3, čo iba prehlbuje obavy Ujgurov o svoj národ v područí Číny. Pôrodnosť je prísne kontrolovaná a sú nariadené odstupy medzi pôrodmi, pravidelné prehliadky u gynekológa a ďalšie predpisy, ktorých nedodržanie je trestané peňažnými pokutami. Pokuta za 4. dieťa môže okolo Chotänu, kedysi slávnej, teraz jednej z najchudobnejších oblastí Sin-ťiangu, predstavovať 10 000 juanov (1 200 EUR). S úradmi sa dá vymeniť za potrat alebo pobyt vo väzení. Tieto neutíchajúce snahy o sinoizáciu (počínštenie) sú po tvrdých represiách v 50. rokoch už druhým vyvrcholením dávnych snáh o nadvládu, ktorá vyplývala z vojenských a ekonomických záujmov v strategicky dôležitej oblasti bohatej na nerastné suroviny. K tomu dochádza napriek tomu, že je Čína signatárom Medzinárodného paktu o občianskych a politických právach.
Ujguri sa pokúšali založiť vlastný nezávislý štát už v minulosti, výsledkom ich snahy bola Prvá (1932 – 1934) a Druhá Východoturkestanská republika (1944 – 1949).

</doc>
<doc id="291180" url="https://sk.wikipedia.org/wiki?curid=291180" title="Turkestan">
Turkestan

Turkestan (zastarano zriedkavo: "Turkestán, Turkistan"; po perzsky ترکستان - v iránskej perzštine: Torkestán/v ranej novoperzštine: Turkistán; v turkických jazykoch "Türkistan"; doslova: "Krajina Turkov") je oblasť v Strednej Ázii, ktorá sa rozprestiera od východného pobrežia Kaspického mora až k vrcholom Hindúkuša, Pamíru a Ťanšanu.
Dejiny.
Táto oblasť bola oddelená od Ruska jednak Kaspickým morom a Aralským jazerom, ale predovšetkým rozsiahlym pásom púští, ktoré sa tiahli od Kaspického mora až k Balchašskému jazeru pri hraniciach s Čínou. Tieto geografické podmienky mali zrejme najväčší vplyv i na ovládnutie tejto oblasti Ruskom. Zatiaľčo ruský postup smeroval od 17. storočia na východ a dosiahol pobrežia Tichého oceánu a dokonca i časti amerického kontinentu, záujem o Strednú Áziu zo strany Ruska bol omnoho menší a výraznejšie sa objavuje až v 19. storočí.
Geograficky Turkestan ale zasahoval aj ďalej na východ (Východný Turkestan alebo Ujgurstan) a na juh (afganský Turkestan).

</doc>
<doc id="291190" url="https://sk.wikipedia.org/wiki?curid=291190" title="Karosa B 952">
Karosa B 952

Karosa B 952 je model mestského autobusu, ktorý vyrábala Karosa Vysoké Mýto v rokoch 2002 až 2006, od roku 2003 už len v inovovanej verzii B 952 E. Autobus B 952 je nástupcom typu B 932.
Konštrukcia.
Konštrukčne je autobus B 952 zhodný s modelom B 951. Ide o dvojnápravový autobus s polosamonosnou karosériou. Tá bola zostavená do základného skeletu, ktorý potom prešiel kataforetickým kúpeľom, nalakovaním a oplechovaním. Až potom sú do vozidla namontované ďalšie diely. Motor a mechanická prevodovka (jediná časť, ktorá odlišuje B 952 od B 951 s automatickou prevodovkou) sú umiestnené za zadnou nápravou od firmy Meritor. Prednú, tuhú nápravu vyrobila spoločnosť Škoda. Predné i zadné čelo autobusu vychádza z typu B 932, zadné je však upravené akoby odseknutím vypuklej časti. Vďaka tomu mohol byť predĺžený interiér vozidla. Pre cestujúcich sú určené čalúnené plastové sedačky; miesto pre kočík sa nachádza pri stredných dverách. V pravej bočnici sú umiestnené troje dvojkrídle výklopné dvere, tie predné sú užšie než druhé a tretie.
Od roku 2003 boli autobusy B 952 vyrábané v upravenom variante označenom ako B 952 E. Tie sa od B 952 odlišujú mierne modifikovanou prednou maskou a tiež lepenými oknami namiesto skiel uchytených v gume.
Výroba a prevádzka.
Výroba autobusu B 952 prebiehala od roku 2002 do konca roku 2006, od októbra 2003 už iba vo verzii B 952 E.
Model B 952 spolu s typom B 951 nahradil vo výrobe i v dodávkach pre české i slovenské MHD autobusy B 931 a B 932. Oba typy tak jazdia v mnohých mestách. Vďaka mechanickej prevodovke môže byť B 952 prevádzkovaný i na prímestských linkách.

</doc>
<doc id="291193" url="https://sk.wikipedia.org/wiki?curid=291193" title="Big Nose Kate">
Big Nose Kate

Mary Katharine Haroneyová-Cummingsová, známa ako Big Nose Kate alebo "Kate Fisher", "Kate Elder" a "Mary Cummings-Haroney" (rodená "Mária Izabella Magdolna Horony;" * 7. november 1849, Érsekújvár, Rakúsko-Uhorsko – † 2. november 1940, Prescott, Arizona, USA), bola americká prostitútka. Stala sa známa ako dlhoročná spoločníčka pištoľníka Johna Henryho „Doc“ Hollidaya. Ako postava amerického folklóru, bol jej život tematizovaný vo viacerých dielach. Faye Dunawayová ju v roku 1971 stvárnila vo filme "Doc".
Detstvo a smrť rodičov.
Kate bola najstaršou z 11 detí doktora Michaela Haroneyho a jeho druhej manželky Kathariny Baldizar Haroneyovej. Nadobudla rozsiahle vzdelanie a ovládala maďarčinu, francúzštinu, španielčinu a angličtinu. Jej otec bol od roku 1862 osobným lekárom neskoršieho cisára Maximiliána I. Mexického. Do roku 1865 žila v Mexiku. 26. marca 1865 jej zomrela matka a o dva mesiace nato otec. Zvyšok rodiny ušiel po zbavení moci a poprave cisára v roku 1867 do mesta Davenport v americkom štáte Iowa.
Kate a jej súrodenci sa dostali do rôznych detských domovov. 1867 sa Kate dostala do starostlivosti Otta Smitha. V rovnakom roku ušla loďou do St. Louis v americkom štáte Missouri. Aj napriek tomu, že ju kapitán lode odhalil ako čierneho pasažiera, smela v jazde pokračovať. V St. Louis sa pod menom kapitána lode, ako "Kate Fisher" dostala do kláštornej školy a vzdelávanie ukončila v roku 1869.
Kate a Doc Holliday.
Okolo roku 1874 presídlila do Dodge City v štáte Kansas, kde vystupovala ako "Kate Elder". Pracovala ako prostitútka vo verejnom dome, ktorý prevádzkovala Nellie „Bessie“ Earp, žena Jamesa Earpa, staršieho brata, známych bratov Wyatta Earpa, Virgila Earpa a Morgana Earpa. Je rozporuplné, či Kate už v tejto dobe Wyatta Earpa poznala alebo mala s ním dokonca pomer. Ona sama uvádza, že ho prvýkrát videla až o mnoho rokov neskôr.
Odtiaľ šla Kate do Fort Griffin v štáte Texas, kde sa stretla a spoznala s Doc Hollidayom a Wyattom Earpom. S Doc Hollidayom cestovala do Dodge City, kde sa Wyatt Earp usídlil a kde residovali v jeho hoteli "Dodge House Hotel". Ďalšie roky strávila spolu s Doc Hollidayom najprv v Dodge City, potom v Deadwood v štáte South Dakota, v Las Vegas v štáte New Mexico v Prescott v štáte Arizona. V oblasti Globe v štáte Arizona prevádzkovala pod menom "Big Nose Kate" verejný dom. V roku 1880 bola istý čas vo vtedy prudko sa rozvíjajúcom striebornom meste Tombstone v Arizone a ako prevádzkovateľka verejných domov tu žila v blahobyte.
Potom ako sa Doc Holliday dostal do podozrenia, že sa v blízkosti Tombstone podieľal na vyrabovaní pošty, po hádke s ním Kate podala proti nemu výpoveď. Traduje sa, že nepriatelia Doc Hollidaya ju najprv opili a následne prehovorili k výpovedi. Na základe tejto výpovede bol Doc Holliday zatknutý a prepustený až na druhý deň, keď už triezva Kate výpoveď proti nemu odvolala.
Kate odišla do Globe ale s Docom udržovala kontakt. V roku 1881 sa v Tomstone stala svedkyňou prestrelky známej ako "prestrelka v O. K. Corral". Po vražde Morgana Earpa nasledovala Doc Hollidaya do štátu Colorado, ktorý v kúpeľnom mestečku Glenwood Springs zomrel.
Neskorší život.
Po smrti Doc Hollidaya sa vydala za podkúvača Georga Cummingsa, ale ich manželstvo trvalo len jeden rok. Neskôr sa vrátila do Arizony, kde pracovala ako gazdiná v domácnosti. Posledné roky strávila v starobinci v Prescotte. Tam zomrela v roku 1940 a bola pochovaná pod menom Mary K. Cummings.
Kate o prestrelke v O. K. Corral.
Mnoho reportérov sa zaujímalo o jej živote s Doc Holidayom a prestrelke v O. K. Corral, ale keďže nechceli nič zaplatiť, tak sa vraví, že si Kate nechala všetko pre seba. Nejaké údaje obsahoval jeden list, ktorý napísala v roku 1889. V ňom píše, že krátko pred prestrelkou bola s Doc Hollidayom blízko O.K. Corral vo Fly´s Boarding House a že sa stala svedkyňou tejto prestrelky. Popísanie udalostí v Katinom liste sa podľa historických rešerší zhodujú s udalosťami a jej opisy udalostí sa považujú za dôveryhodné.

</doc>
<doc id="291194" url="https://sk.wikipedia.org/wiki?curid=291194" title="Zoznam osobností Madridu">
Zoznam osobností Madridu



</doc>
<doc id="291195" url="https://sk.wikipedia.org/wiki?curid=291195" title="Otto Rosenfeld">
Otto Rosenfeld



</doc>
<doc id="291199" url="https://sk.wikipedia.org/wiki?curid=291199" title="André Weil">
André Weil

André Weil (* 6. máj 1906, Paríž, Francúzsko – † 6. august 1998, Princeton, New Jersey, USA) bol vplyvný francúzsky matematik, známy pre šírku a kvalitu výsledkov svojho výskumu. 
Predovšetkým je známy pre svoju prácu v oblastiach teórie čísel a algebraickej geometrie. Bol zakladajúcom členom a v skoršom období aj de facto vodcom tzv. Bourbakiho skupiny. Filozofka Simone Weilová bola jeho sestra. V roku 1979 dostal Wolfovu cenu za matematiku.

</doc>
<doc id="291202" url="https://sk.wikipedia.org/wiki?curid=291202" title="Nicklas Bendtner">
Nicklas Bendtner

Nicklas Bendtner (* 16. január 1988, Kodaň, Dánsko) je dánsky futbalista, hrajúci na pozícii útočníka. V súčasnosti je hráčom v nórskom klube Rosenborg BK a je aj stabilným členom hráčskeho tímu dánskej futbalovej reprezentácie.
Klubová kariéra.
Bentner začal hrávať v mládežníckych kluboch Boldklubben af 1893 a Kjøbenhavns Boldklub. V roku 2004 odišiel do mládežníckej akadémie Arsenalu Londýn. Za Arsenal debutoval 25. októbra 2005 v ligovom pohári proti Sundrlendu, keď v posledných minútach vystriedal Quincyo Owusu- Abeyio.
Ale v sezóne 2006-2007 ho klub poslal na ročné hosťovanie do Birminghamu City. Tam odohral celú sezónu vo Football League Championship, čiže v druhej anglickej lige, a pomohol Birminghamu s jedenástimi gólmi k postupu do Premier League.
Svoj debut v Lige majstrov si odbil v 23. októbra 2007 v skupine proti Slavie Praha. Arsenal v tomto zápase triumfoval vysokým skóre 7-0.
V sezóne 2011/12 hosťoval v Sunderlande, ďalší rok v Juventuse. Momentálne je opäť v Arsenale.
Reprezentácia.
Bentner odohral svoj prvý zápas v dánskom národnom mužstve 16. augusta 2006 proti Poľsku. Zúčastnil sa aj na majstrovstvách Európy do 21 rokov roku 2006 v Portugalsku.
Góly za dánsku reprezentáciu:

</doc>
<doc id="291203" url="https://sk.wikipedia.org/wiki?curid=291203" title="Giovanni Alfonso Borelli">
Giovanni Alfonso Borelli

Giovanni Alfonso Borelli (* 28. január 1608, Pisa, Taliansko - † 31. december 1679, Rím) bol taliansky renesančný fyziológ, fyzik a matematik. Podieľal sa na vzniku moderných princípov vedeckého výskumu pokračovaním v Galileiho spôsobu testovania hypotézy pozorovaním. 
Bol výborný matematik, venoval sa astronómii (extenzívne študoval mesiace Jupitera), študoval mikroskopom zloženie krvi, venoval sa medicíne a geológii. Počas svojich štúdií bol pod ochranou švédskej kráľovnej Kristíny, ktorá nad ním držala ochrannú ruku pred útokmi talianskych autorít pod ktorými trpel Galileo Galilei.
Dizajn ponorky.
Borelli je jedným z raných autorov návrhov ponorky. Jeho koncept sa vyznačoval ručne ovládaným systémom riadenia vztlaku, fungujúcom na princípe vytlačovania vody z kožených nádob.

</doc>
<doc id="291204" url="https://sk.wikipedia.org/wiki?curid=291204" title="French Open 2005">
French Open 2005

French Open 2005 je grandslamový tenisový turnaj, ktorý sa konal od 23. mája do 5. júna 2005 v Paríži na antukových dvorcoch Rolanda Garossa. Víťazmi dvojhier sa stali Justine Heninová a Rafael Nadal.
Seniori.
Dvojhra mužov.
 Rafael Nadal vs. Mariano Puerta 6-76 6-3 6-1 7-5
Dvojhra žien.
 Justine Heninová vs. Mary Pierceová 6-1 6-1
Štvorhra mužov.
 Jonas Björkman / Max Mirnyj vs. Mike Bryan / Bob Bryan 2-6 6-1 6-4
Štvorhra žien.
 Virginia Ruanová Pascualová / Paola Suárezová vs. Cara Blacková / Liezel Huberová 4-6 6-3 6-3
Zmiešaná štvorhra.
 Daniela Hantuchová / Fabrice Santoro vs. Martina Navrátilová / Leander Paes 3-6 6-3 6-2
Juniori.
Chlapčenská dvojhra.
 Marin Čilić vs. Antal van der Duim  6-3, 6-1
Dievčenská dvojha.
 Ágnes Szávayová vs. Ioana Raluca Olaruová  6-2, 6-1

</doc>
<doc id="291205" url="https://sk.wikipedia.org/wiki?curid=291205" title="Zweigelt">
Zweigelt

Zweigelt je odroda červeného vína, ktorú vyšľachtil riaditeľ vinárskej školy v Klosterneuburgu v Rakúsku dr. Fritz Zweigelt v roku 1922. O jej rozšírenie sa po roku 1945 zaslúžil dr. Lenz Moser.
Synonymá.
Rotburger, Zweigelt, Zweigeltrebe, Blauer Zweigelt, Blauer Montag 
Pôvod.
Zweigelt je rakúsky šľachtenec z odrôd frankovka a svätovavrinecké, ktorý bol vyšľachtený v roku 1922 profesorom Fritzom Zweigeltom vo vinárskej škole v Klosterneuburgu neďaleko Viedne. Pôvodne sa mala táto odroda volať rotburger. 
Rozšírenie.
V súčasnosti je Zweigelt najrozšírenejšia modrá odroda v Rakúsku s 12,4 -percentným podielom vo vinohradoch. 
V Česku zaberá 4,7 % z celkovej plochy viníc.
Odroda sa udomácnila aj na Slovensku, najmä v oblasti Malých Karpát, Skalice a východoslovenských Sobraniec.
Priemerný vek viníc je 17 rokov.
Použitie.
Je to vhodné víno ku rôznym jedlám. Vhodný je napríklad ku husacine, alebo aj ku gulášu. Vinári ho radi dávajú do cuveé ako partner frankovky, ale je vhodný aj ako partner medzinárodných odrôd. Reserve sú vhodné ku divine, alebo aj k hovädzine. Aróma pripomína tmavé zrelé čerešne, je šťavnatý s jemnými tanínmi a je jemne decentne kyselkavé. Vhodné k ľahko koreneným mäsám (bažant, biftek ...) a cestovinám. Taktiež k tvrdým nearomatickým syrom.

</doc>
<doc id="291208" url="https://sk.wikipedia.org/wiki?curid=291208" title="Pyramída Amenemheta I.">
Pyramída Amenemheta I.

Pyramída Amenemheta I. alebo Lepsius LX je kráľovská hrobka, ktorá stojí pri dedine Lišt neďaleko údolia rieky Níl, v úrovni severného okraja Fajjúmskej oázy v Egypte.
Pyramídu postavil zakladateľ 12. dynastie, faraón Amenemhet I. (okolo 1991–1962 pred Kr.), asi neďalekého novozaloženého sídelného mesta Ic tauej, ktoré je dodnes neobjavené. Egyptológovia predpokladajú, že ležalo niekde v okolí dnešnej dediny Lišt. Faraón mal nekráľovský pôvod a pravdepodobne zastával pôvodne funkciu mocného vezíra u svojho predchodcu.
Pyramída.
Poloha pyramídy, rovnako ako sídelného mesta blízko nej, dokazuje narastajúci ekonomický význam Fajjúmskej oázy. Pyramída sa tvarom a formou priestorov snaží priblížiť pyramídam Starej ríše. V súčasnosti je z nadzemnej časti pyramídy okolo 20 m vysoká kopa nepálených tehál. Je to nielen kvôli starovekým zlodejom kameňa, ale aj kvôli použitej technológii pri stavbe superštruktúry, ktorá znižovaním svojej kvality počas stáročí od čias začiatku Starej ríše, dospela až do formy, keď okrem povrchového vápencového obloženia sa kameň použil už len na lokálne vystuženie inak hlineného jadra. Pyramída má v jadre skelet, tvorený priečkami z kamenných blokov lokálneho vápenca v smeroch od stredu k rohom a kolmo na hrany základne pyramídy. Miesta medzi priečkami sú vyplnené surovými tehlami. Na dokončené jadro sa položil obklad z kvalitného vápenca. Vstup do pyramídy bol tradične v ose pred severnou stenou v podlahe dvora a zakrývala ho severná kaplnka. Subštruktúra je jednoduchá: Od vstupu chodba, obložená červenou žulou, zostupovala rovno smerom k miestnosti pod vrcholom pyramídy, odkiaľ sa dalo dostať do pohrebnej komory so sarkofágom zvislou šachtou v štvorcovej podlahe predsiene. Z červenej žuly bol aj uzatvárací blok na začiatku chodby. Dnes je pohrebná komora zatopená podzemnou vodou.
Pyramídový komplex.
Pyramída a zádušný chrám boli obohnané dvojicou múrov a v areáli komplexu sa našli mastaby a šachtové hroby členov kráľovskej rodiny a dvoranov. Zádušný chrám stál pred východnou stenou pyramídy, bol položený na rovine, ktorá bola nižšie ako základňa pyramídy a bol menší ako iné zádušné chrámy z blízkej minulosti. Mal vlastný názov „Velebná je Amenemhetová krása“. Dodnes sa zachovalo len nepatrné množstvo jeho pozostatkov, takže jeho teoretická rekonštrukcia je veľmi problematická. Jednými z mála nájdených častí chrámu je fragment žulových nepravých dverí, oltár z obetnej siene a zakladací depozit s obsahom. Preskúmaná bola len časť chrámu, z čoho sa dá usudzovať, že výzdoba bola inšpirovaná terasovým chrámom Mentuhotepa II. v Dér el-Bahrí a bližšie neučenými reliéfmi zo Starej ríše. Kedysi otvorená a zdobená vzostupná cesta bola skúmaná len minimálne a údolný chrám skúmaný nebol, pretože leží pod hladinou spodnej vody. Nenašla sa stopa po kultovej pyramíde.
Výskum.
Ako prvý vnikol do pyramídy roku 1882 Maspero, v rokoch 1894–95 na neho nadviazala francúzska výprava pod vedením Jéquiera a Gautiera, potom v rokoch 1902–34 expedícia Metropolitného múzea v New Yorku s Lythgoom a Maceom. Už Maspero si v raných štádiách výskumu všimol, že pri výstavbe pyramídy a okolitých objektov boli druhotne použité kamenné bloky, ktoré pôvodne patrili k iným architektonickým komplexom. Našli sa bloky nesúce mená Chufua, Rachefa, Venisa a Pepiho (II. ?). Napr. žulové obloženie zostupnej chodby je z Rachefových kamenných blokov. Existuje domnienka, že už počas panovania Amenenmheta I. boli chrámy panovníkov Starej ríše v ruinách, hlavne údolné chrámy. Nevylučuje sa ani možnosť, že si Amenemhet privlastnil stavebný materiál z ďalších, dnes nám neznámych stavieb, ktoré kedysi stáli neďaleko pyramídového komplexu.

</doc>
<doc id="291213" url="https://sk.wikipedia.org/wiki?curid=291213" title="Timea">
Timea

Timea alebo Tímea je grécke ženské krstné meno. Meno je latinizovaná verzia gréckeho mena Τιμαιος (Timaios) znamenajúce "čestná". Timaios bolo meno jedného z Platónových dialógov s Timeausom a Sokratom.
Meniny.
oficiálne podľa kalendárovej komisie Ministerstva kultúry SR tiež 24.1.(Tímea aj Timea)

</doc>
<doc id="291215" url="https://sk.wikipedia.org/wiki?curid=291215" title="Dagmar Podkonická">
Dagmar Podkonická

Dagmar Podkonická, umeleckým menom Sylva Schneiderová (* 16. jún 1969) je česká speváčka a herečka. Známa je napr. z českých muzikálov "Tři mušketýři" alebo "Kleopatra". V súčasnosti spieva v skupine Triny .

</doc>
<doc id="291216" url="https://sk.wikipedia.org/wiki?curid=291216" title="Sylva Schneiderová">
Sylva Schneiderová



</doc>
<doc id="291222" url="https://sk.wikipedia.org/wiki?curid=291222" title="Guillaume de l’Hospital">
Guillaume de l’Hospital

Guillaume François Antoine, marquis de l’Hospital (v modernej francúzštine ...Hôpital, sám sa vo svojich knihách uvádzal ako Hospital; * 1661, Paríž, Francúzsko – † 2. február 1704, Paríž) bol francúzsky matematik, ktorý v roku 1696 publikoval prvú učebnicu diferenciálneho počtu na svete, "Analyse des infiniment petits pour l’intelligence des lignes courbes". Je známy vďaka tzv. l’Hospitalovmu pravidlu na výpočet limity zlomku, ktorého čitateľ aj menovateľ sa blíži k nule alebo nekonečnu, aj keď v skutočnosti nie je autorom tohto pravidla.
Učebnica diferenciálneho počtu.
Učebnica "Analyse des infiniment petits pour l’intelligence des lignes courbes" (Analýze nekonečne malých veličín na pochopenie kriviek), vydaná v roku 1696 je prvou učebnicou diferenciálneho počtu na svete. Knihu písal v spolupráci s Johannom Bernoullim, s ktorým sa v roku 1694 dohodol, že mu bude platiť 300 frankov ročne za jeho matematické objavy. Po l’Hospitalovej smrti Bernoulli dohodu zverejnil a za pravdu mu dávajú aj texty, ktoré boli objavené v roku 1922. Od Bernoulliho teda pochádza aj pravidlo, ktoré je dnes známe ako l’Hospitalovo. Názory, že l’Hospital si chcel pravidlo privlastniť, sa však ukazujú ako neopodstatnené z toho dôvodu, že l’Hospital sa nikdy nevyhlasoval za jeho autora a v úvode knihy sa zmienil aj o spolupráci s Johannom Bernoullim.

</doc>
<doc id="291223" url="https://sk.wikipedia.org/wiki?curid=291223" title="Guillaume François Antoine, marquis de l’Hôpital">
Guillaume François Antoine, marquis de l’Hôpital



</doc>
<doc id="291225" url="https://sk.wikipedia.org/wiki?curid=291225" title="Guillaume François Antoine, marquis de l’Hospital">
Guillaume François Antoine, marquis de l’Hospital



</doc>
<doc id="291229" url="https://sk.wikipedia.org/wiki?curid=291229" title="Chotan (mesto)">
Chotan (mesto)

Chotan (po ujgursky خوتەن - Hotan/Chotan, po čínsky 和田 - pchin-jin "Hétián" - v slovenskom prepise Che-tchien; staršie aj Ilči alebo Ildži) je mesto vo Východnom Turkestane. V roku 2006 v Chotane žilo asi 114 000 obyvateľov, prevažne Ujguri.
Poloha a význam.
Chotan je hlavné mestom Chotanskej prefektúry Ujgurskej autonómnej oblasti Sin-ťiang. Nachádza sa na juhozápadnom okraji púšte Taklamakan, západne od rieky Jurungkaš. Mesto má bohatú históriu.
Dejiny.
Chotan leží na bývalom južnom rameni Hodvábnej cesty, v časti, kde sa na Hodvábnu cestu napájala jedna z hlavných ciest z Indie a Tibetu do Strednej Ázie. Mesto bolo známe svojimi výrobkami z jadeitu a svojou keramikou, v novšej dobe aj svojimi kobercami. V oblasti existovalo Chotanské kráľovstvo.

</doc>
<doc id="291230" url="https://sk.wikipedia.org/wiki?curid=291230" title="Coffee &amp; co">
Coffee &amp; co

Coffee&amp;Co bola najväčšia slovenská sieť kaviarní so sídlom v Bratislave. Prevádzkovala ju spoločnosť Restaurant System &amp; Management. K septembru 2009 mala na Slovensku 15 prevádzok, pričom jednou z nich bol pilotný projekt konceptu "Coffee&amp;Co Zmrzlináreň". V Česku od roku 2004 spoločnosť prevádzkovala 18 kaviarní. V roku 2009 expandovala prvou prevádzkou v Budapešti do Maďarska. V roku 2012 spoločnosť ukončila svoju činnosť.
Referencie.
 

</doc>
<doc id="291231" url="https://sk.wikipedia.org/wiki?curid=291231" title="Rebija Kadírová">
Rebija Kadírová

Rebija Kadírová (ujgursky رابىيه قادىر ("Rabije Qadir"), turecky "Rabije Kadir", v anglickej transkripcii "Rebiya Kadeer") (* 21. január 1947) je ujgurská prominentná podnikateľka a politická aktivistka za ľudské práva z čínskej Ujgurskej autonómnej oblasti Sin-ťiang. Od novembra 2006 je prezidentkou "Svetového ujgurského kongresu".

</doc>
<doc id="291232" url="https://sk.wikipedia.org/wiki?curid=291232" title="Svetový ujgurský kongres">
Svetový ujgurský kongres

Svetový ujgurský kongres (ujgursky دۇنيا ئۇيغۇر قۇرۇلتىيى ("Dunya Uyghur Qurultiyi"), čínsky 世界维吾尔代表大会, v angličtine "World Uyghur Congress (WUC)") je medzinárodná exilová organizácia Ujgurov, ktorá "prezentuje spoločné záujmy Ujgurov" čínskej Ujgurskej autonómnej provincie Sin-ťiang.
Kongres bol založený v apríli 2004 v Mníchove (Nemecko), aby sa spojili rôzne exilové ujgurské organizácie vrátane Americkej asociácie Ujgurov a Východoturkestanského národného kongresu. Rebija Kadírová je od roku 2006 prezidentkou Svetového ujgurského kongresu.

</doc>
<doc id="291235" url="https://sk.wikipedia.org/wiki?curid=291235" title="Taklamakan">
Taklamakan

Taklamakan (ujgursky تەكلىماكان قۇملۇقى, čínsky 塔克拉玛干沙漠) je púšť v Strednej Ázii. Leží v Východnom Turkestane – Ujgurskej autonómnej oblasti Sin-ťiang v Číne. Taklamakan v preklade znamená "miesto odkiaľ sa nikto nevráti živý".
Púšť pokrýva oblasť v Tarimskej panve, nachádza sa v rozmedzí 78° – 88° vých. dĺžky a 37° – 40° sev. šírky. Cez jej severné a južné okraje prechádzala hodvábna cesta. Cez púšť nevedú takmer žiadne cesty hlavne preto, že 85 % povrchu tvoria pohyblivé piesočné duny, vysoké až (najvyššie na svete). 
Najväčšie a najvýznamnejšie oázy sú Kašgar, Jarkend a Chotan na juhozápade; Kchu-čche a Turfan na severe; Lou-lan a Tun-chuang na východe.
Z okolitých pohorí do Taklamakanu tečie niekoľko riek – najväčšie sú Biela nefritová rieka, rieka Jarkend (prameniace v pohorí Kunlun) a rieka Torkan (tečie z Ťanšanu).
Archeologické výskumy v oblasti robili Aurel Stein, Sven Hedin, Albert von Le Coq, Paul Pelliot a Antonio Graceffo. Nálezy ukázali hlavne na tatársky, helenistický, indický a buddhistický kultúrny vplyv.
Najslávnejšími pozostatkami sú tzv. tarimské múmie, ktoré dokazujú rôznorodosť etník, ktoré sa v oblasti vyskytovali. Vedcov udivilo hlavne to, že veľa múmií má európske rysy, ale možno to boli práve Tatári, čo by okrem iného vysvetlilo, že tatárčina patrí do indoeurópskej jazykovej rodiny.
Neskôr bola oblasť osídlená Turkami, ale s nástupom dynastie Tchang získavali Číňania postupne stále väčší vplyv nad všetkými oázami, aby mohli kontrolovať hodvábnu cestu. Čínska nadvláda bola iba krátkodobo ovplyvnená vpádmi Turkov, Mongolov a Tibeťanov. Súčasná populácia sa skladá hlavne z Ujgurov a Kazachov, vo väčších mestách v dôsledku migračnej politiky Číny prevládajú čínski Chanovia. 

</doc>
<doc id="291236" url="https://sk.wikipedia.org/wiki?curid=291236" title="Turfan (mesto)">
Turfan (mesto)

Turfan (slovenský normovaný názov; po ujgursky تۇرپان - Turpan; po čínsky 吐魯番 - slov. prepis: "Tchu-lu-fan" - pchinjin: "Tǔlǔfān") je mesto (oáza) vo Východnom Turkestane v Ujgurskej autonómnej oblasti Sin-ťiang. V roku 2006 v Turfane žilo 254 900 obyvateľov, prevažne Ujguri. Turfan sa nachádza na diaľnici číslo 312.

</doc>
<doc id="291237" url="https://sk.wikipedia.org/wiki?curid=291237" title="Ženská dvojhra na Hansol Korea Open 2009">
Ženská dvojhra na Hansol Korea Open 2009

Ženská dvojhra na Hansol Korea Open 2009 sa hrala ako súčasť Hansol Korea Open 2009 od 21. septembra do 27. septembra. Víťazkou sa stala Japonka Kimiko Dateová, ktorá vo finále porazila Španielku A. Medinovú-Garriguesovú 6:3, 6:3. Bol to jej 8. titul na okruhu WTA.

</doc>
<doc id="291238" url="https://sk.wikipedia.org/wiki?curid=291238" title="Zem ľudí">
Zem ľudí

Zem Ľudí () je román z roku 1939, ktorého autorom je Antoine de Saint-Exupéry.
Dielo.
V dielach "Zem ľudí" a "Citadela" Exupéry najviac spája svoje zážitky spolu s filozofickými úvahami o živote a o zmysle ľudskej existencie. Kniha má osem samostatných častí, ktorých rozprávačom je samotný Exupéry. Dielo má deväť kapitol, ktoré nie sú priamo prepojené, ale všetky spolu súvisia práve jeho zážitkami spojenými s letectvom.
Začína kapitolou s názvom Linka, kde opisuje svoje pocity pred svojím prvým dôležitým letom z Toulouse do Dakaru, ktorý mu pred letom pripadal nebezpečný, ale vyzýval ho. Po tom, ako sa dozvedel, že bude pilotovať lietadlo s poštou do Dakaru, išiel domov a zamýšľal sa nad okoloidúcimi ľuďmi, ktorí nechápu aká dôležitá a jedinečná je jeho práca. Známy výrok: "„Starých priateľov už nič nenahradí. Nič nevyváži bohatstvo spoločných spomienok, spoločne prežitých chvíľ, škriepok, zmierení, dojatí. Staré priateľstvá nemožno obnoviť.“" Teraz už píše o príhodách s jeho prvými leteckými priateľmi. S najväčším obdivom vzdáva úctu priateľovi Guillaumetovi, ktorý mal v Andách haváriu a potom sa vyše týždňa v zime a snehu brodil smerom k domovu, kde si potom mohol sadnúť s ostatnými a porozprávať im jeho príhodu.
V kapitole Lietadlo sa nadchýnal technikou lietadla a filozofoval nad stojom.
V príbehu Lietadlo a planéta poukazuje na schopnosť lietadla pristáť aj na miestach, kde žiadna ľudská noha nikdy nevkročila, tak ako sa to stalo aj jemu samému niekde na Sahare, keď musel núdzovo pristáť na náhornej plošine, ktorá sa na každej strane končila zvislou stenou, zosúvajúcou sa do priepasti. Takto viackrát obdivoval nedotknuteľnosť a jedinečnosť týchto miest a na záver hovorí: "„Sahara moja, Sahara, sudičky ťa celú zakliali!“"
V ďalšej časti knihy už prevládajú úvahy a obrazy. Jeho predstavivosť porovnávala príbehy, ktoré zažil, so svetom, jeho významom a s ľuďmi, ktorí tu žijú. Tak aj príbeh Oáza z Argentíny a V púšti zo Sahary a medzistaníc francúzskeho letectva.
Uprostred púšte stroskotal spolu so svojím mechanikom a hľadajú vlastnú cestu k prežitiu, ako predtým Guillamet. Prevláda tu množstvo strachu a úvah o zmysle prežitia pre človeka. Nakoniec ich zachránil chlapík s vodou. Známy výrok: "„Voda, nemáš chuť, ani farbu, ani vôňu, nemožno ťa presne určiť, človek ťa pije, a nepozná ťa. Nie si potrebná k životu, sama si život.“" 
Posledná kapitola Ľudia je akýmsi zhrnutím všetkých jeho predošlých úvah a príbehov.
"„Láska je predovšetkým modlitba a modlitba je ticho. Láska začína tam, kde nie je možné čakať už žiadny dar. Láska neznamená hľadieť si navzájom do očí, ale spolu hľadieť tým istým smerom.“"
Kniha končí slovami: "„Iba Duch, ak dýchne do hliny, môže stvoriť Človeka.“"

</doc>
<doc id="291254" url="https://sk.wikipedia.org/wiki?curid=291254" title="Ľudová škola v Skalici">
Ľudová škola v Skalici



</doc>
<doc id="291268" url="https://sk.wikipedia.org/wiki?curid=291268" title="Eunika">
Eunika

Eunika je ženské krstné meno. Podľa českého kalendára oslavuje meniny 20. októbra. Meno je gréckeho pôvodu, odvodené od slova Εὐνίκη, "Euníkē" znamenajúce "dobré víťazstvo".

</doc>
<doc id="291269" url="https://sk.wikipedia.org/wiki?curid=291269" title="Euniké">
Euniké



</doc>
<doc id="291272" url="https://sk.wikipedia.org/wiki?curid=291272" title="Tichý svedok">
Tichý svedok

Tichý svedok () je britský kriminálny seriál z produkcie BBC o tíme súdnych expertoch. Prvýkrát sa seriál vysielal dňa 1. októbra 1996 a skončil 6. novembra 2008. Seriál je dielom Nigela McCreryho, bývalého detektíva z oddelenia vrážd v Nottinghame. Seriál je založený na príbehu profesorky Helen Witwell, súdnej patologičky. 

</doc>
<doc id="291273" url="https://sk.wikipedia.org/wiki?curid=291273" title="Zoznam slovenských hráčov v NHL (sezóna 2007/08)">
Zoznam slovenských hráčov v NHL (sezóna 2007/08)



</doc>
<doc id="291275" url="https://sk.wikipedia.org/wiki?curid=291275" title="Silent Witness">
Silent Witness



</doc>
<doc id="291281" url="https://sk.wikipedia.org/wiki?curid=291281" title="Evanjelium podľa Judáša">
Evanjelium podľa Judáša

Evanjelium podľa Judáša je starší náboženský rukopis datujúci sa k štvrtému alebo piatemu storočiu nášho letopočtu, ktorého text bol čiastočne zrekonštruovaný v roku 2006. Pôvodný dokument pochádza zrejme z prostredia gnostickej sekty kainitov a je jedným z gnostických evanjelií, ktoré drvivá väčšina súčasných kresťanov nepovažuje za inšpirované Bohom. Predpokladá sa, že by mohol byť kópiou z Judášovho evanjelia, ktoré v spise Adversus haereses spomína sv. Irenej z Lyonu.

</doc>
<doc id="291285" url="https://sk.wikipedia.org/wiki?curid=291285" title="Eder">
Eder

Eder môže byť: 

</doc>
<doc id="291290" url="https://sk.wikipedia.org/wiki?curid=291290" title="Rakúsky daviscupový tím">
Rakúsky daviscupový tím

Rakúsky daviscupový tím je tenisový tím, ktorý reprezentuje Rakúsko v Davisovom pohári. 

</doc>
<doc id="291292" url="https://sk.wikipedia.org/wiki?curid=291292" title="Izraelský daviscupový tím">
Izraelský daviscupový tím

Izraelský daviscupový tím je tenisový tím, ktorý reprezentuje Izrael v Davisovom pohári. 

</doc>
<doc id="291299" url="https://sk.wikipedia.org/wiki?curid=291299" title="Charles Hermite">
Charles Hermite

Charles Hermite (* 24. december 1822, Dieuze, Francúzsko - † 14. január 1901, Paríž) bol francúzsky matematik, ktorý pracoval predovšetkým v teórii čísel a rôznych oblastiach algebry - zaoberal sa kvadratickými formami, teóriou invariantov, ortogonálnymi polynómami a eliptickými funkciami. 
Sú po ňom pomenované Hermiteove polynómy, Hermiteova normálna forma, Hermiteove operátory a Hermiteova kubika. Ako prvý dokázal, že číslo "e" je transcendentné. Jeho metódu použil neskôr aj Ferdinand von Lindemann na dôkaz transcendentnosti čísla π.

</doc>
<doc id="291300" url="https://sk.wikipedia.org/wiki?curid=291300" title="Eder (rozlišovacia stránka)">
Eder (rozlišovacia stránka)



</doc>
<doc id="291302" url="https://sk.wikipedia.org/wiki?curid=291302" title="Savai’i">
Savai’i

Savai'i je najväčší ostrov Samoy a zároveň tretí najväčší ostrov v Polynézii. Ostrov má oválny tvar, najväčšia dĺžka je a šírka . Plocha ostrova je , najvyšší bod je Silisili (), zároveň je aj najvyšším bodom Samoy.
Ostrov patrí pod správu Samoy, trvalo na ňom žije cez 40 000 obyvateľov. Savai'i je redšie zaľudnený ako druhý väčší ostrov Samoy Upolu.
Geologický vývoj.
Ostrov predstavuje vynorený vrchol masívnej bazaltovej štítovej sopky. Počiatok vulkanizmu sa datuje na pliocén, po prvotnej fáze nasledovala odmlka sprevádzaná eróziou a rastom koralových útesov. Vulkanizmus bol obnovený koncom pleistocénu až začiatkom holocénu a vytvoril masívne lávové prúdy a množstvo troskových kužeľov, ktorými je posiata väčšina povrchu ostrova. Posledná aktivita bola zaznamenaná začiatkom 20. storočia na severnom okraji ostrova, keď troskový kužeľ "Matavanu" vyprodukoval od roku 1905 do 1911 mohutné lávové prúdy s objemom približne , ktoré zničili aj niekoľko dedín a dosiahli až na pobrežie. Front týchto prúdov mal šírku cez .
Zaujímavosti.
V polynézskej mytológii je Savai'i spomínaný ako "kolíska Polynézie", taktiež je známy aj ako "duša Samoy". Osada Falealupo, nachádzajúca sa na najzápadnejšom okraji ostrova je zároveň aj najzápadnejším sídlom na Zemi. Leží len od dátumovej hranice a bola aj posledným miestom osláv nového milénia.

</doc>
<doc id="291315" url="https://sk.wikipedia.org/wiki?curid=291315" title="Hypománia">
Hypománia

Hypománia (z gréckeho μανία = slov. šalieť, šialenstvo) znamená v psychiatrii psychický stav, ktorý sa vyznačuje submanickým syndrómom ("pod-manickým", menej než manickým). Emotivita má svoju reguláciu a nie je úplne riadená vedomím či psychogénnymi podnetmi, ale aj genetickými a neurogénnymi faktormi. Tento poznatok nadobúda svoj špecifický význam hlavne pri afektívnych poruchách (poruchách nálady), medzi ktoré sa hypománia ako patologická derivácia mánie pri zmiešaných afektívnych epizódach alebo pri bipolárnom cyklovaní, či pri cyklotýmii zaraďuje. Hypomanický syndróm sa teda vyznačuje chorobne povznesenou náladou, pri ktorej býva narušená súdnosť a kritičnosť (veľké sebavedomie a pod.), inokedy môže byť agitovaným stavom nálady, stavom iritácie a podráždenosti. Myšlienky a správanie sú konzistentné s náladovou situáciou. Psychotické príznaky, typické občas pre mániu, pri hypománii úplne absentujú. 
Diagnostika.
Podľa Diagnostickej príručky mentálnych chorôb (DSM IV) pre riadne diagnostikovanie hypomanického syndrómu musia u pacienta koexistovať povznesená nálada a najmenej 3 z nasledujúcich symptómov počas aspoň 4 dní alebo podráždená nálada a najmenej 4 symptómy z nasledujúcej zbierky príznakov počas aspoň 4 dní: 
Ďalšími, dodatočnými kritériami sú:
Psychiatri si tiež musia dávať pozor na to, aby hypománia nebola len dôsledkom antidepresívnej alebo elektrokonvulzívnej liečby, ktoré niekedy podobne vyzerajúci syndróm navodzujú. 
Rýchla reč môže vytvárať dojem nervozity, napätia až psychickej agitácie. Keďže chýbajú psychotické príznaky, človek v hypománii nestráca kontakt s realitou, nekonštruuje žiadne delúzie, ani nemá halucinácie. Problémom však zostáva naďalej grandióznosť v myslení, ktorá vrcholí vo vysokej miere sebavedomia. To má za následok časté precenenie vlastných možností a schopností; hypomanický pacient utráca na zbytočnosti, pochybne investuje, hazarduje, má sexuálne narážky a rád sa zúčastňuje sexuálnych dobrodružstiev. Môže tiež nebezpečne a príliš rýchlo viesť motorové vozidlo. V tomto zmysle je ohrozená alebo priam narušená jeho súdnosť. Takisto môže byť vyjadrená netrpezlivosť a podráždenosť v prípade, ak sa pacientovi oponuje (prehnaná impulzivita a umenšená schopnosť ovládať svoje jednak pudy, jednak emócie).
Hypomanický syndróm môže v rámci bipolárnej afektívnej poruchy predznamenávať blížiacu sa manickú fázu alebo naopak – depresívnu, až melancholickú epizódu. Problémom pri diagnostike však je skutočnosť, že hypomanickí pacienti sa cítia veľmi dobre a často nepociťujú situáciu vo svojom afekte za nepríjemnú alebo škodlivú. Dokonca nevnímajú chorobnosť svojej nálady, a preto neraz odmietajú liečbu hypomanického syndrómu. Takto sa môže stať, že pacient zostáva v cyklotýmii veľa rokov bez psychiatrickej starostlivosti a je bezprostredne ohrozený vystupňovaním ochorenia na úroveň bipolárnej afektívnej poruchy. 
Vzťah poruchy ku komplexným ochoreniam.
Hypománia má ako patologický syndróm svoje špecifické miesto práve v klinickom obraze bipolárnej afektívnej poruchy I. a najmä II. typu, a taktiež pri cyklotýmii. Bipolárna porucha I. typu zahŕňa hypomanickú fázu väčšinou ako úvodné štádium do plného vyjadrenia mánie, alebo ako prechodné štádium z mánie do depresívnej fázy poruchy. Pri cyklotýmii je príznačná chronická porucha nálady, ktorá trvá najmenej dva roky a obsahuje tak periódy depresie, ako aj periódy hypománie. Depresia však nedosahuje hĺbku melancholického stupňa (ang. major depressive disorder), tobôž nie hĺbku psychotickej depresie. Pokiaľ je vyjadrená depresia melancholického stupňa, diagnostikuje sa bipolárna afektívna porucha II. typu, pri ktorej sa strieda melanchólia s hypomanickou epizódou. Ak sa stavy hypománie neliečia, môže sa syndróm vystupňovať až do mánie, ba možno až do psychotickej mánie, čím sa preukáže klinický obraz bipolárnej poruchy I. typu.
Liečba.
Keďže sa hypomanický syndróm nevyskytuje bez spojitosti s cyklotýmiou alebo bipolárnou poruchou, klasifikuje sa ako perióda resp. fáza, ktorá sa zase po určitom čase vystrieda s afektívnym poklesom. Preto v psychofarmakoterapeutickej starostlivosti dominujú rovnaké lieky ako v prípade bipolárnej či cyklotýmickej poruchy, a to stabilizátory nálady, prípadne atypické antipsychotiká. Najčastejšie používanými stabilizátormi nálady sú valproát sodný, lítiove soli, karbamazepín, pričom niektoré zdroje uvádzajú význačnú efektivitu vysokých dávok omega 3 mastných kyselín z rýb. Svoje miesto majú aj anxiolytiká ako lieky proti úzkosti.
Možné benefity z hypománie.
Ľudia v hypománii bývajú obvykle vnímaní ako plní života, energie, nadšenia, nápadov a plánov, majú bohatú fantáziu, dobré asociačné schopnosti, niekedy pôsobia dokonca veľmi charizmaticky. Pacient nemá vtedy strach riskovať, neobáva sa budúcnosti, je optimistický a púšťa sa stroho do mnohých akcií a projektov. Vie nachádza potešenie aj v drobných aktivitách, hoci najradšej začína nové a veľkolepé činnosti. Dokáže sa pomerne dobre a ľahko vyjadrovať, komunikovať svoje myšlienky a pohotovo riešiť problémy. Napriek tomu je nutné hypomániu diagnostikovať, lebo tzv. krach do depresívnej fázy môže byť prežívaný až natoľko bolestne, že sa pacient neraz pokúsi o samovraždu. 
Predchádzajúci ucelený komentár je možné doplniť nasledujúcou sumarizáciou niektorých využiteľných dôsledkov hypománie:

</doc>
<doc id="291316" url="https://sk.wikipedia.org/wiki?curid=291316" title="Thomas Joannes Stieltjes">
Thomas Joannes Stieltjes

Thomas Joannes Stieltjes (* 29. december 1856, Zwolle, Holandsko - † 31. december 1894, Toulouse, Francúzsko) bol holandský matematik. Zaoberal sa najmä rôznymi oblasťami matematickej analýzy, ale napríklad aj teóriou čísel. Je po ňom pomenovaných viacero matematických konceptov.

</doc>
<doc id="291317" url="https://sk.wikipedia.org/wiki?curid=291317" title="Thomas Stieltjes">
Thomas Stieltjes



</doc>
<doc id="291318" url="https://sk.wikipedia.org/wiki?curid=291318" title="Thomas Jean Stieltjes">
Thomas Jean Stieltjes



</doc>
<doc id="291320" url="https://sk.wikipedia.org/wiki?curid=291320" title="Liečebná pedagogika">
Liečebná pedagogika

Liečebná pedagogika sa zaoberá výchovou, vzdelávaním, diagnostikou a terapiou tých jedincov, ktorých situácia je natoľko sťažená nepriaznivými okolnosťami (výchovnými, sociálnymi, zdravotnými a pod.), že nemôže viesť veku primeraný spôsob života a uplatniť sa adekvátne k svojim schopnostiam. Potenciálnym subjektom jej záujmu sa za istých okolností môže stať teda každý jednotlivec, ktorý sám seba takto vníma, alebo ktorého za takého považuje jeho okolie.
V praxi sa zameriava na rozvíjanie kompetencie človeka žiť svoj život a riešiť svoje problémy, pričom využíva pohyb, zamestnania, hru, rôzne tvorivé zážitkové individuálne, skupinové a komunitné aktivity (na to využíva prvky arteterapie, muzikoterapie, psychomotorickej terapie, dramatoterapie, biblioterapie, ergoterapie, terapie hrou a rodinnej terapie, prípadne ďalšie). Tieto realizuje ako ucelené "liečebnopedagogické intervencie" alebo aj ako súvislé "liečebnovýchovné programy." Liečebnopedagogický program môže byť koncipovaný ako podporný, stimulačný, sociointegračný, reedukačný, rehabilitačný, atď. Liečebná pedagogika vychádza z pochopenia jedinečnej situácie človeka a hľadá priestor pre jeho uplatnenie najmä vtedy, ak sa v daných sociokultúrnych podmienkach veku primerane nevyvinul, alebo má poruchy vývinu, ak pre svoje postihnutie alebo ochorenie nie je schopný viesť veku primeraný spôsob života, alebo ak sa cíti byť iný alebo vyčlenený. Je široko zameraná ako z hľadiska veku, tak aj z hľadiska možnej problematiky klienta. Úlohou liečebného pedagóga je podporovať človeka pri preberaní zodpovednosti za svoj život, pričom ho rešpektuje ako autonómne seba regulujúce bytie.
História.
Na Slovensku je možné liečebnú pedagogiku študovať ako samostatný študijný odbor od akademického roku 1967/68. V roku 1969 na Filozofickej fakulte Univerzity Komenského v Bratislave vznikla na Inštitúte špeciálnej a liečebnej pedagogiky prvá samostatná Katedra liečebnej pedagogiky, ktorú viedol psychológ prof. PhDr. Gejza Dobrotka, CSc., inak zakladateľ foreznznej psychológie v bývalom Československu. Po rehabilitovaní odboru na Pedagogickej fakulte Univerzity Komenského v Bratislave v roku 1990 liečebným pedagógom prednášal psychológiu osobnosti, základy psychopatológie, klinickú psychológiu a psychodiagnostiku, psychosociálnu rehabilitáciu, expertíznu činnosť a forenznú psychológiu. V rokoch 1996-2002 sa prof. Dobrotka po druhýkrát stal vedúcim Katedry liečebnej pedagogiky a to po doc. PhDr. Miroslavovi Teofilovi Bažányim, CSc., ktorý bol zároveň dekanom Pedagogickej fakulty UK.
Pri zrode odboru liečebná pedagogika a prvej Katedry liečebnej pedagogiky na UK boli okrem už spomenutých aj doc. PhDr. Dobromila Vaňková, CSc., ktorá sa venovala "deťom z ulice", zakladala a zasadzovala sa o rozvoj lesných škôl na Slovensku a bola prvou riaditeľkou chlapčenského detského domova v Bratislave, v rámci vzniknutého odboru liečebnej pedagogiky na fakulte prednášala problematiku náhradnej výchovy, pracovnej a činnostnej terapie, sociálnu pedagogiku a organizáciu a riadenie liečebno-výchovných zariadení; ďalej zakladateľka liečebnopedagogickej muzikoterapie v bývalom Československu doc. PhDr. Zlatica Mátejová, ktorá sa venovala práci so zajakavými deťmi; doc. PhDr. Roland Hanus, CSc., akademický maliar, ktorý pre liečebných pedagógov napísal prvé učebné texty z arteterapie, prom. ped. Ján Sojka - ktorý sa venoval sociológii, sociálnej patológii a pôsobil ako ústredný školský inšpektor a člen celoštátnej komisie pre prípravu koncepcie štúdia špeciálnej a liečebnej pedagogiky a PaedDr. K. Thirty, ktorý pôsobil ako nasledujúci vedúci katedry po skončení pôsobenia prof. Dobrotku.
Súčasťou prvej Katedry liečebnej pedagogiky sa v roku 1969 stali aj prví absolventi liečebnej pedagogiky: Eduard Žiak, Marta Prokopyová-Horňáková, Jana Miščovičová, Jana Svetlíková. Prvé 2 roky štúdia boli spoločné so špeciálnopedagogickými odbormi, preto katedru tvorili aj špeciálni pedagógovia prof. Pajdlhauser, V. Predmerský, G. Rehuš, V. Gaži a A. Borešová, kolegovia zo psychológie L. Požár, I. Jakabčic, M. Bažány, E. Borzová, M. Andreánsky, E. Uhrová, biologicko-medicínskych odborov: J. Slezáková, A. Sečkárová, I. Drobný, Wiederman a pedagogiky: J. Brťka a J. Mátej. Novú Katedru liečebnej pedagogiky po rehabilitácii odboru liečebná pedagogika v roku 1990 tvorili Zlatica Mátejová, Jitka Prevendárová, Magdaléna Szabová a Marta Horňáková, ku ktorým sa neskôr pridali ďalší. O rozvoj obsahu liečebnej pedagogiky v rámci vysokoškolského štúdia sa zaslúžila hlavne prof. PhDr. Marta Horňáková, PhD., ktorá bola dlhoročnou tajomníčkou katedry a v neskoršom období aj vedúcou a odbornou garantkou študijného programu liečebná pedagogika na Pedagogickej fakulte Univerzity Komenského v Bratislave a ktorá je autorkou mnohých vedeckých a odborných štúdií a publikácií na tému liečebnej pedagogiky, rozvinula tiež tému inklúzie v školstve v období, kedy ešte táto téma nebola tak v popredí ako aj významu včasnej intervencie v rodine.
Súčasnosť.
Odbor je široko zameraný ako z hľadiska veku (0-99), tak aj z hľadiska rozvíjaného potenciálu človeka. Absolventi liečebnej pedagogiky spravidla nachádzajú svoje uplatnenie na pracoviskách zdravotníckych zariadení ako sú lôžkové oddelenia pediatrických, psychiatrických, neurologických, onkologických, geriatrických a iných oddelení, odborných liečebných ústavov a špecializovaných zariadení (liečba drogových závislostí, psychosociálna rehabilitácia), ozdravovni, sanatórií a ambulantných zariadení pre včasnú diagnostiku a terapiu. Tiež v štátnych aj neštátnych ambulanciách špecializovanej ambulantnej starostlivosti ako pediatria, geriatria, liečebná pedagogika, klinická psychológia, všeobecné lekárstvo a podobne. Ďalej na pracoviskách zariadení sociálnej starostlivosti ako sú detské domovy (v súčasnosti centrá pre rodinu a deti), domovy sociálnych služieb, zariadenia pre seniorov, domovy dôchodcov, denné sanatóriá, integračné centrá, krízové centrá, nízkoprahové zariadenia a rôzne azylové zariadenia, zariadenia chráneného bývania, chránené dielne, denné stacionáre, centrá poradensko-psychologických služieb a podobne. Na pracoviskách nápravnovýchovných zariadení ako sú nápravno-výchovné ústavy a postpenitenciáme zariadenia. Na pracoviskách škôl a školských zariadení ako sú - materské školy, špeciálne materské školy, základné školy, špeciálne základné školy, detské centrá, špeciálnopedagogické poradne, diagnostické centrá, reedukačné detské domovy, ústavy s liečebnovýchovným režimom, diagnostické centrá pre mládež, reedukačné domovy pre mládež, pedagogicko-psychologické poradne, centrá výchovnej a psychologickej prevencie, centrá voľného času a iné. Ich pôsobenie sa spravidla stretáva s uznaním významu ich činnosti nielen pre jednotlivcov ale skupiny prípadne komunity, ktorým sa venujú.
Jednou z významných osobností liečebnej pedagogiky je aj bývalá hlavná odborníčka Ministerstva zdravotníctva Slovenskej republiky pre liečebnú pedagogiku PaedDr. Mária Čunderlíková, ktorá je okrem iného aj zakladateľkou Centra Memory v Bratislave.
Profesné organizácie a medzinárodná spolupráca.
V Česku je liečebná pedagogika zahrnutá pod odbor špeciálnej pedagogiky. V iných európskych krajinách a USA ide obvykle o samostatný odbor. Slovenskí liečební pedagógovia sú organizovaní v odbornej organizácii PRO LP Asociácia liečebných pedagógov, o. z., ktorá vznikla v roku 2005. PRO LP Asociácia liečebných pedagógov je členom slovenskej "Asociácie súkromných lekárov" a medzinárodnej organizácie asociácií liečebných pedagógov "Internationale Gesellschaft heilpädagogischer Berufs- und Fachverbände International Society of Professional Heilpaedagogic Organizations (IGhB)", ktorá vznikla v roku 2005 v nemeckom Ulme a jej zakladajúcimi členmi boli profesijné združenia liečebných pedagógov z Nemecka, Luxemburska, Rakúska a Švajčiarska. Zaoberá sa najmä otázkami profesionálnych štandardov a súvisiacich možností odbornej prípravy a ďalšieho vzdelávania liečebných pedagógov.
Liečební pedagógovia pracujúci v zdravotníctve sú tiež organizovaní v Slovenskej komore iných zdravotníckych pracovníkov, ktorá vznika v roku 1992 na základe zákona ako samosprávna profesijná stavovská organizácia zaoberajúca sa reguláciou výkonu povolaní s najmenej II. stupňom vysokoškolského vzdelania z iných ako lekárskych a ošetrovateľskích fakút, ktorí pôsobia v zdravotníckej praxi ako zdravotnícki pracovníci. Slovenská komora iných zdravotníckych pracovníkov, ktorá obhajuje a presadzuje odborné záujmy liečebných pedagógov pôsobiacich v zdravotníckej praxi, vo svojej organizačnej štruktúre združuje liečebných pedagógov pracujúcich v zdravotníctve od roku 1998 a má pre ne vytvorenú samostatnú odbornú Sekciu liečebných pedagógov.
Aktuálne.
V roku 2025 liečebná pedagogika slávi svoje 55-ročné výročie vzniku ako samostatný študijný program v rámci vysokoškolského univerzitného štúdia na Univerzite Komenského v Bratislave.

</doc>
<doc id="291321" url="https://sk.wikipedia.org/wiki?curid=291321" title="Odstredivé zrýchlenie">
Odstredivé zrýchlenie



</doc>
<doc id="291322" url="https://sk.wikipedia.org/wiki?curid=291322" title="Luna (prvé meno)">
Luna (prvé meno)

Luna je ženské krstné meno. Luna znamená v latinčine "mesiac". Luna bola rímska bohyňa mesiaca, často bývala zobrazovaná s bielym vozom skrz neba. 

</doc>
<doc id="291324" url="https://sk.wikipedia.org/wiki?curid=291324" title="Zoznam ulíc a námestí v Skalici">
Zoznam ulíc a námestí v Skalici

Toto je zoznam ulíc a námestí v Skalici.
Ulice.
Bajanova, Bernolákova, Blahova, Bulharská, Boorova, Clementisa, Čulenova, Duklianská, Družstevná, F. K. Veselého, Gorkého, Hviezdoslavova, Hodonínska, Hollého, Horská, Hurbanova, Jatočná, Jednoradová, Jurkovičova, Kolárova, Komenského, Koreszkova, K Baťáku, Kráľovská, Lúčky, L. Svobodu, Madvova, Malé Trávniky, Mazúrova, Meňhartka, Mallého, Marešova, Mýtna, Na skale, Nad predmestím, Nádražná, Nešporova, Obrancov mieru, Partizánska, Pelíškova, Petrovská, Pod Hájkom, Potočná, pplk. Pljušťa, Pivovarská, Pod Kalváriou, Podhradie, Predmestie, Pribinova, Priečna, Pri potoku,Psíky , Rohatecká, Ružová, Rybničná, Sasinkova, Slnečná, SNP, Stračínska, Strážnická, Sudoměřická, Suchý riadok, Šebestova, Široká, Škarniclovská, Športová, Školská, Štefánikova, Štúrova, Svätoplukova, Tehelňa, Vajanského, Valachova, Vally, Veľké Trávniky, Veľkomoravská, Veterná, Vinohradnícka, Vrchovského, Záhradná, Zápotočná, Zlatnícka
Námestia.
Námestie Slobody

</doc>
<doc id="291325" url="https://sk.wikipedia.org/wiki?curid=291325" title="Bipolárna porucha">
Bipolárna porucha



</doc>
<doc id="291332" url="https://sk.wikipedia.org/wiki?curid=291332" title="Soissons">
Soissons

Soissons je mesto vo Francúzsku v departemente Aisne. Leží na rieke Aisne asi severovýchodne od Paríža. Je to jedno z najstarších francúzskych miest.
Poloha.
Soissons má rozlohu . Najvyšší bod je položený a najnižší bod .
Dejiny.
Antika a stredovek.
V dobe antiky sídlil v oblasti Soissons keltský kmeň Suessionov. Soissons bol hlavným sídlom germánskeho kmeňa Belgov, ktorý bol podrobený v roku 57 pr. n. l. Gaiom Iuliom Caesarom. Mesto bolo Rimanmi pomenované "Augusta Suessionum". Po víťazstve Chlodovika I. nad Syagriom v roku 486 v bitke pri Soissons sa mesto stalo merovejovským kráľovským sídlom. Po legalizácii založenia Franskej ríše cisárom Anastasiosom I., preložil Chlodovik I. hlavné mesto do Paríža.
Novovek.
1414 viedlo povstanie proti Karolovi VI. k úplnému zničeniu mesta v storočnej vojne.
Počas náboženských vojen bol Soissons v druhej polovici 16. storočia neustále obliehaný.
Soissons utŕžil v prusko-francúzskej vojne v 1870/1871 silné škody. Miestnu pevnosť v októbri 1870 dobylo nemecké vojsko. 
V prvej svetovej vojne (1914 – 1918) bolo mesto dva razy obsadené nemeckým vojskom a delostrelectvom oboch strán z troch štvrtín zničené. Veža a katedrála však zostali nepoškodené. 
Obyvateľstvo.
Soissons má 28 845 obyvateľov (2009).
"Vývoj počtu obyvateľov"

</doc>
<doc id="291335" url="https://sk.wikipedia.org/wiki?curid=291335" title="Tashkent Open 2009">
Tashkent Open 2009



</doc>
<doc id="291337" url="https://sk.wikipedia.org/wiki?curid=291337" title="Höchstädt an der Donau">
Höchstädt an der Donau

Höchstädt an der Donau (úradne "Höchstädt a.d.Donau") je nemecké mesto na západných hraniciach Bavorska. Leží na rieke Dunaj a k 30. 9. 2019 malo 6 756 obyvateľov. 
13. augusta 1704 sa neďaleko odohrala jedna z najdôležitejších bitiek vojny o španielske dedičstvo, bitka pri Höchstädte.
Externé odkazy.
Oficiálna stránka

</doc>
<doc id="291340" url="https://sk.wikipedia.org/wiki?curid=291340" title="Filmová kritika">
Filmová kritika

Filmová kritika je analýza filmového diela pomocou rozboru jeho štruktúrnych prvkov a vyjadrovacích prostriedkov, zaoberá sa použitými variáciami resp. inováciami, na svoje jednotlivé tvrdenia uvádza vždy minimálne jeden argument.
Vychádza z niektorej kritickej či teoretickej metódy a v závere uvádza hodnotiace stanovisko autora vyplývajúce z predchádzajúceho. Je vždy subjektívna. Jeden kritik hodnotí napríklad nejaký western v kontexte žánru a hodnotí ho pozitívne, keďže je inovatívny. Iný kritik urobí veľmi podobnú analýzu toho istého westernu, ale hodnotí ho negatívne, pretože ho posudzuje v kontexte kinematografie ako celku, film chápe ako umenie a westernový žáner považuje za banálny.

</doc>
<doc id="291347" url="https://sk.wikipedia.org/wiki?curid=291347" title="Afektívna porucha">
Afektívna porucha

Afektívna porucha je psychiatrický termín označujúci psychickú poruchu postihujúcu náladu, emócie a celkový afekt pacienta. Tieto poruchy sú bežné, rozšírené, takisto dobre prebádané a v psychiatrickej histórii patria medzi najskôr rozpoznané a klasifikované. Možno zovšeobecniť, že ide o skupinu porúch, ktoré majú v popredí patologickú náladu a periodický priebeh. Rozpoznávame na základe patologicky vyhrotených polárnych emócií (smútok – radosť) depresívne až melancholické afektívne poruchy na jednej strane, na opačnej strane spektra stojí zase hypománia a mánia. Niektoré zdroje uvádzajú súvislosť medzi afektívnymi poruchami a úzkosťou či panickou poruchou.
Podstata afektu a jeho narušenie.
Afektivita ako súhrn citového života jedinca (city, emócie, nálada) je fundamentálnym aspektom psychického rozpoloženia a sebaprežívania človeka. Emócie majú svoju aktuálnosť, bezprostrednosť, ktoré bývajú vyjadrované veľkou dynamikou a adaptabilnosťou na vonkajšie (psychogénne faktory) i vnútorné (hormonálne, neurogénne, genetické či iné endogénne faktory) prostredie. Trvalejší emočný stav sa vyjadruje náladou, pričom ľudia sa navzájom stabilitou náladovej rovnováhy líšia. To má súvis s pochopením afektivity človeka ako emocionálnej reaktivity organizmu, pretože emočná odozva človeka na rôzne stimuly je mimoriadne pestrá a závisí od mnoho faktorov (temperament, povaha, endogénne a environmentálne príčiny atď.). Niekedy veľmi stresujúce podmienky a vnútorná vysoká vulnerabilita (citlivosť, zraniteľnosť) psychogénneho, ale najmä endogénneho pôvodu spôsobí neprimeranú emočnú reakciu organizmu a neuro-humorálnej sústavy, pričom dochádza k prežívaniu anxióznych pocitov. Emočná odozva zostáva prítomná dlhodobejšie a stáva sa permanentným, problematicky vystupňovaným stavom nálady. Vtedy už možno hovoriť o prítomnosti patologického syndrómu, keď psychiater (často aj psychológ) potvrdí poškodenie afektívnej zložky osobnosti pacienta.
Patogenéza.
Genetické faktory.
Preukázal sa význam heredity ako patogénneho faktoru pôsobiaceho na vznik skôr bipolárnych foriem porúch afektivity. Usudzuje sa, že ide o určité dispozície v rodine, lebo výskyt v príbuzenstve je 10 – 15-krát vyšší ako v bežnej populácii. Zistilo sa tiež, že náchylnosť rozvinúť bipolárnu afektívnu poruchu u monozygotnej dvojičky, ktorej dvojča poruchou trpí, je až 75 – 80 %. Tieto poznatky o dedičnosti podnietili rozsiahly výskum genetického pozadia obzvlášť bipolárnej formy a vo zvýšenej miere aj unipolárnej formy afektívnych porúch, pričom boli použité funkčný i pozičný genetický prístup za cieľom identifikácie príslušných patogénov. Tento výskum zhromažďuje okrem iného dôkazy o tom, že tradičné klasifikačné oddelenie schizofrénie a afektívnych porúch nie je z genetického hľadiska také jednoznačné – skôr je tu vnímateľné prepojenie jednak spomenutých ochorení, a jednak prepojenie genetických a environmentálnych vplyvov na vznik afektívnej poruchy.
Osobnosť pacienta a afektívne poruchy.
Temperament a povaha, ale niekedy aj telesná konštrukcia sa ukázali ako tiež veľavýznamné v úsilí nájsť príčinu vzniku afektívnej poruchy. Z hľadiska telesnej konštrukcie je známe, že tzv. pyknický typ človeka, hoci býva temperamentovo veselý, má sklon k cyklotýmnemu afektívnemu prežívaniu, a teda aj prirodzený sklon k depresii. Tiež je pochopiteľné, že osobnostné charakteristiky a hodnotenia môžu byť nositeľmi relevantných informácií umožňujúcich vyznačiť riziko ochorenia afektívnou poruchou. Staršia štúdia (1998) ukazuje, že korelácia temperamentových vlastností a afektívnej poruchy je u pacientov skutočne význačná (napr. melancholik mal väčšie sklony k depresívnej poruche a podobne).
Nevie sa však naďalej, či osobnosť pacienta vytvorila patogénne sklony pre vznik afektívnej poruchy, alebo afektívna porucha až následne transformovala osobnosť patologickým smerom.
Iné, novšie výskumy (2006) počítajú s piatimi typickými temperamentovými črtami – depresívna, cyklotýmická, podráždená, emocionálna a úzkostná. Ukázalo sa, že úzkostní a cyklotýmickí ľudia patria do endofenotypov bipolárneho spektra, podráždení a depresívni často skĺznu do depresívnej alebo zmiešanej afektívnej epizódy.
Psychosomatické faktory.
Akadémia psychosomatickej medicíny v USA v roku 2007 preukázala dovtedy už prijímaný vplyvný vzťah úrazov hlavy a mozgu, prípadne vírusov, ktoré napádajú neuronálne štruktúry, na vznik a klinické vyjadrenie afektívnych porúch. Úrazy hlavy majú podľa jej zhrňujúcej štúdie priamy vplyv na neskorší nástup zmien nálady, vrcholiac v jej nestabilite, ďalej zmien presvedčení, ideácie a správania. Niekedy nastupujú zmeny v nálade skôr a bývajú odôvodnené situačnými podmienkami, teda ako emocionálna reakcia na zranenie. U niektorých pacientov sa však emočná odozva stáva trvalým stavom nálady, alebo neadekvátne dlhým. Vtedy už možno hovoriť o poruche afektivity v dôsledku organického alebo mikroskopického narušenia neuronálnych Štúdia v tejto súvislosti ukazuje, že epizóda hlbokej depresie je typická po úraze hlavy až pri 25 % až 40 % prípadoch. Poškodenie (najmä organické) neuro-humorálnej sústavy sa teda stáva relevantným, ba významným patogénnym faktorom pre vznik afektívnej poruchy.
Klasifikácia.
Hlavný článok: Afektívne poruchy (MKCH-10)

</doc>
<doc id="291348" url="https://sk.wikipedia.org/wiki?curid=291348" title="Ladislav Hrušovský">
Ladislav Hrušovský

Ladislav Hrušovský (* 4. január 1973) je slovenský divadelný a filmový herec. 
Študoval na Akadémii umení v Banskej Bystrici odbor herectvo pod vedením Jozefa Adamoviča.
Účinkoval v inscenáciách v divadle J. G. Tajovského vo Zvolene ("Agáty" - nominácia na cenu Dosky), v divadle J. Palárika v Trnave (Noc Bohov, Madame Bovary) na Novej scéne v Bratislave ("Hair, Všetko sa posralo, Maľované na skle"). Hral v televíznych projektoch Slzy Kráľovej hole, Slovenský mariáš a vo viacerých študentských filmoch ("A čo oni ?" - 1. miesto a cena divákov v amatérskej súťaži CINEMA). Taktiež účinkoval v seriáloch Mesto tieňov, Panelák alebo Ako som prežil.
Spolupracoval na celovečernom projekte "V Tichu". Je to film o osudoch prenasledovaných židovských hudobníkov v čase nacizmu. Film plný emócií je poctou ľuďom, ktorí museli nedobrovoľne skončiť so svojou umeleckou kariérou a ktorým prostý hudobný nástroj pomohol prežiť koncentračné tábory alebo aspoň zmierniť utrpenie v nich. Ladislav Hrušovský stvárňuje vo filme postavu Karla Steinera, manžela Edith Kraus. V roku 1942 boli deportovaní do koncentračného tábora v Terezíne.
Režisérom filmu je Zdeněk Jiráský, ktorý za svoj film Poupata získal v roku 2011 štyroch Českých levov a stal sa v tom istom roku zároveň i Objavom roka v oblasti kinematografie.
Jan Hřebejk ho obsadil do svojho celovečerného filmu s názvom Učiteľka, ktorý vznikol podľa scenára Petra Jarchovského. Vo filme sa riaditeľka základnej školy stretáva počas rodičovského združenia (ZRPŠ) s rodičmi, aby spoločne našli najvhodnejšie riešenie ako sa zbaviť problematickej učiteľky (bezdetnej vdovy), ktorá si manipuláciou podrobuje rodičov svojich žiakov. Film by mal prísť do kín na jar 2016.

</doc>
<doc id="291352" url="https://sk.wikipedia.org/wiki?curid=291352" title="Ôsma križiacka výprava">
Ôsma križiacka výprava

Ôsma križiacka výprava bola rovnako ako siedma križiacka výprava zorganizovaná francúzskym kráľom Ľudovítom IX. Svätým. Kráľovi sa nepáčil vývoj v Sýrii, kde na zvyšné križiacke dŕžavy dotierali pohania. 
Mamelucký sultán Baibars al-Bunduqdari využil vojnu medzi Benátkami a Janovom (1256 - 1260) a zmocnil sa v roku 1256 Haify, Toronu a Nazaretu. Navyše dobyl aj križiacku Antiochiu, ktorú mali kresťania takmer 170 rokov. Cyperský kráľ Hugo III., ktorý bol zároveň i vládcom Jeruzalemského kráľovstva, sa vylodil pri Akko, aby ubránil aspoň hlavné mesto. 
Priebeh výpravy.
Tieto udalosti viedli Ľudovíta IX. k tomu, aby sa v roku 1267 opäť rozhodol bojovať proti pohanom. Nikto iný sa k nemu nepridal a tak sa znovu spoliehal len na svojho brata Karola z Anjou. Karol svojho brata presvedčil, aby svoju výpravu najprv smeroval do Tuniska, po jeho dobytí mal pochodovať cez Egypt až k Jeruzalemu. Karol týmto plánom sledoval najmä svoj prospech, pretože ako kráľ Sicílie mal v Tunisku svoje prevažne obchodné záujmy. 
V júli 1270 sa francúzsky kráľ vylodil v Tunisku. Vylodenie v parnom lete bolo zlé rozhodnutie. Veľa mužov pri nedostatočnom množstve pitnej vody ochorelo a zomrelo. 
25. augusta zomrel aj kráľ Ľudovít IX., pravdepodobne na úplavicu, na druhý deň po príchode svojho brata Karola. Karol vyhlásil novým francúzskym kráľom mladého Ľudovítovho syna Filipa III., ale zostal vodcom výpravy. 
Križiaci začali obliehať mesto Tunis. Obliehanie sa nepodarilo a velitelia od ďalších pokusov upustili. 30. októbra sa podarilo so sultánom vyjednať zmluvu obsahujúcu voľný obchod s mestom a tiež ochranu kresťanských mníchov. Po tomto malom diplomatickom úspechu výprava oficiálne skončila. Krátko na to dorazil do Tuniska anglický princ Eduard, ktorý potom pokračoval v plavbe do Akko. Francúzska časť výpravy sa vydala na cestu k domovu.
Pri plavbe do Trapani zastihla flotilu víchrica a výprava stratila asi štyridsať vojnových lodí, a preto sa rozhodli cestovať po suchu. Do vlasti sa ich vrátilo len pár. Chorobe podľahol navarrský kráľ Theobald II., jeho manželka Izabela Francúzska (Ľudovítova dcéra) zomrela o rok neskôr. Mladú kráľovnú Francúzska Izabelu Aragónsku zhodil kôň, čo viedlo k predčasnému pôrodu mŕtveho chlapca a jej smrti o pár dní neskôr. August roku 1271 sa stal osudným pre Ľudovítovho brata Alfonza z Poitiers a jeho ženu Janu. Zavraždený bol syn Richarda z Cornwallu, Henrich z Almainu. Počas modlitby bol v kostole prepadnutý a dobodaný Guyom a Simonom, synmi Simona z Montfortu. Bola to pomsta za opustenie rady vzbúrencov proti kráľovi Henrichovi III.

</doc>
<doc id="291368" url="https://sk.wikipedia.org/wiki?curid=291368" title="Émile Borel">
Émile Borel

Félix Édouard Justin Émile Borel (* 7. január 1871, Saint-Affrique, Francúzsko – † 3. február 1956, Paríž, Francúzsko) bol francúzsky matematik, spolu s René-Louisom Baireom a Henrim Lebesgueom jeden z priekopníkov teórie miery a jej aplikácií v teórii pravdepodobnosti. V dvadsiatych, tridsiatych a štyridsiatych rokoch 20. storočia tiež pôsobil ako politik. Je po ňom pomenovaný kráter na Mesiaci a viacero matematických konceptov.
Život.
Émile Borel sa narodil v roku 1871 v rodine Honoré Borela, protestantského duchovného a syna remeselníka z Montaubenu. Borelova matka bola Emilie Teissiéová-Solierová, dcéra bohatého obchodníka s ovčou vlnou zo Saint-Affrique, ktorý nesúhlasil s jej sobášom s duchovným, v dôsledku čoho ju vydedil. Émile Borel mal dve sestry, ktoré boli od neho omnoho staršie - keď sa narodil mali šestnásť a štrnásť rokov.
Borel vyštudoval na École normale supérieure v Paríži. Doktorát získal v roku 1893 za prácu "Sur quelques points de la théorie des fonctions", jeho školiteľom bol Gaston Darboux. V tom istom roku získal Borel miesto na univerzite v Lille a v roku 1896 aj na École Normale Supérieure. V rokoch 1909 až 1941 pracoval ako profesor na Sorbonne. V rokoch 1910 až 1920 bol zároveň riaditeľom École Normale Supérieure. Od roku 1921 bol členom francúzskej akadémie vied a od roku 1934 bol jej prezidentom. 
V roku 1901 sa oženil s Marguerite Appellovou, dcérou matematika Paula Appella. Nemali žiadne deti, ale adoptovali jedného z Borelových synovcov, Fernanda Lebeaua.
Matematik.
Émile Borel sa v matematike zaoberal predovšetkým teóriou miery a teóriou pravdepodobnosti, ale aj mnohými inými odvetviami, ako napríklad teóriou čísel, číselnými radmi, teóriou množín, reálnou analýzou, komplexnou analýzou, diferenciálnymi rovnicami, geometriou, či matematickou fyzikou. Napísal tiež niekoľko vedeckých článkov o teórii hier a ako prvý definoval strategickú hru.
Je známy ako autor myšlienkového experimentu, dnes známeho väčšinou ako veta o nekonečnej opici, ktorý publikoval v jednej zo svojich kníh o pravdepodobnosti. Veta hovorí, že opica náhodne udierajúca do klávesov písacieho stroja, by za nekonečný čas takmer určite napísala ľubovoľný predom určený text, napríklad kompletné dielo Williama Shakespearea.
V rokoch 1913 a 1914 sa mu svojou výkladovou prácou podarilo premostiť odvetvia hyperbolickej geometrie a špeciálnej teórie relativity. Významná je tiež jeho práca v oblasti divergentných číselných radov. Nebol síce prvým matematikom, ktorý definoval súčet divergentného číselného radu, ale bol prvým, kto vyvinul v tejto oblasti systematickú teóriu (1899).
Borelovo meno nesie mnoho matematických konceptov, napríklad:
Politik.
Émile Borel aktívne pôsobil aj v politike. V rokoch 1924 až 1936 bol poslancom Francúzskeho národného zhromaždenia a v roku 1925 bol ministrom námorníctva. Počas 2. svetovej vojny bol členom "Résistance", hnutia odporu voči nacistickému Nemecku, do ktorého sa zapojil po krátkom zatknutí vichystickým režimom v roku 1941.

</doc>
<doc id="291369" url="https://sk.wikipedia.org/wiki?curid=291369" title="Félix Édouard Justin Émile Borel">
Félix Édouard Justin Émile Borel



</doc>
<doc id="291370" url="https://sk.wikipedia.org/wiki?curid=291370" title="Enckeho medzera">
Enckeho medzera

Enckeho medzera je 325 km široká medzera vo vnútri prstenca A umiestnená od stredu Saturna. Je vytváraná opakovaným pôsobením malého mesiaca Pan, ktorý obieha vo vnútri tejto medzery. Toto pôsobenie nakoniec viedlo k vyčisteniu väčšiny materiálu z oblasti medzery. Fotografie zo sondy Cassini-Huygens ukázali, že vo vnútri Enckeho medzery sa nachádzajú najmenej tri uzlovité prstence. Špirálové vlny viditeľné na oboch stranách medzery sú spôsobené vplyvom dráhovej rezonancie blízkych mesiacov na okolité prstence, pričom mesiac Pan vytvára dodatočné špirálové vlny.
Johann Encke, po ktorom je táto medzera pomenovaná, ju aj napriek názvu nikdy nepozoroval. Je pomenovaná na počesť jeho pozorovaní prstencov. Medzera bola objavená Jamesom Edwardom Keelerom v roku 1888. Druhá hlavná medzera v prstenci A, objavená programom Voyager, sa nazýva Keelerova medzera na jeho počesť.

</doc>
<doc id="291380" url="https://sk.wikipedia.org/wiki?curid=291380" title="Etrúrske kráľovstvo">
Etrúrske kráľovstvo

Etrúrske kráľovstvo () bolo kráľovstvo, ktoré tvorilo väčšiu časť Toskánska a existovalo v rokoch 1801 až 1807. Názov kráľovstva pochádza zo slova "Etruria" (), čo je starý názov, ktorým starí Rimania označovali krajinu, ktorú obývali Etruskovia.
Vznik kráľovstva.
Kráľovstvo vzniklo na základe Aranjuezskej zmluvy uzavretej dňa 21. marca 1801. Dohodu uzavrelo napoleonské Francúzsko a Španielsko na jednej strane a parmskí Bourbonovci na strane druhej. Bourbonovcom tak bola nahradená strata ich území v severnom Taliansku, ktoré od roku 1796 okupovali francúzske vojská. Podľa dohody sa Ferdinand Parmský vzdal všetkých nárokov na trón v Parmskom vojvodstve a následne jeho syn Ľudovít získal Etrúrske kráľovstvo, ktoré vzniklo zo starého Toskánskeho vojvodstva.
Panovníci.
Prvý kráľ Ľudovít I. zomrel veľmi mladý v roku 1803 a na trón nastúpil jeho neplnoletý syn Karol Ľudovít, ktorý vládol pod menom Ľudovít II.. Jeho matka, Mária Lujza vládla za neho ako regentka.
Začlenenie do Francúzska.
V roku 1807 Napoleon kráľovstvo zrušil a začlenil ho do Francúzska. Vytvoril z neho tri francúzske kolónie - Arno, Méditerranée a Ombrone.
Teraz už bývalému etrúrskemu kráľovi a jeho matke prisľúbil nové kráľovstvo nachádzajúce sa v severnom Portugalsku - Kráľovstvo severnej Luzitánie, no tento plán sa nikdy neuskutočnil z dôvodu zániku spojenectva medzi Napoleonom a španielskymi Bourbonovcami v roku 1808.
Po Napoleonovom páde v roku 1814 bolo Toskánsko obnovené ako habsburské veľkovojvodstvo. V roku 1815 bolo Vojvodstvo Lucca vyčlenené z Toskánska a malo slúžiť ako dočasná náhrada pre parmských Bourbonovcov. Existovalo až do roku 1847, kedy Bourbonovci znovu získali vládu v Parme.

</doc>
<doc id="291382" url="https://sk.wikipedia.org/wiki?curid=291382" title="Sociálne siete">
Sociálne siete



</doc>
<doc id="291383" url="https://sk.wikipedia.org/wiki?curid=291383" title="Uvea">
Uvea

Uvea (z lat. "uva") je stredná vrstva očnej gule medzi vonkajšou priehľadnou vrstvou (tvorenou rohovkou a očným bielkom) a vnútornou vrstvou (sietnicou). Rozdeľuje sa na tri/štyri časti: dúhovku, cievovku, riasnaté teleso.

</doc>
<doc id="291384" url="https://sk.wikipedia.org/wiki?curid=291384" title="Wallis">
Wallis

Wallis môže byť:

</doc>
<doc id="291385" url="https://sk.wikipedia.org/wiki?curid=291385" title="Wallis (ostrov)">
Wallis (ostrov)

Wallis alebo Uvea je ostrov v južnej časti Pacifiku, asi sevrovýchodne od ostrova Futuna. Patrí pod správu francúzskej zámorskej správnej korporácie Wallis a Futuna. Pomenovaný je po Samuelovi Wallisovi, cornwallskom lodnom navigátorovi, ktorý ho objavil ako prvý európan.
História.
Prvotné osídlenie ostrova dokladajú archeologické nálezy s datovaním približne 1400 rokov pred Kr. V 13. až 16. storočí bol súčasťou "Tonžského impéria". Na ostrove sa nachádzajú aj zvyšky tonžského opevnenia Talietumu, ktoré bolo postavené približne v roku 1450. Jeho ruiny sú dnes obľúbenou turistickou atrakciou.
Európania ostrov objavili v druhej polovici 18. storočia, keď pri ňom 16. augusta 1767 pristála fregata kráľovského námorníctva Dolphin vedená Samuelom Wallisom. Tá istá loď predtým objavila aj Tahiti. V 19. storočí na Wallis prišli francúzski misionári s úlohou konvertovať miestne obyvateľstvo na katolícku vieru a odvtedy je pod francúzskou správou.
Geografia.
Wallis má približne oválny tvar a plochu . Najvyšší bod je "Loka" (). Na ostrove sa nachádza niekoľko jazier vulkanického pôvodu. Wallis je obklopený bariérou koralových útesov, spolu vytvárajú súostrovie Wallisove ostrovy.
Trvalo na ňom žije 10 000 obyvateľov, prevažná väčšina z nich je katolíckeho vyznania. Na ostrove sa nachádza aj správne stredisko korporácie Mata-Utu.
Geologický vývoj.
Ostrov predstavuje erodovaný vrchol neaktívnej štítovej sopky, ktorej vznik sa odhaduje na pleistocén. Wallis pokrývajú početné bazaltové lávové prúdy, explozívne krátery (mnohé z nich sú zaliate vodou) a troskové kužele s datovaním v rozmedzí 0,5 až 0,08 milióna rokov. Najmladšie vzorky hornín sú pravdepodobne holocénneho veku.

</doc>
<doc id="291393" url="https://sk.wikipedia.org/wiki?curid=291393" title="Mnohobunkové organizmy">
Mnohobunkové organizmy



</doc>
<doc id="291394" url="https://sk.wikipedia.org/wiki?curid=291394" title="Keelerova medzera">
Keelerova medzera

Keelerova medzera je 42 km široká medzera v prstenci A planéty Saturn, približne od vonkajšieho okraja prstenca. Malý mesiac Daphnis objavený 1. mája 2005 obieha vo vnútri tejto medzery, pričom ju udržiava čistú od okolitého materiálu. Tento mesiac vytvára vlny na okrajoch medzery. Kvôli obežnej dráhe mesiaca Daphnis, ktorá sčasti zasahuje do plochy prstenca, sú vlny zložené zo zvislých častí, ktoré dosahujú výšku až nad plochu prstenca.
Keelerova medzera bola objavená programom Voyager, a pomenovaná na počesť astronóma Jamesa Edwarda Keelera. Keeler objavil a pomenoval Enckeho medzeru podľa Johanna Enckeho.

</doc>
<doc id="291395" url="https://sk.wikipedia.org/wiki?curid=291395" title="Etrurské kráľovstvo">
Etrurské kráľovstvo



</doc>
<doc id="291406" url="https://sk.wikipedia.org/wiki?curid=291406" title="Taveuni">
Taveuni

Taveuni je tretí najväčší ostrov súostrovia Fidži. Nachádza sa v južnom Pacifiku, východne od ostrova Vanua Levu. Ostrov je vulkanického pôvodu, je to vynorený vrchol masívnej pormorskej štítovej sopky. Na Taveuni trvalo žije približne 9 000 obyvateľov a je obľúbenou turistickou destináciou (známy je aj pod názvom "Záhrada Fidži").

</doc>
<doc id="291431" url="https://sk.wikipedia.org/wiki?curid=291431" title="Arno">
Arno

Arno môže byť:

</doc>
<doc id="291433" url="https://sk.wikipedia.org/wiki?curid=291433" title="Prsteň Nibelungov">
Prsteň Nibelungov

Prsteň Nibelungov () je operný cyklus nemeckého hudobného skladateľa Richarda Wagnera. Pozostáva zo štyroch opier (hudobných drám): 
I. Zlato Rýna ("Das Rheingold") 
II. Valkýra ("Die Walküre")
III. Siegfried ("Siegfried") 
IV. Súmrak bohov ("Götterdämmerung").
Každá z opier predstavuje komplexné dielo, ktoré je možné uvádzať aj samostatne, avšak dejová línia sa tiahne všetkými štyrmi operami a Wagner zamýšľal toto dielo uvádzať ako malý festival, ktorý trvá tri dni a úvodný večer. Dielo vznikalo v rokoch 1848-1874, počas ktorých Wagner pracoval aj na svojich ďalších operách. Libreto, ktoré vychádza zo severských ság a eposu Pieseň o Nibelungoch, napísal sám skladateľ. Premiéra kompletného cyklu sa uskutočnila v dňoch 13. - 17. augusta 1876 na prvom ročníku slávneho Bayreuthského festivalu, ktorý vznikol z Wagnerovej iniciatívy.
Cyklus je dielo mimoriadneho rozsahu. Jeho uvedenie zaberie štyri večery, celkový hrací čas je približne 15 hodín (záleží na tempe dirigenta). Prvá a najkratšia opera Zlato Rýna trvá zvyčajne dve a pol hodiny, zatiaľ čo posledná a najdlhšia časť Súmrak bohov viac ako 5 hodín.
Cyklus je tvorený podľa schémy klasických gréckych drám, kedy vždy po troch tragédiách nasledovala satyrská hra. Cyklus v podstate začína až operou Valkýra, pričom Zlato Rýna je považované za akúsi predohru. Sám Wagner nazýval Zlato Rýna úvodným večerom, zatiaľ čo Valkýra, Siegfried a Súmrak bohov majú podtitul prvý, druhý a tretí deň, čím naplňujú skôr znaky trilógie.
Rozmer aj rozsah diela dosahuje epický charakter. Cyklus sleduje boje bohov, hrdinov a mnohých mýtických stvorení o magický prsteň, ktorý svojmu majiteľovi umožňuje vládu nad celým svetom. Dráma a intrigy pokračujú tromi generáciami protagonistov, až nakoniec skončia v kataklyzme všeobecnej skazy v Súmraku bohov.
Hudba cyklu je hutná, s bohatou textúrou a s postupom diela naberá na nesmiernej komplexite. Wagner napísal pre orchester rozsiahle party, vrátane mimoriadne rozšírenej dychovej sekcie, kde dokonca nechal vytvoriť niekoľko nových nástrojov ako sú napr. Wagnerova tuba, basová trúbka alebo kontrabasová pozauna. Nechal tiež postaviť špeciálne festivalové divadlo v Bayreuthe ("Bayreuth Festspielhaus"), ktoré malo zvláštne priestory pre rozsiahly orchester i zbory, ktoré mohli spievať s prirodzenou silou a neprekrikovať orchester. Akustika tohto priestoru patrí medzi najlepšie na svete a veľká časť nahrávok z iných koncertných sieni a operných domov trpí nevyváženosťou orchestru a zboru.
Vznik.
V lete 1848 napísal Wagner spis "Nibelungovský mýtus ako náčrt drámy", kombinujúci predlohy do jednotného príbehu, vo výsledku veľmi podobnému deju budúceho Prsteňa Nibelungov, avšak s niekoľkými podstatnými odlišnosťami. O viac než rok začal písať libreto s názvom "Siegfriedova smrť" (Siegfrieds Tod). Pravdepodobne bol povzbudený sériou článkov v "Neue Zeitschrift für Musik", vyzývajúcich nemeckých autorov k napísaniu „národnej opery“ podľa "Piesne o Nibelungoch", ktorá bola nemeckými romantikmi vyzdvihovaná ako „nemecký národný epos“. Wagnerovo libreto "Siegfriedova smrť" sa zaoberalo práve Siegfriedom, hlavnou postavou eposu.
V roku 1850 dokončil Wagner hudobný náčrt (neskôr zanechaný) "Siegfriedovej smrti". V tom čase cítil, že potrebuje akúsi predoperu, ktorú nazval "Mladý Siegfried" (Der junge Siegfried, neskoršia opera Siegfried), aby tak vysvetlil udalosti opery "Siegfriedova smrť". Náčrt libreta opery "Mladý Siegfried" dokončil v máji roku 1851. V októbri sa však náhle rozhodol, že vytvorí cyklus štyroch oper, hraných počas štyroch večerov - "Zlato Rýna", "Valkýra", "Mladý Siegfried", "Siegfriedova smrť". Text všetkých štyroch opier bol dokončený v decembri 1852 a vo februári 1853 bol súkromne vydaný. 
V novembri 1853 začal skladateľ zostavovať náčrt hudby pre "Zlato Rýna". Na rozdiel od libret, ktoré boli napísané vlastne odzadu, od poslednej opery, hudbu začal Wagner komponovať poporiadku. V komponovaní pokračoval až do roku 1857, kedy dokončil druhé dejstvo opery Siegfried. Wagner potom prerušil prácu na dlhých dvanásť rokov, počas ktorých napísal opery Tristan a Izolda a Majstri speváci norimberskí. V roku 1869, kedy Wagner žil v Tribschen pri Lucernskom jazere, podporovaný bavorským kráľom Ľudovítom II., sa rozhodol pre návrat k Siegfriedovi a zakrátko dokončil celý cyklus. Rozhodol sa pre zmenu názvu a poslednú operu premenoval na "Súmrak bohov" a "Mladého Siegfrieda" na "Siegfrieda". Zmeny nastali aj v librete; v konečnej verzii diela sú bohovia na konci zničení a nie vykúpení, ako pôvodne text optimisticky predpokladal. Wagner sa tiež rozhodol previesť na javisku aj deje opier "Zlato Rýna" a "Valkýra", ktorých dej mal byť pôvodne iba prerozprávaný na pozadí ďalších dvoch opier.
Charakter hudby.
Vo svojich predchádzajúcich dielach sa Wagner pokúšal zamaskovať závery vokálnych výstupov ako súčasť inštrumentálnej hudby. Pre Prsteň sa rozhodol prijať nový štýl, kedy by každý akt opery bol jedným jediným tokom spevu bez prerušenia. Vo svojej eseji "Opera a dráma" (Opera und Drama) popisuje Wagner spôsob, akým by sa poézia, hudba a vizuálne umenie mali spájať, aby vytvorili formu, ktorú označil „umeleckým dielom budúcnosti“ a nazýval ho hudobná dráma. Od tej doby už o svojich operách hovorí skoro vždy ako o hudobných drámach. 
Ako nový základ pre svoje hudobné drámy prijal Wagner tzv. "Grundthemen" ("Základné témy"), pre ktoré sa neskôr vžil známy názov "leitmotív". Ide o opakujúce sa melódie a harmonické progresie, niekedy späté s konkrétnou tóninou a často s konkrétnou orchestráciou. Tieto leitmotívy hudobne charakterizujú určitú osobu, dianie, emócie alebo charakter na scéne. Wagner ich vo svojom diele Opera a dráma nazýval „návody k pocitom“ a popisoval, ako môžu poslucháči pomocou nich vnímať hudobný alebo dramatický podtext diania na javisku, rovnako ako keď podobnú úlohu plnil starogrécky chórus v antických drámach. Zatiaľ čo iní skladatelia už použili princíp leitmotívu pred Wagnerem (napríklad Berlioz v jeho "Fantastickej symfónii"), v prípade Prsteňa bol pozoruhodný jednak rozsahom, v akom bol použitý, jednak v genialite jeho vývoja a kombinácií.
Každý dôležitý predmet, osoba či udalosť je v Prsteni doprevádzaná vlastným leitmotívom, dokonca aj niektoré dlhé úseky hudby sú tvorené iba nimi. Jeden taký príklad sa nachádza v "Súmraku bohov": Siegfriedova cesta po Rýne je sprevádzaná rapsódiou na Siegfriedovu tému, ktorá prejde v leitmotív Rýna a nakoniec v motív Gibichungovej siene. Po celom cykle sú rozosiate tucty individuálnych motívov. Často slúžia ako upozornenie či pripomenutie osôb na javisku, ako priamy odkaz na text, alebo iba ako narážka na text. Niektoré leitmotívy sa objavujú len v jednej opere, časť z nich však zaznieva vo všetkých štyroch.
Tak ako cyklus postupuje, zvlášť od tretieho aktu "Siegfrieda", vyskytujú sa motívy v stále komplikovanejších kombináciách. Wagner tiež použil techniku svojho svokra Franza Liszta, nazývanou „metamorfóza témy“ aby tak pretvoril niektoré leitmotivy na nové, svojbytné melódie. Názorný príklad sa nachádza v prechode medzi prvou a druhou scénou "Zlata Rýna", kedy motív spojený s kutím magického prsteňa prejde kontinuálne v ruch novovybudovanej Valhally, Wotanovej pevnosti, z ktorej hodlá vládnuť svetu s pomocou svojho oštepu.
Niektoré aspekty systému leitmotívov pútali pozornosť kritikov ako príliš zrejmé a jednoduché. Niekotrí z nich, ako napríklad Theodor Adorno v jeho eseji "Pri hľadaní Wagnera" ("In Search for Wagner") špekulovali, že sám Wagner nevedel, ako svoj cyklus ukončiť, a tak iba skombinoval dokopy niekoľko obvyklých motívov. Adorno tvrdil, že záverečné akordy a melódia cyklu (tzn. motív Vykúpenie láskou) boli použité iba preto, že zneli najkrajšie.
Pokroky v orchestrácii a tonalite, ktorých Wagner vo svojom diele dosiahol, majú zásadný význam v dejinách západnej hudby. Svoj cyklus napísal pre veľmi široký orchester, s paletou sedemnástich rôznych nástrojových skupín použitých či už samostatne nebo v nespočetných kombináciách, aby tak vyjadril široké rozpätie emócií a udalostí drámy. Wagner zašiel dokonca tak ďaleko, že si objednal výrobu niekoľkých nových nástrojov, vrátane Wagnerovej tuby, vynájdenej k zaplneniu kvalitatívnej tónovej medzery (podľa skladateľovho názoru) medzi lesným rohom a pozaunou, prípadne nechal upraviť už existujúce nástroje a vytvoriť basovú trúbku a kontrabasovú pozaunu.

</doc>
<doc id="291439" url="https://sk.wikipedia.org/wiki?curid=291439" title="Jean Gaston Darboux">
Jean Gaston Darboux

Jean Gaston Darboux (* 14. august 1842, Nîmes, Francúzsko – † 23. február 1917, Paríž) bol francúzsky matematik. Významne prispel najmä v oblastiach matematickej analýzy a geometrie. 
Životopis.
Študoval na lýceu v rodnom meste, aj v Montpellieri a na Sorbonne. 
Doktorský titul Ph.D. obhájil na École normale supérieure v roku 1866. Jeho diplomová práca, napísaná pod vedením Michela Chaslesa, mala názov "Sur les surfaces orthogonales". V roku 1884 bol zvolený do Académie des sciences a v roku 1900 bol menovaný stálym tajomníkom jej matematickej sekcie.
Bol životopiscom Henriho Poincaréa a redaktorom vybraných diel Josepha Fouriera. Bol školiteľom viacerých významných matematikov, medzi jeho doktorandov patrili napríklad Émile Borel, Élie Cartan a Stanisław Zaremba.
V roku 1902 bol zvolený do Kráľovskej spoločnosti; v roku 1916 od nej dostal "Sylvester Medal".
Je po ňom pomenovaných viacero matematických konceptov.
Dielo.
1887 – 96. "Leçons sur la théorie générale des surfaces et les applications géométriques du calcul infinitésimal". Gauthier-Villars:
1898. "Leçons sur les systèmes orthogonaux et les coordonnées curvilignes". Tome I. Gauthier-Villars.

</doc>
<doc id="291440" url="https://sk.wikipedia.org/wiki?curid=291440" title="Columbova medzera a Titanov prstenec">
Columbova medzera a Titanov prstenec

Columbova medzera leží vo vnútornej časti prstenca C planéty Saturn. Vo vnútri medzery sa nachádza Columbov prstenec, vo vzdialenosti 77 883 km od stredu Saturna. Tento prstenec je mierne eliptického tvaru a niekedy sa nazýva aj Titanov prstenec pretože je tvorený dráhovou rezonanciou s mesiacom Titan. Na tejto pozícii prstenca je rýchlosť obehu materiálu prstenca okolo Saturna rovnaká ako rýchlosť obehu mesiaca Titan.

</doc>
<doc id="291441" url="https://sk.wikipedia.org/wiki?curid=291441" title="Columbova medzera">
Columbova medzera



</doc>
<doc id="291442" url="https://sk.wikipedia.org/wiki?curid=291442" title="Columbov prstenec">
Columbov prstenec



</doc>
<doc id="291443" url="https://sk.wikipedia.org/wiki?curid=291443" title="Titanov prstenec">
Titanov prstenec



</doc>
<doc id="291444" url="https://sk.wikipedia.org/wiki?curid=291444" title="Maxwellova medzera">
Maxwellova medzera



</doc>
<doc id="291445" url="https://sk.wikipedia.org/wiki?curid=291445" title="Ján Bahna">
Ján Bahna



</doc>
<doc id="291448" url="https://sk.wikipedia.org/wiki?curid=291448" title="Skriabin">
Skriabin



</doc>
<doc id="291451" url="https://sk.wikipedia.org/wiki?curid=291451" title="Fórum">
Fórum

Fórum môže byť

</doc>
<doc id="291459" url="https://sk.wikipedia.org/wiki?curid=291459" title="Deviata križiacka výprava">
Deviata križiacka výprava

Deviata križiacka výprava v rokoch 1271-1272 bola posledná križiacka výprava do Svätej zeme. Skončila víťazstvom moslimov, ktorí postupne dobyli a obsadili všetky križiacke územia na Blízkom východe. 
Prológ.
V roku 1268 bola Mamelukmi dobytá a zničená Antiochia. V roku 1270 končí ôsma križiacka výprava, ktorej sa napriek povodne veľkým plánom francúzskeho kráľa Ľudovíta IX. Svätého, nepodarilo pomôcť moslimami ohrozeným križiackym štátom na Blízkom východe. Anglický princ Eduard priplával k Tunisu príliš neskoro. Angličania, na rozdiel od väčšiny Francúzov odchádzajúcich domov, pokračovali v ich ceste na pomoc Jeruzalemskému kráľovstvu, Antiochijskému kniežatstvu a Tripolskému grófstvu, ktoré ohrozoval mamelucký sultán Bajbars. K anglickému princov sa pridal brat zosnulého francúzskeho kráľa Ľudovíta IX., sicílsky kráľ Karol I. z Anjou.
Priebeh výpravy.
Výprava prezimovala na Sicílii a v máji roku 1271 pristála v Akko práve v čase, kedy sultán Bajbars obliehal mesto Tripolis. Spolu s vojskom cyperského kráľa Huga III. Cyperského sa vodcovia rozhodli preraziť moslimské obliehanie Tripolisu. Eduard si bol vedomý, že proti presile nemá šancu na úspech a preto začal rokovať s mongolským chánom Ílchanátom Abaqom. Chán prijal dohodu na spoločný útok proti moslimom. Vyslaných 10 000 jazdcov vedených generálom Samaragom obsadilo územie na juh od mesta Allepa. Mocný protiútok moslimov však donútilo Mongolov stiahnuť sa až za rieku Eufrat. Sultán Baibars sa neúspešne pokúsil vylodiť svoje vojsko na Cypre. Princ Eduard vyburcoval zvyšných križiackych rytierov k boji. Tiahol na čele vojska na juh, rytieri ale odmietli brániť novo nadobudnuté územia a preto sa Eduard stiahol späť do Akko. Princ bol v Akko takmer zabitý vrahom, ktorého vyslal sultán Bajbars. V lete, kedy už Eduard pripravoval novú výpravu s cieľom dobyť Jeruzalem, prišla z Anglicka správa o smrti kráľa Henricha III.. Eduard v septembri roku 1272 opustil Svätú zem a odplával domov, kde bol korunovaný ako kráľ Eduard I. Sľuboval, že sa do Svätej zeme ešte vráti, ale politické problémy v Anglicku mu to nedovolili.
Dôsledky.
Sultán Bajbars po Eduardovom odchode postupne likvidoval posledné zvyšky križiackych dŕžav. V roku 1289 egyptský sultán Qalawun dobyl a vyplienil Tripolis. 18. mája 1291 padlo po obliehaní samotné Akko - posledná križiacka dŕžava na Blízkom východe. Kresťania, ktorým sa nepodarilo uniknúť, boli vyvraždení. Prístavné mestá boli zborené a nové centrá boli neskôr postavené ďalej od mora, aby nemohli slúžiť ako základňa pre ďalšie kresťanské ofenzívy. Latinské dŕžavy pretrvali len na Cypre. Dobytím Akko v roku 1291 skončilo obdobie križiackych výprav do Svätej zeme, ktoré od vyhlásenia prvej križiackej výpravy pápežom Urbanom II. v roku 1095 trvalo takmer 200 rokov.

</doc>
<doc id="291488" url="https://sk.wikipedia.org/wiki?curid=291488" title="Byť či nebyť (House)">
Byť či nebyť (House)

Byť či nebyť (anglicky: "TB or Not TB") je štvrtá epizóda z seriálu Dr. House. Prvýkrát ju odvysielala FOX Broadcasting Company 1. novembra 2005.
Dej.
Dr. Sebastian Charles je doktor, ktorý sa stará o choré africké deti nakazené tuberkulózou. Vo chvíli keď sa snaží na konferencii získať viac vakcíny na export do Afriky skolabuje. Sám si urči diagnózu - tuberkulóza, avšak jeho sponzori chceli počuť aj na iný názor, konkrétne Houseov. House odmietne túto diagnózu, pretože si myslí, že je to srdcová arytmia. Počas toho ako Cameronová Sebastiana pripravuje na vyšetrenia, urobí tajne aj test na tuberkulózu. Pri záťažovom teste pri normálnej rýchlosti sa nič neukáže, avšak pri extrémnej rýchlosti sa problém objaví. Sebastian opakovane upadá do bezvedomia, čo dokazuje srdcovú arytmiu. Neskôr počas ďalších vyšetrení sa zistí, že test na tuberkulózu, ktorý urobila Cameronová, je pozitívny. House je na Cameronovú nahnevaný, pretože si myslí, že Sebastian nemá len tuberkulózu ale aj niečo iné a vie že teraz už Sebastian nebude súhlasiť s ďalšími testami. Nakoniec však povolí liečbu tuberkulózy, aby mohol rozlíšiť symptómy tuberkulózy a symptómy inej choroby. Sebastian však liečbu odmietne nakoľko sa mu zdá nespravodlivé, že on lieky dostane ale Afričania nie. Svoj príbeh mediálne zverejní aby pritlačil sponzorov k múru a tí by tak museli znížiť ceny liekov. Na tlačovej konferencii House dokáže, že Sebastian nemá len tuberkulózu, ale že má aj inú chorobu. Sebastian potom súhlasí s testami a terapiami, avšak House ho chce liečiť na tuberkulózu. Po prehováraní súhlasí aj s liečbou tuberkulózy. Po odstránení symptómov tuberkulózy sa tím sústreďuje na symptómy druhej choroby. House navrhne, že by to mohol byť tumor v pankrease, čo sa nakoniec aj preukáže a Sebastian je po jeho odstránení zdravý. 

</doc>
<doc id="291490" url="https://sk.wikipedia.org/wiki?curid=291490" title="Monika Mockovčáková">
Monika Mockovčáková

Monika Mockovčáková (* 20. máj 1971, Bratislava) je slovenská klaviristka a pedagogička.
Hru na klavír študovala na Vysokej škole múzických umení v Bratislave u prof. Idy Černeckej. Svoj umelecký profil si rozširovala na viacerých medzinárodných interpretačných kurzoch pod vedením M. Gutman, E. Hagenah, E. Indjica, P. Toperczera, S. Rodriguez, A. Koscielny a R. Penningtona.
Spolu s violončelistom Teodorom Brckom boli v roku 1997 laureáti medzinárodnej súťaže L. van Beethovena a súťaže B. Martinů v Prahe. V roku 2003 reprezentovali Slovensko na koncerte medzinárodnej akadémie Praha – Viedeň – Budapešť „Musikerlebnis Mitteleuropa“, konanej pod záštitou prezidenta Slovenskej republiky a prezidenta Rakúska. V tom istom roku vyhrali prvé miesto na súťaži B. Martinů v Prahe, pričom získali aj Cenu za interpretáciu diela Bohuslava Martinů.
V roku 2007 Monika Mockovčáková získala 2. miesto v medzinárodnej klavírnej súťaži "Washington International Piano Artists Competition" v USA, kde zároveň získala aj Cenu tlače a Cenu za najlepšiu interpretáciu klasického diela. Svoju učiteľskú kariéru začala aj v Japonsku a v súčasnosti zastáva pozíciu na Výstavnej univerzite hudby. Medzinárodná klavírna súťaž poskytuje medzinárodnú expozíciu pre talentovaných klaviristov vo veku od 8 do 18 rokov.
Okrem sólovej hry sa intenzívne venuje komornej hudbe. Je pedagógom na Konzervatóriu v Bratislave.

</doc>
<doc id="291491" url="https://sk.wikipedia.org/wiki?curid=291491" title="Isley Brothers">
Isley Brothers



</doc>
<doc id="291499" url="https://sk.wikipedia.org/wiki?curid=291499" title="Ženská štvorhra na Hansol Korea Open 2009">
Ženská štvorhra na Hansol Korea Open 2009

Ženská štvorhra na Hansol Korea Open 2009 sa hrala ako súčasť Hansol Korea Open 2009 od 21. septembra do 27. septembra. 

</doc>
<doc id="291500" url="https://sk.wikipedia.org/wiki?curid=291500" title="Girard Desargues">
Girard Desargues

Girard Desargues (niekedy tiež Gérard Desargues; * 21. február 1591, Lyon, Francúzsko – † 1661, Lyon, Francúzsko) bol francúzsky matematik, inžinier a architekt. Je známy predovšetkým ako jeden z objaviteľov projektívnej geometrie, v ktorej jeho meno nesie Desarguesova veta. Je po ňom pomenovaný kráter na Mesiaci.

</doc>
<doc id="291501" url="https://sk.wikipedia.org/wiki?curid=291501" title="Gérard Desargues">
Gérard Desargues



</doc>
<doc id="291502" url="https://sk.wikipedia.org/wiki?curid=291502" title="Skleróza multiplex">
Skleróza multiplex

Skleróza multiplex alebo roztrúsená mozgovomiechová skleróza () je chronické ochorenie centrálnej nervovej sústavy z doteraz neobjasnených príčin. Ide buď o autoimunitné ochorenie, pri ktorom ľudský imunitný systém (aktivované T-lymfocyty) napadá myelínové pošvy nervových vlákien mozgu a miechy a spôsobuje demyelinizáciu (rozpad myelínového obalu), alebo o apoptózu oligodendrocytov, ktorej príčinami môže byť nedostatok kyslíka, vírusy a podobne. Strata myelínovej pošvy výrazne negatívne ovplyvní prenos nervového vzruchu a klinicky sa prejaví neurologickými príznakmi typickými pre roztrúsenú sklerózu.
Choroba postihuje v prevažnej miere dospelých ľudí v aktívnom veku (od 20 do 40 rokov). Jej výskyt je častejší u žien (približne v pomere 2:1). Jej prevalencia sa pohybuje v rozmedzí od 2 do 150 pacientov na 100 000 obyvateľov. Ochorenie opísal v roku 1868 ako prvý Jean-Martin Charcot.
Klasifikácia.
Bolo popísaných niekoľko foriem progresie roztrúsenej sklerózy. Tieto formy využívajú skorší priebeh ochorenia na predvídanie jeho budúceho priebehu. Je to dôležité nielen kvôli prognóze, ale aj pre rozhodnutie ďalších liečebných postupov. V roku 1996 americká National Multiple Sclerosis Society (Národná spoločnosť pre sklerózu multiplex) štandardizovala tieto štyri formy SM:
"Relapsujúco-reminentná" (RR) forma je charakteristická striedaním atakov a remisií a trvá spravidla niekoľko rokov. Jedná sa o najčastejšie formu RS, ktorou ochorenie začína až u 85-90% pacientov. Ataky u RR formy trvajú rôzne dlho (niekoľko týždňov až mesiacov). Dochádza po nich väčšinou k čiastočne až úplnej remisii. V počiatkoch tejto formy má približne polovica pacientov len nepatrné ťažkosti, čo dotknutých neprinúti vyhľadať lekársku pomoc. U tejto formy je možné, že nastane iba jediný atak, ktorý je nasledovaný aj desaťročím remisie. Iba táto forma SM je dobre ovplyvniteľná liekmi. 
"Sekundárne progresívna" (tiež chronicko-progresívna) forma nasleduje relapsujúco-reminentnú formu SM v niektorých prípadoch však k vývoju tejto formy dôjsť nemusí. K tejto forme SM dochádza vtedy, keď organizmus vyčerpá svoje regeneračné schopnosti. Dochádza pri nej k miernemu nárastu invalidity. Táto forma sa už horšie ovplyvňuje liekmi. Medián medzi začiatkom relapsujúco-reminentnej formy a jej prechodom do sekundárne progresívnej je 19 rokov. 
"Primárne progresívna" forma postihuje približne 10 až 15% pacientov, ktorí po prvotných symptómoch RS nemali nikdy obdobie remisie. Je charakteristická pozvoľnou progresiou ťažkostí a invalidity od začiatku ochorenia bez akýchkoľvek alebo iba so vzácnymi a minimálnymi remisiami či zlepšeniami. Tie nie sú výrazne oddelené od atakov. Vzniká najmä u starších pacientov, približne vo veku okolo 40-50 rokov. Liekmi je väčšinou táto forma len ťažko ovplyvniteľná.
"Relapsujúco-progresívna" forma je veľmi vzácna a najmenej bežná forma SM. Pri tejto forme je ochorenie progresívne hneď od začiatku, po atakoch nedochádza k žiadnemu alebo len minimálnemu zlepšeniu a každý relaps zanecháva trvalé neurologické poškodenie. Ide o najhoršie liečiteľnú formu SM, ktorá počas obdobia niekoľkých rokov vedie k invalidite. Najčastejšie vyskytuje u ľudí starších ako 40 rokov.
Boli popísané aj prípady neštandardného správania choroby. Niekedy sú označované ako hraničné formy sklerózy multiplex (prípadne ako iné demyelinizačné ochorenia). Medzi ne patri Devicova choroba, Baloóva koncentrická skleróza, Schilderova difúzna skleróza či Marburgská roztrúsená skleróza. Roztrúsená skleróza sa tiež inak prejavuje u detí. Prebieha debata nad tým, či sú atypické formy SM stále ešte sklerózou multiplex alebo už inou chorobou.

</doc>
<doc id="291504" url="https://sk.wikipedia.org/wiki?curid=291504" title="Ondrej R. Halaga">
Ondrej R. Halaga

PhDr. Ondrej R. Halaga, CSc., DrSc. h. c. (* 4. marec 1918, Lipovce – † 13. február 2011, Košice) bol slovenský historik a vedec. Zaoberal sa stredovekými a ranonovovekými dejinami východného Slovenska, predovšetkým Košíc, v celoeurópskom kontexte. Výsledkom jeho činnosti sú desiatky vedeckých prác a štúdií publikovaných doma i v Poľsku, Nemecku, Rakúsku, Maďarsku a Taliansku.
Bol členom Poľskej akadémie vied a umení.
Mladosť a štúdiá.
Ondrej R. Halaga vyrastal vo veľmi chudobnej rodine vo Veľkom Šariši. Napriek skromným rodinným pomerom získal súkromné vzdelanie v Banskej Bystrici a gymnaziálne vzdelanie v Prešove. V rokoch 1940 – 1945 študoval históriu na Slovenskej univerzite v Bratislave (dnes Filozofická fakulta Univerzity Komenského v Bratislave). Po skončení druhej svetovej vojny sa vrátil na východné Slovensko. V Prešove a okolí organizoval občianske demokratické hnutie a súčasne začal pôsobiť v Košiciach.
Pôsobenie v Košiciach.
Vo februári 1945 sa v Košiciach stal redaktorom denníka Demokrat a obnovil spolok Východoslovenský akademik, ktorého rovnomenný časopis aj redigoval. Ľudia združení okolo Halagu v spolku aktívne lobovali za obnovu vysokoškolskej tradície v Košiciach. Vtedajší povereník vnútra Gustáv Husák však spolok rozpustil, preto Halaga vytvoril ďalší spolok Svojina, ktorý sa stal centrom východoslovenskej kultúrnej elity do jeho zrušenia v roku 1951. V roku 1959 sa v Košiciach aj Halagovým pričinením podarilo založiť Univerzitu Pavla Jozefa Šafárika. V roku 1951 sa Halaga stal vedúcim Archívu mesta Košice a v roku 1961 pracovníkom SAV v Bratislave na vysunutom pracovisku v Košiciach, najprv Československo-sovietskeho inštitútu SAV (1961 – 1966), potom Ústavu dejín európskych socialistických krajín SAV (1966 – 1975; 1979 – 1980), Spoločenskovedného ústavu SAV (1975 – 1976; 1990 – 1992) a Ekonomického ústavu SAV (1976 – 1978). V roku 1981 odišiel do dôchodku.
V čase normalizácie.
V 70. rokoch mu čiastočne obmedzili publikovanie, napriek tomu po celý čas publikoval v odborných časopisoch v celom Československu, ale aj v lokálnych a regionálnych novinách. Obmedzenie nemalo politické pozadie, ako to Halaga neskôr v 90. rokoch 20. storočia zdôrazňoval. Príčinou boli jeho osobné spory s niektorými funkcionármi Východoslovenského krajského výboru KSS v Košiciach, najmä s tajomníkom Rudolfom Blahom. V roku 1968 publikoval v týždenníku Literární listy článok, v ktorom vystúpil na obranu gréckokatolíkov na Slovensku. V polovici 70. rokov Halagovi nebolo umožnené ukončiť proces habilitácie ani obhajoby vedeckej hodnosti doktor vied (DrSc.). V roku 1985 bol prepadnutý v pracovni na Hlavnej ulici (vtedy Leninovej) v Košiciach. Halaga bol presvedčený, že prepad mala na svedomí Štátna bezpečnosť, čo sa výskumom dokumentov v Archíve Ústavu pamäti nepotvrdilo, ale nemožno to ani vylúčiť.
Ocenenia.
V roku 2001 mu SAV udelila vedeckú hodnosť DrSc. h. c. (Doctor scientiarum honoris causa).

</doc>
<doc id="291510" url="https://sk.wikipedia.org/wiki?curid=291510" title="Vladimir Georgijevič Sorokin">
Vladimir Georgijevič Sorokin

Vladimir Georgijevič Sorokin, (* 7. august 1955) je ruský spisovateľ, dramatik a scenárista, predstaviteľ súčasnej postmoderny. Patrí k najpopulárnejším predstaviteľom modernej ruskej literatúry.
Jeho prvý debut bol v roku 1972 keď publikoval v známom priemyselnom časopise. V roku 1977 ukončil štúdium s titulom inžinier v oblasti naftového priemyslu. Po skončení školy sa začal venovať maľovaniu a súčasnému umeniu. Ilustroval viac ako 50 kníh. Literárne známym sa stal v polovici 80. rokov 20. storočia. Vo svojich románoch sa zaoberá súčasnou ruskou spoločnosťou a drsným zobrazovaním jej problémov. 
V októbri 2009 bol hosťom Žilinského literárneho festivalu. 
Kritika.
Pre svoju politickú kritiku Vladimira Putina býva terčom protestov mládežníckych hnutí Naši a Iduščije vmeste (Putinova mládež). Zorganizovali aj verejné ničenie jeho kníh. Býva kritizovaný aj za pornografické scény a nadávanie vo svojich knihách.

</doc>
<doc id="291516" url="https://sk.wikipedia.org/wiki?curid=291516" title="Ženská štvorhra na Tashkent Open 2009">
Ženská štvorhra na Tashkent Open 2009



</doc>
<doc id="291517" url="https://sk.wikipedia.org/wiki?curid=291517" title="Ženská dvojhra na Tashkent Open 2009">
Ženská dvojhra na Tashkent Open 2009



</doc>
<doc id="291521" url="https://sk.wikipedia.org/wiki?curid=291521" title="Štiavnický potok">
Štiavnický potok

Štiavnický potok je potok v Turci, na území okresu Martin. Je to pravostranný prítok Kantorského potoka, má dĺžku a je tokom IV. rádu.
Potok pramení vo Veľkej Fatre v podcelku Lysec na severnom svahu vrchu Vyšná Lipová v nadmorskej výške približne Tečie severozapadným smerom, má krátky ľavostranný prítok z podhoria (domácimi obyvateľmi nazývaneho Dunino). V polovici Kantorskej doliny ústi do Kantorského potoka. V tomto ústí sa nachádza ložisko štrku. Ide o tok slabo rozvinutý a v lete slabo tečúci, ale pri intenzivnejších zrážkach veľmi aktívny.

</doc>
<doc id="291522" url="https://sk.wikipedia.org/wiki?curid=291522" title="Dunino">
Dunino



</doc>
<doc id="291524" url="https://sk.wikipedia.org/wiki?curid=291524" title="Clermontský koncil">
Clermontský koncil

Clermontský koncil bol koncil katolíckej cirkvi v novembri roku 1095 vo francúzskom meste Clermont. Koncil zvolal pápež Urban II. a jeho výsledkom bolo začatie prvej križiackej výpravy, ktorej predchádzala ľudová výprava.
V roku 1095 poslal byzantský cisár Alexios I. svojich vyslancov na západ, aby vyjednali vojenskú pomoc v boji proti Seldžuckým Turkom. Správu dostal pápež Urban II. na koncile v Piacenze. Na november pápež zvolal na koncil cirkevných predstaviteľov, ktorých požiadal, aby so sebou vzali významných pánov zo svojich provincií.
Samotný koncil sa konal medzi 18. až 28. novembrom a zúčastnilo sa ho asi 300 duchovných z celého Francúzska. Pápež okrem iného najskôr prebral clunyjské reformy a predĺžil exkomunikáciu Filipa I. Francúzskeho. Až 27. novembra sa vyjadril k problémom na Blízkom východe a vyzval k vojenskej výprave, ktorá mala zabezpečiť západným pútnikom cestu k Božiemu hrobu v Jeruzaleme. Okrem to hrali svoju úlohu v pápežovom rozhodnutí mocenské a politické dôvody.

</doc>
<doc id="291525" url="https://sk.wikipedia.org/wiki?curid=291525" title="West Memphis Three">
West Memphis Three

Pod menom West Memphis Three sú v Spojených štátoch amerických známi traja mladí muži, ktorí v roku 1993 údajne spáchali vraždu troch osemročných detí, a ktorí boli v tom istom roku uväznení a odsúdení. Tento prípad vzbudil veľkú pozornosť médií, pretože existujú aj oporné body, ktoré nasvedčujú tomu, že by mohlo ísť o justičný omyl. Prípad je stále aktuálny, prebieha vyšetrovanie a momentálne sa novými forenznými metódami porovnávajú vzorky DNA z miesta činu so vzorkami DNA obvinených. Genetické dôkazy nasvedčujú, že skutočne ide o justičný omyl.
Aktuálny vývoj.
V júli 2007 bol predložený nový forenzný materiál. Okrem toho sa zistilo, že ani jedna z DNA vzoriek nájdených na mieste činu, nie je zhodná s genetickými vzorkami obvinených, ale so vzorkou nevlastného otca jedného z obvinených a jeho kamarátom, s ktorým sa v deň činu údajne stretol.
Obhajoba odsúdeného na trest smrti podala žiadosť o konzultáciu z dôvodu zámeru obnovenia procesu, ktorú zodpovedný sudca v septembri 2008 zamietol.
V novembri 2010 najvyšší súd po verbálnej konzultácii obhajoby toto rozhodnutie odvolal a pre všetkých troch obvinených nariadlil nový termín konzultácie, pri ktorej sa má rozhodnúť, či súdny proces bude obnovený.
Pozadie príbehu.
V čase činu mali obvinení 16 a 18 rokov. V máji v roku 1993 údajne zviazali, týrali a zabili troch osemročných chlapcov, pričom podľa pitvy jedna z obetí zomrela na vykrvácanie spôsobené reznými ranami a ďalšie dve boli utopené. Najstarší z predpokladaných páchateľov bol odsúdený na trest smrti prostredníctvom injekcie s jedom a ostatní dvaja mladiství na trest väzením. Polícia bola následne v rôznych publikáciách ako aj v nižšie uvedenom dokumentárnom filme kritizovaná, že pri vyšetrovaní tohto prípadu nepostupovala starostlivo, a že neboli zohľadnené alternatívne hypotézy a niektoré stopy boli zahladené. Okrem toho boli obžalovaní zo strany justície obvinení zo satanistických skutkov podľa takých indícií ako sú obľúbená hudba a štýl obliekania sa.
Verejné reakcie.
Prípad na verejnosti vyvolal vlnu solidarity s obvinenými. Viaceré prominentné osobnosti a skupiny (napríklad skupina Pearl Jam) vydali na podporu West Memphis Three albumy alebo pesničky. Dodnes boli v americkej televízii odvysielané dve dokumentácie, ktoré sa s týmto prípadom kriticky zaoberajú a okrem toho vyšli k prípadu dve knihy a plánuje sa natočiť aj film.
Záver príbehu.
Všetci traja boli prepustení po 18 rokov a 74 dňoch vo väzení. Najviac im pomohli DNA vzorky z miesta činu, ktoré sa nezhodovali ani s jedným z odsúdených. Obnoveniu prípadu a skúmaniu nových dôkazov významnej pomohli dokumntárne filmy, ktoré poukazovali na nezrovnalosti v prípade.

</doc>
<doc id="291536" url="https://sk.wikipedia.org/wiki?curid=291536" title="Planetárna kôra">
Planetárna kôra

Planetárna kôra je vonkajšia pevná vrstva planéty. Nachádza sa iba pri terestriálnych planétach, pri plynných obroch sa nenachádza. Pre vznik kôry je potrebné, aby planéta niekde vo svojej histórii prešla etapou gravitačnej diferenciácie. Vo všeobecnosti je planetárna kôra tvorená horninami menšej hustoty ako nižšie vrstvy. Pokiaľ je vo vnútri planéty dostatok energie na roztavenie vnútorných hornín (napr. Zem), potom môže planetárna kôra plávať na vnútorných vrstvách.
Pri niektorých mesiacoch planét došlo tiež ku gravitačnej diferenciácii, takáto kôra sa potom nazýva mesačná kôra.
Planetárna kôra planét Slnečnej sústavy.
Merkúr.
Priemerná hustota kôry planéty Merkúr sa pohybuje okolo 3000 kg/m3 a je tvorená prevažne zo silikátového materiálu. Odhad jej hrúbky je asi . Kôra bola v minulosti pretváraná sopečnou činnosťou, pretože na povrchu Merkúru sa nachádzajú rozsiahle hladké plochy, tvorené pravdepodobne čadičom.
Venuša.
Kôra Venuše je hrubá približne . Existuje teória, že Venuša neuvoľňuje vnútornú energiu pohybom tektonických dosiek ako Zem, ale namiesto toho v pravidelných intervaloch vyvoláva masívnu vulkanickú činnosť, vplyvom ktorej sa jej povrch zalieva čerstvou lávou. Túto teóriu podporuje skutočnosť, že najstaršie geologické útvary na povrchu sú staré iba 800 miliónov rokov, zatiaľ čo zvyšok povrchu je mladší (rádovo niekoľko 100 miliónov rokov). V súčasnosti sa predpokladá, že Venuša je stále vulkanicky aktívna v izolovaných geologických obdobiach. Predpokladá sa, že 90 % povrchu tvorí nedávno stuhnutá čadičová láva, ktorá je len zriedka prerušovaná meteoritickými krátermi. Malý počet impaktných porúch napovedá, že povrch bol len nedávno zmenený vplyvom sopečnej aktivity.
Zem.
Hrúbka zemskej kôry sa pohybuje od do . Najhrubšia je na kontinentoch pod pohoriami, najtenšia (6) pod oceánmi, kde chýba žulová vrstva. Dokonca existujú oblasti, kde sa zemská kôra vôbec nenachádza. Počas vývoja Zeme sa do kôry zo zemského plášťa presunuli ľahko taviteľné a špecificky ľahšie zložky, hlavne zlúčeniny Si, K, Al, Ca, Na a iné. Priemerná hustota kôry je /m³.
Mars.
Z merania sondy Mars Global Surveyor vyplýva, že za predpokladu, že hustota kôry Marsu je /m³, je jej minimálna stredná hrúbka . Na južnej pologuli by bola priemerná hrúbka približne a na severnej približne , s maximom v oblasti Tharsis. Iné analýzy gravitačného poľa a topografie Marsu ale naznačujú, že skutočná hrúbka kôry môže byť ešte väčšia, ak platí predpoklad, že oblasť južných vysočín vznikla veľmi skoro v histórii, a miestna topografia nebola neskôr pozmenená. V tom prípade je priemerná stredná hrúbka odhadovaná na 57±. Na základe analýzy geochemických a geofyzikálnych dát je tiež možné určiť maximálnu strednú hrúbku kôry na približne . Všetky tieto údaje naznačujú, že kôra Marsu je všeobecne hrubšia ako kôra Zeme, čo môže súvisieť s absenciou doskovej tektoniky na "červenej planéte".

</doc>
<doc id="291537" url="https://sk.wikipedia.org/wiki?curid=291537" title="Magmatický oceán">
Magmatický oceán

Magmatický oceán je geologické označenie pre rozsiahlu oblasť vyvretej magmy na povrchu, ktorá najskôr vznikala na začiatku formovania planét. V tej dobe bol povrch planét roztavený a bez pevnej kôry. Tieto oblasti pomaly stuhli a vytvorili rozsiahle oblasti vyvretých hornín. Pre Zem je existencia magmatického oceánu diskutabilná a zatiaľ sa ju nepodarilo petrologicky ani geochemicky preukázať.

</doc>
<doc id="291539" url="https://sk.wikipedia.org/wiki?curid=291539" title="Boboty">
Boboty

Boboty () je názov horského masívu v Krivánskej Malej Fatre.
Polohopis.
Masív leží na severnej časti pohoria a tvorí ho dlhý hrebeň smerom zo západu na východ. Na východe tvoria hranicu Tiesňavy a na západe s Jánošíkovými dierami a sedlom Vrchpodžiar. So severu masív ohraničuje obec Terchová a jej časť Biely Potok. Na juhu sa nachádza Nová dolina vo Vrátnej a osada Štefanová.
Geológia.
Severné a južné svahy masívu tvoria strmé dolomitové útvary. Eróziou sú v skalách vymodelované formácie ako strmé steny a časť skalnatého hrebeňa. Útvary nie sú tak viditeľné ako pri blízkom Veľkom a Malom Rozsutci.
Príroda.
Boboty sú pokryté bukovo-jedľovými lesmi s podielom smreka. Na severných svahoch, ktoré zostupujú do údolia Bieleho potoka je niekoľko lúk. V častiach na vrchole sa nachádzajú porasty kosodreviny a jarabiny ("Sorbus aria"). Väčšia časť masívu je súčasťou Národnej prírodnej rezervácie Tiesňavy.
Turistika.
Pod masívom sa nachádza hotel Boboty. Vrchol a hrebeň na Bobotách je prístupný iba po zeleno označenej turistickej značke smerom z Tiesňav do sedla Vrchpodžiar. Odtiaľ pokračujú trasy na obľúbené lokality Rozsutce alebo Jánošíkove diery alebo na druhej strane na Sokolie.

</doc>
<doc id="291542" url="https://sk.wikipedia.org/wiki?curid=291542" title="Maurice René Fréchet">
Maurice René Fréchet

Maurice René Fréchet (* 2. september 1878, Maligny, Francúzsko - † 4. jún 1973, Paríž) bol francúzsky matematik, ktorý výrazne prispel v oblasti všeobecnej topológie, ale aj v matematickej analýze, teórii pravdepodobnosti a štatistike. 
Vo svojej práci "Sur quelques points du calcul fonctionnel" z roku 1906 prišiel s pojmom metrického priestoru, je tiež pôvodcom konceptu kompaktnej množiny. Patril tiež medzi zakladateľov funkcionálnej analýzy. Maurice Fréchet nadviazal vo svojom článku "Sur la loi de répartion de certaines grandeurs geographiques" na článok "Deux types fondamentaux de distribution statistique" (1938) (česky "Přírodní dualita statistického rozložení" (1941)) českého geografa, demografa a štatistika Jaromíra Korčáka.

</doc>
<doc id="291546" url="https://sk.wikipedia.org/wiki?curid=291546" title="Rameno Pravítka">
Rameno Pravítka

Rameno Pravítka (- názov najmä pre vnútornú časť Galaxie; iné názvy: Rameno Pravítka-Labute, najmä vo vonkajšej časti Galaxie Rameno Labute, rameno Perzea+I, len vo vonkajšej časti Galaxie (aj) Vonkajšie rameno; angl. "Norma arm, Norma-Cygnus arm, Cygnus arm, Perseus + I arm, Outer arm") je jedno zo špirálových ramien vychádzajúcich z jadra Galaxie. Jeho polomer je približne 15,5 ± 2,8 kpc a leží vo vnútri ramena Perzea, cez ktoré prechádza obežná dráha nášho Slnka. Je pomenované po súhvezdí Pravítko.
Naša galaxia, podobne ako mnohé ďalšie galaxie podobného typu, obsahuje veľké množstvo hviezd, ktoré sú pomocou gravitačných síl usporiadané do relatívne plochého disku. Tento disk rotuje okolo hustej centrálnej masy hviezd pohybujúcich sa väčšou rýchlosťou ako hviezdy na okraji disku. Dôsledkom tohto správania sú špirálové štruktúry v podobe ramien.
Z dôvodu rôznych gravitačných síl sa tvoria jedinečné špirálové ramená, v ktorých sa nachádza veľký počet hviezd.

</doc>
<doc id="291547" url="https://sk.wikipedia.org/wiki?curid=291547" title="Rameno Cygnus">
Rameno Cygnus



</doc>
<doc id="291548" url="https://sk.wikipedia.org/wiki?curid=291548" title="Rameno Cygnus-Norma">
Rameno Cygnus-Norma



</doc>
<doc id="291549" url="https://sk.wikipedia.org/wiki?curid=291549" title="Vonkajšie rameno">
Vonkajšie rameno



</doc>
<doc id="291554" url="https://sk.wikipedia.org/wiki?curid=291554" title="Ondrej Otčenáš">
Ondrej Otčenáš

Ondrej Otčenáš (* 6. marec 1987, Piešťany, Slovensko) je slovenský hokejový útočník.
Klubový hokej.
Otčenáš je odchovancom Trenčína. V roku 2005 bol draftovaný klubom Carolina Hurricanes v 4. kole ako 123. v poradí. V sezóne 2005/2006 pôsobil v klube zámorskej OHL – Plymouth Whalers, kde nastúpil v 50 zápasoch základnej časti (5 gólov, 6 asistencií). Po sezóne nasledoval návrat do Európy, kde obliekal ešte juniorské dresy Martina a Jihlavy. V sezónach 2009/2010, 2010/2011, 2011/2012 pôsobil v klube HKm Zvolen. Pred sezónou 2012/2013 podpísal ročnú zmluvu s extraligovým nováčikom – ŠHK 37 Piešťany.
Reprezentačný hokej.
Reprezentoval Slovensko na Majstrovstvách sveta v ľadovom hokeji hráčov do 18 rokov v roku 2005.

</doc>
<doc id="291569" url="https://sk.wikipedia.org/wiki?curid=291569" title="Futbal na Letných olympijských hrách 2012 – muži">
Futbal na Letných olympijských hrách 2012 – muži

Mužský turnaj vo futbale na Letných olympijských hrách 2012 prebiehal od 26. júla do 11. augusta v Londýne a ďalších piatich mestách Spojeného kráľovstva vrátane Walesu a Škótska. Na turnaji sa zúčastnilo 16 mužstiev, za ktoré podľa pravidiel FIFA môžu hrať hráči vo veku najviac 23 rokov, pričom v každom mužstve sú povolení aj traja hráči starší ako 23 rokov.

</doc>
<doc id="291573" url="https://sk.wikipedia.org/wiki?curid=291573" title="Ayala">
Ayala

Ayala je ženské krstné meno. V hebrejčine toto meno znamená "gazela, laň, koza". V baskickom jazyku je Ayala priezvisko znamenajúce "pastva na svahu".

</doc>
<doc id="291576" url="https://sk.wikipedia.org/wiki?curid=291576" title="Rameno Orión">
Rameno Orión



</doc>
<doc id="291577" url="https://sk.wikipedia.org/wiki?curid=291577" title="Ferdinand von Lindemann">
Ferdinand von Lindemann

Carl Louis Ferdinand von Lindemann (* 12. apríl 1852, Hannover, Nemecko, vtedy Hannoverské kráľovstvo - † 6. marec 1939, Mníchov, Nemecko) bol nemecký matematik. Je známy najmä vďaka svojmu dôkazu transcendentnosti čísla π, t. j. dôkazu, že číslo π nie je koreňom žiadneho polynómu s racionálnymi koeficientami, ktorý publikoval v roku 1882.

</doc>
<doc id="291578" url="https://sk.wikipedia.org/wiki?curid=291578" title="Carl Louis Ferdinand von Lindemann">
Carl Louis Ferdinand von Lindemann



</doc>
<doc id="291581" url="https://sk.wikipedia.org/wiki?curid=291581" title="Josef Kramer">
Josef Kramer

Josef Kramer (* 10. november 1906 Mníchov, Nemecké cisárstvo – † 13. december 1945 Hameln, Nemecko) bol dôstojník SS (SS-Hauptsturmführer), vojnový zločinec a veliteľ viacerých koncentračných táborov počas 2. svetovej vojny. V SS dosiahol hodnosť SS-Hauptsturmführer (kapitán).
Život.
Narodil sa v Mníchove ako dieťa Theodora Kramera a Marie Kramerovej. V roku 1915 sa presťahovali z Mníchova do Augsburgu. V roku 1931 vstúpil do NSDAP a o rok neskôr sa stal príslušníkom SS. Počas vojny pôsobil vo viacerých koncentračných táboroch (Dachau, Sachsenhausen a Mauthausen). Neskôr od roku 1940 poradca Rudolfa Hössa v koncentračnom tábore Auschwitz I. V apríli 1941 sa stal veliteľom tábora Natzweiler-Struthof. Od 8. mája 1944 do 25. novembra 1944 pôsobil ako veliteľ koncentračného tábora Auschwitz-Birkenau. Neskôr bol veliteľom koncentračného tábora Bergen-Belsen, kde ho aj zatkli britskí vojaci. Za svoje zločiny bol odsúdený a 13. decembra 1945 obesený.
Smrť.
Kramer bol popravený spolu s ďalšími 45 funkcionármi a členmi strážnych jednotiek (vrátane 17 žien). Boli súdení britským súdom v Lüneburgu. Proces trval 2 mesiace.

</doc>
<doc id="291583" url="https://sk.wikipedia.org/wiki?curid=291583" title="Talianske kráľovstvo (1861 – 1946)">
Talianske kráľovstvo (1861 – 1946)

Talianske kráľovstvo () bol európsky štát, ktorý vznikol v roku 1861 zjednotením krajín na území dnešného Talianska pod vládou Savojovcov, jedného kráľovského rodu talianskeho pôvodu, ktorí vládli v jednom z rozdrobených talianskych štátov – v Sardínskom kráľovstve. Talianske kráľovstvo bolo prvým zjednoteným talianskym štátom, ktorý sa rozkladal na celom Apeninskom polostrove od čias Rímskej ríše.
Počas vlády Národnej fašistickej strany pod vedením Benita Mussoliniho (1922 – 1933) bolo Taliansko fašistami a talianskymi nacionalistami označované ako Talianska ríša (iný preklad: Talianske impérium; tal.: "Impero Italiano") alebo Nová rímska ríša (iný preklad: Nové rímske impérium ;tal.: "Nuovo Impero Romano", lat.: "Novum Imperium Romanum"). Tieto názvy však neboli oficiálne. Taliansky štát sa počas Mussoliniho vlády označoval ako Fašistické Taliansko. To bolo spojencom Tretej ríše počas druhej svetovej vojny a to až do roku 1943. Počas posledných dvoch rokov vojny a potom, čo bol Benito Mussolini zosadený a fašistická strana zakázaná, sa Talianske kráľovstvo pridalo na stranu Spojencov. Ostatné talianske územia na severe, ktoré boli stále pod kontrolou fašistov sa stali nemeckými spojencami ako Talianska sociálna republika, ktorú viedol Mussolini. Krátko po skončení druhej svetovej vojny vyvolali v roku 1946 prívrženci republiky referendum, v ktorom sa kládla otázka, či má Taliansko zostať monarchiou alebo sa má stať republikou. Taliani v referende odhlasovali zrušenie monarchie a vznik Talianskej republiky, ktorá existuje dodnes.
Územie.
Talianske kráľovstvo si robilo nároky na celé územie dnešného Talianska. Územný vývoj nového štátu postupoval počas zjednocovania Talianska až do roku 1870. Kráľovstvo dlhý čas neovládalo oblasti ako Terst alebo Tridentsko-Horná Adiža, ktoré sú dnes súčasťou Talianskej republiky. K Taliansku sa pripojili v roku 1919. Po prijatí Versaillskej mierovej zmluvy a Saintgermainskej zmluvy boli k Taliansku pripojené Nova Gorica, Terst a Istria (tá je dnes súčasťou Chorvátska a Slovinska) a malé časti dnešného Chorvátska a dnešnej Dalmácie. Počas druhej svetovej vojny sa k Taliansku pripojili aj ďalšie časti Dalmácie a Slovinska. Po druhej svetovej vojne boli vymedzené dnešné hranice Talianska, ktoré si v súčasnosti nenárokuje na územia, ktoré ovládalo Talianske kráľovstvo.
Kolónie.
Taliansko, podobne ako iné európske veľmoci, vlastnilo koloniálne územia, protektoráty a závislé štáty. V roku 1936 vtrhla talianska armáda z Talianskeho Somálska do Etiópskeho cisárstva, kde bola potom zriadená kolónia Talianska východná Afrika, ktorú počas druhej svetovej vojny dobyla Veľká Británia. Taliansko ďalej okupovalo Albánsko, Grécko, Kosovo a Čiernu Horu a malé územie v Číne – Tchien-ťin. V Chorvátsku zriadilo nacistické Nemecko a Taliansko bábkový Nezávislý štát Chorvátsko.
Vláda.
Talianske kráľovstvo bolo podľa ústavy konštitučnou monarchiou. No v rokoch 1925 až 1943 bolo prakticky fašistickou diktatúrou. Výkonnú moc mal kráľ, no priamo ju vykonávali vymenovaní ministri. Parlament, ktorý sa skladal z dvoch komôr – Senát a Snemovňa zástupcov, obmedzoval panovníkovu moc.
Talianski králi.
Králi, ktorý vládli v Taliansku v rokoch 1861 – 1946 pochádzali zo savojskej dynastie a boli to:
Zjednotenie Talianska.
Vyhlásenie Talianskeho kráľovstva bolo výsledkom spoločného úsilia talianskych nacionalistov a monarchistov, ktorí podporovali Savojovcov a myšlienku vybudovania zjednoteného kráľovstva, ktoré by existovalo na celom Apeninskom polostrove.
Po revolučnom roku 1848 sa vodcom talianskych hnutí usilujúcich sa o zjednotenie stal taliansky nacionalista Giuseppe Garibaldi, ktorý bol ako vodca veľmi obľúbený aj v južnom Taliansku, aj vo svete. Bol známy aj tým, že mal hlboko oddaných prívržencov. Garibaldi viedol v južnom Taliansku hnutie republikánov. V Piemonte, ktorý síce patril pod sardínsku korunu, ale bol prakticky nezávislým územím, sa o zjednotenie a o vytvorenie jednotného Talianskeho štátu pokúšal aj gróf Camillo Cavour.
Podpora Francúzska a Británie.
V roku 1859 porazilo Sardínsko-piemontské kráľovstvo spolu s francúzskym cisárom Napoleonom III. Rakúsko a pripojilo oblasť Lombardska a Benátska. Následne kráľovstvo uzavrelo dôležité spojenectvá s Britániou a Francúzskom, ktoré im pomohli zvýšiť šance na úspešné zjednotenie talianskych krajín. Sardínia sa spolu so svojimi spojencami zapojila do Krymskej vojny. Sardínske kráľovstvo bolo úplne závislé od francúzskej ochrany a v roku 1860 bolo donútené, ako záruku za bezpečnosť, prenechať Francúzsku niektoré územia.
Garibaldiho ľudová vzbura a obsadenie pápežských území.
Gróf Cavour následne vyzval juhotalianske republikánske oslobodenecké hnutie, ktoré organizoval Garibaldi, aby podnietili ľudovú vzburu v Pápežskom štáte. Gróf potom využil vzburu ako zámienku k invázii do pápežských území. Cavour tvrdil, že túto inváziu vykonal v záujme katolíckej cirkvi a jej ochrany pred protináboženským republikánom Garibaldim. Sardínske a Garibaldiho vojská následne zabrali Pápežskému štátu rozsiahle územia a iba Rím a jeho bezprostredné okolie zostalo pod kontrolou pápeža Pia IX.
Talianske kráľovstvo.
Cavour nakoniec súhlasil aj s pripojením Garibaldiho južného Talianska k Sardínskemu kráľovstvu a vytvorením únie. 18. februára 1861 gróf Camilo Cavour vyhlásil zriadenie Talianskeho kráľovstva skladajúceho sa zo severného a južného Talianska. Kráľ Viktor Emanuel II. Piemontsko-sardinský, pochádzajúci zo Savojskej dynastie, bol vyhlásený za talianskeho kráľa. Tento titul nebol používaný od abdikácie francúzskeho cisára Napoleona I. dňa 6. apríla 1814.
Po zjednotení väčšiny Apeninského polostrova pod jeden štát prerástlo napätie medzi republikánmi a rojalistami do otvoreného konfliktu. V apríli 1861 vstúpil Garibaldi do talianskeho parlamentu a Cavourovu vládu obvinil z rozdelenia Talianska a varoval pred hrozbou vypuknutia občianskej vojny medzi kráľovstvom v severnom Taliansku a Garibaldiho armádou na juhu. 6. júna 1861 však zomrel ministerský predseda gróf Cavour. Po jeho smrti nasledovala politická nestabilita, počas ktorej Garibaldi a jeho republikáni začali intenzívnejšie presadzovať svoj vplyv. Následné Garibaldiho zatknutie v nasledujúcom roku však spôsobilo výrazné napätie.
Spojenectvo s Pruskom.
V roku 1866 ponúkol pruský kancelár Otto von Bismarck talianskemu kráľovi Viktorovi Emanuelovi II. spojenectvo proti Rakúsku v prusko-rakúskej vojne. Bismarck ponúkol kráľovi za jeho vojenskú pomoc (v prípade úspechu v danej vojne) pripojenie Rakúskom kontrolovaných Benátok k Talianskemu kráľovstvu. Viktor Emanuel so spojenectvom súhlasil, a tak sa začala tretia talianska vojna za nezávislosť. Talianskej armáde sa po vojenskej stránke vôbec nedarilo, a preto ani žiadny významný úspech nedosiahla. No pruské víťazstvo vo vojne zaistilo, že Taliansko bolo zaradené medzi víťazné štáty, vďaka čomu prešli Benátky pod taliansku vlajku. Poslednou prekážkou k zjednoteniu celého Talianska tak zostal už len Rím.
V roku 1870 vstúpilo Pruské kráľovstvo do vojny s Francúzskom. Francúzsko potrebovalo na túto vojnu s Pruskom všetky vojenské jednotky, a preto odvolalo francúzske posádky z Ríma. Aj v tomto prípade Taliansko využilo výhody vyplývajúce z pruského víťazstva nad Francúzskom a prevzalo kontrolu nad Rímom a aj celým Pápežským štátom, ktorý bol až doteraz pod ochranou cisára Napoleona III.. Talianske zjednotenie tak bolo úplné a onedlho sa hlavné mesto Talianskeho kráľovstva presťahovalo do Ríma.
Po obsadení Ríma Talianskom sa vzťahy medzi Vatikánom a Talianskym kráľovstvo absolútne zhoršili na nasledujúcich šesťdesiat rokov a pápeži sa pokladali za „"vatikánskych väzňov"“. Rímskokatolícka cirkev protestovala proti zásahom talianskej vlády a odmietala rokovať s vyslancami talianskeho kráľa. Cirkev svoj postoj nezmenila až do roku 1929, kedy boli obnovené vzájomné vzťahy medzi talianskou vládou a Svätou stolicou.
Ekonomická situácia kráľovstva.
Ekonomická situácia nového zjednoteného kráľovstva bola veľmi zlá – v Taliansku nebol žiadny priemysel. Najmä v južných oblastiach kráľovstva bola veľká chudoba, vysoká negramotnosť (pravdepodobne až 78% populácie) a iba niekoľko percent talianskych občanov malo volebné právo. Hnutie za zjednotenie Talianska bolo pred zjednotením značne závislé od zahraničnej pomoci a závislým zostalo aj po vzniku Talianskeho kráľovstva.
Liberálne obdobie.
Po zjednotení kráľovstva začala talianska politika smerovať k sociálnemu liberalizmu. Pravica bola regionálne rozdrobená, čo bol následok obdobia samostatných talianskych krajín, z ktorých Talianske kráľovstvo vzniklo. Veľkú časť v parlamente obsadili prívrženci tzv. mladej ľavice. Išlo o voľné spojenectvo politických smerov, ktoré zastupovali svoje volebné obvody z rôznych častí krajiny. Mladá ľavica mala veľmi rezervovaný postoj k reformám (napr. povinná školská reforma, rozšírenie volebného práva), na druhej strane požadovala zníženie daní a väčšie štátne finančné dotácie pre zaostalé južné oblasti Talianska. Vo voľbách v roku 1874 mala silné zastúpenie v parlamente, ale nebola dostatočne silná na zostavenie vlády. Konzervatívny ministerský predseda vlády Marco Minghetti si udržiaval svoj post len vďaka podpore revolucionárov a časti ľavicových politikov.
Agostino Depretis.
V roku 1876 však Minghettiho vláda padla a po voľbách, ktoré neboli regulárne a pravdepodobne boli zmanipulované, sa na čelo krajiny dostal ľavicový politik Agostino Depretis. Jeho príchodom nastalo obdobie socializmu v Taliansku, ktoré sa vyznačovalo korupciou, politickou nestabilitou a nárastom chudoby v južnom Taliansku.
Agostino Depretis už ako ministerský predseda vytvoril experimentálnu myšlienku nazývanú "Trasformismo" ("Transformizmus"). Teóriou transformizmu bolo, že vláda by mala v záujme zachovania parlamentnej väčšiny zaistiť vyjednanie podpory opozície a prípadne uzatvorenie vládnej koalície kupovaním hlasov poslancov z menších strán a z nie veľmi vplyvných strán. Vďaka kombinácii týchto metód sa transformizmus v praxi stal skorumpovaným a autoritatívnym režimom, kedy Depretis často sám vytváral vládne krízy, čím chcel dosiahnuť prerozdelenie síl a rovnováhu vo vládnucej strane. Agostino Depretis veril, že vládou tvrdej ruky si zaistí podporu talianskeho juhu. Počas svojej vlády zaviedol niekoľko diktátorských opatrení, ako napríklad zákaz verejného zhromažďovania, umiestňovanie „nebezpečných“ ľudí do interných vyhnanstiev na ostrovy okolo Talianska a osvojenie vojenského režimu. Na druhej strane ale jeho vláda zaviedla reformnú legislatívu, ako zrušenie zatknutia za dlhy, zavedenie povinného a voľne dostupného základného vzdelania (ale povinná výučba náboženstva na základných školách bola zrušená).
Francesco Crispi.
V roku 1887 sa ministerský predsedom stal Francesco Crispi, ktorý sa zameral na budovanie zahraničnej politiky. Jeho snahou bolo vytvoriť z Talianska svetovú veľmoc prostredníctvom zväčšenia vojenskej sily krajiny. V zahraničných vzťahoch sa talianska diplomacia snažila o zlepšenie vzťahov s Anglickom, Nemeckom a Rakúskym cisárstvom (s poslednými dvoma štátmi uzavrelo Taliansko neskôr alianciu, známu ako Trojspolok). Na druhej strane, vzťahy s Francúzskom zostávali na nízkej úrovni. Domáca politika pokračovala v zmysle myšlienky "Tranformizmu", ktorá sa udržala aj po smrti premiéra Depretisa, a autoritatívnej politiky, ktorá využívala stanné právo na potlačenie opozície. Napriek tomuto pevnému režimu presadil premiér Crispi niekoľko liberálnych zmien; napríklad "Zákon o verejnom zdraví" z roku 1888 alebo "zriadenie tribunálu pre nápravu nespravodlivosti zo strany vlády".
Poľnohospodárska kríza a emigrácia.
Talianska vláda sa okrem zahraničnej politike venovala aj poľnohospodárstvu, ktoré bolo v roku 1873 na úpadku. Vďaka zníženiu námorných poplatkov sa do Európy začalo vo veľkej miere dovážať americké obilie, ktorému domáci poľnohospodári nemohli konkurovať. Táto poľnohospodárska kríza zasiahla okrem Talianska aj ďalšie európske štáty. Túto krízu sa snažili riešiť radikálne aj konzervatívne parlamentné prúdy. Všetci chceli oživiť zaostalé talianske poľnohospodárstvo.
V tomto období boli zverejnené aj výsledky parlamentného vyšetrovania podmienok života na talianskom vidieku vedeného Stefanom Jacinom, ktoré ukázalo, že tu vládnu veľmi biedne pomery – podvýživa, malária, pelagra, extrémna chudoba a práca aj malých detí bola bežnou súčasťou vtedajšieho talianskeho vidieku. Výsledky vyšetrovania sa síce dočkali ohlasu, ale nepodnikli sa žiadne kroky, ktoré by tento stav zlepšili.
Poľnohospodárska kríza a bieda obyvateľov mala za následok masovú emigráciu. Emigranti z talianskeho juhu odchádzali buď ako robotníci do "USA", alebo ako poľnohospodári do Južnej Ameriky. Taliani zo severu krajiny emigrovali najmä do Nemecka, Francúzska a Švajčiarska. V rokoch 1889 – 1890 každoročne opustilo Taliansko približne 222 000 ľudí a celkovo do roku 1901 emigrovalo asi 2 000 000 Talianov.
Talianska vláda sa nemohla kvôli Depretisovej vláde, ktorá zanechala Taliansko veľmi zadlžené, vysporiadať s ťažkou situáciou. Jediným odvetvím, ktoré si počas poľnohospodárskej krízy polepšilo bolo vinárstvo, ktoré zvýšilo produkciu aj vývoz, pretože francúzske vinice boli v tom čase napadnuté révokazom. V roku 1888 sa francúzske vinárstvo zotavilo a opäť získalo svoju pozíciu na trhu. Následné oslabenie talianskeho vinárstva malo za následok veľké prepúšťanie zamestnancov a krach niekoľkých podnikov.
Koloniálna expanzia.
Vojna proti Etiópii.
V rokoch 1876 – 1877, čo bolo obdobie, kedy Taliansko posilňovalo vzťahy s Nemeckom a Rakúskom, bolo Taliansko niekoľkokrát vyzvané svojimi novými spojencami, aby podniklo výboje do severnej Afriky a obsadilo Tunis, v ktorom už bývala početná talianska menšina. Talianska vláda sa však k tomuto kroku neodhodlala a nakoniec bol Tunis v roku 1881 obsadený Francúzskom.
Keď 5. februára 1885 padla egyptská vláda v Chartúme, využilo Taliansko britsko-egyptský konflikt a poslalo do Massauy expedíciu. O dva roky neskôr boli ich jednotky porazené väčšou sudánskou armádou. Správa o porážke spôsobila v Taliansku veľký ohlas, minister zahraničných vecí gróf di Robilant rezignoval a do Etiópie bola poslaná ďalšia expedícia. V roku 1888 si Taliansko nakoniec Massauu vojensky podrobilo a zriadilo tu kolóniu Talianska Eritrea.
V roku 1895 odstúpil etiópsky cisár Menelik II. od taliansko-etiópskej zmluvy podpísanej v roku 1885 a Taliansku to poslúžilo ako zámienka pre inváziu do Etiópie. Etiópia získala podporu cárskeho Ruska, ktoré malo vo východnej Afrike svoje vlastné záujmy. Rusko dodalo etiópskej armáde veľké množstvo modernej výzbroje, s ktorým boli schopní odraziť taliansky útok. V dôsledku toho sa Británia rozhodla postaviť sa vzrastajúcemu ruskému vplyvu v Afrike a vyhlásila Etiópiu ako oblasť talianskeho vplyvu. Na začiatku vojny boli Taliani nadšení a vo veľkom počte sa hlásili do armády.
1. marca 1896 bol však taliansky koloniálny zbor s 15 000 vojakov porazený väčšou etiópskou armádou a talianska armáda bola nútená ustúpiť do Eritrey. Tento neúspech mal za následok demisiu premiéra Francesca Crispiho. Etiópske cisárstvo si obhájilo svoju nezávislosť od Talianska a aj od ostatných koloniálnych mocností, a to až do ďalšieho talianskeho vpádu v roku 1936, kedy bola zriadená Talianska východná Afrika, ktorú v ďalších štyroch rokoch druhej svetovej vojny oslobodzovali Spojenci.
Osmanská ríša.
V septembri 1911 Taliansko vyhlásilo vojnu Osmanskej ríši a talianska armáda sa vylodila v Líbyi. Tento krok schvaľovali nacionalisti, katolíci aj obyvatelia juhu Talianska, no protestovali proti nemu socialisti vrátane Benita Mussoliniho, ktorý poukazoval na fakt, že Líbya je chudobnou pustatinou, ktorá neponúka žiadnu kompenzáciu za vynaložené talianske vojenské úsilie. Vojna trvala jeden rok a skončila uznaním talianskej nadvlády v Líbyi a na Dodekanesoských ostrovoch. Okupácia Líbye priniesla niekoľko zákonov, ktoré diskriminovali domácich obyvateľov a ich násilný presun na Tremitské ostrovy.
Giovanni Giolitti.
V roku 1892 sa stal talianskym ministerským predsedom Giovanni Giolitti. Aj keď jeho vláda rýchlo padla (hneď nasledujúci rok), v roku 1903 sa vrátil do úradu premiéra. Jeho vláda bola ešte prerušená v rokoch 1905 – 1906, ale v úrade nakoniec zostal až do roku 1909. Kvôli manipulácii s volebnými výsledkami a politickej korupcie ho obviňovali z "transformizmu". Volebné podvody počas jeho vlády boli absolútne bežné – Giolitti pomáhal s voľbami len v bohatých oblastiach, kde mal najväčšiu podporu, a chudobnejšie oblasti, kde mala prevahu opozícia, sa snažil izolovať od politiky a časté bolo aj zastrašovanie obyvateľstva s cieľom, aby nešli voliť. Situácia v južnom Taliansku bola počas jeho vlády rovnako zaostalá ako za vlády jeho predchodcov – stále bola vysoká negramotnosť, často sa vyskytovali rôzne povstania a hladomor.
Giolittiho vláda sa v zahraničnej politike orientovala na uvoľnenie vzťahov v rámci Trojspolku, zlepšenie vzťahov s európskymi mocnosťami a na obmedzenie imperiálnych výbojov. Talianska vláda odložila svoje plány na ovládnutie Etiópie a v Talianskom Somálsku bol vyhlásený protektorát. V roku 1911 rozhodla Giolittiho vláda vyslať do Líbye vojsko. Líbyjská vojna zradikalizovala názory Talianskej socialistickej strany a neskorší fašistický vodca Benito Mussolini verejne propagoval názor, že vláda by mala byť zvrhnutá. Giovanni Giolitti sa premiérom stal ešte v roku 1920.
Tým sa vláda liberalizmu v Talianskom kráľovstve skončila.

</doc>
<doc id="291584" url="https://sk.wikipedia.org/wiki?curid=291584" title="Obsidián">
Obsidián

Obsidián (nazývaný nesprávne aj "sopečné sklo") je výlevná hornina, ktorá vzniká pri rýchlom tuhnutí žeravej kyslej viskóznej lávy. Patrí medzi sopečné sklá odvodené od ryolitu.
Názov zaviedol už grécky učenec Theofrastos z Eresu už v roku 320 pred Kr. Týmto termínom boli zrejme označované všetky vulkanické sklá. Neskôr termín použil i Plínius Mladší a ďalší.
Hornina je veľmi bohatá na zlúčeniny oxidu kremičitého SiO2. Patrí medzi vulkanické sklá s nízkym obsahom vody – okolo 1 – 2%. Vulkanické sklo je bežnou súčasťou sopečných hornín, v osobitých prípadoch (napr. pri rýchlom tuhnutí lávy) je jeho obsah v hornine natoľko dominantný, že tvorí viac než 3/4 objemu horniny.
Vznik.
Obsidián vzniká pri rýchlom ochladzovaní kyslej lávy najčastejšie ryolitového zloženia. Ide zväčša o vápenato-alkalický vulkanizmus ostrovných oblúkov. Kyslé lávy sú veľmi viskózne, tetraédre SiO2 sú vysoko polymerizované, čo má za následok, že sú husté a difúzia v nich prebieha iba veľmi pomaly. To sťažuje vytváranie nových kryštálov a podporuje vznik sklovitej štruktúry. Sklo je amorfné (beztvaré – nevytvára kryštály) a časom podlieha rozkladu, tzv. devitrifikácii, kedy sa premieňa na opál, chalcedón či iné SiO2 hmoty. V prírode obvykle tvorí okrajové časti lávových prúdov, dómov, ihiel, prípadne nekov. 
Vlastnosti.
Má typickú tmavú farbu v širokom spektre, od čiernej, šedej, zelenej, modrej až po červenú a silný lesk. Je nepriesvitný. S klesajúcim obsahom oxidov železa rastie jeho priezračnosť. Masívna štruktúra je tvorená prevládajúcim vulkanickým sklom. Vo vzácnych prípadoch sa v hornine môžu objavovať výrastlice kremeňa a živca. Je kompaktný a jeho typickým znakom je ostrý lastúrnatý lom, kvôli čomu bol využívaný v staršej dobe kamennej na výrobu rezných nástrojov.
Magma počas svojho pohybu uvoľňuje vulkanické plyny, ktoré stúpajú nahor k povrchu taveniny. Vplyvom rýchleho ochladnutia sa stáva, že pomocou bubliniek (tzv. fluidných inklúzií) zakonzervovaných vo vulkanických horninách možno študovať zloženie vulkanických plynov. Ich prítomnosť má za následok vznik strieborného lesku.
Využitie.
Od paleolitu a neolitu sa obsidián využíval na výrobu rezných nástrojov. Najstarší archeologický nález o využívaní obsidiánu pochádza z Mezopotámie pred približne 9000 rokmi. Indiánske kmene, napr. v Južnej Amerike, mu prisudzovali mystické schopnosti a požívali ho na ochranu pred zlými silami. S rozvojom a spracovaním kovov ustupovalo využitie obsidiánu do úzadia a začal sa využívať ako dekoračný či okrasný kameň do šperkov.
V súčasnosti sa obsidián využíva v kardiochirurgii ako ostrie operačných nástrojov (skalpelov), keďže je omnoho ostrejší a kvalitnejší ako oceľ, čo umožňuje dlhšiu životnosť nástrojov a presnejšie rezy, čo zlepšuje liečbu.
Podľa niektorých historických prameňov ho Aztékovia využívali ako nástroj, ktorým vykonávali smrť obetí prebodnutím hrudného koša, pri obetách aztéckemu bohovi slnka.
Výskyt.
Na území Slovenska sa vyskytuje v sopečných pohoriach, hlavne na Východnom Slovensku, napr. obec Viničky (Selešky) pri Bodrogu. Na Macoche v Moravskom krase.
Nájsť ho možno i v Arménsku, Kanade, Čile, Grécku na Islande či na Liparských ostrovoch, v Keni, Mexiku, Novom Zélande a Peru. V USA je známy z Aljašky, Nového Mexika či Yellowstoneu. V mnohých krajinách, vrátane USA ho na niektorých lokalitách nie je povolené zbierať.

</doc>
<doc id="291585" url="https://sk.wikipedia.org/wiki?curid=291585" title="Judith Andersonová">
Judith Andersonová

Dame Judith Andersonová, AC, DBE (* 10. február 1897, Adelaide, Austrália† 3. január 1992, Santa Barbara, Kalifornia, USA), vlastným menom Frances Margaret Anderson, bola austrálska herečka, držiteľka dvoch Emmy Award a jednej Tony Award.
Na javisku profesionálne debutovala pod menom Francee Anderson roku 1915 ako Stephanie v hre "A Royal Divorce" v sydneyskom Theatre Royal. O niekoľko rokov neskôr sa presťahovala do USA, kde v roku 1922 po prvý raz vystúpila na Broadwayi. Veľký úspech zaznamenala o rok neskôr už pod menom Judith Anderson v inscenácii "Cobra". V priebehu 30. až 50. rokov 20. storočia sa stala veľkou broadwayskou hviezdou, hrala v mnohých divadelných hrách, roku 1948 za rolu Médei vo verzii Euripidesovej tragédie získala Tony Award.
Od 40. rokov 20. storočia pôsobila tiež vo filme (výnimka bola snímka "Blood Money" z roku 1933), za rolu pani Danversovej v Hitchcockovom filme "Rebecca" (1940) bola nominovaná na Oscara pre najlepšiu herečku vo vedľajšej úlohe. Postupne sa objavila napr. v snímkach "Laura" (1944) a "And Then There Were None" (1945). V 50. rokoch 20. storočia sa presadila aj v televíznej produkcii, v rokoch 1954 a 1960 získala Emmy Award, vždy za rolu Lady Macbeth v sfilmovanom "Macbethovi". Jej filmová kariéra pokračovala aj naďalej, hrala napr. v snímke "Muž zvaný kôň " (1970) a vo veku 86 rokov vo filme "" (1984). V 80. rokoch potom ukončila svoju profesionálnu kariéru v americkej mydlovej opere "Santa Barbara".
Judith Andersonovej bol v roku 1960 udelený Rad britského impéria v hodnosti "Dame Commander" (DBE), roku 1991 dostala Rad Austrálie (AC).

</doc>
<doc id="291721" url="https://sk.wikipedia.org/wiki?curid=291721" title="Judith Anderson">
Judith Anderson



</doc>
<doc id="291723" url="https://sk.wikipedia.org/wiki?curid=291723" title="Rameno Štítu-Južného kríža">
Rameno Štítu-Južného kríža

Rameno Štítu-Južného kríža (iné názvy: rameno Štítu-Kentaura, najmä vo vnútornej časti Galaxie (aj) rameno Štítu, najmä vo vonkajšej časti Galaxie (aj) rameno Kentaura či rameno Južného kríža; angl. "Scutum-Crux arm, Scutum-Centaurus arm, Scutum arm, Centaurus arm, Crux arm") je druhé hlavné špirálové rameno Galaxie. Nachádza sa medzi ramenami Strelca a Pravítka.
Oblasť kde sa rameno Štít-Južný kríž stretáva s jadrom galaxie je oblasť tvorenia nových hviezd. V roku 2006 bola objavená veľká hviezdokopa RSGC1, ktorá obsahuje 14 červených nadobrov. V roku 2007 zase hviezdokopa RSGC2 s približne 50 000 novými hviezdami, ktorá sa nachádza niekoľko 100 svetelných rokov od RSGC1. Predpokladá sa, že jej vek nepresahuje 20 miliónov rokov a obsahuje 26 červených nadobrov. Je to zatiaľ najväčší známy počet týchto hviezd v jednom zoskupení.

</doc>
<doc id="291755" url="https://sk.wikipedia.org/wiki?curid=291755" title="Peter Kollár">
Peter Kollár

Peter Kollár (* 1. júl 1974 Bratislava) je slovenský textár, spevák a pedagóg.
Zo života.
Študoval na Konzervatóriu v Bratislave odbor spev (barytón), pod vedením profesorky Marty Beňačkovej a absolvoval u profesorky Miloslavy Sopirovej.
Písanie textov.
Už počas školy sa venoval písaniu textov v zoskupení Passion. Tvorili ho speváci Sväťo Malachovský a Robo Opatovský a hudobníci ako Ľubor Priehradník, Jozef Gregor a Slávo Kopecký.
Spev.
Po absolutóriu v roku 1994 sa stal členom basovej skupiny Slovenského filharmonického zboru. Má za sebou i sólové projekty: Festival "Sacra Umbra" Perosi - La Risurrezione di Cristo, "John King" Daniel Mateja, "Tete a Tete" Ľubo Burger, "Aupair" Miloš Karásek, koncerty so zoskupením Camerata Bratislava, pravidelne účinkuje na Organových dňoch v Trnave. Spolupracuje so súborom pre starú hudbu Solamente Naturali a je členom mužského vokálneho okteta Danubius Octet Singers. 
Pedagóg.
Pôsobil na rôznych školách ako hlasový pedagóg. (ZUŠ Hálkova, Bratislavský chlapčenský zbor, Súkromné slovanské gymnázium, SZUŠ Železničná).
Diskografia.
Textársky, hudobne sa podieľal na týchto hudobných projektoch: 

</doc>
<doc id="291760" url="https://sk.wikipedia.org/wiki?curid=291760" title="Steven Chu">
Steven Chu

Steven Chu (* 28. február 1948, St. Louis, Missouri, USA) je americký fyzik, biológ a politik. 
V roku 1997 dostal Nobelovu cenu za fyziku za vývoj metód na ochladenie a zachytenie atómov laserovým svetlom. Spolu s ním dostali Nobelovu cenu aj Claude Cohen-Tannoudji a William Daniel Phillips. 
Od 21. január 2009 do 22. apríla 2013 bol ministrom energetiky USA v kabinete Baracka Obamu. Je aktívnym podporovateľom výskumu v oblasti alternatívnej a jadrovej energie a zástancom obmedzovania fosílnych palív, ktoré je podľa neho kľúčové v otázke boja proti globálnemu otepľovaniu. V čase svojho vymenovania pôsobil ako profesor molekulárnej a bunkovej biológie.

</doc>
<doc id="291763" url="https://sk.wikipedia.org/wiki?curid=291763" title="Richard Pouš">
Richard Pouš

Richard Pouš (* 4. február 1993, Bratislava) je slovenský atlét, reprezentant Slovenska, šprintér na vzdialenosti 100 a 200 metrov. Pravidelne reprezentuje svoj klub Slávia PU Prešov na domácich a zahraničných mítingoch. Jeho trénermi sú Marek Béreš a Peter Doroš.Je držiteľom slovenského halového rekordu v behu na 150 metrov v kategórii starších žiakov časom 17,69 s z roku 2007.
Kariéra.
2010 - dorastenec.
Majster Slovenska dorastencov v hale - 60m
2009 - dorastenec.
Majster Slovenska dorastencov - 100m
Majster Slovenska dorastencov v hale - 60m

</doc>
<doc id="291810" url="https://sk.wikipedia.org/wiki?curid=291810" title="Viedenský kongres (1515)">
Viedenský kongres (1515)

Viedenský kongres alebo viedenský zjazd (troch) monarchov bolo stretnutie troch stredoeurópskych panovníkov – uhorského a českého kráľa Vladislava II. Jagelovského, poľského kráľa Žigmunda I. a rímskonemeckého cisára Maximiliána I. Habsburského vo Viedni v lete roku 1515. Päť zmlúv, ktoré boli na ňom podpísané, sa nazývajú viedenské zmluvy.
Zmysel tohto stretnutia treba hľadať v obratnej zahraničnej politike cisára Maximiliána I. Už v polovici roku 1504, necelý rok po narodení Anny Jagelovskej, dcéry kráľa Vladislava II., začal Maximilián rokovania s uhorským kráľom o sobáši uhorskej princeznej s jedným zo svojich vnukov – Karolom alebo Ferdinandom. Pod vplyvom okolností (Maximiliánova prisľúbená pomoc v zápase proti uhorským stavom) napokon Vladislav na dohodu pristúpil a rozhovory, oficiálne začaté v decembri 1505 v Linci, boli ukončené podpisom dohôd (Vladislav ich potvrdil v Budíne 27. marca 1506). Maximilián týmito zmluvami nezakryte pripravoval budúci nástup Habsburgovcov na uhorský a český trón. Sobášne zmluvy sa i v nasledujúcich storočiach stali trvalým nástrojom habsburskej zahraničnej politiky, slúžiacim k rozširovaniu rodových majetkov a vplyvu.
Impulzom, ktorý vniesol do vzťahu oboch dynastií, nový rozmer, bola správa o narodení následníka českého a uhorského trónu. 1. júla 1506 sa Vladislavovej manželke Anne v Budíne narodil syn Ľudovít. Už o necelé tri týždne (19. júla) boli vo Viedni obnovené predchádzajúce dohody o sobáši uhorskej princeznej a habsburského arcivojvodu, ktoré boli doplnené klauzulou o sobáši jagelovského princa s Maximiliánovou vnučkou Máriou. V tento deň bola tiež podpísaná mierová dohoda, ktorou mala byť odveká habsbursko-jagelovská rivalita nahradená priateľskými dohodami oboch dynastií a kde si obaja vladári súčasne prisľúbili pomoc v boji proti narastajúcemu tureckému nebezpečenstvu.
Zavŕšením mocensko-politických snáh cisára Maximiliána malo byť jeho plánované stretnutie s jagelovskými panovníkmi, kde malo dôjsť k potvrdeniu predtým uzavretých dohôd. Maximilián považoval toto stretnutie za mimoriadne dôležité, najmä po 1. januári 1515, kedy zomrel francúzsky kráľ Ľudovít XII., jeho konkurent v snahách o získanie vplyvu v stredoeurópskom priestore. Tým sa mu na čas uvoľnili ruky pre zámery, ktoré svojím snažením sledoval. 
Prvé stretnutie bolo naplánované v Bratislave. Už 18. marca 1515 priplával z Budína kráľ Vladislav II. so svojimi deťmi. Nasledujúci týždeň so svojím sprievodom pricestoval poľský kráľ Žigmund I. Cisára Maximiliána I. zastupoval jeho radca. Vzhľadom k cisárovej neprítomnosti sa králi dohodli, že záverečné stretnutie sa uskutoční vo Viedni 17. júla 1515. Tu sa ešte deň predtým uskutočnilo prvé stretnutie všetkých panovníkov na návrší pri obci Trauttmannsdorf juhovýchodne od Viedne. 
V plánovaný deň boli otvorené rokovania, po ukončení ktorých nasledovali oba plánované sobáše (tzv. viedenský dvojitý sobáš alebo viedenský dvojnásobný sobáš). Ľudovít a Mária boli prítomní osobne, neprítomných cisárových vnukov zastupoval sám Maximilián.
Potvrdenie sobášnych zmlúv na viedenskom kongrese bolo prvým krokom úspešnej habsburskej sobášnej politiky, ktorá dynastickými manželskými zväzkami prispela k pozícii Habsburgovcov ako popredného panovníckeho rodu v Európe a stala sa základným kameňom podunajskej monarchie a dlhodobej habsburskej prevahy v strednej Európe. I s uplatnením znenia viedenských sobášnych zmlúv po smrti bezdetného Ľudovíta II. (v r. 1526), získal uhorský a český trón Ferdinand I. Habsburský. Založil tak v našich krajinách panovnícku líniu Habsburgovcov, ktorá tu pretrvala až do roku 1918. 

</doc>
<doc id="291813" url="https://sk.wikipedia.org/wiki?curid=291813" title="Breviár">
Breviár

Breviár () je liturgická kniha používaná v rímskokatolíckej cirkvi, ale modlitba breviára existuje aj v anglikánskej cirkvi a starokatolíckej cirkvi. Obsahuje kanonické modlitby, hymny, žalmy a čítania pre kňazov, rehoľníkov i laikov na každodenné používanie počas celého cirkevného roka. Po reforme pápeža Pavla VI. v roku 1974 sa pre denné ofícium používa názov Liturgia hodín.
Breviárové modlitby.
Breviár obsahuje nasledujúce modlitby:
Pendantom v gréckokatolíckej cirkvi je časoslov.
Prebásnené hymny Gorazda Zvonického.
Za najväčší prekladateľský prínos slovenského básnika Gorazda Zvonického môžeme pokladať breviárové hymny, ktoré prebásnil z latinského originálu. Vyšli v troch zväzkoch pod názvom "Hymny na posvätenie času". Prvý a druhý zväzok vyšiel v roku 1975 a tretí o rok neskôr (1976). Niektoré z preložených hymnov boli zhudobnené a vyšli aj knižne pod názvom "Výber zhudobnených hymnov na posvätenie času so sprievodom organa". Pri preklade hymnov sa Zvonický riadil smernicami vatikánskej komisie pre liturgické, teologické a lingvistické preklady, osobitne Konštitúciou "Sacrosanctum Concilium".

</doc>
<doc id="291814" url="https://sk.wikipedia.org/wiki?curid=291814" title="Dáma s hranostajom">
Dáma s hranostajom

Dáma s hranostajom (oficiálne "Portrét Cecilie Gallerani") je názov obrazu namaľovaného talianskym renesančným umelcom Leonardom da Vincim v rokoch 1483 – 1490. Po technickej stránke ide o olejomaľbu na orechovej doske s rozmermi 54,8 x . Po umeleckej stránke dielo predstavuje favoritku milánskeho vojvodu Lodovica Sforzu Ceciliu Gallerani. 
Dáma s hranostajom je typickým príkladom tzv. ritratto di spalla (doslova portrét od pleca) modelu, ktorý vyzrel s Leonardovými štúdiami ľudského tela a jeho pohybu. Krásna a vzdelaná Cecilia Gallerani je na portréte zobrazená do pása. Je natočená doľava a tvár vystavuje svetlu, ktoré ožaruje zhora jej ramená a bieleho hranostaja držaného v náručí. Ženin pohľad je hlboký a trochu neprítomný, pery zachytávajú náznak úsmevu.
Symbolický a ikonografický rozbor.
Dielo v sebe zachytáva niekoľko symbolických odkazov. Napr. hranostaj, po grécky galé, nepriamo upozorňuje na priezvisko ženy na obraze a je tiež symbolom čistoty a citovej zdržanlivosti. Súčasne bolo toto zviera i symbolom rodu Sforza. Ludovico ako príslušník najvyššej aristokracie Milána bol posadnutý túžbou po prijatí za člena rádu nesúceho meno tohto zvieraťa (dell´Armelino – hermelín, t. j. hranostaj; tu vo význame označenia kožušiny z tohto zvieraťa). Bola to najvyššia pocta udeľovaná neapolským kráľom. Súčasne je hranostaj v ženinom lone alegóriou materstva a podľa niektorých historických štúdií ho umelec namaľoval preto, aby zakryl Ceciliino tehotenstvo.
Osud diela.
Obraz „Dáma s hranostajom“ patrí k najväčším klenotom v zbierkach Múzea Czartoryskich v Krakove a je jediným Leonardovým dielom nachádzajúcim sa v Poľsku. Obraz mal od doby svojho vzniku mimoriadne pohnutý osud. 
Po sobáši vojvodu Ludovica musela Cecilia opustiť jeho palác a časom sa sama vydala. Obraz si so sebou vzala do nového domova. Posledná zmienka o obraze na území Talianska pochádza z roku 1498.
V roku 1800 ho v Ríme kúpil knieža Adam Jerzy Czartoryski ako dar svojej matke Izabele. V čase kúpy obrazu nemal o ňom žiadnu vedomosť. Obraz sa stal súčasťou rodinnej zbierky nachádzajúcej sa v rodovom sídle v Puławach. Tu bol umiestnený až do roku 1830, kedy bola Izabela nútená utiecť z mesta pred ruskými vojskami počas Novembrového povstania. Uchýlila sa na rodinný majetok v Sieniawe.
V roku 1843 obraz umiestnili v parížskom hoteli Lambert. Ani tu mu však nebol dožičený pokoj. Po porážke Francúzska v prusko-francúzskej vojne ho v roku 1871 ukryli v pivnici hotela. Až o päť rokov sa vrátil do Poľska a umiestnili ho v novootvorenom múzeu Czartoryskich v Krakove.
Počas prvej svetovej vojny sa obraz spolu s ďalšími rodinnými umeleckými dielami dostal do Drážďan k spríbuznenej saskej kráľovskej rodine. Späť do Poľska sa vrátil až v roku 1920. Pred vypuknutím druhej svetovej vojny obraz opäť premiestnili do Sieniawy, kde ho v obave o jeho bezpečnosť ukryli. V roku 1940 sa objavil v súkromnej zbierke Adolfa Hitlera, od ktorého ho získal nemecký guvernér Krakova. Ten ho „vlastnil“ až do konca vojny, kedy mu umelecké predmety pri jeho úteku zhabali Američania a vrátili ich Poliakom. V rokoch 1945 – 1991 bolo dielo súčasťou štátnych umeleckých zbierok Poľska. V tom roku v rámci reštitučných nárokov bola galéria Czartoryskich spolu s umeleckými zbierkami vrátená právoplatnému dedičovi (Adamovi Karolovi Czartoryskemu).
V ďalších rokoch obraz viackrát predstavili v rôznych kútoch sveta ako umelecký artefakt príležitostných výstav. Prvý raz ho mohli obdivovať návštevníci v roku 1992 na výstave vo Washingtone, konanej pri príležitosti 500-tého výročia objavenia Ameriky. I na výstavách v ďalších krajinách (Švédsko, Japonsko, Spojené štáty americké, Taliansko) zaznamenalo dielo pozoruhodný ohlas.

</doc>
<doc id="291819" url="https://sk.wikipedia.org/wiki?curid=291819" title="Garfield">
Garfield

Garfield je komiks vytváraný Jimom Davisom. Vychádza pravidelne od 19. júna 1978 a v hlavných úlohách sa v ňom predstavuje lenivý kocúr Garfield, trochu nemysliaci pes Odie a ich spoločensky nešikovný majiteľ Jon Arbuckle. Komiks aktuálne publikuje približne 2570 novín a časopisov, čo z neho robí jeden z najpopulárnejších komiksov súčasnosti.

</doc>
<doc id="291820" url="https://sk.wikipedia.org/wiki?curid=291820" title="Toyota Yaris">
Toyota Yaris

Toyota Yaris je označenie nejaponských verzií automobilov:

</doc>
<doc id="291852" url="https://sk.wikipedia.org/wiki?curid=291852" title="Posunok (posunková reč)">
Posunok (posunková reč)

Posunok je najmenšia jednotka posunkového jazyka, ktorej sa už priraďuje význam. 
Posunok je tvorený niekoľkými menšími fonologickými jednotkami (fonémami) artikulovanými súčasne, simultánne: 
V slovenskom jazyku sa používa termín "posunok" a v českom jazyku "znak" v užšom slova zmysle. 
Minimálny pár.
Dvojice posunkov, ktoré sa líšia len v jednom komponente (napr. tvar ruky alebo miesto artikulácie či pohyb ruky), tvoria tzv. minimálny pár. Komponent, v ktorom sa líši, má potom platnosť foném. 
Tiež v slovenskom posunkovom jazyku, rovnako ako v slovenskom jazyku, sa môžu fonémy dokladovať veľkým množstvom minimálnych párov, pre porovnávanie napr. posunky TRENČÍN a IZBA, ktoré majú zhodné fonémy – tvar ruky (prostredník, prstenník a malíček sú ohnuté do dlane a dotýkajú sa jej; palec je mierne ohnutý; ukazovák je ohnutý vo všetkých kĺboch a dotýka sa druhého článku palca, ktorý je mierne vzdialenejší od špičky palca) a pohyb ruky (podľa predchádzajúceho popisu tvaru ruky sa potom palec a ukazovák dvakrát opakovane „otvárajú“ a „zatvárajú“, čiže sa vzďaľujú sa a potom sa dotýkajú), ale medzi sebou sa líšia pri jednej fonéme – artikulácii v priestore, prvý posunok sa nachádza pri nose a druhý v dolnej časti líca pri krku. 
Zdieľanie.
Pri produkcii zdieľania v posunkovom jazyku sa vôbec nepoužívajú len ruky. Významy sa tu vyjadrujú dvoma typmi nosičov, ktoré sa vždy používajú simultánne. Tvary a pohyby rúk a miesto artikulácie patria k tzv. nosičom manuálnym. Vedľa nich sa ešte používajú tzv. nosiče nemanuálne, medzi ktoré patria mimika, pohyby a pozície hlavy a hornej časti trupu. K mimike ako výrazu a pohybu tváre sa zaraďujú obočia, oči, nos, ústa, jazyk, zuby a líca. K pohybu úst patria:
Zatiaľ čo v slovenčine sa mimika, pohyby a pozície hlavy a pohyby a tela spájajú výlučne s neverbálnou zložkou komunikácie a v slovenskom posunkovom jazyku a ďalších posunkových jazykov sú nemanuálne nosiče používané aj inak – gramaticky, prípadne i lexikálne a pragmaticky.
Mýtus.
V minulosti sa posunkový jazyk považoval za pantomímu, za jazyk zlúčených gest, avšak dodnes sa nepresne uvádza, že posunok posunkového jazyka je totožný ako gesto.

</doc>
<doc id="291853" url="https://sk.wikipedia.org/wiki?curid=291853" title="Claude Cohen-Tannoudji">
Claude Cohen-Tannoudji

Claude Cohen-Tannoudji (* 1. apríl 1933, Constantine, Alžírsko) je francúzsky fyzik. Pracoval na École Normale Supérieure v Paríži.
V roku 1997 dostal Nobelovu cenu za fyziku za vývoj metód na ochladenie a zachytenie atómov laserovým svetlom. Spolu s ním dostali Nobelovu cenu aj Steven Chu a William Daniel Phillips. 

</doc>
<doc id="291854" url="https://sk.wikipedia.org/wiki?curid=291854" title="William Daniel Phillips">
William Daniel Phillips

William Daniel Phillips (* 5. november 1948, Wilkes-Barre, Pensylvánia, USA) je americký fyzik s talianskym a waleským pôvodom. V roku 1997 dostal Nobelovu cenu za fyziku za vývoj metód na ochladenie a zachytenie atómov laserovým svetlom. Spolu s ním dostali Nobelovu cenu aj Steven Chu a Claude Cohen-Tannoudji.
Biografia.
Narodil sa Williamovi Cornelius Phillipsovi a Mary Catherine Savino. V roku 1959 sa jeho rodičia presťahovali do Camp Hill (blízko Harrisburgu, Pensylvánia), kde chodil na Camp Hill High School. V roku 1970 vyštudoval Juniata College "summa cum laude" (s najvyššou pochvalou) a potom získal doktorát z fyziky na Massachusettskom technologickom inštitúte. Neskôr sa zaoberal Boseho-Einsteinovým kondenzátom. Je profesorom na University of Maryland, College Park.
Je jedným z 35 laureátov Nobelovej ceny, ktorí podpísali list prezidentovi Barackovi Obamovi, v ktorom ho žiadajú, aby poskytol 15 miliárd dolárov ročne na výskum obnoviteľnej energie.
Osobný život.
Phillips si vzal Jane Van Wynenovú, krátko predtým ako odišiel na MIT (Massachusettský technologický inštitút). Ani jeden z nich nebol predtým veriaci. Avšak roku 1979 sa zosobášili v kostole, v Gaithersburgu, Maryland, pretože ocenili jeho rozmanitosť. On a jeho manželka majú dve dcéry; Caitlin Phillipsovú (* 1979), ktorá založila Rebound Designs a Christine Phillipsovú (* 1981), ktorá pracuje vo Vedeckej komunikácii.
Počas seminára na UMCP katedre chémie a biochémie Phillips vyhlásil, "rubídium je Boží dar Boseho-Einsteinových kondenzátov."

</doc>
<doc id="291859" url="https://sk.wikipedia.org/wiki?curid=291859" title="Pórbandar (mesto)">
Pórbandar (mesto)

Pórbandar je pobrežné mesto na západe Indie pri Arabskom mori. Je hlavné mesto rovnomenného okresu v štáte Gudžarát. V roku 2001 malo mesto 133 tisíc obyvateľov. Mesto je dôležitým prístavom v oblasti.
V roku 1869 sa v meste narodil politik a mysliteľ Móhandás Karamčand Gándhí (मोहनदास करमचन्द गांधी). V literatúre sa mesto spomína ako domov Sudama, priateľa boha Kršna.

</doc>
<doc id="291860" url="https://sk.wikipedia.org/wiki?curid=291860" title="Rostislav Čada">
Rostislav Čada

Rostislav Čada (* 31. máj 1954, Brno) je bývalý český hokejista a tréner. 
Klubový hokej.
S hokejom začal v rodnom Brne, pričom v roku 1971 získal titul juniorského majstra republiky. Za materský klub ZKL Brno hral najvyššiu súťaž Československa a až do roku 1980 bol verný materskému klubu s malou výnimkou v Jihlave. Kariéru ukončil v Žďári nad Sázavou. 
Trénerská kariéra.
Rostislav Čada začínal trénerskú kariéru v Úvoze ako tréner mládeže. Čada vyštudoval pedagogickú fakultu, získal trénerské vzdelanie a športové triedy v Zetore trénoval od roku 1984. Nasledoval prechod do Ingstavu a nakoniec do extraligového Zetoru. Kariéru profesionálneho trénera rozbehol vo švajčiarskom klube HC Ascona v druhej najvyššej švajčiarskej súťaži. V tomto klube bol trénerom a zároveň mal na starosti po trénerskej stránke i chod celého klubu ako šéftréner. V roku 1995 prestúpil do popredného švajčiarskeho klubu HC Ambri-Piotta. Tam pôsobil najskôr ako šéftréner mládeže, potom tréner juniorov a v posledných troch rokoch ako asistent a neskôr hlavný tréner A-tímu švajčiarskeho klubu. V roku 1999 doviedol Ambri k víťazstvu v Kontinentálnom pohári v Košiciach - na zimnom štadióne na Kavečianskej. V sezóne 1999/2000 viedol toto švajčiarske mužstvo ako hlavný tréner v Superpohári, kde proti sebe bojoval víťaz EPM Metallurg Magnitogorsk proti HC Ambri Piotta, víťazovi Kontinentálneho pohára. Svoje pôsobenie v HC Ambri-Piotta ukončil Čada kvôli menším zdravotným problémom v sezóne 2002/03. Po návrate do Česka sa ujal trénerského žezla v prvoligovej Třebíči, odkadiaľ prestúpil po sezóne do Plzne. Na lavičke extraligovej Plzne celú sezónu neostal a v priebehu ročníka ho nahradil Miroslav Přerost. Čada sa potom ujal juniorky Komety Brno aby sa v lete 2005 vrátil do Švajčiarska, kde prevzal juniorku Klotenu. Po roku zavítal po prvýkrát na Slovensko, kde sa stal hlavným tréneromHC Slovan Bratislava. Ani túto sezónu, ale do konca nedotiahol, keď ho v Slovane nahradil Zdeno Cíger. Nasledovalo pôsobenie v Brne a neskôr prešiel do Košíc. Po zisku striebra v sezóne 2007/08 si to Čada nasmeroval do dôverne známeho prostredia, ktoré mu poskytoval švajčiarsky klub HC Ambri-Piotta. V ďalšej sezóne 2009/2010 sa vrátil do Košíc, kde vystriedal Antona Tomka, ktorý odišiel z Košíc po zisku majstrovského titulu. Rostislav Čada však perfektne zapadol do klubu a získal v ďalších 2 sezónach s Košicami titul majstra SR a tým pádom sa stali Košice jediným klubom zo Slovenska, ktorý získal majstrovský titul 3x v rade. Po úspešnej sezóne 2010/2011 odchádza Rostislav Čada trénovať klub Avangard Omsk.

</doc>
<doc id="291866" url="https://sk.wikipedia.org/wiki?curid=291866" title="Leo Esaki">
Leo Esaki

Leo Esaki alebo Reona Esaki alebo Leona Esaki (; * 12. marec 1925, Osaka, Japonsko) je japonský fyzik. 
V roku 1973 dostal Nobelovu cenu za fyziku za objav tunelového javu v polovodičoch. V roku 1973 dostali Nobelovu cenu za fyziku aj Ivar Giaever a Brian David Josephson.

</doc>
<doc id="291868" url="https://sk.wikipedia.org/wiki?curid=291868" title="Ivar Giaever">
Ivar Giaever

Ivar Giaever (v nórčine sa píše "Giæver"; * 5. apríl 1929, Bergen, Nórsko† 20. jún 2025, Schenectady, New York, USA) bol nórsko-americký fyzik, emeritný profesor na Rensselaer Polytechnic Institute, profesor na Universitetet i Oslo a predseda spoločnosti "Applied Biophysics".
V roku 1973 dostal Nobelovu cenu za fyziku "za objav tunelového javu v supravodičoch". Jeho podiel bol konkrétne za „experimentálne objavy týkajúce se tunelovania v polovodičoch a supravodičoch“. 
V roku 1952 získal inžiniersky titul na Nórskej univerzite vedy a techniky. O dva roky neskôr odišiel do Kanady, kde pracoval v spoločnosti General Electric. O ďalšie dva roky sa presťahoval do USA a v roku 1958 začal pracovať vo výskumnom a vývojovom centre General Electric v Schenectady v štáte New York. V roku 1964 získal titul Ph.D. na Rensselaer Polytechnic Institute a aj americké občianstvo.
Výskum, ktorý neskôr viedol k získaniu Nobelovej ceny, robil v roku 1960. Po tom čo Leo Esaki v roku 1958 objavil tunelový jav u elektrónov v polovodičoch, Giaver preukázal tento jav i u supravodičov. Jeho experimenty podnietili teoretického fyzika Briana Josephsona k štúdiu tohto javu, pri ktorom v roku 1962 predpovedal Josephsonov jav. Esaki a Giaever získali polovicu Nobelovej ceny za rok 1973 a Josephson získal druhú polovicu.
Jeho neskorší výskum sa sústredil hlavne na biofyziku. V roku 1969 robil výskum na University of Cambridge v Anglicku a pokračoval v ňom po návrate do USA.

</doc>
<doc id="291869" url="https://sk.wikipedia.org/wiki?curid=291869" title="Ivar Giæver">
Ivar Giæver



</doc>
<doc id="291870" url="https://sk.wikipedia.org/wiki?curid=291870" title="Reona Esaki">
Reona Esaki



</doc>
<doc id="291871" url="https://sk.wikipedia.org/wiki?curid=291871" title="Leona Esaki">
Leona Esaki



</doc>
<doc id="291876" url="https://sk.wikipedia.org/wiki?curid=291876" title="Posunok">
Posunok

Posunok môže byť:

</doc>
<doc id="291877" url="https://sk.wikipedia.org/wiki?curid=291877" title="Posunkový jazyk">
Posunkový jazyk



</doc>
<doc id="291878" url="https://sk.wikipedia.org/wiki?curid=291878" title="Znakový jazyk">
Znakový jazyk

Znakový jazyk alebo nepresne znaková reč môže byť:

</doc>
<doc id="291879" url="https://sk.wikipedia.org/wiki?curid=291879" title="Roztrúsená mozgovomiechová skleróza">
Roztrúsená mozgovomiechová skleróza



</doc>
