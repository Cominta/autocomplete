<doc id="681513" url="https://sk.wikipedia.org/wiki?curid=681513" title="Chronológia udalostí ruskej invázie na Ukrajinu">
Chronológia udalostí ruskej invázie na Ukrajinu

Tento článok a jeho podstránky v podrobnej forme pojednáva o základných udalostiach Ruskej invázie na Ukrajinu ako súčasti širšieho Rusko-Ukrajinského konfliktu.
Pozadie invázie a predchádzajúce udalosti.
Niekoľko týždňov pred vpádom ruských vojsk na Ukrajinu, postupne pod zámienkou rozsiahleho vojenského cvičenia „Spojenecké odhodlanie,“ Ozbrojené sily Ruskej federácie v prihraničných oblastiach Ruska a Bieloruska sústredili asi 190 000 svojich príslušníkov, najrôznejšiu bojovú techniku a zásoby. Jednotky boli rozmiestnené v Rusku pri východnej a severovýchodnej ukrajinskej hranici, v južnom Bielorusku ako aj na okupovanom Kryme.
Tri dni pred inváziou bolo v ukrajinskom pohraničí pozorované rozmiestňovanie a preskupovanie ruských jednotiek do menších formácií rozptýlených v teréne mimo základní a cvičísk, čo naznačovalo prechod na väčšiu bojovú pripravenosť. Sústredené tu boli veľmi dobre vycvičené a vybavené jednotky na vysokom stupni modernizácie, vrátane špecialistov z jednotiek zvláštneho určenia Specnaz. Prítomné boli aj podporné jednotky určené na opravu na tankov, poľné nemocnice a pod.
Ruskí predstavitelia ešte v čase zhromažďovania vojsk niekoľkokrát odmietli, že by Rusko plánovalo vpád na Ukrajinu.
Svoju pripravenosť rýchlo nazhromaždiť dostatočne početné vojská pri hraniciach, ako aj súvisiace vojenské a diplomatické reakcie Ukrajiny a Západu na tieto kroky, si Rusi niekoľkokrát otestovali, naposledy na jar 2021. S odôvodnením, že vojaci majú preukázať, že dokážu chrániť svoju krajinu vtedy prebehlo rozsiahle vojenské cvičenie na okupovanom Kryme a pri hraniciach s Ukrajinou. Po jeho skončení bola časť personálu, vojenskej techniky a zbraní ponechaná na základniach v prihraničných regiónoch Ruska.
Podľa neskôr zverejnených spravodajských informácií Rusko plánovalo ovládnuť Ukrajinu do desiatich dní a celú ju anektovať do augusta 2022. O celom rozsahu plánov bola informovaná len malá skupina ruských predstaviteľov. O pláne na inváziu nevedeli ani zástupcovia veliteľov ešte niekoľko dní pred jej začiatkom, taktické vojenské jednotky dostali rozkazy len niekoľko hodín vopred.
Rusko plánovalo odštartovať inváziu masívnymi náletmi a raketovými útokmi proti ukrajinským vojenským cieľom, energetická a dopravná infraštruktúra mala byť uchránená a neskôr poslúžiť na urýchlenie pozemnej invázie a rozbehnutie okupácie. Plánovali obsadiť ukrajinské elektrárne vrátane jadrových, ovládnuť energetický systém krajiny, obsadiť letiská, vodné zdroje, centrálnu banku a parlament. Špeciálne služby mali za úlohu zajať alebo zabiť politické vedenie Ukrajiny, kalkulovali aj s útekom najvyšších vládnych predstaviteľov za hranice.
Ruská kontrarozviedka vopred zostavila štyri kategórie ukrajinských politických a vojenských predstaviteľov. Existoval zoznam tých, ktorí mali byť zavraždení, ďalších mali zastrašovať, kategória neutrálnych mala byť motivovaná k spolupráci. Štvrtá kategória boli ukrajinskí politici pripravení spolupracovať s ruskou vládou. V závere postupného podmanenia Ukrajiny Rusi plánovali priviesť učiteľov a úradníkov z Ruska, aby naštartovali „prevýchovu Ukrajincov“.
Ukrajinská spravodajská služba o pripravovanej ruskej invázii disponovala informáciami pokročilej miery dôveryhodnosti. Podľa zistení rozviedky bol deň začiatku invázie niekoľkokrát zmenený, 23. februára okolo 14:30 získala rozviedka jasné informácie, že začiatok bude nasledujúci deň o štvrtej ráno.
Pondelok, 21. februára 2022.
Ruský prezident Vladimir Vladimirovič Putin verejne vyhlásil, že podpísal výnosy o oficiálnom uznaní Doneckej ľudovej republiky (DĽR) a Luhanskej ľudovej republiky (LĽR) za nezávislé štáty a nariadil vyslanie vojakov do týchto oblastí Tieto republiky, ktoré jednostranne vyhlásili nezávislosť po ruskej anexii Krymu a po ukrajinskej revolúcii v roku 2014, Rusko od začiatku ich existencie vojensky, finančne aj politicky podporovalo, de facto išlo o bábkové štáty Kremľa, ktorý ich ovládal.
Na území separatistickej DĽR a LĽR žili prevažne rusky hovoriaci občania, platilo sa rubľom, udelených tu bolo asi 700-tisíc ruských pasov. Rusko pritom dlhodobo prezentovalo doktrínu, že má zodpovednosť za všetkých rusky hovoriacich ľudí, aj keď sa po rozpade Sovietskeho zväzu ocitli mimo Ruskej federácie. Moskva súčasne obviňovala ukrajinskú vládu z útokov na rusky hovoriacich ľudí na Ukrajine, v separatistických republikách hovorila dokonca o cielenej genocíde. Konštatovala, že situácia sa nezlepšovala a preto musela vypočuť výzvy lídrov DĽR a LĽR o ich uznanie a konať v záujme ochrany ich občanov.
Uznanie DĽR a LĽR vytvorilo právny podklad pre ruskú inváziu na Donbas. Podľa rovnakej schémy Rusko postupovalo v Južnom Osetsku, čo v roku 2008 vyústilo do vojny v Gruzínsku. Uznanie separatistických republík zároveň definitívne ukončilo platnosť minských dohôd, ktoré v roku 2015 zastavili najhoršie boje na východnej Ukrajine.
Streda, 23. februára 2022.
Ukrajinský prezident Volodymyr Oleksandrovyč Zelenskyj obdržal jasné spravodajské informácie, podľa ktorých mala pripravovaná ruská invázia na Ukrajinu začať nasledujúci deň ráno. Prezident reagoval vydaním príslušných rozkazov vojenskému veleniu krajiny.
Február až apríl 2022: Začiatok invázie, postup na Kyjev, ústup zo severného frontu.
Vo štvrtok 24. februára 2022 o 4:00 ráno ruská armáda spustila rozsiahlu vojenskú operáciu zameranú na okupáciu územia Ukrajiny. Prvé ruské rakety zasiahli ciele na Ukrajine okolo 4:20 miestneho času, pretože nejaký čas trvalo, kým vystrelené rakety dosiahli svoj cieľ.
Vojenským akciám bezprostredne predchádzal prejav ruského Prezidenta Vladimíra Putina odvysielaný zo záznamu v ruskej štátnej televízii. Predostrel v ňom svoje rozhodnutie začať na Ukrajine špeciálnu vojenskú operáciu s cieľom vykonať „"demilitarizáciu a denacifikáciu Ukrajiny.“"
Súbežne s leteckou prípravou sústredenou na vojenské základne, centrá velenia, radarové stanice a letiská začali ruské vojská pozemnú inváziu z viacerých smerov. Vojská postupujúce z okupovaného Krymu obsadili na juhu Ukrajiny takmer celú Chersonskú oblasť vrátane samotného oblastného mesta Cherson, ďalej malú časť Mykolajivskej oblasti v okolí mesta Sinhurivka a južnú polovicu Záporožskej oblasti vrátane Záporožskej jadrovej elektrárne, najväčšej v Európe. Vojská postupujúce z Doneckej ľudovej republiky odsadili južnú časť zostávajúcej Doneckej oblasti v smere na Mariupoľ a spojili sa s vojskami postupujúcimi z Krymu. Postupom z Luhanskej ľudovej republiky a z územia Ruskej federácie obsadili Rusi takmer celý zvyšok Luhanskej oblasti s výnimkou území v okolí súmestia Severodoneck-Lysyčansk, obsadili tiež časti na východe Charkovskej oblasti a stredový pás v Sumskej oblasti. Spoločne s vojskami postupujúcimi z územia Bieloruska obsadili prihraničný pás na severe Černihivskej oblasti a v Kyjevskej oblasti postúpili pozdĺž pravého brehu rieky Dneper cez Černobyľskú zónu, ktorú obsadili celú vrátane jadrovej elektrárne, až ku Kyjevu k obciam Buča a Irpiň na jeho severozápadnom predmestí. Okrem týchto územných ziskov postúpila ruská armáda z východu po dvojici hlavných diaľnic zo Sumskej oblasti až ku Kyjevskému východnému predmestiu Brovary, konkrétne severnou vetvou po diaľnici M-02 a južnou trasou okolo mesta Pryluky. Tu však prechádzané územie nezískali pod svoju kontrolu, zdržiavali sa len v kolónach na hlavnej ceste. Dobre opevnené línie od Donecka po Lysyčansk, ktoré boli frontovou líniou od začiatku vojny na Donbase, teda od roku 2014, sa Rusom podarilo prekročiť len na niektorých miestach a aj to len v obmedzenom rozsahu.
Po prvých dňoch úspešného napredovania ruských pozemných vojsk pri obsadzovaní územia narazili ruské sily na logistické problémy ako aj odpor obrancov. Pre nedostatok pohonných hmôt a zneškodnenie niekoľkých vedúcich vozidiel sa zastavil konvoj vozidiel smerujúci z východnej hranice ku Kyjevu. Na dvoch prístupových cestách sa vytvorila až 60km dlhá zápcha znehybnených vozidiel ruskej armády. Ukrajinská armáda sa po prvotnom prekvapení skonsolidovala, dokázala sformovať účinnú koordinovanú obranu a zabrániť nepriateľovi v obsadzovaní ďalších území. Vystresovaní ruskí vojaci sa tak na prahu Kyjeva, najmä v obciach Irpiň a Buča, pod silnejúcimi protiútokmi ukrajinskej armády a každodennými vlastnými stratami dopúšťali celého radu vojnových zločinov voči civilistom.
Boj o letisko Hostomeľ.
Ruská armáda nakrátko ovládla aj letisko Hostomeľ neďaleko Kyjeva. Do bitky o letisko boli nasadené elitné výsadkárske jednotky Specnaz ruskej armády, ktoré boli až vo vzduchu informované o cieli misie a že nejde o súčasť cvičenia. Po prvotnom vrtuľníkovom výsadku a krokoch smerujúcich k ovládnutiu priestoru letiska narazili invázne vojská na tvrdý, odhodlaný odpor miestnych obrancov. Po improvizovanom zatarasení pristávacej dráhy mobilnými letiskovými kolesovými prostriedkami ako napr. snežné pluhy nemohli transportné lietadlá ruskej armády priviezť gardové úderné výsadkové divízie vybavené obrnenou technikou. Naproti tomu sa na miesto čoskoro dostavili brigády rýchlej reakcie Národnej gardy Ukrajiny vybavené ťažkým delostrelectvom. Hoci sa vo výsledku museli obrancovia z letiska stiahnuť, na konci dňa získali nad letiskom palebnú prevahu a vzdušné sily Ukrajiny ovládli nebo nad a v okolí letiska a rozbombardovaním pristávacej plochy definitívne znemožnili pristátie vojenských transportných lietadiel nepriateľa. Rusom sa síce podarilo pozície na letisku udržať až do príchodu prvých pozemných sledov, v ďalších bojoch tu však prišli o značné počty pozemnej bojovej techniky. Ruské jednotky tak dosiahli operačný úspech, nedokázali ho však prehĺbiť na strategickú výhodu.
Ruský neúspech pri zaisťovaní letiska Hostomeľ bol pre ďalší vývoj udalostí invázie kľúčový. Jeho získaním by Rusi získali strategicky veľmi výhodnú pozíciu na obkľúčenie a dobytie Kyjeva a zajatie politických špičiek krajiny.
Ústup zo severného frontu.
V druhej polovici marca bolo jasné, že ruský pokus o bleskové podmanenie Ukrajiny zlyhal. Rozkaz na ústup od Kyjeva a severných oblastí Ukrajiny bol ruským velením vydaný 29. marca, vojská sa z oblastí postupne stiahli v niekoľkých nasledujúcich dňoch. Ukrajinská armáda následne v uliciach a domoch obcí Irpiň a Buča objavila desiatky zastrelených a umučených civilistov ako aj masové hroby. Obrázky zmasakrovaných obyvateľov obleteli svet, vyvolali vlnu odsúdenia a motivovali spojencov Ukrajiny k rozsiahlym dodávkam zbraní a ďalšej vojenskej i humanitárnej pomoci. Začiatkom apríla podobne reagovalo aj Slovensko, ktoré Ukrajine darovalo svoj systém protivzdušnej obrany S-300.
Po stiahnutí Rusov a uzavretí severného frontu sa ruské sily presunuli a preskupili a svoju pozornosť obrátili na získanie kontroly nad zvyškami Charkovskej, Luhanskej a Doneckej oblasti.
Ďalšie významné udalosti.
Prístavné mesto Mariupoľ bolo obliehané prakticky od začiatku invázie až do polovice mája 2022. V ťažkých mestských bojoch ruské sily postupne zatláčali obrancov do stále menšieho priestoru, až ostali zabarikádovaní v rozľahlom a spletitom komplexe oceliarní Azovstaľ s rozsiahlymi podzemnými priestormi. Bojovníci pluku Azov, ktorí tu uviazli, kládli aktívny odpor a viazali na seba značné množstvá ruských vojsk. Napriek zhoršujúcemu sa postaveniu, zraneniam a stratám, stenčujúcim sa zásobám munície a potravín ukončili obranu priemyselného kombinátu až 16. mája na priamy rozkaz vrchného velenia.
Obliehanie Mariupoľa bolo spojené aj s humanitárnou krízou, keď nebolo umožnené civilnému obyvateľstvu opustiť mesto a zároveň nebol v meste zabezpečený prísun potravín, čistej vody ani energií. Pri bombardovaní mesta zahynuli stovky civilistov schovaných v protilietadlovom kryte pod miestnym divadlom, približne 21 000 civilných obetí si vyžiadali aj konvenčné boje v uliciach mesta spojné so zlyhaním zásobovania a lekárskej starostlivosti.
V Čiernom mori sa po zásahu protilodnou raketou potopila vlajková loď ruskej čiernomorskej flotily, krížnik "Moskva". Okrem rany na prestíži tak stratili Rusi veliteľské plavidlo poskytujúce protivzdušnú obranu aj ďalším lodiam flotily. Úvahy o možnej vyloďovacej operácii v smere na Odesu sa tak stali menej pravdepodobnmými.
V prvých dňoch invázie vyšli na znak solidarity s Ukrajinou do ulíc v mestách po celom svete tisícky demonštrantov. S otvorenou náručou a spontánnou vlnou solidarity boli tiež v susedných štátoch prijímaní utečenci, zväčša ženy, deti a seniori, utekajúci pred agresiou do bezpečia v zahraničí.
Hneď v prvú noc po začiatku invázie ukrajinský prezident Volodymyr Zelenskyj na sociálnych sieťach zverejnil video, v ktorom sa z ulice pred vládnymi budovami v Kyjeve prihovoril občanom. Tesne pri ňom stáli štyria ďalší vysokí štátni predstavitelia. Toto večerné video okamžite a definitívne rozbilo fámy, že činitelia z krajiny utiekli. Pravidelné nočné videoposolstvá prezident následne zverejňoval každý deň počas trvania invázie. Informoval v nich o aktuálnom dianí na fronte, ruských útokoch na civilné ciele, politických otázkach, spojeneckej pomoci a tiež povzbudzoval národ aj vlastnú armádu v prekonávaní ťažkých období.
V závere tohto časového obdobia sa v Rusku rozmnožili sabotážne útoky na zariadenia vojenského charakteru ako sklady palív alebo výskumné a výrobné organizácie vojenského zamerania.
28. februára sa začali prvé vyjednávania zástupcov bojujúcich strán, 10. marca sa v Antalyi po prvýkrát stretli ministri zahraničných vecí Ruska a Ukrajiny Sergej Lavrov a Dmytro Kuleba na mierovej schôdzke iniciovanej Tureckom. Mierové vyjednávania boli zastavené po odhalení vojnových zločinov v Buči a Irpini.
Máj a jún 2022: Ruská ofenzíva na Donbase.
Rusko po neúspešnom pokuse o dobytie Kyjeva presunulo svoju ofenzívnu silu na východ Ukrajiny. Významné úspechy však nedosahovalo ani na Donbase.
Mobilná časť invázie sa skončila, Rusi mali pod kontrolou asi pätinu územia Ukrajiny. Ukrajinskí obrancovia ich postupne vytlačili z dostrelu od mesta Charkov, vďaka čomu prestalo byť frontovým mestom. Najväčšie boje prebiehali na východe a juhu Ukrajiny, spočiatku v smere na mestá Izjum a tiež Lyman, ktoré ruské sily aj získali. Pozemnou delostreleckou vojnou sa dlho bojovalo najmä o súmestie Severodoneck-Lysyčansk v Luhanskej oblasti, kde Rusi praktikovali taktiku spálenej zeme a v neústupnej snahe o obsadenie miest neváhali tieto systematickým plošným ostreľovaním premeniť na trosky. Rusi tu naplno využili svoju až 10-násobnú prevahu v delostrelectve. Vďaka tomu obe mestá na konci tohto časového obdobia ovládli. Získali tak pod svoju kontrolu celú Luhanskú oblasť.
Obrancovia Mariupoľa, ktorí 82 dní vzdorovali ruským silám a zostali zabarikádovaní v komplexe miestnych oceliarni, sa 20. mája definitívne vzdali do rúk nepriateľa. Rusi tak získali kontrolu nad celým pobrežným územím, z Azovského mora sa de facto stalo vnútroštátne more.
Na okupovaných územiach Ukrajiny pozvoľna narastal počet partizánskych útokov. Formujúci sa odboj všemožne komplikoval Rusom život, podnikal tiež bombové atentáty na dosadených členov okupačnej správy.
Pod tlakom z diania na Ukrajine prehodnotilo Fínsko a Švédsko svoju dovtedajšiu neutrálnu vojenskú pozíciu a 18. mája spoločne požiadali o vstup do NATO. Ukrajina a Moldavsko 23. júna, pomerne rýchlo po podaní prihlášok, získali štatút kandidátskych krajín Európskej únie.
Ukrajinský prezident Volodymyr Zelenskyj sa vo videopríhovore v NRSR poďakoval Slovensku za poskytnutú solidaritu a pomoc. Na oficiálnu návštevu vycestovala do Kyjeva prezidentka SR Zuzana Čaputová. Rusko oficiálne priznalo, že na svoje územie odviedlo od začiatku invázie milión Ukrajincov, často proti ich vôli. V Kyjeve sa začal prvý zo série súdnych procesov, v ktorých sa prejednávali obvinenia príslušníkov ruských inváznych vojsk z vojnových zločinov spáchaných na Ukrajine.
Júl a august 2022: Statické boje a ukrajinská protiofenzíva na juhu.
Pri operáciách na Donbase bolo Rusko vo výhode, pretože si tam osem rokov budovalo postavenia a na zjednodušenie svojho zásobovania mohlo využiť priamu hranicu s týmto regiónom. Napriek tomu sa okupantom ani po ničivých útokoch na ukrajinské mestá a civilnú infraštruktúru nedarilo dostať Donbas pod kontrolu. Po získaní súmestia Severodoneck-Lysyčansk pokračovali Rusi v útočných akciách na východe Ukrajiny. Jedným z hlavných smerov ich útoku viedol na mesto Bachmut, významnejšie územné zisky však nedosiahli.
Ruské velenie muselo riešiť narastajúci nedostatok personálu. Na pokrytie a držanie rozsiahleho okupovaného územia nemalo dostatok vojakov, živé sily spotrebovávalo tiež na posilňovanie obrany a vedenie vlastných útokov.
Ukrajinské velenie verejne avizovalo, že sa pripravuje na protiofenzívnu akciu v Chersonskej oblasti, čo bolo sprevádzané zvýšením ich lokálnych útočných akcií pri severnej hranici tejto oblasti na pravom brehu Dnepra a oslobodením viacerých obcí. Rusi reagovali presunutím až tretiny všetkých svojich jednotiek na juhozápad Chersonskej oblasti s cieľom dostať ich ďalej cez Dneper po niektorom z mála mostov a posilniť tak svoju obranu v ohniskách bojov.
Ozbrojené sily Ukrajiny postupne v čoraz širšej miere zapájali do bojov západné zbrane od svojich spojencov. Po prvý raz boli nasadené delostrelecké systémy HIMARS z USA, ktoré boli využívané na útoky v ruskom tyle. Údery boli cielené najmä na muničné sklady a veliteľské stanovištia. Niekoľkými presnými zásahmi dokázali tiež znefunkčniť Antonivský most cez Dneper pri Chersone, keď mostné pole po viacerých zásahoch strácalo integritu až bol most použiteľný iba pre najľahšie vozidlá a pechotu. To spôsobilo značné ťažkosti ruskej armáde, ktorá bola pri presune svojich vojsk cez rieku odkázaná iba na nedostatočne kapacitné kompy a pontónové mosty.
Ruské jednotky sa z dôvodu systematického ostreľovania ich zásobovacích plavidiel stiahli z Hadieho ostrova v Čiernom mori. Ukrajincom sa tak podarilo vytlačiť nepriateľa z jedného z dôležitých symbolov prvých dní tejto invázie. Oslobodenie ostrova malo nepriamy vplyv aj na uzatvorenie tkz. "Obilnej dohody", podľa ktorej sa mohli loďami vyvážať obilniny a iné potraviny z čiernomorských prístavov.
Po prvý raz bol zaznamenaný útok ukrajinských síl na cieľ na okupovanom Kryme. Zasiahli tu dôležitú ruskú leteckú základňu Saky, zničených bolo niekoľko lietadiel, vrátane stíhačiek.
Ruská armáda začala obsadenú Záporožskú jadrovú elektráreň využívať ako svoju základňu. Navážala do nej bojovú techniku vrátane raketových systémov, z ktorých ostreľovala druhú stranu rieky Dneper a mesto Nikopol.
September a október 2022: Ukrajinské protiofenzívy na východe a na juhu.
Ukrajinská armáda udržiavala protiofenzívny tlak na juhu v Chersonskej oblasti, ktorý viedol ruské velenie k rozhodnutiu presunúť do regiónu množstvo posíl. Ukázalo sa však, že išlo o súčasť ukrajinskej stratégie odlákať nepriateľa k miestu falošného útoku. To sa prejavilo 6. septembra, keď Ukrajina náhle a nečakane spustila svoju druhú ofenzívu na východe v Charkovskej oblasti. Naplno tu využila prekvapenie ruských vojsk, keď sa jej po prebití ruského frontu pri meste Balaklija podarilo v krátkom čase dosiahnuť výrazné územné zisky. V priebehu niekoľkých dní boli oslobodené mestá Kupjansk a Izjum v Charkovskej oblasti, o niečo neskôr tiež Lyman v Doneckej oblasti. Ukrajincom sa tento úspech podaril aj vďaka tomu, že v tomto čase už boli po absolvovaní základného výcviku k dispozícii vojaci zmobilizovaní po začiatku tejto invázie. Aj keď ich kvalita nedosahovala úroveň profesionálnej armády, pomohli v druhom slede dočisťovať a udržať územie oslobodené čelnými prvosledovými profesionálnymi jednotkami.
Územné zisky dosahovala ukrajinská armáda aj na južnom fronte. V Chersonskej oblasti krok za krokom oslobodzovala jednotlivé obce a zatláčala nepriateľa smerom k oblastnému mestu Cherson. S úspechom tu využívala presné údery na ničenie objektov logistiky a velenia v tyle nepriateľa. Celkový vývoj na fronte ukazoval, že Rusi neboli schopní útočných operácií, boli v defenzíve, boli nútení improvizovať a ustupovať. Na konci tohto časového obdobia boli zaznamenané presuny množstva ruských vojakov a techniky cez Dneper do Novej Kachovky na ľavom brehu.
Pre Rusko sa začala nová fáza vojny potom, ako 21. septembra ruský prezident Vladimír Putin nariadil mobilizáciu 300 000 záložníkov. Dôvodom bola potreba nahradiť straty a zabezpečiť dostatok vojakov na základnú stabilizáciu frontu. Okrem mobilizovaných sa front dostávalo aj mnoho väzňov, vrátane vrahov, ktorých s prísľubom slobody, po prežití pol roka v boji, verbovala súkromná žoldnierska Wagnerova skupina. Vyhlásenie mobilizácie motivovalo mnohých mladých Rusov k neodkladnému opusteniu krajiny. Podľa dostupných informácií opustilo Rusko viac ako 360 000 mužov v brannom veku.
Na konci septembra zorganizovali ruské úrady v Doneckej a Luhanskej ľudovej republike ako aj v okupovaných častiach Záporožskej a Chersonskej oblasti nikým neuznané referendá, v ktorých si ľudia pod hlavňami samopalov „presvedčivo vybrali“ pripojenie k Rusku. Na základe výsledkov Vladimír Putin 30. septembra uznal ich nezávislosť a 5. októbra ich označil za nové súčasti Ruskej federácie. Rusko na anektovaných územiach prakticky okamžite ovládlo informačný priestor – zablokovalo napríklad ukrajinské televízie – a začalo s rusifikáciou.
8. októbra bol výbuchom a následným masívnym požiarom železničných cisterien s palivom ťažko poškodený Krymský most. Jeho cestná časť bola pre jeden smer jazdy zničená, v druhom smere poškodená a použiteľná iba pre osobné vozidlá. Železničná časť mosta bola ťažko poškodená, neschopná ďalšej prevádzky. Poškodenie mosta výrazne sťažilo zásobovanie ruskej armády najmä v oblasti južného frontu v Chersonskej a Záporožskej oblasti. Ukrajinská bezpečnostná služba svoj podiel na útoku priznala až v máji 2023.
V súvislosti s blížiacou sa zimou začalo Rusko s útokmi na civilnú energetickú infraštruktúru, keď podnikalo raketové a dronové útoky na teplárne a uzlové elektrické rozvodne po celej Ukrajine. Prvý rozsiahly útok prišiel len dva dni po výbuchu na Krymskom moste. Oficiálne išlo o odvetnú reakciu, v skutočnosti musela byť operácia pripravovaná dlhšie. Zmyslom útokov malo byť ukrátenie bežných Ukrajincov o ich základné životné pohodlie vedúce k podlomeniu ich morálky, naštrbeniu vôle vzdorovať či strate viery v zmysel boja a vo víťazstvo. Útokmi bola poškodená asi tretina energetických zariadení Ukrajiny, miestne úrady museli pristúpiť k obmedzovaniu dodávok elektriny a tepla podľa harmonogramu. Vďaka rýchlej pomoci od spojencov vo forme dieselgenerátorov, promptným opravám škôd a pomerne miernej zime sa Ukrajincom podarilo chladné obdobie prečkať relatívne dobre. Na útoky ruská armáda využívala aj kamikadze drony HESA Šáhid-136 nakupované v Iráne. Prvé nasadenie týchto dronov bolo zaznamenané v polovici septembra.
V októbri sa pozvoľna zintenzívňoval tlak ruských jednotiek na mesto Bachmut. 29. októbra Ukrajina uskutočnila útok bezpilotnými hladinovými dronmi na lode ruskej Čiernomorskej flotily kotviace v prístave Sevastopoľ. Poškodená bola jedna fregata a mínolovka.
26. septembra boli výbuchom prerušené tri zo štyroch potrubí plynovodov Nord Stream 1 a 2.
V okupovanej Záporožskej jadrovej elektrárni prebehla kontrolná misia Medzinárodnej agentúry pre atómovú energiu. Po ukončení misie zostal v elektrárni trvalý dvojčlenný dozor expertov z tejto nestrannej organizácie.
November a december 2022: Oslobodenie Chersonu a ruské útoky na infraštruktúru.
Začiatkom novembra ukrajinská armáda pokračovala v protiofenzíve na juhu, kde systematicky postupovala na oblastné mesto Cherson. Pod tlakom ukrajinských síl a po ťažkostiach so zásobovaním svojich jednotiek rozhodlo velenie ruskej armády koordinovane stiahnuť svoje vojská na pravý breh Dnepra. Operácia vyvrcholila 11. novembra, keď bol prakticky bez boja oslobodený Cherson, najväčšie mesto v regióne. Na záver ustupujúce ruské vojská definitívne zničili Antonivský most cez Dneper a mostovku na Kachovskej priehrade, čím sťažili prípadný ukrajinský postup na ľavý breh Dnepra. Pred opustením oblasti tu tiež zničili kritickú infraštruktúru a zamínovali rozsiahle územia, mosty, cesty, domy aj polia. Po stiahnutí sa na ľavý breh spustili ostreľovanie mesta delostrelectvom.
Ruské sily počas celého obdobia pokračovali vo svojich vzdušných útokoch na ukrajinskú energetickú infraštruktúru. Rusi podnikli viac ako desať veľkých koordinovaných vĺn týchto útokov, pri ktorých súčasne použili až 100 rakiet a dronov. Snaha zahltiť ukrajinskú protivzdušnú obranu im však vychádzala iba čiastočne, ukrajinská obrana posilnená systémami od spojencov dokázala zachytávať väčšinu striel. Na konci novembra útok na kľúčové rozvodne a energetické uzly vyústil k rozpadu energetickej siete Ukrajiny a núdzovému odstaveniu dvoch jadrových elektrární. Krajina sa tak na niekoľko hodín dostala do stavu prakticky úplného blackoutu.
Situáciu na frontovej línii v plnej miere ovplyvňovala rasputica, t.j. obdobie dažďov spojené s hlbokým rozmočením terénu neschopným uniesť ťažké bojové vozidlá. Do bojov bola preto zapájaná takmer výlučne pechota, ktorá dosahovala len minimálne územné zisky. Najťažšie boje sa odohrávali o mesto Bachmut, ktoré sa Rusi spoločne so žoldnierskou Wagnerovou skupinou dlhodobo pokúšali dobyť. Ukrajinské jednotky sa snažili o získanie prevahy na strategickej osi Svatove-Kreminna.
Podľa štatistík ukrajinského generálneho štábu dosiahli straty ruskej armády pri invázii 100 000 mužov (mŕtvi + zranení). Na ukrajinskej strane v bojoch zahynulo asi 13 000 vojakov.
Na troch leteckých základniach hlboko v ruskom vnútrozemí boli zaznamenané výbuchy. Na dvoch letiskách, pri Riazani aj Saratove, bolo poškodených niekoľko strategických bombardérov ruského letectva, na treťom pri Kursku dron zasiahol zásobník paliva.
Na konci roka sa ukrajinský prezident Volodymyr Zelenskyj vydal na vôbec prvú zahraničnú cestu od začiatku tejto invázie. Jeho cieľom bol Washington, D. C., najdôležitejší spojenec Ukrajiny. V Bielom dome ho prijal americký prezident Joe Biden, neskôr vystúpil s prejavom v Kongrese Spojených štátov.
Na územie poľskej prihraničnej obce Przewodów dopadla jedna strela z ukrajinského systému protivzdušnej obrany S-300. Incident priniesol smrť dvom civilistom a vyvolal medzinárodný rozruch. Podobná udalosť bez obetí sa neskôr zopakovala v pohraničí Moldavska.
Mnoho pravoslávnych Ukrajincov vôbec prvýkrát slávilo Vianoce podľa gregoriánskeho kalendára, teda 25. decembra. Zmenou dátumu slávenia Vianoc vyjadrili odpor k ruskej invázii a symbolicky sa ďalším krokom dištancovali od sovietskej minulosti. Pravoslávna cirkev na Ukrajine sa ešte v roku 2018 oddelila od Moskovského patriarchátu, keďže jeho najvyšší predstavený, patriarcha Kirill I., otvorene podporoval ruských separatistov na východe Ukrajiny. Veriacim a farnostiam pritom zostala sloboda voľby pod ktorú gesciu chcú podliehať. Rozdiel v dátumoch Vianoc nedal nádej ani vianočnému prímeriu. Naopak, civilisti zomierali aj vo sviatočnom čase, napr. pri krvavom ruskom raketovom útoku na obchodné centrum v Chersone.
Január a február 2023: Boje o Soledar, Bachmut a Vuhledar.
24. február bol dňom prvého výročia začiatku tejto invázie. 
V prvých mesiacoch roka 2023 prebiehali najtvrdšie boje o mesto Bachmut a v jeho okolí. O dobytie Bachmutu sa Rusi pokúšali od leta, v tomto období sa boje zintenzívnili. Ruským jednotkám sa 15. januára za cenu značných strát dosahujúcich až 1000 mužov denne podarilo obsadiť mestečko Soledar na severovýchode od Bachmutu, vďaka čomu sa zlepšilo ich postavenie pre dobývanie tohto 70-tisícového mesta. Útočili tiež na okolité obce v snahe dostať Bachmut do operačného obkľúčenia.
Na ostatných sektoroch kontaktnej línie boli vedené len pozičné boje majúce za cieľ udržať nepriateľa rozptýleného na pozíciách a nedovoliť mu nazhromaždiť väčšiu koncentráciu sily na jednom úseku frontu. Končiace zimné obdobie bolo mierne, pôda nepremrzla dostatočne na umožnenie rozsiahlych operácií s využitím ťažkej bojovej techniky. Ruská armáda musela za ostatné mesiace niekoľkokrát meniť svoju bojovú stratégiu, pretože stanovené ciele sa jej nedarilo napĺňať.
Ruské jednotky sa vo februári pokúsili o novú ofenzívu v smere na mesto Vuhledar. Napriek masívnemu nasadeniu vojska a ťažkej bojovej techniky nedosiahli žiadne územné zisky. Pri odrážaní útokov totiž Ukrajinci naplno využili výhodu svojho postavenia, keď z výšin bránili otvorený priestor poskytujúci neobmedzený rozhľad. Navyše pre nedostatočne premrznutú pôdu sa museli Rusi k Vuhledaru presúvať v konvojoch po cestách spoľahlivo zameraných ukrajinským delostrelectvom. Straty na strane Ruska predstavovali asi 130 obrnených vozidiel a 5000 príslušníkov elitnej námornej pechoty. Využitie ruskej výhody spočívajúcej vo väčšom počte dostupných vojakov nahromadených po mobilizácii tak neprinieslo želaný efekt.
Ukrajinci pokračovali v úderoch na muničné sklady, letiská a iné dôležité body ruskej armády ďaleko za frontovou líniou. Útoky boli smerované napr. na Mariupoľ alebo Berďansk.
Na prelome rokov ukrajinská armáda využila chybu ruských vojakov, keď na základe intenzívneho využívania mobilných telefónov počas osláv nového roka odhalila miesto ich sústredenia na okupovanom území. Krátko po polnoci zasiahla strelami z raketometu HIMARS budovu školy v meste Makijivka. Počet mŕtvych sa odhadoval na 400, ďalších 300 vojakov bolo zranených.
Západné štáty prisľúbili Ukrajine ďalšie dodávky zbraní, najmä ťažkých tankov a bojových vozidiel pechoty. Na rozdiel od predošlej pomoci, v ktorej prevládali staršie typy zbraní, teraz poskytli modernú bojovú techniku disponujúcu pokročilými technológiami. Spojenci, najmä štáty NATO, síce neprišli Ukrajine priamo na pomoc pri jej obrane, intenzívne ju však vyzbrojovali. Aliancia časovala a dávkovala svoju pomoc tak, aby sa konflikt nedal chápať ako vojna NATO s Ruskom. Sľúbené Západné zbrane na bojisko neprichádzali okamžite, ich využitie si často žiadalo náročný niekoľkomesačný výcvik. Rusko kalkulovalo s tým, že ochota Západu podporovať Ukrajinu zbraňami sa bude s trvaním konfliktu vyčerpávať. Analytici však upozorňovali, že ak Ukrajina prehrá, budúca obrana Severoatlantickej aliancie by mohla byť oveľa nákladnejšia ako aktuálne poskytovaná pomoc.
Na strechách vybraných výškových budov v Moskve boli umiestnené systémy protivzdušnej obrany. Rusko tak nepriamo pripustilo možnosť, že Ukrajina môže svojimi dronmi dosiahnuť dôležité ciele ďaleko v ruskom vnútrozemí.
Pri príležitosti prvého výročia začiatku invázie viaceré svetové mocnosti a významní politici uvažovali o možnostiach smerujúcich k dosiahnutia prímeria. Mierové rokovania boli v nedohľadne, Rusko a Ukrajina sa vedeli dohodnúť len na uvoľnení vývozu potravín a výmene zajatcov, inak zastávali nezmieriteľné postoje. Rusko chcelo, aby Ukrajina aj svet uznali jeho vládu nad obsadenými územiami, Kyjev žiadal úplne stiahnutie ruských jednotiek z ukrajinskému územia. Niekoľko dní pred prvým výročím začiatku invázie pricestoval do Kyjeva americký prezident Joe Biden. Jeho návšteva bola najmä symbolická, vyjadrila neústupnosť Západu pri podpore Ukrajiny. Prisľúbil však aj ďalší balík vojenskej pomoci. Naproti tomu ruský prezident Vladimír Putin ohlásil odstúpenie od zmluvy New STRAT upravujúcej vzájomné inšpekcie a zníženie počtu jadrových zbraní.
Marec a apríl 2023: Ruské dobýjanie Bachmutu.
Pokračujúce intenzívne boje o mesto Bachmut umožňovali Rusom postupne zaberať stále väčšiu časť tohto mesta. Po prekročení riečky Bachmutka dostali pod kontrolu centrum mesta, neskôr postúpili aj do štvrte výškových bytových domov, kde sa dlho a vyčerpávajúco bojovalo o jednotlivé domy a ulice. Na konci apríla držali Ukrajinci už len malú západnú časť mesta, Rusi kontrolovali asi 88% územia mesta. Rusi útočili aj na krídlach, postupne s vytláčaním Ukrajincov z mesta toto aj obkľučovali. Pod tlakom držali tiež poslednú ukrajinskú zásobovaciu trasu smerujúcu na západ do mesta Časiv Jar.
Na ostatných úsekoch frontu sa boje odohrávali najmä v smeroch na Kupjansk, Lyman, Avdijivku, Kreminnu, Marjinku a Šachtarske. Rusi sa tak sústredili na tie miesta frontu, ktoré by im umožnili obsadiť zvyšky Luhanskej a Doneckej oblasti až po ich administratívne hranice. Najnovší stanovený vojenský cieľ úplne dobyť tieto ukrajinské oblasti do konca marca sa im však nepodarilo naplniť. Naopak, koncom apríla sa zvýšila aktivita ukrajinských jednotiek v Chersonskej oblasti, kde sa stále častejšie malé skupiny vojakov preplavovali na ľavý breh Dnepra a podnikali tu krátke útoky najmä v oblasti mesta Olešky.
Neustále ruské raketové útoky na Ukrajinu poľavovali na intenzite, strely ničili energetickú infraštruktúru v menšej miere, vďaka čomu mohol byť ukončený prídelový systém elektriny. Rakety však naďalej dopadali aj na civilné ciele po celej krajine. Zasiahnutý bol napr. bytový dom v Záporoží, tiež v Sloviansku a Umani. Podobne Ukrajina pokračovala v taktike útokov v ruskom tyle, kde sa zameriavala na sklady munície a paliva a na miesta sústredenia ruských vojsk..
Ruská armáda intenzívne budovala rozsiahlu trojvrstvovú obrannú líniu tiahnucu sa pozdĺž frontu. Opevnenia stavala aj na okupovanom Kryme, najrozsiahlejšie štruktúry však budovala v Záporožskej oblasti s cieľom zamedziť ukrajinskému prielomu v smeroch na mestá Tokmak a Melitopoľ.
17. marca Medzinárodný trestný súd vydal zatykač na Vladimíra Putina a jeho komisárku pre práva detí Mariu Ľvovovú-Belovovú pre nezákonné deportácie ukrajinských detí do Ruska. Tisíce detí boli odvážané z okupovaných území do „prevýchovných táborov“ a prideľované na adopciu do ruských rodín a to i v prípade, že deti mali na Ukrajine žijúcich príbuzných.
Poverená vláda Slovenskej republiky po dlhej diskusii a hlasnej kritike zo stany opozície rozhodla o darovaní v tom čase už vyradených stíhačiek MiG-29 Ukrajine. Štyri letuschopné stroje si ukrajinská armáda prevzala na letisku Sliač 23. marca, zvyšných deväť strojov bolo na Ukrajinu odoslaných pozemnou cestou.
Čínsky prezident Si Ťin-pching navštívil Moskvu, kde sa stretol s ruským prezidentom Vladimírom Putinom. Ten pravdepodobne nedosiahol zamýšľanú partnerskú dohodu, keďže štátnici sa po stretnutí obmedzili iba na vágne diplomatické vyjadrenia. Čína sa týmto postojom stavala do polohy neutrálneho hráča.
4. apríla sa zavŕšil proces vstupu Fínska do štruktúr NATO, krajina sa tak stala jeho 31. členom. Švédsko, ktoré podalo žiadosť o členstvo spolu s Fínskom, nebolo pre pretrvávajúci nesúhlas Turecka a Maďarska nateraz prijaté.
Ukrajinské úrady odobrali pravoslávnej cirkvi moskovského patriarchátu priestory historicky významného kyjevského kláštora Kyjevsko-pečerská lavra.
Máj a jún 2023: Dobytie Bachmutu, začiatok ukrajinskej protiofenzívy.
V máji sa významnejšie boje viedli prakticky iba o mesto Bachmut a vyvýšeniny v jeho okolí. Ukrajinské jednotky boli z mesta systematicky vytláčané, až bolo mesto na konci mája vyhlásené za dobyté. Najväčší podiel na zisku Bachmutu mali príslušníci súkromnej žoldnierskej Wagnerovej skupiny Jevgenija Prigožina, ktorí v bojoch vo veľkej miere využívali aj nevycvičených dobrovoľníkov naverbovaných v ruských väzniciach. Kontrolu nad mestom získali za cenu veľkých strát a úplného zničenia mesta, neústupná a húževnatá ukrajinská obrana nútila agresora vynakladať na postup značné ľudské a materiálne zdroje. Rozhodujúcim prvkom bola ruská prevaha v delostrelectve a vzdušná podpora od vrtuľníkových brigád regulárnej ruskej armády. Ukrajinská armáda celkovo trpela nedostatkom delostreleckej munície, čo sa ukazovalo prakticky na všetkých miestach frontu.
Zároveň s úspechmi wagnerovcov v Bachmute sa komplikovali napäté vzťahy medzi Jevgenijom Prigožinom a vrchným velením ruskej armády. Jevgenij Prigožin ho opakovane obviňoval zo zdržiavania dodávok munície pre jeho jednotky a spochybňoval naratívy o čeleniu celému NATO ako aj bagatelizovanie úspechov ukrajinskej armády komunikované ruským generálnym štábom smerom k domácemu ruskému obyvateľstvu a prezidentovi Vladimírovi Putinovi. Vzájomné nezhody naberali na intenzite až prerástli do vzbury wagnerovej skupiny. 24. júna asi 25 000 žoldnierov na čele s Jevgenijom Prigožinom vtrhlo do ruského mesta Rostov nad Donom a získalo ho pod kontrolou vrátane tu sídliaceho centra velenia ruskej armády pre operácie na Ukrajine. Dožadovali sa stretnutia s ministrom obrany Sergejom Šojguom a náčelníkom generálneho štábu Valerijom Gerasimovom. Časť jednotiek sa vydala smerom na Moskvu. Táto rebélia skončila ešte v ten istý deň večer, keď sa žoldnieri s prísľubom beztrestnosti vzdali svojej ťažkej techniky a stiahli sa do Bieloruska.
Na prelome mája a júna začala dlho očakávaná ukrajinská protiofenzíva. Pri prvých pokusoch o prielom pri obci Mala Tokmačka bolo nasadených väčšie množstvo západnej obrnenej techniky od spojencov. Po problémoch s rozsiahlymi mínovými poľami, keď bolo v krátkom slede stratených viacero kusov techniky, zmenili Ukrajinci úspešne taktiku a prešli na menšie útoky pechotou podporovanou tankami a delostrelectvom. Podarilo sa im tiež vytvoriť trvalo obsadený oporný bod na ľavom brehu Dnepra pod zvyškami Antonivoského mosta.
6. júna o 2:54 ráno došlo ku kolapsu Kachovskej priehrady vplyvom detonácie výbušnín v jej vnútorných štruktúrach. Po pretrhnutí hrádze bolo zaplavených asi 600 km2 územia, z toho asi 68% na rusmi okupovanom ľavom brehu Dnepra. Povodňová vlna zasiahla množstvo civilistov ale aj ruské jednotky na nižšom ľavom brehu a zničila ich obranné postavenia, spláchnuté bolo tiež značné množstvo mín. V predošlých týždňoch okupačná správa hladinu vody v priehrade vytrvalo zvyšovala až nad normálnu úroveň.
22. mája podnikli ruskí dobrovoľníci bojujúci na strane Ukrajiny partizánsky výpad na Rusko. Ruský dobrovoľnícky zbor a Légia Sloboda Rusku prekročili hranicu a podnikli útok v ruskej Belgorodskej oblasti. V priebehu akcie obsadili niekoľko obcí a mesto Grajvoron, po niekoľkých prestrelkách sa ozbrojenci z územia Ruska plánovane stiahli. Podobné výpady zopakovali ešte niekoľkokrát v rôznych prihraničných lokalitách.
Na začiatku mája bol zaznamenaný neúspešný nočný útok dvomi dronmi na moskovský Kremeľ. Ukrajinskí predstavitelia sa od útoku dištancovali s odôvodnením, že by neriešil žiaden ich vojenský problém. Bol tiež zaznamenaný prvý známy ukrajinský útok hladinovými dronmi. Zásahom bola poškodená ruská prieskumná loď v Čiernom mori.
Po poklese intenzity raketových útokov na ukrajinské mestá v predošlých dvoch mesiacoch sa v máji Rusko vrátilo k tomuto spôsobu boja. V noci na 28. mája, pri štrnástom útoku na Kyjev len za tento mesiac, mierilo na metropolu 54 dronov vo viacerých vlnách.
Podľa hlásení ukrajinského generálneho štábu presiahli straty Ruska 200 000 vojakov.
Pretrvávajúca pomoc od spojencov Ukrajine dosiahla ďalšiu úroveň, keď Spojené kráľovstvo dodalo Ukrajine presné navádzané strely Storm Shadow s doletom dosahujúcim 250 km. Ukrajine sa tak otvorili nové možnosti v útokoch na okupovaný Krym.
Júl a august 2023: Ukrajinská protiofenzíva.
8. júla od začiatku ruskej invázie na Ukrajinu uplynulo 500 dní.
Ukrajinská protiofenzíva spustená na začiatku júna pokračovala vo vytýčených smeroch a nastolenou taktikou. V protiklade s rýchlym oslobodením rozsiahlych území pri charkovskej protiofenzíve v septembri predošlého roka tentoraz ukrajinské jednotky pri svojej protiofenzíve postupovali pomaly, šetriac životy svojich bojovníkov a nedostatkovú techniku. Územia oslobodzovali v malých krokoch založených na metodickom a systematickom základe. Využívali pechotu podporovanú delostrelectvom a niekoľkými kusmi ťažkej techniky. Ich postup spomaľovali rozsiahle ruské mínové polia a dobre pripravené obranné línie, ako aj nedostatočná podpora ukrajinských bojovníkov zo vzduchu. Pomalý postup Ukrajincov dával ruským silám čas na nadobudnutie bojových skúseností, zlepšenie vlastnej taktiky a poučenie sa zo svojich chýb, aj keď im pozdĺž celého frontu chýbalo vybavenie a vojaci mali nízku morálku.
Presnými raketovými údermi likvidovali Ukrajinci miesta koncentrácie ruských vojsk a veliteľské stanovištia, útokmi na logistické tepny oslabovali ruské bojové schopnosti. Útočili aj na ruské letiská, pri jednom z takýchto útokov použila Ukrajina útočné drony vyrobené z kartónu, prakticky nezachytiteľné protivzdušnou obranou. Hlavný cieľom protiofenzívy bolo postupnými krokmi preraziť výhľadovo až k Azovskému moru, rozštiepiť ruské sily a prerušiť ruské logistické a komunikačné linky okupovaných území s Krymom.
V protiofenzívnych operáciách pokračovala Ukrajina na najmenej troch miestach frontu: na západe Záporožskej oblasti v sektore južne od obce Mala Tokmačka, na pomedzí Záporožskej a Doneckej oblasti v sektore južne od mestečka Velika Novosilka a v okolí Bachmutu. Miestom najhorúcejších bojov, pokusov o prerazenie frontovej línie a najväčších územných ziskov, bol sektor južne od obce Mala Tokmačka v smere na mesto Tokmak. Oslobodená tu bola obec Robotyne so širokým okolím zasahujúcim k obciam Novoprokopivka a Verbove. V tomto mieste prenikli ukrajinskí bojovníci až do zákopov prvej ruskej obrannej línie a začali ohrozovať sekundárne ruské obranné postavenia. V Doneckej oblasti na južnom fronte oslobodili dve susediace obce Staromajorske a Urožajne. Menšie úspechy zaznamenávali Ukrajinci aj pri Kliščijivke južne od Bachmutu, kde obsadili strategické vyvýšeniny západne od obce.
Rusi boli v prevažnej miere nútení reagovať na ukrajinskú protiofenzívu, menšie útočné akcie podnikali v smeroch na Kupiansk, Lyman, Avdijivku a Marjinku. Ich útoky však obrancovia s úspechom odrážali.
Ukrajinská armáda naďalej držala a čiastočne rozširovala pozície získané na ľavom brehu Dnepra. Okrem oporného bodu pod Antonivským mostom prenikli a udržali trvalé pozície pri obciach Kozači Laheri a Oleški ako aj na niektorých ostrovoch v toku Dnepra.
Ukrajina zintenzívnila dronové útoky na vojenské ciele, letiská a závody vojenského určenia na území Ruskej federácie. Rekordný počet útokov na území Ruska bol zaznamenaný v auguste. Mnohé z dronov dosiahli svoje ciele, čo ukazovalo na problémy ruskej protivzdušnej obrany s ich detegovaním a zneškodňovaním. Objavovali sa tiež sabotážne zásahy.
V druhej polovici júla bol po druhýkrát poškodený Krymský most. Dvojica výbuchov spôsobená ukrajinskými hladinovými dronmi poškodila mostovku jedného smeru na cestnej časti mosta, železničná časť dotknutá nebola.
Napriek tomu, že počet ukrajinských obetí bol štátnym tajomstvom, bolo zjavné, že protiofenzíva si vyžiadala množstvo životov. Článok denníka The New York Times z 18. augusta, s odvolaním sa na amerických predstaviteľov, hovoril o 70-tisíc mŕtvych a až 120-tisíc zranených ukrajinských vojakoch. V rovnakom období hlásil generálny štáb Ukrajiny straty na strane ruskej armády presahujúce 260 000 vojakov.
Spojenci Ukrajiny na čele s USA naďalej podporovali Ukrajinu rozsiahlymi balíkmi vojenskej pomoci. Spojené štáty jej po prvýkrát poskytli aj kazetovú muníciu. Ukrajina dostala od skupiny európskych štátov tiež konkrétny prísľub moderných, dlho žiadaných stíhačiek F-16, podmienený ukončením časovo náročného výcviku personálu.
Ruský minister obrany Sergej Šojgu absolvoval cestu do Kórejskej ľudovodemokratickej republiky, kde rokoval o posilnení vzájomnej vojenskej spolupráce. Neskôr bolo na ukrajinských bojiskách zaznamenané nasadenie severokórejských delostreleckých granátov a rakiet systému Grad.
Pri jednej zo svojich zahraničných ciest navštívil ukrajinský prezident Volodymyr Zelenskyj aj Slovenskú republiku. Stretol sa s prezidentkou Zuzanou Čaputovou, povereným premiérom Ľudovítom Ódorom a predsedom parlamentu Borisom Kollárom. Diskutovali o situácii v Rusku a na Ukrajine, členstve v NATO a prehĺbení spolupráce pri výrobe húfnic a munície. Prezident ďakoval za poskytnutú vojenskú a politickú pomoc ako aj za starostlivosť o utečencov.
23. augusta sa v Tverskej oblasti v Rusku zrútilo súkromné lietadlo Jevgenija Prigožina. Nikto na palube neprežil. Šéf a majiteľ súkromnej žoldnierskej skupiny wagnerovcov zahynul spolu s najvyšším veliteľom Dmitrijom Utkinom a niekoľkými ďalšími čelnými osobami organizácie. Strata najvyššieho velenia viedla k praktickému rozpadu žoldnierskej skupiny. Niekoľko jej členov podpísalo kontrakt s regulárnou ruskou armádou, tábor v Bielorusku bol vyprataný a opustený.
 Ukrajinským silám sa darilo aj južne od Bachmutu, čiastočný úspech im priniesli útočné operácie pri Kliščijivke, dedine na pahorkoch južne od mesta. Pod kontrolu získali viac ako polovicu obce, svojimi akciami nedovoľovali agresorovi využívať ťažkú techniku. Zničili tu prakticky všetky dostupné ruské tanky a bojové vozidlá pechoty, naďalej však trpeli vzdušnými údermi s použitím dronov, lietadiel a riadených leteckých bômb ako aj ruskou prevahou v systémoch elektronického boja.
September 2023.
Týždeň od 11. do 17. septembra 2023.
Kim Čong-un v Rusku.
Sverokórejský vodca Kim Čong-un a ruský prezident Vladimír Putin absolvovali spoločné rokovania na Ruskom Ďalekom východe. Spoločne navštívili kozmodróm Vostočnyj, kde si prezreli odpaľovaciu rampu a oboznámili sa s procesom montáže ruskej nosnej rakety typu Angara.
Hlavným predmetom rokovania boli vzájomné dodávky zbraní a posilnenie dvojstrannej vojenskej spolupráce. Dohodli sa na dodávkach delostreleckých granátov a protitankových striel zo zásob Kórejskej ľudovodemokratickej republiky. Výmenou Rusko prisľúbilo Severnej Kórei pokročilú technológiu pre satelity a ponorky na jadrový pohon a tiež potravinovú pomoc. Severokórejský vodca Kim Čong-un označil vzťahy s Ruskom za prioritu číslo jeden. Vladimírovi Putinovi tlmočil svoju „plnú podporu“ pre jeho „svätý boj vedený v záujme ochrany bezpečnostných záujmov.“ Na rokovaniach sa zúčastnili tiež ruskí ministri obrany a zahraničných vecí – Sergej Šojgu a Sergej Lavrov. Žiadna písomná zmluva podpísaná nebola.
Počas niekoľkodňovej návštevy Ruska Kim Čong-un okrem osobného stretnutia s ruským prezidentom absolvoval aj prehliadku niekoľkých vojenských zariadení. S ministrom obrany Sergejom Šojguom si vo Vladivostoku prezrel ruské strategické bombardéry Tu-160, Tu-95 a Tu-22M3 schopné niesť jadrové zbrane, nadzvukovú stíhačku MiG-31I vyzbrojenú raketami Kinžal, fregatu ruskej Tichomorskej flotily Maršal Šapošnikov, moderné systémy navádzania rakiet a rôzne nadzvukové strely. V Komsomoľsku nad Amurom navštívi továreň vyrábajúcu civilnú a vojenskú leteckú techniku.
Severokórejský vodca do Ruska pricestoval svojim obrneným vlakom. Bola to jeho prvá zahraničná cesta od vypuknutia pandémie Covid-19. Vladimír Putin a Kim Čong-un sa naposledy stretli v roku 2019 na samite vo Vladivostoku, dva mesiace po neúspešných jadrových rokovaniach medzi Kimom a vtedajším americkým prezidentom Donaldom Trumpom.
 Pri inom útoku ukrajinská armáda zničila aj ruský hliadkovací čln typu KS-701 Tunec na severozápade Čierneho mora. Poškodiť sa jej podarilo aj dve ruské hliadkové lode triedy Vasilij Bykov vyzbrojené strelami s plochou dráhou letu Kalibr a menšiu raketovú loď Samum. V reakcii na úspešné ukrajinské útoky na veľkú výsadkovú loď a ponorku v Sevastopoli Rusi presunuli tri výsadkové lode z Čierneho do Azovského mora.
 Úspešný bol aj útok na leteckú základňu Saky na Kryme.
Týždeň od 18. do 24. septembra 2023.
Valné zhromaždenie OSN.
V sídle Organizácie Spojených národov v New Yorku prebehlo každoročné celosvetové stretnutie, 78. Valné zhromaždenie OSN. Generálny tajomník OSN António Guterres vo svojom úvodnom prejave vyzval svetových lídrov na jednotu pred rastúcimi globálnymi výzvami a geopolitickým napätím. Politikov vyzval tiež na reformy medzinárodných inštitúcií tak, aby dokázali reagovať na meniaci sa svet. Viacero svetových lídrov s jeho slovami otvorene súhlasilo a vyslovilo sa za reformu Bezpečnostnej rady OSN tak, aby v nej väčší vplyv získali krajiny Afriky, Ázie a Latinskej Ameriky.
Na zasadnutí Bezpečnostnej rady OSN vystúpil so svojim prejavom osobne aj Volodymyr Zelenskyj. Prítomným pripomenul, že už to bolo 574 dní od začiatku ruskej invázie, následkom ktorej vyhasli desaťtisíce životov. Upozornil na stratu dôvery v schopnosť a ochotu OSN brániť suverénne hranice štátov. Pripomenul, že kvôli právu veta Ruska, ako agresora v tomto konflikte, sa organizácia ocitla v patovej situácii, keď všetci ostatní členovia spolu majú menšiu moc akú má ruské veto. V tejto súvislosti ukrajinský prezident vyzval na udelenie právomoci Valnému zhromaždeniu OSN prekonať právo veta v prípade, keď ktorýkoľvek člen Bezpečnostnej rady prejaví agresiu.
Ruský minister zahraničia Sergej Lavrov vo svojom prejave obraňoval právo veta svojej krajiny v Bezpečnostnej rade OSN ako „legitímny nástroj“ medzinárodných vzťahov. Ukrajinský desaťbodový mierový plán označil za nerealistický, rovnako ako podmienky obnovenia Obilnej dohody. Dodal, že ak západní spojenci Ukrajiny zotrvajú na postoji presadzujúcim tento plán za základ na mierové rokovania, konflikt sa rozhodne len na bojisku.
Prezident USA Joe Biden na pôde OSN uviedol, že jedine Rusko bolo zodpovedné za vojnu na Ukrajine a zároveň jedine Rusko stálo v ceste mieru. Prítomných svetových lídrov vyzval, aby nedopustili znižovanie podpory Ukrajine, pretože Rusko s takýmto scenárom počítalo. Doplnil, že Rusku nemôže byť dovolené šíriť brutalitu na Ukrajine a rozdeliť ju.
Turecký prezident Recep Tayyip Erdoğan v prejave počas rozpravy Valného zhromaždenia OSN prisľúbil zintenzívniť diplomatické úsilie zamerané na dosiahnutie ukončenia vojny na Ukrajine. Kritizoval tiež nastavenie Bezpečnostnej rady OSN, ktorá pozostávala len z piatich stálych členov. „Svet je väčší ako päť (krajín),“ povedal.
Slovenská prezidentka Zuzana Čaputová sa vo svojom prejave zamerala na globálne témy ako klimatická zmena, dekarbonizácia, dezinformácie, generačná chudoba, potravinová bezpečnosť a pokoj zbraní a mier vo všeobecnosti.
Na pôdoryse zasadnutia Valného zhromaždenia OSN sa stretla aj skupina hospodársky silných krajín G7, ktorá vyzvala Čínu, aby naliehala na Rusko, aby zastavilo svoju agresívnu vojnu a okamžite, úplne a bezpodmienečne stiahlo svoje jednotky z Ukrajiny.
Svoju prítomnosť na území Spojených štátov využil Volodymyr Zelenskyj aj na osobné stretnutie s americkými zákonodarcami. Na pôde Kongresu mu však s plenárnym prejavom vystúpiť umožnené nebolo. Neskôr sa v Oválnej pracovni stretol s Joeom Bidenom. Pri tejto príležitosti prezident USA vyjadril Ukrajine prísľub dodávky ďalších zbraní, okrem rôznej munície aj malého počtu rakiet dlhého doletu ATACMS. Uzavreli tiež dohodu o spolupráci pri spoločnej výrobe zbraní priamo na Ukrajine, najmä z oblasti protivzdušnej obrany. Pred návratom do vlasti sa ukrajinský prezident zastavil na oficiálnej návšteve Kanady, kde vystúpil s prejavom v tamojšom parlamente a tiež v Poľsku, kde vyznamenal dvoch dobrovoľníkov. S predstaviteľmi poľskej vlády nerokoval.
Roztržka pre obilie.
Ukrajina podala v pondelok žalobu na pôde Svetovej obchodnej organizácie na Maďarsko, Poľsko a Slovensko, ktoré odmietli ukončiť zákaz dovozu ukrajinských poľnohospodárskych produktov, o ktorom predtým rozhodla Európska únia. Akt viedol k diplomatickej roztržke medzi spriatelenými krajinami. Všetky strany však situáciu vnímali ako nedorozumenie a prejavili záujem o probléme rokovať a nájsť spoločné riešenie. Tranzit produktov do tretích krajín pitom nebol nijako spochybňovaný. Spor spôsobil import lacného ukrajinského obilia predávaného na domácich trhoch. Jeho nižšie ceny narušili rovnováhu na miestnych trhoch v Bulharsku, Maďarsku, Poľsku, v Rumunsku a na Slovensku. V niektorých krajinách miestni farmári protestovali a blokovali cesty a požadovali zastavenie dovozu.
 Posledný chýbajúci hlas pre vstup Švédska do NATO bol maďarský. V pondelok predseda maďarskej vlády Viktor Orbán uviedol, že neexistujú žiadne naliehavé okolnosti, ktoré by teraz nútili maďarský parlament k tejto ratifikácii. Odvolal sa pritom na trvajúci spor pre švédsky dokumentárny film, ktorý spochybnil demokraciu v Maďarsku a dodal, že momentálne bezpečnosť Švédska nič neohrozuje.
 Sabotážnu a prieskumnú akciu začali Ukrajinci z Odeskej oblasti na väčších člnoch, z dôvodu lepšieho krytia presadli na menšie vodné skútre až keď sa blížili ku Krymu. Po dosiahnutí pobrežia zničili ruské vojenské vybavenie, vztýčili ukrajinskú vlajku a bezodkladne sa stiahli. Úmyslom akcie bolo okrem sabotážnych krokov aj vyslanie odkazu Ukrajincom, aby nestrácali nádej, že Krym raz bude opäť ich. Pre podobné akcie bol navyše nepriateľ nútený obsadzovať pobrežie personálom a technikou, ktorá tým pádom nemohla byť využitá v iných oblastiach bojov.
 Útok na obec, kde pred začiatkom tejto invázie žilo asi 300 ľudí, si vyžiadal 59 mŕtvych. Na ruských propagandistických kanáloch kolovali nepravdivé informácie, že sa na pohrebe konalo vojenské zhromaždenie, v skutočnosti sa však jednalo o civilný obrad. Ruský veľvyslanec pri OSN Vasilij Nebenzja pred Bezpečnostnou radou v súvislosti s útokom naznačil, že za útokom bola chyba alebo nehoda zo strany Ukrajiny alebo priamo zinscenovaný útok ukrajinskej armády. Súčasne dodal tvrdenie, že sa jednalo o pohreb vysokopostaveného ukrajinského neonacistu s účasťou mnohých jeho komplicov a útok na Hrozu teda mohol byť oprávnený.
 Naproti tomu takmer polovica Slovákov si myslela, že Ukrajincom sa pomáhalo až príliš a pomoc by mala byť časovo obmedzená. S týmto názorom úplne súhlasilo 31,7%, 8,1% s ním súhlasilo prevažne a 9% čiastočne. S tvrdením úplne nesúhlasilo 20,2% opýtaných, prevažne nesúhlasilo 7,4% a čiastočne 8,3% Slovákov. Zvyšných 15,3% respondentov bolo nerozhodnutých. Prieskum tiež odhalil ich obavy, že dodávky zbraní len predlžujú vojnu. K pocitom občanov prispela prirodzená únava zo solidarity, ekonomické problémy a politická kampaň na Slovensku.
Október 2023.
Týždeň od 9. do 15. októbra 2023.
Začiatok bitky o Avdijivku.
V utorok 10. 10. 2023 spustilo Rusko novú ofenzívu v Avdijivke, asi 15 km severne od Donecka. Po pondelkových prípravných útočných akciách rozvinuli plnohodnotný útok severozápadne od Avdijivky pri Ocheretyne, Tonenke a Berdychi a juhozápadne od Avdijivky na línii Vodyane-Opytne. Súbežne otvorili krycie útoky pri obciach Pjatychatky v západnej časti Záporožskej oblasti a v mieste aktívnej ukrajinskej protiofenzívy pri Verbove na južnom fronte. Ukrajinský generálny štáb potvrdil, že až tri ruské prápory vykonali útok v smere na Avdijivku.
Avdijivka bola priemyselným mestom s obrovskou koksovňou. Leží neďaleko oblastného mesta Doneck. V bezprostrednej blízkosti frontovej línie bola od roku 2014. Rôzne pokusy o dobytie Avdijivky viedli Rusi od začiatku tejto invázie, mesto však bolo vďaka svojmu charakteru, geografickej polohe, prítomnosti rozľahlých a spletitých priemyselných areálov s odolnými stavbami a dlhodobej polohe v blízkosti frontu postupne premenené na silnú pevnosť.
Útok začal ráno o 6:00 masívnym ostreľovaním mesta z tankov, delostrelectva a raketometov Grad. Násladne sa Rusi pokúsili rýchlym postupom na krídlach mesto obkľúčiť zo severu a juhu a odrezať v ňom ukrajinských bojovníkov. S týmto cieľom zaútočili Rusi silami troch práporov za podpory tankov a obrnených vozidiel. Pri útokoch sa sústredili na ukrajinské delostrelecké batérie a intenzívne používali systémy elektronického boja. Zúročili tu svoje skúsenosti nadobudnuté v predošlých fázach vojny, vykonali kvalitnú delostreleckú prípravu a zlepšili sa v interakcii medzi veliteľstvom, útočnými skupinami, vzdušným prieskumom a delostrelectvom. Určitý postup zaznamenali Rusi juhozápadne pri obci Sieverne a severozápadne pri Stepove. Veľkú časť útokov však dokázali ukrajinskí obrancovia odrážať a nepripustili stratu svojich pozícií.
Rusko otvorilo túto novú ofenzívu s vidinou odpútania Ukrajiny od jej protiofenzívy na južnom fronte. Prekvapivá blesková operácia im však nevyšla podľa predstáv. Samotné ruské informačné zdroje zverejňovali protichodné správy o ruskej kontrole nad veľkou koksovňou v Avdijivke, ktorú sa im však v skutočnosti získať ani zďaleka nepodarilo. Okrem húževnatého odporu dobre opevnených obrancov ruský postup spomalili mínové polia, svoj podiel niesli aj opotrebované hlavne, ktoré znižovali presnosť ruského delostrelectva. Najvyšší ruskí predstavitelia však deklarovali, že ich amáda si zlepšila svoje postavenia na všetkých úsekoch frontu.
Pri útoku na Avdijivku sa ruské sily nezaobišli bez strát. Len za prvý deň ofenzívy prišla ruská armáda o 34 tankov, 91 bojových vozidiel pechoty, 18 delostreleckých systémov a z boja bolo vyradených viac ako 800 ruských vojakov. Ruské sily vo veľkej miere rozmiestnili pozdĺž tejto frontovej línie nepravidelné sily, predovšetkým prvky armádneho zboru samozvanej Doneckej ľudovej republiky a ďalšie dobrovoľnícke formácie, ktoré do značnej miery trpeli napätými vzťahmi s bežnými ruskými jednotkami.

</doc>
<doc id="681514" url="https://sk.wikipedia.org/wiki?curid=681514" title="Peter Jankovič">
Peter Jankovič

Peter Jankovič (* 14. apríl 1980, Košice) je slovenský basketbalový tréner. V súčasnosti je hlavný tréner tímu Piešťanské Čajky v Basketbalovej extralige žien, okrem toho pôsobil od roku 2019 ako asistent hlavného trénera Juraja Suju pri slovenskej ženskej reprezentácii a ako hlavný tréner ženskej reprezentácie do 16 rokov.
Životopis.
Jankovič sa narodil v roku 1980 v Košiciach, kde vyštudoval aj Gymnázium v Šaci s maturitou v roku 1998. V rokoch 19992008 študoval na Fakulte športu Prešovskej univerzite v Prešove, študijný odbor basketbal. Od roku 2008 pôsobí nepretržite ako hlavný tréner basketbalových družstiev alebo ako asistent trénera, trénoval už mužské aj ženské tímy, rovnako tak ja ženské reprezentácie Slovenska v rôznych vekových skupinách. Od mája 2021 je hlavným trénerom Piešťanským Čajok, s ktorými v sezóne 2021/22 získal ich vôbec prvý extraligový titul.
Osobný život.
V roku 2006 sa oženil s manželkou Andreou, rod. Lenártovou, majú spolu dve dcéry, Sofiu Laru a Simonu Lily.

</doc>
<doc id="681515" url="https://sk.wikipedia.org/wiki?curid=681515" title="Hugh Jones (vytrvalostný bežec)">
Hugh Jones (vytrvalostný bežec)

Robin Evan Hugh Jones (* 1. november 1955, Londýn) je bývalý britský bežec na dlhé trate.
Kariéra.
Navštevoval Latymer Upper School v Hammersmithe, kde začal súťažiť v diaľkových behoch pre školu a pre Ranelagh Harriers a pre Liverpoolskú univerzitu.
V roku 1982 sa Jones stal prvým Walesanom, ktorý vyhral Londýnsky maratón, keď dobehol v čase 2:09:24. O dva roky neskôr skončil na 12. mieste v mužskom maratóne na Letných olympijských hrách 1984 v Los Angeles časom 2:13:57. V roku 1983 skončil tesne druhý za Josephom Nzauom na maratóne v Chicagu. V roku 1983 Hugh Jones vyhral Štokholmský maratón časom 2:11:37. Štokholmský maratón opätovne vyhral v roku 1992 (2:15:58), v roku 1993 bol druhý (2:17:29) a siedmy v roku 1994 (2:18:20).
Jeho osobný rekord je 2:09:24 z Londýna 1982.
Jones sa stal tajomníkom Asociácie medzinárodných maratónov a diaľkových pretekov (AIMS) v júli 1996, keď nahradil Andyho Gallowaya. Túto funkciu zastáva dodnes a je aj redaktorom časopisu AIMS' Distance Running, ktorý založil v roku 2000. Jones bol prezidentom Road Runners Club v rokoch 2007 až 2011.
Osobný život.
Žije v Londýne so svojou manželkou Cheryl, synom Nathanom a tromi dcérami Holly, Coral a Ellou.

</doc>
<doc id="681518" url="https://sk.wikipedia.org/wiki?curid=681518" title="Slovakopress">
Slovakopress

Slovakopress môže byť:

</doc>
<doc id="681520" url="https://sk.wikipedia.org/wiki?curid=681520" title="Pressburg centrum">
Pressburg centrum

Pressburg centrum môže byť:

</doc>
<doc id="681521" url="https://sk.wikipedia.org/wiki?curid=681521" title="Purpendicular">
Purpendicular

Purpendicular je pätnásty štúdiový album britskej rockovej kapely Deep Purple. Album vyšiel v roku 1996. Je to prvý album, ktorý s nimi nahral gitarista Steve Morse, ktorý predtým účinkoval v skupine Dixie Dregs. Steve Morse oficiálne v kapele Deep Purple nahradil Ritchieho Blackmorea.

</doc>
<doc id="681523" url="https://sk.wikipedia.org/wiki?curid=681523" title="Black Widow (film)">
Black Widow (film)

Black Widow je americký akčný film z roku 2021 od režisérky Cate Shortlandovej, natočený na motívy komiksov od vydavateľstva Marvel Comics o superhrdinke Black Widow. V hlavnej úlohe vycvičenej elitnej agentky sa predstavila Scarlett Johansson, ktorá si túto postavu zahrala aj v predchádzajúcich filmoch. Jedná sa o 24. film filmovej série Marvel Cinematic Universe a prvý film aktuálne prebiehajúcej 4. fázy MCU.
Natáčanie filmu sa začalo 28. mája 2019 v Nórsku. Dátum premiéry bol pôvodne stanovený na 1. mája 2020 ale kvôli pandémii Covid-19 bolo od roku 2020 uvedenie filmu do kín niekoľkokrát posunuté. Nakoniec bol film uvedený v kinách a zároveň na streamovacej platforme Disney+ 9. júla 2021.
Obsadenie.
Vo vedľajších úlohách sa objavili: Liani Samuel, Michelle Lee a Nanna Blondell ako Lerato, Oksana a Ingrid (zabijáci Červenej Komnaty). V potitulkovej scéne sa objavila Julia Louis-Dreyfus ako Valentina Allegra de Fontaine zo seriálu "The Falcon and the Winter Soldier" a fotka Clinta Bartona / Hawkeya, ktorého stvárňuje Jeremy Renner.

</doc>
<doc id="681524" url="https://sk.wikipedia.org/wiki?curid=681524" title="Helsinki Ice Hall">
Helsinki Ice Hall

Helsinská ľadová hala (fínsky Helsingin jäähalli, švédsky Helsingfors ishall) je viacúčelová aréna vo fínskom hlavnom meste Helsinki. Otvorenie prebehlo v roku 1966. Aréna je domovským štadiónom tímu HIFK z najvyššej fínskej hokejovej ligy. Od roku 2023 hráva v nej svoje domáce zápasy aj Jokerit Helsinki. 
Budova arény bola dejiskom viacerých športových a spoločenských podujatí, avšak po otvorení Gatorade arény v roku 1990, Hartwall arény v roku 1997 a Nokia arény v roku 2021 sa množstvo podujatí konalo v novších priestoroch. Napriek tomu stále je dejiskom významných podujatí, v roku 2016 sa tu uskutočnili Majstrovstvá sveta juniorov. 
V období 13. až 29. mája 2022 bola jedným z domovských stánkov Majstrovstiev sveta v ľadovom hokeji.

</doc>
<doc id="681527" url="https://sk.wikipedia.org/wiki?curid=681527" title="Osy">
Osy



</doc>
<doc id="681528" url="https://sk.wikipedia.org/wiki?curid=681528" title="Veľký sršeň">
Veľký sršeň



</doc>
<doc id="681531" url="https://sk.wikipedia.org/wiki?curid=681531" title="Varšavské veľkokniežatstvo">
Varšavské veľkokniežatstvo



</doc>
<doc id="681532" url="https://sk.wikipedia.org/wiki?curid=681532" title="Veľkokniežatstvo Varšavské">
Veľkokniežatstvo Varšavské



</doc>
<doc id="681533" url="https://sk.wikipedia.org/wiki?curid=681533" title="Veľkokniežatstvo varšavské">
Veľkokniežatstvo varšavské



</doc>
<doc id="681534" url="https://sk.wikipedia.org/wiki?curid=681534" title="Kniežatstvo Varšavské">
Kniežatstvo Varšavské



</doc>
<doc id="681535" url="https://sk.wikipedia.org/wiki?curid=681535" title="Intermediát">
Intermediát



</doc>
<doc id="681536" url="https://sk.wikipedia.org/wiki?curid=681536" title="Reakčný intermediát">
Reakčný intermediát



</doc>
<doc id="681537" url="https://sk.wikipedia.org/wiki?curid=681537" title="Nemevalonátová dráha">
Nemevalonátová dráha

Nemevalonátová dráha, niekedy nazývaná i metylerytritolfosfátová dráha (MEP dráha) alebo deoxy--xylulóza-5-fosfátová dráha, je alternatívna metabolická dráha na syntézu prekurzorov izoprenoidov, izopentenylpyrofosfátu (IPP) a dimetylalylpyrofosfátu (DMAPP). Táto dráha sa označuje ako nemevalonátová, pretože na rozdiel od mevalonátovej dráhy neobsahuje mevalonát ako jeden z intermediátov.
Biosyntéza prekurzorov izoprenoidov.
Klasická mevalonátová dráha je metabolická dráha syntézy prekurzorov izoprenoidov, IPP a DMAPP. Táto dráha je prítomná u väčšiny eukaryotov a niektorých baktérií. IPP a DMAPP potom slúžia ako základné jednotky pre biosyntézu izoprenoidových molekúl, ktoré sa využívajú v mnohých procesoch, napríklad prenylácii proteínov, udržiavaní bunkových membrán, syntéze hormónov, ukotvenie bielkovín a "N"-glykozylácie vo všetkých troch doménach života.
Väčšina baktérií, rastlín a prvokov kmeňa Apicomplexa – napríklad parazitov malárie – je schopná produkovať prekurzory izoprenoidov pomocou alternatívnej nemevalonátovej dráhy, ktorá sa nazýva metylerytritolfosfátová (MEP) dráha, podľa metylerytritolfosfátu, jedného z intermediátov tejto dráhy. Rastliny a mnoho fotosyntetických prvokov si zachovali obe tieto dráhy. Biosyntéza IPP a DMAPP pomocou MEP dráhy prebieha v plastidoch, zatiaľ čo biosyntéza mevalonátovou dráhou prebieha v cytoplazme. Niektoré baktérie, napr. "E. coli", sa podarilo upraviť tak, aby exprimovali obidve dráhy. Distribúcia metabolického toku medzi týmito dráhami sa dá študovať pomocou izotopomérov 13C-glukózy. Medzi baktérie, ktoré využívajú MEP dráhu, patria dôležité patogény, ako napríklad "Mycobacterium tuberculosis".
Reakcie.
V nasledujúcej tabuľke je zoznam reakcií nemevalonátovej dráhy. Tieto reakcie sú prebrané hlavne od Eisenreicha a kolektívu, okrem niektorých zvýraznených názvov, ktoré umožňujú tieto reakcie porovnať i s obrázkom vyššie.
Inhibícia a výskum ďalších dráh.
DXP reduktoizomeráza (DXR, DOXP reduktoizomeráza, MEP syntáza) je kľúčový enzým tejto dráhy. Je možné ju inhibovať prírodným produktom fosmidomycínom, ktorý je aktuálne študovaný ako štartovací bod pre vývoj antibakteriálnych liekov alebo antimalarík.
Intermediát HMB-PP je prírodný aktivátor ľudských Vγ9/Vδ2 T buniek, hlavnej populácie γδ T buniek v periférnej krvi, a buniek, ktoré „hrajú dôležitú úlohu v imunitnej odpovedi na mikrobiálne patogény“.
Táto metabolická dráha, ktorá je prítomná u väčšiny baktérii, ale nie je prítomná u človeka, je ideálnym cieľom na vývoj antibiotík, napríklad IspH inhibítorov. Je zodpovedná za syntézu izoprenoidov, ktoré sú nutné pre prežitie buniek väčšiny patogénnych baktérií, takže je užitočná pre väčšinu baktérii, ktoré sú rezistentné voči antibiotikám.

</doc>
<doc id="681539" url="https://sk.wikipedia.org/wiki?curid=681539" title="Izopentenylpyrofosfát">
Izopentenylpyrofosfát

Izopentenylpyrofosfát (IPP) alebo izopentenyldifosfát (IDP) je prekurzor izoprenoidov. IPP je intermediát v klasickej mevalonátovej dráhe i v nemevalonátovej (MEP) dráhe, ktoré sú dráhami biosyntézy prekurzorov izoprenoidov. Organizmy využívajú prekurzory IPP a jeho izomér dimetylalylpyrofosfát (DMAPP) na biosyntézu terpénov a terpénoidov.
Biosyntéza.
IPP vzniká z acetylkoenzýmu A cez mevalonátovú dráhu a následne sa izomerizuje na dimetylalylpyrofosfát pomocou izopentenylpyrofosfátizomerázy.
IPP sa syntetizuje i alternatívnou nemevalonátovou dráhou, MEP dráhou, kde vzniká z ("E")-4-hydroxy-3-metylbut-2-énylpyrofosfátu (HMB-PP) pôsobením enzýmu HMB-PP reduktázy. Táto dráha je prítomná v mnohých baktériách, v prvokoch kmeňa Apicomplexa ako sú parazity malárie a v plastidoch vyšších rastlín.

</doc>
<doc id="681540" url="https://sk.wikipedia.org/wiki?curid=681540" title="Dimetylalylpyrofosfát">
Dimetylalylpyrofosfát

Dimetylalylpyrofosfát (DMAPP) alebo dimetylalyldifosfát je prekurzor izoprenoidov. Je to produkt mevalonátovej dráhy i nemevalonátovej (MEP) dráhy, ktorou vznikajú prekurzory pre biosyntézu izoprenoidov. DMAPP je izomér izopentenylpyrofosfátu (IPP), s ktorým sa podieľajú na syntéze izoprenoidov, a je prítomný v prakticky všetkých formách života. Enzým izopentenylpyrofosfátizomeráza katalyzuje izomerizáciu medzi DMAPP a IPP.
Biosyntéza.
V mevalonátovej dráhe vzniká DMAPP z kyseliny mevalónovej. V nemevalonátovej dráhe vzniká DMAPP z HMB PP.
Aktuálne sa predpokladá, že existuje kríženie alebo prekryv medzi týmito dvoma dráhami u organizmov, ktoré využívajú obe dráhy na syntézu terpénov a terpenoidov, napríklad u rastlín, a že DMAPP je práve produkt stretu týchto dráh.

</doc>
<doc id="681541" url="https://sk.wikipedia.org/wiki?curid=681541" title="Dimetylalyldifosfát">
Dimetylalyldifosfát



</doc>
<doc id="681542" url="https://sk.wikipedia.org/wiki?curid=681542" title="Izopentenyldifosfát">
Izopentenyldifosfát



</doc>
<doc id="681543" url="https://sk.wikipedia.org/wiki?curid=681543" title="Zethus">
Zethus

Zethus môže byť:

</doc>
<doc id="681544" url="https://sk.wikipedia.org/wiki?curid=681544" title="Gatorade Center">
Gatorade Center

Gatorade Center (, ) je krytá multifunkčná športová hala vo fínskom Turku. Bol prvým štadiónom vo Fínsku s kapacitou viac ako 10 000 divákov až do roku 1997, po otvorení Hartwall arény.
Hala je využívaná prioritne pre ľadový hokej a je domovským štadiónom TPS Turku, konajú sa tu ale tiež koncerty a iné podujatia, napríklad Maata Näkyvissä Festival.
Štadión bol hlavným dejiskom Majstrovstiev sveta v ľadovom hokeji v roku 1991 a spoluusporiadateľom v rokoch 1997 a 2003.

</doc>
<doc id="681545" url="https://sk.wikipedia.org/wiki?curid=681545" title="Sršňovité">
Sršňovité

Sršňovité (iné názvy: osovité, osy; zastarano: spoločenské osy; lat. Vespidae) je čeľaď z nadčeľade osy (Vespoidea) z taxónu žihadlovce (Aculeata). Zahŕňa najmä rody, ktoré sa po slovensky volajú osa, sršeň a murárka .
Charakteristika.
Patrí sem obyčajne nápadne čierno-žlto pruhovaný hmyz. Budujú podzemné alebo nadzemné hniezda, ktoré sa od seba značne odlišujú výzorom (tvarom) aj použitým stavebným materiálom. Sršňovité sa živia živočíšnou aj rastlinnou potravou, často vyciciavajú sladké plody kríkov a stromov. Podľa spôsobu života sa rozlišujú dve skupiny: 
Systematika.
Rozsah taxónu.
V literatúre sa vyskytujú nasledujúce možnosti vymedzenia čeľade Vespidae (bez vymretých taxónov):
V prípade najširšieho vymedzenia (t.j. definícia č. 6) čeľaď sršňovité splýva s nadčeľaďou osy (Vespoidea) v užšom, staršom zmysle (iný slovenský názov: pravé osy, iné latinské názvy: Diploptera, Vespina, Vesparia) .
Vnútorná systematika.
Súčasný systém (bez vymretých taxónov) vyzerá najčastejšie takto:
čeľaď sršňovité (Vespidae) [=nadčeľaď osy (Vespoidea) v užšom zmysle]:
Uvedené podčeľade sa ďalej delia na tribusy (pričom niektoré podčeľade zahŕňajú len jeden tribus); tribusy sa ďalej (prípadne delia na podtribusy a tie sa) delia na druhy.
Pokiaľ ide o slovenské názvy rodov z tejto čeľade, platí toto:
Druhy na Slovensku.
Na Slovensku sa (najmä podľa Dvořák a Straka 2007) vyskytuje 1 druh z podčeľade Masarinae, 71 druhov z podčeľade Eumenidae v širšom zmysle, 12 druhov z podčeľade Vespinae v užšom zmysle a 8 druhov z podčeľade Polistinae, čiže spolu 92 druhov. S vynechaním podčeľade Eumenidae sú to konkrétne tieto druhy:

</doc>
<doc id="681546" url="https://sk.wikipedia.org/wiki?curid=681546" title="Osík galský">
Osík galský



</doc>
<doc id="681547" url="https://sk.wikipedia.org/wiki?curid=681547" title="Osička poľná">
Osička poľná



</doc>
<doc id="681548" url="https://sk.wikipedia.org/wiki?curid=681548" title="Osík francúzsky">
Osík francúzsky



</doc>
<doc id="681550" url="https://sk.wikipedia.org/wiki?curid=681550" title="Matiašov vrch (vrch v Pohronskom Inovci)">
Matiašov vrch (vrch v Pohronskom Inovci)

Matiašov vrch () je vrch v pohorí Pohronský Inovec. Leží nad mestom Nová Baňa, približne západne od jeho centra.
Poloha.
Nachádza sa na východnom okraji Pohronského Inovca, v geomorfologickom podcelku Vojšín. Vrchol leží v Banskobystrickom kraji, na území okresu Žarnovica a v katastrálnom území mesta Nová Baňa. Najbližším sídlom je na východnom úpätí ležiace mesto Nová Baňa, južným smerom osada Stará Huta a severozápadným leží obec Veľká Lehota. 
Opis.
Matiašov vrch je súčasťou masívu Sedlovej skaly (), ktorá leží v hrebeni, smerujúcom severným smerom na Vojšín (). Západným smerom leží Kamenný vrch () a Brestovo (), južným Firceng () a Čaračín (), východným Háj () a Viničný vrch () a severným Sedlová skala a vrch Kuchyňa (). Celý masív odvodňujú prítoky Starohutského potoka, smerujúceho Novobanským potokom do rieky Hron. Na vrchol nevedie značený turistický chodník. 
Výhľady.
Súvislý zmiešaný les, pokrývajúci vrcholovú časť, neumožňuje rozhľad. Z lokalít s redšou vegetáciou možno vidieť okolité vrchy Pohronského Inovca a susedných Štiavnických vrchov.
Prístup.
Na vrchol nevedie značená trasa, preto je prístupný lesnými chodníkmi z okolia.

</doc>
<doc id="681552" url="https://sk.wikipedia.org/wiki?curid=681552" title="Matiašov vrch">
Matiašov vrch

Matiašov vrch môže byť:

</doc>
<doc id="681561" url="https://sk.wikipedia.org/wiki?curid=681561" title="Basketbalová extraliga žien 2021/22">
Basketbalová extraliga žien 2021/22

Basketbalová extraliga žien v sezóne 2021/22 bol 30. ročník extraligy basketbalistiek, najvyššej basketbalovej súťaže žien na Slovensku, ktorú kontroluje Slovenská basketbalová asociácia (SBA). V súťaži účinkovalo 8 družstiev, rovnako ako v predošlej sezóne. Titul získalo prvý krát v histórii súťaže iné družstvo ako Young Angels Košice alebo MBK Ružomberok, keď zvíťazili Piešťanské Čajky. Sezóna bola odštartovaná v období štvrtej vlny pandémie koronavírusu, pre ktorú sa súťaž až do jarných zápasov konala buď bez divákov alebo s ich obmedzeným počtom.
Účastníci.
Do prvej ligy po sezóne 2020/21 zostúpil tím ŠKBD Spišská Nová Ves.

</doc>
<doc id="681563" url="https://sk.wikipedia.org/wiki?curid=681563" title="Lieska najväčšia">
Lieska najväčšia

Lieska najväčšia alebo lieska obrovská () je veľký opadavý ker alebo malý strom s viacerými kmeňmi z rodu lieska ("Corylus") z čeľade brezovité ("Betulaceae").
Opis.
Lieska najväčšia je bohato rozkonárený ker, vzácne aj strom, vysoký 5 až 10 m. Mladé konáre sú sivohnedé, chlpaté, s malými belavými lenticelami, podobné konárom liesky obyčajnej.
Listy liesky sú stopkaté; stopka je dlhá 8 až 15 mm, čepeľ je okrúhla až široko vajcovitá, 7 až 14 cm dlhá, na báze srdcovitá, dvojito pílkovitá, so 7 až 9 pármi žíl. Prílistky sú úzko podlhovasté a tupé.
Tyčinkové kvety sú v jahňadách 7 až 9 cm dlhých. Piestikové kvety sú v púčikových zväzočkoch, z púčikov v čase kvitnutia vyčnievajú nitkovité ružové čnelky. Jedlé oriešky sú vo zväzkoch po 1 až 6, sú podlhovasto vajcovité, hnedé, asi 2 cm dlhé. Obal plodu je dvakrát dlhší ako oriešok, v hornej časti je rúrkovitý, na vrchole nepravidelne strapkatý.
V záhradách a parkoch sa pestuje kultivar liesky najväčšej, pomenovaný 'Purpurea'. Je to riedko rozkonárený ker alebo strom so sýto pupurovými listami. Koncom zimy ovísajú na holých konároch fialkasté jahňady so žltými peľnicami. Oriešky dozrievajú na jeseň a sú jedlé.
Rozšírenie.
Lieska najväčšia je druh pôvodný v južnej a juhovýchodnej Európe, Malej Ázii a na Kaukaze, v strednej Európe sa pestuje.
Ekológia.
Lieska najväčšia bola vysádzaná aj v mnohých ďalších oblastiach sveta a miestami aj splanela, napríklad vo Veľkej Británii, západnej Európe a na Cypre. Lieska rastie v lesoch a krovinách, objavuje sa aj v okolí sadov, záhrad a ľudských osídiel. Kvitne od februára do apríla.
Význam a využitie.
Drevo liesky najväčšej je mäkké, ľahko štiepateľné a pekne žilkované. Používa sa do násad, na výrobu latiek a v košikárstve. Poskytuje tiež kvalitné drevené uhlíky, ktoré používajú umelci. Plody liesky najväčšej obsahujú až 65% oleja, ktorý sa využíva v potravinárstve, kozmetike a ako prísada do farieb. Plody liesky sú jedlé a chutné. Listy sa využívali aj v tradičnej medicíne.
Hrozby a choroby.
Na lieske najväčšej parazitujú podobní škodcovia, ako na lieske obyčajnej. Z dvojkrídlovcov, z čeľade byľomorovité, larvy druhu "Contarinia coryli" napadajú samčie jahňady hostiteľa, ktoré zvnútra postupne vyžierajú. Na samičích kvetoch a samčích jahňadách liesky najväčšej parazitujú aj roztoče druhu "Phytoptus avellanae". Kvetové orgány sa následne deformujú a vytvárajú hálky.
Z motýľov na lieske parazitujú larvy dvoch druhov; "Phyllonorycter coryli" a "Stigmella microtheriella". Larvy oboch druhov sa živia listovými pletivami a vytvárajú na čepeli typické chodbičky (míny) väčšinou blízko listových žíl.

</doc>
<doc id="681565" url="https://sk.wikipedia.org/wiki?curid=681565" title="Hášim al-Atásí">
Hášim al-Atásí

Hášim al-Atásí ( – prepis podľa spisovnej arabčiny: "Hāšim al-ʾAtāsī"; * 11. január 1875, Homs† 5. december 1960, Homs) bol sýrsky politik a v rokoch 1936 – 1939, 1949 – 1951 a opätovne v roku 1954 – 1955 prezident Sýrie.

</doc>
<doc id="681566" url="https://sk.wikipedia.org/wiki?curid=681566" title="Osík škvrnitý">
Osík škvrnitý



</doc>
<doc id="681567" url="https://sk.wikipedia.org/wiki?curid=681567" title="Osa francúzska">
Osa francúzska



</doc>
<doc id="681569" url="https://sk.wikipedia.org/wiki?curid=681569" title="Východoslovenská armáda">
Východoslovenská armáda

Východoslovenská armáda (niekedy označovaná aj ako Východoslovenský zbor) bola poľná armáda slovenských ozbrojených síl vytvorená v prvej polovici roka 1944 na území Slovenskej republiky z iniciatívy ministra národnej obrany generála Ferdinanda Čatloša. Oficiálnym dôvodom jej vzniku bola obrana karpatských priesmykov pred postupujúcou Červenou armádou. V skutočnosti sa poľná armáda mala stať hlavnou silou pri chystanom prevrate, pri ktorom sa mal Slovenský štát vymaniť z účasti v 2. svetovej vojne na strane nacistického Nemecka.
Vznik poľnej armády.
Začiatkom roka 1944 predložili minister obrany Ferdinand Čatloš Najvyššej Rade obrany štátu (NROŠ) plán vytvorenia pásma opevnení na severovýchode Slovenska a poľnej armády, ktorá mala byť dislokovaná na východnom Slovensku. Vznik tohto bojového zoskupenia Čatloš odôvodnil obranou karpatských priesmykov pred postupujúcou Červenou armádou, pričom pri obhajobe svojho návrhu argumentoval aj príkladom Maďarska, ktoré svoje východné hranice už opevňovalo.
V skutočnosti Čatloš plánoval obsadením priesmykov v Karpatoch vytvoriť klin medzi Nemcami a z východu postupujúcou Červenou armádou, čo by umožnilo vo vhodnej chvíli tieto priesmyky uvolniť a vpustiť tak Červenú armádu na územie Slovenska.
NROŠ Čatlošov návrh schválila a vo februári ho schválili aj Nemci. V Prešove vzniklo "Veliteľstvo opevňovacích prác" pod velením plk.gšt. Rudolfa Pilfouska. Dňa 17. mája 1944 s účinnosťou od nasledujúceho dňa bolo nariadením "Ministerstva národnej obrany - Hlavného vojenského veliteľstva" (MNO-HVV) na jeho základe vytvorené vyššie "Armádne veliteľstvo" so sídlom v prešovskom "Župnom dome". Za veliteľa vznikajúceho poľného zboru bol menovaný gen. II.tr. Augustín Malár. Na základe spomenutého nariadenia boli všetky jednotky postavené v marci a apríli 1944 za účelom budovania obrany v priestore Duklianskeho a Lupkovského priesmyku podriadené pod novovytvorené armádne veliteľstvo.
Zriadením vyššieho armádneho veliteľstva bola oblasť "Šarišsko-zemplínskej župy" vyňatá spod pôsobnosti "Vojenskej divíznej oblasti 2" (VDO2) v Prešove a "Veliteľstva pozemného vojska" v Banskej Bystrici. Všetky mierové a tzv. zápoľné jednotky dislokované na území "Šarišsko-zemplínskej župy" boli evakuované západne od čiary Dobšiná - Štrba. Veliteľstvo VDO2 sa presunulo z Prešova do Liptovského Mikuláša. Náhradné prápory peších plukov 4 a 6 boli evakuované do Dolného Kubína, Náhradný oddiel Jazdeckého priezvedného oddielu (JPO2) sa z Michaloviec a Humenného presunul do Brezna nad Hronom. Vozatajská eskadróna sa z Prešova premiestnila do Kremnice, II/2 del. oddiel z Prešova do Ružomberka k del. pluku 2, náhradný Pioniersky prápor z Michaloviec do Nového Mesta nad Váhom, náhradný Spojovací prápor z Prešova do Turčianského Svätého Martina, náhradný Automobilový prápor 2 z Prešova do Nitry, Pracovný prápor 3 zo Sabinova do Trnavy. Evakuovať sa mali aj technické jednotky nachádzajúce sa v Čemernom, Kamenici nad Cirochou a v Zámutove. Július Nosko, v roku 1944 pôsobiaci na "Veliteľstve pozemného vojska" v Banskej Bystrici a náčelník štábu Golianovho tajného "Vojenského ústredia" chystajúceho povstanie, vo svojej spomienkovej knihe uvádza, že sa ľudia z vojenského ústredia tieto z východného Slovenska sa presúvajúce zápoľné jednotky snažili do nových miest dislokácie umiestňovať tak, aby to bolo výhodné z hľadiska chystaného povstania.
Vojenské jednotky, ktoré mali byť súčasťou poľnej armády, sa na východ začali presúvať v prvej májovej dekáde. Poľná jednotka "Pluku útočnej vozby", ktorá najskôr absolvovala ostré streľby vo Vojenskom výcvikovom priestore Lešť, sa na východ presunula až 4. augusta. Letky Skupiny vzdušných zbraní, ktoré nemali domovské letiská na východnom Slovensku, sa na Východné Slovensko presunuli koncom júla a začiatkom augusta. Celkove bolo na východné Slovensko vypravených 110 železničných transportov. Niektoré jednotky sa presunuli po vlastnej osi.
Do konca augusta bola armáda doplnená o ďalších 5 000 mužov, takže ku 31. augustu bol celkový početný stav armády približne 35 000 mužov. 
Represívna akcia na východom Slovensku.
V súvislosti s príchodom jednotiek poľnej armády na východné Slovensko podnikli bezpečnostné orgány vojnového Slovenského štátu opatrenia na zabezpečenie územia Šarišsko-zemplínskej župy, ktoré vyústili do represívnej akcie namierenej proti odporcom ľudáckeho režimu a partizánskym skupinám nachádzajúcim sa v tomto priestore. Tieto opatrenia zahŕňali zvýšenie počtu žandárskych staníc a posilnenie staníc Finančnej stráže. Na východné Slovensko boli z iných časti Slovenska presunuté tri Hraničiarske roty, začali sa formovať asistenčné jednotky a boli zriadené tri motorizované pohotovostné oddiely žandárstva, konkrétne v Michalovciach, v Nižnom Šebeši a v Spišskej Novej Vsi. "Ministerstvo národnej obrany" zriadilo 7. marca 1944 inštitút pod názvom "Exponovaný spravodajský orgán" so sídlom v Prešove. Ďalší bezpečnostný orgán zriadilo "Hlavné veliteľstvo žandárstva" pod názvom "Exponovaný vyšší žandársky dôstojník". Aj tento ogán mal sídlo v Prešove a na jeho čelo bol rozkazom ministra vnútra Alexandra Macha vymenovaný pplk. žand. Jozef Dressler. Dresslerovi boli operačne podriadené všetky žandárske jednotky na území župy. 
Na základe vyhodnotenia bezpečnostnej stituácie na východnom Slovensku vypracoval vedúci tímu detektívov Komunistického (významovo Protikomunistického) oddelenia Ústredne štátnej vezpečnosti (UŠB) Imrich Sucký scenár rozsiahlej perzekučnej akcie. Dôležitú úlohu mal pri nej zohrať konfident Štefan Handera a ďalší traja muži, z toho dvaja vojaci. 
Akcia sa začala 19. apríla rozsiahlym zatýkaním vo Vranove nad Topľou. Ako prví boli zatknutí Cyril Daxner a jeho manželka Xénia. Celkovo bolo zatknutých a vypočutých 48 osôb, z ktorých UŠB odsunula v dňoch od 13. do 19. júla 1944 do väznice Krajského súdu v Bratislave 32 zaistencov. Z popredných organizátorov a podporovateľov partizánskeho hnutia na východnom Slovensku boli okrem Daxnerovcov zaistení aj Vojtech Borovský, Ladislav Szabó, Michal Barbarič, Jan Bílek, Michal Bilinský, Tomáš Repický, Július Škot, Emil Rigo a ďalší. 
Ostrým výsluchom boli získané informácie od príslušníka skupiny Čapajev Vasila Leščenka. Na zákalde jeho výpovede UŠB zatkla Vojtecha Borovského a získala rozsiahle informácie o partizánskej skupine Čapajev a ostatných jednotkách a podporovateľoch. Ostatní zadržaní sa zväčša držali statočne a priznali len to, čo UŠB vedela.
Počas rozsiahlej akcie bola zlikvidovaná vranovská partizánska skupina a citeľné straty utrpela humenská partizánska skupina (oddiel Pugačov). Partizáni zo skupiny Čapajev obdržali informáciu o chystanom záťahu a stihli sa dočasne presunúť zo Slánskych vrchov do pohoria Čergov. 
Podriadenie poľnej armády skupine armád Severná Ukrajina.
V dňoch od 27. júla do 3. augusta 1944 prebehol proces rokovaní o podriadení "Východoslovenskej armády" (VSA) nemeckej "Skupine armád Severná Ukrajina". "Najvyššie veliteľstvo nemeckej brannej moci" (OKW - Oberkommando der Wehrmacht) predložilo požiadavku slovenskej vláde prostredníctvom nemeckého vyslanca Hansa Elarda Ludina a vedúceho inštitútu Nemeckého generála, na ktorého čele stál do 2. augusta gen. Fritz Schlieper (od 3. augusta ho vystriedal generál tankových vojsk Alfréd von Hubicki). Slovenská vláda nemeckú požiadavku prerokovala a schválila na svojom zasadnutí 1. augusta 1944. Na zasadnutí bol prijatý celý rad uznesení k danej problematike. Za veliteľa civilnej správy v operačnom pásme bol stanovený gen. II. triedy Augustín Malár, ktorého hneď 4. augusta 1944 prijal na svojom štábe v Krakove veliteľ "Skupiny armád Severná Ukrajina" genplk. Josef Harpe. Na základe rozkazu gen. Malára vydaného 3. augusta o 10. hod., začalo podriadenie platiť 4. augusta 1944 o 00.00 hod.
Operačnou oblasťou skupiny armád Severná Ukrajina sa stala oblasť "Šarišsko-zemplínskej župy" a okresy "Tatranskej župy -" Stará Ľubovňa, Spišská Stará Ves a Kežmarok. Neskôr bola operačná oblasť rozšírená aj o okresy Levoča, Poprad, Spišská Nová Ves a Gelnica.
Rozkazom náčelníka štábu "Skupiny armád Severná Ukrajina" z 10. augusta bolo zadelenie slovenských poľných jednotiek bližšie konkretizované. Mali spadať pod velenie Armádnej skupiny Raus (od 19. augusta 1944 "Armádna skupina Heinrici"). K Armádnemu veliteľstvu slovenskej poľnej armády a veliteľstvám oboch pešších divízií pridelili Nemci svoje styčné skupiny.
Štruktúra poľnej armády.
Armádne veliteľstvo.
Veliteľ armády: generál II. triedy Augustín Malár, zástupca veliteľa.: plk. gšt. Viliam Talský, náčelník štábu: pplk. gšt. Ladislav Lavotha, podnáčelník štábu pplk. gšt. František Urban.
Súčasťou veliteľstva boli: Osobné a organizačné oddelenie, spravodajské oddelenie, operačné oddelenie, oddelenie materiálnej služby. Armádne veliteľstvo malo zbrojnú správu, zdravotnú správu, intendančnú správu, veterinárnu správu, cestnú a dopravnú správu, automobilovú správu, duchovnú (zvlášť katolícka a zvlášť evanjelická) správu a poľnú pokladňu.
Ku 12. júnu 1944 bol početný stav veliteľstva nasledovný: 60 dôstojníkov, 4 poddôstojníkov v zálohe a 102 vojakov.
Pod veliteľstvo so sídlom v Prešove spadalo aj "Veliteľstvo opevňovacích prác" (VOP) a "Poľné veliteľstvo Pracovného zboru", zriadené 15. mája 1944 ako detašované pracovisko VOP so sídlom v Zamutove.
1. pešia divízia.
Veliteľ divízie: plk. pech. Mikuláš Markus, náčelník štábu: mjr. gšt. Elemír Polk, pobočník veliteľa: npor. v zál. Rudolf Rázga.
V rámci pešej divízie boli zriadené nasledovné správy: zbrojná, intendančná, zdravotná, veterinárna, automobilová, duchovná (zvlášť katolícka a zvlášť evanjelická).
Veliteľstvo divízie sídlilo v Giraltovciach.
Pod 1. pešiu divíziu (1. PD) spadali:. 
2. pešia divízia.
Veliteľ divízie: plk. pech. Ondrej Zverin (od 1. augusta 1944 plk. pech. Viliam Kanák, od 15. augusta plk.gšt. Štefan Tatarko), náčelník štábu: mjr. pech. Ján Cisárik.
V rámci veliteľstva boli vytvorené organizačné oddelenie, spravodajské oddelenie, operačné oddelenie, materiálne oddelenie.
V rámci pešej divízie boli zriadené nasledovné správy: zbrojná, intendančná, zdravotná, veterinárna, automobilová, duchovná (zvlášť katolícka a zvlášť evanjelická).
Veliteľstvo divízie sídlilo vo Vyšnej Radvani.
Pod 2. pešiu divíziu (2. PD) spadali:
Domovské útvary peších plukov 5 a 6, boli Poprad, Levoča, Spišská Nová Ves a Prešov.
Skupina vzdušných zbraní.
Veltieľ skupiny vzdušných zbraní: mjr. let. Július Trnka, pobočník: npor. let. Štefan Galbavý.
Veliteľstvo leteckej skupiny sídlilo v obci Kelemeš (dnešné Ľubotice).
Skupiny vzdušných zbraní tvorili:
Protilietadlová skupina.
Protilietadlovú skupinu tvorilo 6 batérií Delostreleckého protilietadlového pluku pod velením stot. del. Emila Víznera. 18. ťažká batéria (4 protilietadlové kanóny Flak 88mm vz. 37) zaujala palebné postavenia v Kelemeši. 22. ľahká batéria (10 veľkorážnych guľometov Oerlikon 20mm vz.36) mala za úlohu brániť armádne veliteľstvo a ďalšie objekty v Prešove.
Ďalšie štyri batérie boli dané k dispozícii obom peším divíziám (po jednej ťažkej a jednej ľahkej batérii).
Dňa 21.júla rozhodlo Ministerstvo národnej obrany s vedomím veliteľa poľnej armády generála Málára, že 18. a 22. batéria vytvoria "Zmiešanú skupinu Delostrelecko protilietadlového pluku", ktorá sa presunie na stredné Slovensko, do priestoru Dubová, kde zaujme palebné postavenie pri obrane rafinérie. 23.júla sa skupina na stredné Slovensko aj presunula.
Poľná jednotka PÚV.
Veliteľom poľnej jednotky Pluku útočnej vozby sa stal veliteľ útvaru mjr. útv. Jozef Dobrotka, pobočníkom bol npor.útv. Karol Adamec Veliteľstvo poľnej jednotky sídlilo vo Vranove nad Topľou.
Poľnú jednotku PÚV tvorili:
Martinský Pluk útočnej vozby postavil aj dve roty ťahaných protitankových kanónov, ktoré boli vyzbrojené kanónmi KPÚV 3,7cm, PAK 38 a PAK 40.
Skupina Kanák.
Názov „"Skupina Kanák"“ nieslo šesť práporov spadajúcich pod velenie "Východoslovenskej poľnej armády", ktoré v júni a júli 1944 budovali opevnenia na rieke San.
Skupina vznikla na základe požiadaviek "Najvyššieho velenia nemeckej brannej moci" (OKW) z 12. mája 1944. 13. mája najskôr ústne a 16. mája aj písomne nariadil minister obrany gen. Ferdinand Čatloš veliteľovi opevňovacích prác plk. gšt, Plfouskovi zriadiť 4 pešie prápory na približne plné vojnové počty ako materiálne, tak aj personálne a pripraviť ich na odsun k rieke San, kde sa mali zúčastniť na budovaní opevnení.
Jednotka bola sformovaná na konci druhej a začiatkom tretej májovej dekády z mierových jednotiek a jednotiek Východoslovenskej armády. Za veliteľa skupiny bol menovaný plk. gšt. Viliam Kanák. Súčasne bolo nariadené, že veliteľstvo skupiny má byť považované za taktické a nie hospodárske. Koncom mája sa skupina cez Lupkovský priesmyk presunula do určeného priestoru na rieke San. Veliteľstvo skupiny bolo zriadené v meste Baligród.
Začiatkom júna boli "Armádnym veliteľstvom" v Prešove postavené ďalšie dva prápory a odoslané na južné krídlo skupiny, ktorej postavenia boli od postavení 2. PD vzdialené približne 30 km. Opevňovacích prác na rieke San sa zúčastnil aj 4. prápor pešieho pluku 3.
Ku 14. júlu 1944 tvorilo skupinu 3 612 príslušníkov. Skupina mala k dispozícii 26 motocyklov, 7 motocyklov s prívesom, 9 osobných áut 35 nákladných áut a 6 špeciálnych áut. Na rieke San pôsobila skupina od konca mája až do konca júla. Termín odchodu na slovenské územie bol stanovený od 28. júla 1944 a v prvej dekáde augusta sa šesť práporov vrátilo na východné Slovensko a bolo začlenených do zostavy poľných jednotiek "Východoslovenskej armády". Veliteľ skupiny plk. Kanák prevzal velenie nad 2. PD.
Technický zbor.
V lete 1944 bol urovnaný ostrý spor medzi ministrom národnej obrany generálom Ferdinandom Čatlošom a nemeckým generálom pri MNO genpor. Fritzom Schlieperom. Schlieper musel Slovensko opustiť a slovenská vláda prisľúbila nemeckej strane postavenie 12 technických práporov.
Prípravy na postavenie "Technického zboru" (TSb) sa rozbehli v treťej dekáde júna 1944 a 27. júla 1944 bol zbor sformovaný. Jeho veliteľom sa stal plk. gšt. Viliam Talský. 
Zbor mal nasledovné správy: hospodárska, intendančná, zdravotná, zbrojná, automobilová, veterinárna, duchovná (rímskokatolícka aj evanjelická), 
Súčasťou štábu zboru boli: štábna rota, spojovacia čata, pioniersky park, štábna autokolóna, poľná pokladňa, poľná pošta, pomocný úrad. Zbor mal dve brigády a každá z nich mala dva pluky.
Dňa 27. júla 1944 informoval minister Čatloš armádneho veliteľa gen. Malára, že mu dáva Technický zbor k dispozícii. Nasledujúci deň obdržal velite "Technického zboru" plk. Talský nariadenie o zložení a použití zboru. 1. brigáda bola daná k dispozícii Armádnemu veliteľstvu v Prešove na doplnenie početných stavov na Duklianskom a Lupkovskom priesmyku. 2. brigáda sa mala dočasne použiť na poľnohospodárske účely, Minister Čatloš týmto nariadením zrušil veliteľstvo TSb ku 1. augustu 1944. Jeho úlohy malo do nového rozkazu prevziať veliteľstvo 2. technickej brigády so sídlom v Liptovskom sv. Mikuláši, ktoré malo byť poilnené dôstojníkmi z lividovaného veliteľstva TSb. Veliteľ TSb plk. gšt. Viliam Talský mal prejsť na Armádne veliteľstvo, kde mal dočasne zastávať funkciu 1. náčelníka štábu.
Pozície poľnej armády.
Jednotky poľnej armády zaujali 1.obranné pásmo s ťažiskom obrany medzi Duklianskym a Lupkovským priesmykom. Hranicou medzi oboma pešími divíziami bola čiara Jasliská - Stropkov. 1.PD zaujala pozície západne od tejto čiary, 2.PD východne. 
Operačným pásmom 1.PD mali byť okresy Giraltovce, Bardejov, Stropkov a čiastočne Vranov nad Topľou. Okrem pešieho pluku 1 boli ostatné jednotky tejto divízie umestnené v prvom obrannom pásmom ohraničenom obcou Snakov v okrese Bardejov na západnej hranici. Obranné pásmo pokračovalo obcami Kurov - Gaboltov - Stebník - Nižná Polianka - Oženná - Ciechania - Tylava - Zyndranowa a končila pri obci Jasliská. Ťažiskom obrany 1.PD bol Dukliansky priesmyk a dívízia mala zaúlohu prehradiť smer z priesmyku na Zborov - Bardejov - Prešov a smer Dukliansky priesmyk - Výšný Svidník - Prešov.
Operačným pásmom 2.PD mal byť okres Medzilaborce a severovýchodná časť okresu Humenné. Predný okraj obrany divízie šiel obcami Jasliská - Czeremcha - Wola Nižna - Jasiel - Oslawica - Wola Michowa - Balnica. Pri budovaní obrany sa prikladala mimoriadna pozornosť oblastiam Jasliská - Czeremcha - Čertižné - Habura, Lupkovský priesmyk. a údolie rieky Cirochy smerom na Humenné.
Pozície rôt ťahaných kanónov KPÚV boli nasledovné. Jedna rota mala pozície v obci Barwinek, druhé mala pozície pri Medzilaborciach. Roty KPÚV 4 a 5, ktoré mali vo výzbroji stíhače tankov Marder III mali pozície vo Vyšnom Komárniku (4.rota) a Ladomírová (5.rota). 2.tanková rota mala pozície v obci Štiavnik (Šarišský Štiavnik), 3 tanková rota, ktorá sa od začiatku leta nachádzala v Michalovciach sa začiatkom augusta presunula do Stropkova. 1.tanková rota zostávala v Čemernom, avšak tanky čat 1/I a 2/I boli odvelené do Prešova a Hanušoviec nad Topľou a mali sa zúčastniť protipartizánskych akcií.
Lietadlá leteckej skupiny sa nachádzali na letiskách v okolí Prešova. 
Východoslovenská armáda a prípravy SNP.
Podľa tvrdení Júliusa Noska, ktorý bol v roku 1944 najskôr náčelníkom štábu Golianovho Vojenského ústredia (VÚ) a po vypuknutí povstania sa stal náčelníkom štábu 1. československej armády na Slovensku, VÚ podchyteniu "Východoslovenskej armády" pre pripravované povstanie, nevenovalo dostatočnú pozornosť. S veliteľom poľnej armády Malárom sa vôbec nehovorilo. Za odbojového veliteľa bol vybraný plk. gšt, Talský, no ten, napriek inštrukciám od VÚ, vyvíjal len minimálnu prípravnú činnosť. Na druhej strane VÚ Talského vôbec nekontrolovalo, nakoľko pplk. Golian Talskému plne dôveroval. Do príprav povstania bol zasvätený aj veliteľ pešieho pluku 4 plk.pech. Jozef Husár, no ten takisto nevyvíjal prípravnú činnosť a v prvých hodinách povstania sa dokonca nechal vypísať zo zdravotných dôvodov. Najagilnejším v prípravách povstania bol veliteľ 1. pešej divízie plk. pech Mikuláš Markus so svojim štábom.
Podcenenie príprav zapojenia "Východoslovenskej armády" do chystaného povstania naznačuje aj korešpondencia veliteľa VÚ pplk. Goliana s exilovými československým ministrom obrany gen. Sergejom Ingrom. Z korešpondencie je patrné, že VÚ nemalo ujasnenú predstavu, ako by mali jednotky Východoslovenskej armády po vypuknutí povstania postupovať. 
Východoslovenská armáda a partizáni.
V súvislosti s výskytom partizánskych skupín na Východnom Slovensku inštruoval minister obrany a súčasne hlavný vojenský veliteľ generál Ferdinand Čatloš veliteľa poľnej armády gen. Malára nasledovne: Malár mal:"“2. s partizánmi výchádzať s ohľadom na budúcu úlohu zboru čo najobratnejšie, ale aj tak, aby nijaké podozrenie to nevzbudilo u Nemcov a vládnych kruhov.  Všetkých chytených na Slovensku partizánov dostane Malár k likvidácii čo znamená, že papierovo ich popraví a v skutočnosti ich tajne zachráni."
"3. S približovaním sa Červenej armády snaží sa pomocou partizánov a podľa vlastného uváženia aj priamo nadväzovať styk s ňou (...)“"Hneď po príchode jednotiek na východné Slovensko začalo dochádzať k prvým dezerciám jednotlivcov a ich odchode k partizánom. Týkalo to hlavne v tom čase ešte skupiny Čapajev, dočasne operujúcej v pohorí Čergov, ktorej rady posilnilo niekoľko zbehov.
Straty, ktoré odboj na Východom Slovensku utrpel počas jarnej represie a zatykaniach partizáni rýchlo zapĺňali, no skupinám chýbala výzbroj. Tento handicap sa snažili eliminovať prepadavanim žandárskych staníc a vojenskych hlások. Dňa 25. júna 1944 partizáni prepadli a odzbrojili leteckú hlásku na zámku v Zborove. Akcia, počas ktorej partizáni ukoristili 5 pušiek a 300 nábojov, sa skončila bez ľudských strát na oboch stranách..
O mesiac neskôr bola v nočných hodinách 25. júla prepadnutá vojenská hláska P-17 pri Hanušovciach. Počas prestrelky padol jej veliteľ, jeden vojak bol zranený ťažko a jeden ľahko. V tú istú noc prepadli partizání skupiny Pugačov hlásku P-12 v Papíne.
Začiatkom júla vyslal veliteľ tajného vojenského ústredia pplk. gšt. Ján Golian na východné Slovensko svojho spolupracovníka pplk. Branislava Manicu a odbojára Jána Reptu. Obaja boli dobre známi v kruhoch odboja na východnom Slovensku, Manica sa poznal s veliteľom 1. PD  plk. pech. Mikulášom Markusom a Repta s náčelníkom štábu partizánskej skupiny Čapajev npor. let. Kukorellim. 
Manica osobne oboznámil Kukorelliho s prípravami povstania a apeloval na neho, aby partizáni neútočili na vojsko a tlmili svoje aktivity, až do obdobia „"spoločného vystúpenia"“. 
Dňa 3. augusta 1944 sa v Slánskych vrchoch pod vrchom Oblík konalo stretnutie veliteľa 1. PD plk. pech. Markusa s veliteľom partizánskej  skupiny Čapajev Ivanom K. Baľutom. Stretnutie sa konalo z iniciatívy Markusa a na strane vojakov sa ho okrem veliteľa divízie zúčastnil náčelník štábu 1. PD mjr. gšt. Elemír Polk, prednosta operačného oddelenia stot. pech. Ján Stejskal a prednosta spravodajského oddelenia npor. pech. Gejza Kelemen. Za partizánov sa stretnutia zúčastnil náčelník štábu npor. let. Ľudovít Kukorelli a ďalší dvaja členovia štábu. Jeho výsledkom bola písomná dohoda o ukončení nepriateľstva medzi vojakmi a partizánmi. Vojaci partizánom prisľúbili, že všetky protipartizánske akcie im budú včas oznámené, aby sa partizáni mohli presunúť do iných oblastí. Po uznaní 1. pešej divízie VSA za súčasť spojeneckých síl mala 1. APSČ (Automatná partizánska skupina Ćapajev) podliehať veleniu 1. PD a veliteľ 1. divízie môže s ňou disponovať. Tu treba podotknuť, že partizáni Čapájeva už pred podpísaním tejto dohody striktne dodržiavali aj všetky ústne dohody o neútočení na vojakov.
Od začiatku augusta 1944 začali na Slovensko prenikať partizánske skupiny. Okrem výsadkov na Stredné Slovensko sa zacalu aj presuny ďalších partizánov skupín na Východné Slovensko. A tie sa uskutočňovali s vedomím, či dokonca pomocou jednotiek VSA.
V noci 1. augusta prenikol na územie Slovenska v katastri obce Telepovce (Osadné) oddiel mjr. ČA Anatolija BelovaKovalenka.  V Kovalenkovom oddiele bolo aj niekoľko Slovákov, príslušníkov československých jednotiek. Pri prieniku asistovali vojaci pešieho pluku 4 od 2. pešej divízie a 5. augusta sa konalo stretnutie velenia skupiny s velením pešieho pluku 4.
V noci z 3. na 4. augusta prenikol cez Dukliansky priesmyk na územie Slovenska zväzok "Alexander Nevskij" pod velením pplk. Viktora Alexandroviča Karasjova-Stepanova. Prienik sa uskutočnil s vedomím Jazdeckého priezvedného oddielu 2 a vojakov 1. ženijného práporu 1. PD VSA. Úlohy oboch skupín boli spravodajské a ich príslušníci boli prekvapení priateľským prijatím, ktoré sa im dostávalo od vojakov VSA aj od obyvateľstva. Dňa 4. augusta pplk Karasjov-Stepanov informoval telegraficky Moskvu o situácii na Slovensku a súčasne žiadal o pokyny k ďalšej činnosti. Tie boli nasledovné:"„1. Nevstupovať do oficiálnych rokovaní z vyšším velením slovenskej armády a nedávať mu žiadne sľuby."
"2. Upevňovať vzťahy s veliteľmi a vojakmi jednotlivých slovenských útvarov, využívať spojenie s nimi na vedenie prieskumnej činnosti na území Slovenska(…)"
"4. Na území Slovenska organizovať utajené základne pre vedenie spravodajskej činnosti a prijímanie nami v budúcnosti presunovanej agentúry."
"5. Diverznú činnosť na území Slovenska vykonávať len proti Nemcom vťahujúc všemožne do tej činnosti Slovákov.“"Karasjov-Stepanov sa o niekoľko dní stretol s plk. Markusom a časťou jeho štábu. Markus sprostretkoval a stretnutie s velením partizánskej brigády Čapájev.
V priebehu augusta pokračovali aktivity vedúce k ozbrojeniu partizánskych skupin, ktorých početné stavy rástli. Tieto aktivity boli koorginované s vojakmi. Už v noci z 25. na 26. júla bol prepadnutý zbrojný sklad štábnej roty 1. PD v Giraltovciach. 21. augusta prepadli muničný sklad 1. PD v obci Kuková.
26. augusta došlo k odzbrojeniu pracovného oddielu VSA a jeho veliteľstva v Zamutove. Pri týchto prepadoch, ktoré bývali dohodnuté s vojakmi sa stávalo, že k partizánom odišli niektorí členovia vojenských jednotiek a hliadok.
S partizánmi od Karasjova sa stretol aj veliteľ VSA gen. Malár, ktorý navonok vyzýval na protipartizánske akcie.
S partizánmi nadviazalo kontakt mnoho vojakov poľnej armády. Od poľnej jednotky PÚV to bol napríklad veliteľ štábnej čaty 2. práporu stot. útv Marián Ďuriš-Rubanský a veliteľ 1. práporu stot. útv. Ján Jarembák.
Výsledkom kontaktov s partizánmi bol odchod celej roty 2. práporu pešieho pluku 4 od 2. PD k partizánom, Práporu, ktorý bol následne stiahnutý na stredné Slovensko velil stot. pech. Ján Oškvarek a uvedenej rote velili npor. pech. Ladislav Kováč a por. pech. Kelčík. dezercii došlo v polovici augusta a prápor sa v tom čase nachádzal v priestore Lupków - Zubenské - Wola Michowa.
V rámci protipartizánskych akciíí boli 17. augusta z prvej tankovej roty uvoľnené prvé dve tankové čaty. Čata 1/I sa presunula do Prešova a čata 2/I do Hanušoviec nad Topľou. Obidve čaty mali podporovať pohotovostné oddiely žandárstva pri potieraní partizánov.
1. čata, ktorej veliteľom bol por. útv. Oskar Sedílek, bola do akcie povolaná len raz a to v noci z 23. na 24. augusta. keď partizáni Čapájeva prepadli nemecký transport stojaci na železničnej stanici v Margecanoch. Por. Sedílek zámerne zdržiaval presun do Margecian, kde jeho čata dorazila až po odchode partizánov.
Konflikt s partizánmi od "Čapájeva" mala aj pohostovostná skupina štyroch tankov vyčlenená taktiež 17. augusta od veliteľského roja II. tankovej roty. Tanky mali zabezpečovať komunikáciu v priestore Vyšného a Nižného Svidníka (dnes Svidník). Konflikt sa podarilo urovnať dohodou a do konca augusta mali tankisti kľud.
III. tanková rota sa v priebehu augusta západne od Stropkova zúčastnila protipartizánskej akcie, no počas dvoch dní na partizánov nenarazila.
Občasné vzájomné incidenty sa darilo vyriešiť vzájomnou dohodou, no vyslytol sa prípad, keď partizáni zastrelili záložného dôstojníka od delostrelcov.
Zánik Východoslovenskej armády.
V súvislosti so začiatkom nemeckej okupácie Slovenska odletel veliteľ armády gen. Augustín Malár ráno 30. augusta 1944 do Bratislavy. V ten istý deň zvolal jeho zástupca plk. Talský na veliteľstvo v Prešove poradu, ktorej výsledkom bola dohoda, že 2. septembra 1944 začnú jednotky armády útočnú akciu, ktorej cieľom malo byť vytvorenie vhodných podmienok pre rýchle spojenie s Červenou armádou. Stretnutia sa nezúčastnil veliteľ 2. PD plk. Tatarko, ktorý odkázal, že rozkazy prijma len od generála Malára.
Keďže letci leteckej skupiny sa pod vplyvom správ, že na strednom Slovensku vypuklo povstanie dožadovali nejakých aktivít, odišiel na žiadosť veliteľa leteckej skupiny mjr. Trnku plk. Talský v noci z 30. na 31. augusta 1944 do Kelemeša. Stretnutie Talského s letcami napokon dopadlo tak, že v skorých ranných hodinách 31. augusta odletela prevažná časť lietadiel leteckej skupiny k 1. ukrajinskému frontu a niekoľko lietadiel napokon skončilo u 4. ukrajinského frontu. S leteckou skupinou odletel aj zástupca veliteľa plk. Talský.
V popoludňajších hodinách 31. augusta 1944 sa naplno rozbehla nemecká akcia odzbrojenia a "Východoslovenskej armády" pod názvom "Kartoffeln mit Premie". V rámci nej obsadili Nemci aj letisko v Nižnom Šebeši (Nižná Šebastová), kde v popoludňajších hodinách padol do ich zajatia veliteľ slovenskej poľnej armády Malár.
Po správach, že Nemci začínajú okupovať Slovensko, ukončil veliteľ 1.PD plk. Mikuláša Markus vo Svidníku poradu. Na jeho rozkaz sa v pohorí Čergov sústredilo približne 7 500 vojakov jeho divízie. Šlo o dve tretiny Pešieho pluku 2, delostrelecké oddiely II/1 a III/1 s jednou delostreleckou batériou a štyrmi kanónmi KPÚV, ženijný prápor, 1. spojovacia rota, časť proviantnej jednotky, časť vojakov Pešieho pluku 3 a zvyšky vojakov Pešieho pluku 1 s dôstojníkmi štábu. Dva delostrelecké oddiely a časť pešieho pluku 3, ktoré mali pozície v Duklianskom priesmyku sa stiahli do okolitých lesov.
Plk Markus so svojimi vojakmi podnikal delostrelecké prepady nemeckých kolón a zorganizoval aj výpravu do Bardejova, kde oslobodil zajatých slovenských vojakov. V pohorí Čergov sa Markusov postupne slabnúci oddiel bránil až do 8. septembra, keď sa definitívne rozpadol. Časť vojakov, ktorí nepadli do zajatia a pochádzali z východného Slovenska sa pokúsili dostať domov. Na Stredné Slovensko prešlo približne 160 mužov vrátane veliteľa divízie Markusa.
Veliteľ 2. pešej divízie (2. PD) plk. Tatarko sa na veliteteľstve Korück 531 v Michalovciach spojil telefonicky s prezidentom Tisom. Od prezidenta obdržal príkaz, aby jeho vojaci nekládli nemeckým okupačným jednotkám odpor. Tatarko príkaz splnil. Divízia sa síce vzdala bez boja, no časť jej vojakov a časti batérií polných diel splniť rozkaz odmietli a odišli k partizánom. Založili partizánsku skupinu Kriváň, ktorá vydržala až do oslobodenia.
Okrem skupiny plk. Markusa v pohorí Čergov sa vytvorili ďalšie dve veľké zberné miesta, kam sa uchyľovali vojaci VSA, ktorí sa nechceli dať zajať, 
Tým prvým sa stal už spomínaný "partizánsky zväzok Stallin" (veliteľ pplk. Červenej armády Michail I. Šukájev) . Na konci augusta a začiatkom septembra zväzok operoval v okolí Stropkova východne od rieky Ondava. Postupne sa ku zväzku pripojilo viac ako 2 000 vojakov a dôstojníkov oboch peších divízií. Z 1. PD to boli hlavne vojaci Peššieho pluku 3 dislokovaného v Duklianskom priesmyku a časť vojakov Jazdeckého priezvedného oddielu 2.(JPO-2) vrátane veliteľa mjr. jazd. Juraja Bileja. Oddiel sa v dopoludňajších hodinách 31. augusta presunul z Tylawy na Dukliansky priesmyk, čo časť jednotky zachránilo pred zajatím,
Na základe inštrukcií od velenia "1. Ukrajinského frontu" sformoval pplk Šukájev zo slovenských vojakov 12 oddielov so slovenskými veliteľmi. Neskôr sa niekoľko oddielov oddelilo a pod velením npor. pech, Štefana Davida so súhlasom pplk. Šukájeva presunulo na stredné Slovensko podporiť Slovenské národné povstanie. Časť vojakov a dôstojníkov odšišlo na povstalecké územie v menších skupinkách a malá časť sa pod vplyvom propagandy ľudáckeho režimu rozišla domov. Zo zbytku slovenských vojenských oddielov, ktoré zostali pri zväzku "Stalin" boli vytvorené dva oddiely. Jeden si dal názov "4. partizánska brigáda M. R. Štefánika" (veliteľ stot. pech. Ján Korenko) a druhý menší vytvorili vojaci JPO-2, doplnený o ďalších vojakov (veliteľ mjr. jazd. Juraj Bilej) ,
Druhým zberným miestom sa stali Slánske vrchy a základňa partizánskej brigády Čapajev V priebehu 31. augusta sa na veliteľstve poľnej jednotky PÚV ako aj na veliteľstvách oboch podriadených práporov pokúšali urobiť jasno o situácii. 31. septembra napokon padlo rozhodnutie o pripojení sa k partizánskej brigáde Čapajev pôsobiacej v Slánskych vrchoch. V popoluňajších hodinách 31. augusta sa do Zlalej Bane na západnej strane vrchov presunulo 13 tankov LT vz. 38 (11 tankov 1. tankovej roty a 2 tanky štábnej roty), dva stíhače tankov Marder III (ochrana veliteľstva práporu), 333 vojakov na 60 nákladných automobilov, 2 polopásovné motorky, 13 motocyklov, 2 poľné kuchyne, vojenské dielne, zásoby munície a vojenského materiálu a 20 tisíc litrov paliva. V skupine bol aj veliteľ poľnej jednotky PÚV mjr. útv. Jozef Dobrotka so štábom, ako aj štáby oboch podriadených práporov, V Zámutove sa ku skupine pripojilo aj Poľné veliteľstvo pracovného zboru s časťou svojich jednotiek. 
Po porade s velením čapajevovcov bolo rozhodnuté hneď v noci podniknúť bojovú akciu. Po polnoci 1. septembra vyrazila časť jednotky, zložená z 8 tankov a obidvoch stíhačov tankov Marder III s podporou partizánov na Prešov, druhá časť, ktorú tvorila čata 3/I (dôst. zást. Naništa) podporovaná partizánmi vyrazila k Obyšovciam (dnes Obišovce). Vypad na Prešov a Obyšovce sa skončil zle. Z druhej skupiny počas bitky v Obyšovciach zahynulo 14 vojakov a partizánov. Z 5 tankov Naništovej čaty sa na základňu v Slánskych vrchoch nevrátil ani jeden a z 20 tankistov iba jeden. Zahynul aj veliteľ čaty. Skupina idúca na Prešov stratila ďalšie dva tanky a jeden stíhač Marder III. V noci z 1. na 2. septembra sa zbytok skupiny presunul hlbšie do Slánskych vrchov nad obec Hermanovce nad Topľou. V rámci novej organizácie skupiny "Čapajev" - zväzku vytvorili vojaci poľnej jednotky PÚV oddiel "Bohdan Chmeľnicky"j. Ďalší vojaci VSA vrátane časti štábu 1. PD vytvorili oddiel "Sčors" (veliteľ mjr. gšt. Elemír Polk) 
Štáby vojenských odddielov:
"Oddiel: Ščors - 224 príslušníkov"
"Oddiel Bohdan Chmeľnyckij - 333 príslušníkov"
Operačné pôsobenie oddielov "Bohdan Chmeľnyckij" a "Ščors" od 2. do 7. septembra.
Veliteľ oddielu "Ščors" mjr. gšt. Elemír Polk vydal 1. septembra svoj prvý skupinový rozkaz, v ktorom mimo iného určil priestory, do ktorých sa mali sústreďovať vojaci VSA, ktorí sa nenechali zajať. Do týchto priestorov mali byť od čapajevovcov vysielané spojky s ďalšími inštrukciami. Otázku rozstratených vojakov slovenských poľných divízií riešil Polk aj v rozkaze z 5. septembra. 2. septembra zase nariadil príslušníkom svojho oddielu narúšať pohyb nepriateľa na ceste v smere k obci Lipníky.V dňoch 2.6. septembra pokračoval druhý vojenský oddiel "Bohdan Chmeľnyckij" v bojových akciách. V dňoch 2. a 3. septembra podnikol za podpory tankov niekoľko nájazdov na nemecké kolóny prepravujúce sa po ceste Vranov nad Topľou - Prešov no po týchto stretoch však oddielu ostali už len 3 bojaschopné tanky a stále funkčný Marder III. V dňoch 4. a 5. septembra podnikli Nemci za podpory útočných diel dva útoky smerom od Bystého na Hermanovskú dolinu. Za jej obranu odpovedal stot. útv. František Adam, zástupca veliteľa oddielu "Bohdan Chmeľnyckij". Obidva útoky boli odrazené za pomoci stíhača tankov Marder III dôst. zástupcu Júliusa Rajtáka.
Dňa 7. septembra pristúpili Nemci ku konečnej likvidácii partizánskeho zväzku Čapajev a na Slánske vrchy udreli z troch strán: od Zlatej Bane, od Hanušoviec nad Topľou na Petrovce a od Bystrého na Hermanovce nad Topľou. Útok skupiny Rintelen podporovali útočné delá a pancierový vlak "Panzerzug 62." Veliteľ obrany Hermanovskej doliny stot. útv. František Adam vydal rozkaz, aby zvyšné tanky a zostávajúca pechota zaútočili smerom na Bystré. Prúdký výpad Nemcov zaskočil a doprial vojakom a partizánom čas na odpútanie sa a ústup. Nemci boli vytlačení až do Bystrého. Okolo 11. hodiny sa začal ústup, ktorý kryl Rajtákov Marder Samotný Rajták počas boja zahynul. Stotník Adam a npor. Švarc sa pokúšali vozidlo zachrániť, no kvôli paľbe protivníka sa im to nepodarilo. 
V priehebu končiaceho dňa prišiel rozkaz hlavného štábu zväzku zničiť zostávajúcu techniku, znefunkčníť telefónne prístroje, opustiť bojisko a ustúpiť smerom k masívu vrchu Šimonka a zaujať kruhovú obrany. Nemci však už hlbšie do Slánskych vrchov nepostupovali. Straty oddielu "Bohdan Chmeľnyckij" za necelý týždeň boli nasledovné: okolo desiatky mŕvych, 5 zajatých a 20 ranených.
Nemci sa za pomoc partizánom pomstili. Obce Hermanovce nad Topľou, Petrovce a Zlatá Baňa boli vypálené. Zastrelení boli dvaja obyvatelia Zlatej Bane a ďalších šiestich odvliekli na nútené práce. V Hermanovciach Nemci zastrelili ďalších štyroch obyvateľov. 
Večer 7. septembra obdržalo velenie partizánskeho zväzku Čapajev od "Štábu partizánskeho hnutia pri 1. Ukrajinskom fronte" v súvislosti so začiatkom Karpatsko-duklianskej operácie rozkaz o presune do nového operačného priestoru, do ktorého sa zväzok musel presunúť. V tejto súvislosti, ako aj v súvislosti so zložitou situáciou, v akej sa zväzok ocitol, padlo rozhodnutie o rozpustení oboch vojenských oddielov. Najväčšia časť vojakov po dohode a s povolením velenia zväzku sa od jednotky odlúčila a odišla domov. Časť vojakov sa presunula na Stredné Slovensko, kde sa zapojila do Slovenské národné povstania. V tejto skupine boli napríklad stot. útv. František Adam, stot. útv. Martin Ďuriš-Rubanský, npor. útv. Dominik Miartuš Časť vojakov ostala so zväzkom a pokračovala v partizánskom boji. Malá časť dôstojníkov a vojakov z oboch vojenských oddielov ostala na základni v Slánskych vrchoch a očakávala príchod frontu. Bol medzi nimi mjr. gšt. Elemír Polk, mjr. útv Jozef Dobrotka, stot. útv. Ján Jarembák, MUDr. Imrich Hudec a ďalší. Žili v stanoch na Šimonke a v poľovníckom zrube nad obcou Petrovce. V druhej polovici septembra sa na základni objavila partizánska ošetrovateľka Anna Onderová (neskôr sa stala manželkou Ľudovíta Kukorelliho) a ďalší partizán. Dvojica prišla po dokumenty a odovzdala odkaz od plk. gšt. Viliama Talského, aby sa skupina urýchlene presunula do nového štábu Čapajeva nad obcou Závada. Skupina zostala na Šimonke, postupne sa zmenšovala. Začiatkom októbra zostalo v Slánskych vrchoch už len niekoľko osôb. Bol medzi nimi mjr. útv Jozef Dobrotka, stot. útv. Ján Jarembák. Finančne im vypomohol posádkový veliteľ z Prešova a miestni odbojári im zabezpečili civilné oblečenie a falošné dokumenty a muži sa presunuli na Stredné Slovensko a do Bratislavy.
Záverečné zhrnutie.
K oficiálnemu zániku Východoslovenskej armády došlo 31. agusta 1944. Z 35 000 vojakov a dôstojníkov sa v nemeckom zajatí ocitlo odhadom 18 000. Väčšina z nich sa stala lacnou pracovnou silou v internačných a pracovných táboroch v Nemecku a Rakúsku. Na základe intervencií prezidenta Jozefa Tisa a slovenskej vlády bolo v decembri 1944 na Slovensko vrátených asi 7 000 až 8 000 z nich. Boli zaradení ako technické vojsko do Domobrany, kde rozšírili rady nespoľahlivých vojakov.
Nemci sa zmocnili tankov 3. tankovej roty, tankov prvých dvoch čiat 1. tankovej roty, časti tankov 2. tankovej rory, 14 stíhačov tankov Marder III, veľkej časti protitankových kanónov a takmer všetkých poľných diel.
Z pôvodnej štruktúry a počtu jednotiek poľnej armády sa približne 4 000 vojakov zapojilo do Slovenského národného povstania. Šlo o tri prápory pechoty od 2. PD (velitelia stot. pech. Jobák, stot. pech. Vitalay, stot. pech Oškvarek) a 13 tankov 2. tankovej roty (npor.útv. Achimský), ktoré boli z východného Slovenska odvelené na konci augusta a ďalších približne 2 000 vojakov, ktorí sa na povstalecké územie presunuli po 31. auguste. 
Ďalší vojaci, ktorí neboli zajatí, ktorí nepadli, alebo neprešli na územie Stredného Slovenska sa rozišli domov alebo sa pridali k partizánom. Na počiatku septembra 1944 bolo výrazné zastúpenie vojakov slovenskej poľnej armády v partizánskych zväzkoch Šukájeva, zväzok Čapajev, čiastočne oddiel Alexander Nevskij, partizánska jednotka Kvitinského, oddiel Kovalenka-Belova a ďalšie.
Východoslovenská armáda vo filme.
Osud Východoslovensej armády bol niekoľkokrát zachytený aj vo filme.

</doc>
<doc id="681570" url="https://sk.wikipedia.org/wiki?curid=681570" title="Šukrí al-Kuvvatlí">
Šukrí al-Kuvvatlí

Šukrí al-Kuvvatlí ( – prepis podľa spisovnej arabčiny: "Šukrī al-Quwwatlī"; * 6. máj 1891, Damask† 30. jún 1967, Bejrút) bol sýrsky politik a v rokoch 1943 – 1949 a opätovne v roku 1955 – 1958 prezident Sýrie.

</doc>
<doc id="681577" url="https://sk.wikipedia.org/wiki?curid=681577" title="Abandon (album)">
Abandon (album)

Abandon je šestnásty štúdiový album britskej hard rockovej skupiny Deep Purple. Album vyšiel na jar v roku 1998. Je to druhý album, ktorý kapely nahrala s gitaristom Steve Morsem a posledný album, ktorý nahrával jeden zo zakladateľov Deep Purple, hráč na klávesové nástroje, Jon Lord. Jon Lord od skupiny Deep Purple definitívne odišiel v roku 2002.
Na podpornom truné k tomuto albumu kapela po pätnástich rokoch prvýkrát navštívila Austráliu. Na turné počas vystúpenia v Melbourne vzniklo ich DVD a koncertný album "". Koncertný album vyšiel 20. apríla 1999.
Názov albumu vznikol zo slovnej hračky, ktorú Ian Gillan vyskladal zo slov „A Band On“, preto aj turné k albumu oficiálny názov „A Band on Tour“". Unikátom pre kapelu Deep Purple na tomto albume je aj to, že naň nahrali coververziu vlastnej skladby „Bloodsucker“ (album "Deep Purple in Rock", 1970). Nahrávka „Don't Make Me Happy“ bola omylom mastrovaná v mono a na albume nebola upravená, jedna z dvoch verzií piesne vydanej na propagačnom singli bola mastrovaná v stereo zvuku.

</doc>
<doc id="681583" url="https://sk.wikipedia.org/wiki?curid=681583" title="Richard Z. Kruspe-Bernstein">
Richard Z. Kruspe-Bernstein



</doc>
<doc id="681584" url="https://sk.wikipedia.org/wiki?curid=681584" title="Bananas (album)">
Bananas (album)

Bananas je sedemnásty štúdiový album britskej rockovej kapely Deep Purple. Album vydalo vo svete dňa 9. septembra hudobné vydavateľstvo 2003 EMI Records Dňa 7. októbra 2003 ho cez Sanctuary Records publikovali v USA. Je to prvý album kapely Deep Purple na ktorom spolupracoval Don Airey, ktorý nahradil predošlého hráča na klávesové nástroje, Jona Lorda.

</doc>
<doc id="681589" url="https://sk.wikipedia.org/wiki?curid=681589" title="Corylus maxima">
Corylus maxima



</doc>
<doc id="681590" url="https://sk.wikipedia.org/wiki?curid=681590" title="Kumulén">
Kumulén

Kumulén je uhľovodík, ktorý má tri alebo viac kumulovaných (nasledujúcich hneď za sebou) dvojitých väzieb. Sú analogické k alénom, ale majú dlhší reťazec. Najjednoduchšou molekulou je butatrién (H2C=C=C=CH2), ktorý sa takisto nazýva jednoducho "kumulén". Na rozdiel od väčšiny alkánov a alkénov sú kumulény zvyčajne rigidné (majú pevný tvar), podobne ako alkíny, vďaka čomu je možné ich aplikovať v molekulárnych nanotechnológiách. Polyíny sú ďalší druh rigidných uhlíkových reťazcov. Kumulény sa nachádzajú na miestach vo vesmíre, kde je vodík vzácny. Kumulény obsahujúce heteroatómy sa označujú ako heterokumulény, príkladom je suboxid uhlíka.
Syntéza.
Prvá publikovaná syntéza butatriénu bola syntéza tetrafenylbutatriénu v roku 1921. Najbežnejší syntetický postup prípravy butatriénu je založený na reduktívnom spájaní geminálnych dihalovinylidénov. Syntéza tetrafenylbutatriénu publikovaná v roku 1977 spočívala v spojení 2,2-difenyl-1,1,1-tribrómetánu s meďou v dimetylformamide.
Štruktúra.
Rigidita kumulénov vzniká z toho, že uhlíky v reťazci majú vždy dve dvojité väzby. Kvôli ich sp hybridizácii majú dve π väzby, jednu na každý susedný atóm, ktoré sú na seba kolmé. Toto väzbové usporiadanie má za následok lineárnu geometriu reťazca uhlíkov.
Kumulénu s neekvivalentnými substituentmi na oboch koncoch existujú v podobe rôznych izomérov. Ak je počet po sebe nasledujúcich dvojitých väzieb nepárny, existuje "cis-trans" izoméria, podobne ako u alkénov. Ak je počet po sebe nasledujúcich dvojitých väzieb párny, majú kumulény axiálnu chiralitu, podobne ako alény.
Kumulény a prechodné kovy.
Prvý publikovaný komplex obsahujúci vinylidénový ligand bol Ph2C2Fe2(CO)8, odvodený od difenylketénu a Fe(CO)5. Štruktúrne sa tento komplex podobá na Fe2(CO)9, kde jeden "μ"-CO ligand je nahradený za 1,1-diphenylvinylidén, Ph2C2. Prvé monokovový vinylidénový komplex bol (C5H5)Mo(P(C6H5)3)(CO)2[C=C(CN)2]Cl.

</doc>
<doc id="681592" url="https://sk.wikipedia.org/wiki?curid=681592" title="Lineárna molekulárna geometria">
Lineárna molekulárna geometria

Lineárna molekulárna geometria popisuje geometriu (priestorové usporiadanie) molekuly, v ktorej je centrálny atóm viazaný na dva ďalšie atómy (alebo ligandy), medzi ktorými je väzbový uhol 180°. Lineárne organické molekuly, napríklad acetylén (HC≡CH), sú často popisované pomocou sp hybridizácie orbitálov na uhlíkových atómoch. Podľa teórie VSEPR majú lineárnu geometriu molekuly, ktorých centrálny atóm je viazaný na dva atómy (alebo ligandy) a má nula alebo tri voľné elektrónové páry (teda molekuly typu AX2 or AX2E3, v AXE zápise). Príkladmi neutrálnych molekúl AX2 s lineárnou geometriou sú:
Najdôležitejšiou lineárnou molekulou s viac ako troma atómami je acetylén (H−C≡C−H), v ktorom sa každý atóm uhlíka dá považovať za centrálny atóm s jednoduchou väzbou na atóm vodíka a trojitou väzbou na druhý atóm uhlíka. Medzi lineárne anióny patria azidový anión (N3-) a tiokyanát (SCN-). Príkladom lineárneho katiónu je nitrónium (NO2+).
Lineárna geometria nastáva i u molekúl AX2E3 (centrálny atóm s tromi voľnými elektrónovými pármi viazaný na dva atómy), napríklad fluorid xenónatý (XeF2) a trijodidový anión (I3-), v ktorom je jeden jód viazaný na ďalšie dva atómy jódu. V týchto molekulách tvoria valenčné elektrónové páry tvar trigonálnej bipyramídy, kde tri voľné elektrónové páry sú v rovine, pretože tam si menej zavadzajú, a väzby na atómy sa nachádzajú vo vrcholoch pyramíd, takže vzniká tvar lineárnej molekuly.

</doc>
<doc id="681595" url="https://sk.wikipedia.org/wiki?curid=681595" title="Žihadlovce">
Žihadlovce

Žihadlovce (iné názvy: žihadlovité blanokrídlovce, žihadlovkovité blanokrídlovce, žihadlové blanokrídlovce, žihadlaté blanokrídlovce, hmyz žihadlovitý; zastarano: "osy so žihadlom"; lat. Aculeata, Aculeati, Monotrocha, Vespomorpha, Hymenoptera aculeata) sú v niektorých systémoch veľký taxón (uvádzaný napr. pod označením sekcia) z taxónu štíhlopáse (=úzkopáse; lat. Apocrita), pričom štíhlopáse sú veľký taxón blanokrídlovcov. 
Opakom žihadlovcov je (v rámci štíhlopásych) taxón parazitické blanokrídlovce (=parazitické osičky; lat. Parasitica).
Do žihadlovcov patria najznámejšie blanokrídlovce, napr. včely, čmeliaky, osy, sršne, mravce, blyskavky a kutavky.
V užšom (staršom) zmysle sa do žihadlovcov nezaraďujú (z recentných taxónov) blyskavky a tieto žihadlovce v užšom zmysle sú teda zhodné s taxónom Euaculeata (pozri nižšie).
Systematika.
Súčasný systém je takýto:
žihadlovce (Aculeata v širšom zmysle):
Vysvetlivka: A, B, C... pomocne označuje rôzne významy toho istého názvu.
Poznámka: Taxón Vespiformes (= Vespiformia v užšom zmysle) znamená Vespoidea A okrem Formicoidea.

</doc>
<doc id="681596" url="https://sk.wikipedia.org/wiki?curid=681596" title="Aculeata">
Aculeata

Aculeata môže byť latinský názov taxónu:
Poznámka: Pozri poznámku o tomto názve v článku blanokrídlovce.

</doc>
<doc id="681598" url="https://sk.wikipedia.org/wiki?curid=681598" title="Žihadlovité blanokrídlovce">
Žihadlovité blanokrídlovce



</doc>
<doc id="681599" url="https://sk.wikipedia.org/wiki?curid=681599" title="Žihadlovkovité blanokrídlovce">
Žihadlovkovité blanokrídlovce



</doc>
<doc id="681600" url="https://sk.wikipedia.org/wiki?curid=681600" title="Žihadlové blanokrídlovce">
Žihadlové blanokrídlovce



</doc>
<doc id="681601" url="https://sk.wikipedia.org/wiki?curid=681601" title="Žihadlaté blanokrídlovce">
Žihadlaté blanokrídlovce



</doc>
<doc id="681602" url="https://sk.wikipedia.org/wiki?curid=681602" title="Osy so žihadlom">
Osy so žihadlom



</doc>
<doc id="681603" url="https://sk.wikipedia.org/wiki?curid=681603" title="Hmyz žihadlovitý">
Hmyz žihadlovitý



</doc>
<doc id="681604" url="https://sk.wikipedia.org/wiki?curid=681604" title="Blanokrídly hmyz">
Blanokrídly hmyz



</doc>
<doc id="681605" url="https://sk.wikipedia.org/wiki?curid=681605" title="Texas Stars">
Texas Stars

Texas Stars je profesionálny tím v ľadovom hokeji, hrajúci v American Hockey League. 
Mužstvo pôsobí v meste Austin v americkom štáte Texas. Svoje domáce zápasy hrajú v tamojšej aréne H-E-B Center. Klub je farmou NHL tímu Dallas Stars. Klub hral trikrát finále Calder Cupu, v premiérovej sezóne 2009, kedy však vo finále s klubom Hershey Bears prehrali 2:4 na zápasy. V ročníku 2013/14 hral klub svoje druhé finále, tentokrát proti St. John's IceCaps uspel a po víťazstve 4:1 na zápasy trofej získal. Tretíkrát hrali Stars finále v ročníku 2017/18, kedy podľahli 3:4 s celkom Toronto Marlies.

</doc>
<doc id="681607" url="https://sk.wikipedia.org/wiki?curid=681607" title="Firceng">
Firceng

Firceng () je vrch v pohorí Pohronský Inovec. Leží nad mestom Nová Baňa, približne západne od jeho centra.
Poloha.
Nachádza sa vo východnej časti Pohronského Inovca, v geomorfologickom podcelku Veľký Inovec. Vrchol leží v Banskobystrickom kraji, na území okresu Žarnovica a v katastrálnom území mesta Nová Baňa. Najbližším sídlom je na severnom a východnom úpätí ležiace mesto Nová Baňa, západným smerom sa nachádza osada Stará Huta a južným obec Orovnica. 
Opis.
Firceng je súčasťou hrebeňa, ktorý vedie od Veľkého Inovca () východným smerom cez Lachtrovu skalu () až k mestu Nová Baňa. Severným smerom leží Sedlová skala (), Viničný vrch () a Matiašov vrch (), západným Lachtrova skala () a Viecha (), južným Čaračín () a Antalov vrch () a východným Kolovrat () a Háj (). Severnú časť masívu odvodňujú prítoky Starohutského potoka, smerujúceho Novobanským potokom do rieky Hron, vodu z južnej časti odvádza Banský potok. Na vrchol nevedie značený turistický chodník. 
Výhľady.
Nesúvislý, miestami omladený zmiešaný les, pokrývajúci vrcholovú časť, umožňuje len veľmi obmedzený rozhľad. Z lokalít s nízkou vegetáciou možno vidieť okolité vrchy Pohronského Inovca a susedných Štiavnických vrchov, pri vhodných podmienkach aj Vtáčnik, Kremnické vrchy a Nízke Tatry.
Prístup.
Na vrchol nevedie značená trasa, no južným úbočím prechádza Rudná magistrála z Veľkého Inovca do Novej Bane.

</doc>
<doc id="681608" url="https://sk.wikipedia.org/wiki?curid=681608" title="Katee Sackhoffová">
Katee Sackhoffová

Katee Sackhoffová (; * 8. apríl 1980, Porland, Oregon, USA) je americká herečka. Známa je svojou úlohou v televíznom seriály "Battlestar Galactica" (20042009).
Detstvo a mladosť.
Sackhoffová sa narodila v Porlande, v štáte Oregon. Jej matka bola koordinátorkou anglického jazyka a jej otec bol pozemkovým developerom. V detstve sa aktívne venovala športu, až pokým si nezranila pravé koleno. Neskôr začala praktizovať jogu a začala sa zaujímať o herectvo.
Kariéra.
Jej prvou hereckou úlohou bola tínedžerka s dieťaťom vo filme "Fifteen and Pregnant", po boku herečky Kirsten Dunst. Film sa natáčal v roku 1998 a Sackhoffovú herectvo motivovalo k tomu, dostať sa do Hollywoodu, kam sa neskôr presťahovala. Jednu z vedľajších úloh získala aj v roku 2002, v menej úspešnom filme "Halloween: Resurrection".
V roku 2003, stvárnila rolu Kary „Starbuck“ Thraceovej, v televíznom filme "Battlestar Galactica". Film získal pozitívne ohlasy a o rok neskôr sa Sackhoffová stala aj súčasťou televízneho seriálu. Televízny seriál sa natáčal v rokoch 2004 až 2009 a Sackhoffová získala v roku 2005 ocenenie Saturn pre najlepšiu herečku v televíznom seriály. V roku 2012 sa stala stálou súčasťou televízneho seriálu "Drsný šerif", ktorý sa natáčal až do roku 2017. Medzitým hosťovala v televíznom seriály "Flash", získala tiež hlavnú úlohu v televíznom seriály "Another Life" z roku 2019.
Súkromný život.
Spoločne s herečkou Triciou Helfer založili Acting Outlaws, charitatívnu jazdu na motorke, s ktorou spolupracovali na zvyšovaní podvedomia a získavaní finančných prostriedkov na účely vrátane Gulf Restoration Network, Humane Sociaty a International Red Cross and Red Crescent Movement.
Je tiež zanietená zdravá konzumentka. Má svoj videokanál na youtube, kde jej videá sa zaoberajú tréningovými a stravovacími postupmi.
Od roku 2021 je vydatá za Robina Gadsbyma, s ktorým má dieťa narodené v decembri 2021.

</doc>
<doc id="681609" url="https://sk.wikipedia.org/wiki?curid=681609" title="Katee Sackhoff">
Katee Sackhoff



</doc>
<doc id="681610" url="https://sk.wikipedia.org/wiki?curid=681610" title="Vlkovský potok (prítok Liešnice)">
Vlkovský potok (prítok Liešnice)

Vlkovský potok je potok v regióne Gemeri a v regióne Malohont na území obcí Lehota nad Rimavicou v Rimavská Sobota a Kokava nad Rimavicou v Poltár v Banskobystrickom kraji. Nachádza sa v geomorfologickom celku Revúcka vrchovina, v geomorfologickom podcelku Cinobanské predhorie. Je pravostranným prítokom Liešnice a má dĺžku . Je vodným tokom VII. rádu.
Prameň.
Pramení v v lesnom extraviláne na území obce Lehota nad Rimavicou na západnom svahu vrchu "Žabica" s .
Opis toku.
Od prameňa na území obce Lehota nad Rimavicou tečie západným smerom lesným extravilánom, priteká k obecnej hranici medzi obcami Lehota nad Rimavicou v Rimavská Sobota a Kokava nad Rimavicou v Poltár, veľkým oblúkom mení smer na sever, sleduje obecnú a zároveň aj okresnú hranicu ako aj železnicu Lučenec – Utekáč, preteká cez intravilán osady "Liešnica", ďalej preteká východne od lesa "Vlkovo" v cez intravilán osady "Vlkovo", sleduje priebeh obecnej hranice, na obecnej hranici medzi obcami Kokava nad Rimavicou a Lehota nad Rimavicou v ústi do Liešnice ako jej pravostranný prítok v povodí "Rimavice". "Vlkovský potok" má viacero nevýznamných bezmenných prítokov.
Pôvod názvu.
Motivantom názvu vodného toku "Vlkovský potok" na území obcí Lehota nad Rimavicou v Rimavská Sobota a Kokava nad Rimavicou v Poltár v období pomenovacieho procesu bola poloha osady "Vlkovo" prípadne poloha susedného lesa "Vlkovo" v oblasti, cez ktorú Vlkovský potok pretekal. Z toponyma "Vlkovo" rozšírením o formant "-ský", a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Vlkovský potok" ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Vlkovský potok" bol štandardizovaný v roku 1992. V priestore slovenskej hydronymie potokov hydronymum "Vlkovský potok" nie je jedinečným hydronymom (máj 2022).

</doc>
<doc id="681622" url="https://sk.wikipedia.org/wiki?curid=681622" title="Brečtan popínavý">
Brečtan popínavý

Brečtan popínavý (iné názvy: brečtan obyčajný, zriedkavo: brečtan vždyzelený, zastarano: "břečtan vždyzelený"; ľudovo alebo staršie: "brečtan", "bršlen"; ľudovo: "nevoľné drievko", "zimozel", "bľušť", "líček"; ) je vždyzelená drevnatá liana z rodu brečtan ("Hedera") z čeľade aralkovité ("Araliaceae").
Opis.
Brečtan popínavý je vždy zelená, popínavá, drevnatá liana s vetvenou stonkou a s priliepavými korienkami; dĺžka stoniek závisí od podkladu a môže dosiahnuť výšku až 30 m, s hrúbkou do 15 cm. Mladé výhonky a súkvetia sú husto pokryté chlpmi. Druh je veľmi variabilný vo veľkosti, tvare a sfarbení listov a tiež v spôsobe rastu.
Listy brečtana sú na nekvitnúcich výhonkoch dlaňovito trojlaločné až päťlaločné, na kvitnúcich výhonkoch jednoduché, celistvookrajové, pretiahnuto končisté. Sú striedavé, kožovité, tmavozelené, lesklé a s dlhou stopkou.
Pravidelné kvety sú zelenkavo žlté, združujú sa do koncových súkvetí a kvitnú v septembri. Okolíky sú guľaté, jednotlivé alebo v strapcoch. Kvety sú obojpohlavné, kvetné stopky sú asi 2 cm dlhé, zvonku hnedé, vnútri zelené a sú opadavé. Tyčiniek je päť. Semenník je polospodný, zväčša päťpuzdrový, vzácne desaťpuzdrový, s jedným semenom v každom puzdre. Piestikov býva 3 až 5, zrastených do jedného stĺpika. Plodom je guľatá bobuľa s priemerom do 1 cm. Nezrelá je červenkasto fialová, zrelá modročierna a hladká. Semená sú obličkovité, trojhranné, končisté, 5 až 6 mm dlhé.
Rozšírenie.
Brečtan popínavý patrí do čeľade aralkovitých, čo sú prevažne tropické a subtropické dreviny a byliny. Rod brečtan je jedna z výnimiek, pretože asi pätnásť jeho druhov rastie skôr v miernom pásme Európy a Ázie a zasahuje ďaleko na sever, v Nórsku až k šesťdesiatemu stupňu severnej šírky. Rozšírený je aj v severnej Afrike a juhozápadnej Ázii. Východne jeho areál zahŕňa Ukrajinu, Kaukaz a severný Irak. Zavlečený bol aj do Severnej Ameriky, Austrálie, na Nový Zéland aj do Argentíny a Peru.
Ekológia.
Brečtan popínavý je tolerantný voči pomerne širokému spektru prostredí mierneho pásma. V Európe sa vyskytuje od hladiny mora do nadmorských výšok nad 1000 m a v Bolívii bol zaznamenaný jeho výskyt až do výšky 3300 m. Jeho najvyšší výskyt na Slovensku bol zaznamenaný v nadmorskej výške 1260 m.
Brečtan rastie v tienistých listnatých hájoch aj v teplomilných dubových sucholesoch s dubom plstnatým. Rastie na neutrálnych alebo slabo kyslých, na živiny bohatých pôdach. Bežne sa vyskytuje aj na človekom vytvorených biotopoch, rastie na stenách domov, na plotoch a na stĺpoch.
Brečtan popínavý sa rozmnožuje semenami aj vegetatívne. Ak sa reprodukčný výhonok oddelí a opäť zakorení, bude pokračovať v raste s listami a výhonkami typickými pre túto fázu. Prvá jeho reprodukcia je variabilná, ale môže sa vyskytnúť už vo veku do 10 rokov. Kvitne v septembri a plody dozrievajú v marci až apríli nasledujúceho roku. Kvety sú opeľované rôznymi druhmi hmyzu, ktoré ich navštevujú kvôli nektáru aj vzhľadom k tomu, že ho produkujú v sezóne, keď kvitne len málo iných druhov.
Význam a využitie.
Brečtan popínavý sa pestuje aj v záhradách, pričom bola vyšľachtená rada kultúrnych foriem, ktoré sa vyznačujú odlišným vzrastom, tvarom aj farbou listov, niektoré sa pestuje aj ako izbové rastliny.
V antike bol brečtan symbolom veselosti a opilstva. Brečtanový veniec bol atribútom vtedajších bohov neviazaného života. Je tiež dobre známou liečivou rastlinou, individuálne použitie sa však neodporúča, rastlina je totiž jedovatá. Z plodov sa v minulosti získavalo aj farbivo pre farbenie vlny a látok.
Hrozby a choroby.
Brečtan popínavý má viacero škodcov, ktorí na ňom parazitujú. Niektorí z nich sú natoľko špecializovaní na rod brečtan ("Hedera"), že pre ich druhový názov sa použilo meno hostiteľa. Z vošiek je to druh "Aphis hederae", ktorý v oblastiach s miernou klímou je prítomný celoročne. Z chrobákov je to druh "Kissophagus hederae" ("syn. Kissophagus vicinus"), ktorého larvy aj dospelé jedince sa živia pletivami stonky (kôry).
Z hubovitých patogénov je to druh "Boeremia hedericola". Parazituje na listoch, na ktorých sa spočiatku objavujú len malé svetlohnedé až hnedé ostrovčeky. Tie sa postupne rozširujú až môžu zničiť celý list. Z dvojkrídlovcov, z čeľade byľomorovité ("Cecidomyiidae"), je to druh "Dasineura kiefferi", ktorý napadá a ničí kvety hostiteľa.

</doc>
<doc id="681623" url="https://sk.wikipedia.org/wiki?curid=681623" title="Rapture of the Deep">
Rapture of the Deep

Rapture of the Deep je osemnásty štúdiový album britskej hard rockovej kapely Deep Purple. Album vyšiel v novembri 2005. Je to štvrtý album, ktorý so skupinou Deep Purple nahral gitarista Steve Morse (od r. 1994) a druhý na korom nahral klávesové nástroje Don Airey. Podobne ako u predošlého albumu, "Bananas", je aj pri tomto producentom nahrávania Mike Bradford.

</doc>
<doc id="681624" url="https://sk.wikipedia.org/wiki?curid=681624" title="Hedera helix">
Hedera helix



</doc>
<doc id="681628" url="https://sk.wikipedia.org/wiki?curid=681628" title="Blanokrídle">
Blanokrídle



</doc>
<doc id="681629" url="https://sk.wikipedia.org/wiki?curid=681629" title="Hmyz blanokrídly">
Hmyz blanokrídly



</doc>
<doc id="681630" url="https://sk.wikipedia.org/wiki?curid=681630" title="Hmyz žilokridlý">
Hmyz žilokridlý



</doc>
<doc id="681631" url="https://sk.wikipedia.org/wiki?curid=681631" title="Žilnokrýdlenci">
Žilnokrýdlenci



</doc>
<doc id="681632" url="https://sk.wikipedia.org/wiki?curid=681632" title="Blanokrídlaté">
Blanokrídlaté

Blanokrídlaté (Hymenopteroidea, Hymenopteroida, Hymenopterida, Hymenopteria) je nadrad (prípadne podtrieda, subkohorta a pod.) holometabolného hmyzu, ktorý v závislosti od autora môže zahŕňať:
Latinské názvy Hymenopterida a Hymenopteria môžu byť aj staršie názvy (priamo) radu Hymenoptera, pozri blanokrídlovce.

</doc>
<doc id="681633" url="https://sk.wikipedia.org/wiki?curid=681633" title="Hymenopteroidea">
Hymenopteroidea



</doc>
<doc id="681635" url="https://sk.wikipedia.org/wiki?curid=681635" title="Hymenopterida">
Hymenopterida



</doc>
<doc id="681636" url="https://sk.wikipedia.org/wiki?curid=681636" title="Hymenopteroida">
Hymenopteroida



</doc>
<doc id="681637" url="https://sk.wikipedia.org/wiki?curid=681637" title="MEP dráha">
MEP dráha



</doc>
<doc id="681639" url="https://sk.wikipedia.org/wiki?curid=681639" title="Mecopteroidea">
Mecopteroidea



</doc>
<doc id="681640" url="https://sk.wikipedia.org/wiki?curid=681640" title="Hymenopteria">
Hymenopteria



</doc>
<doc id="681641" url="https://sk.wikipedia.org/wiki?curid=681641" title="Zdravotnícky odpad">
Zdravotnícky odpad

Zdravotnícky odpad je všetok odpad vznikajúci pri poskytovaní zdravotných služieb. Môžeme ho rozdeliť na dve skupiny: 
Hlavnými zdrojmi odpadu zo zdravotnej starostlivosti sú:
Nerizikový odpad.
Nerizikový alebo ostatný odpad je odpad, ktorý nemá vlastnosti nebezpečného odpadu. Tvoria ho rovnaké odpadové materiály ako komunálny odpad. Nakladanie týchto dvoch odpadov sa nerozlišuje. Z celkového množstva odpadov vznikajúcich pri zdravotníckych činnostiach je asi 85% bežného, nerizikového odpadu, pozostávajúceho z  kuchynského, administratívneho odpadu, obalových materiálov, ktoré nie sú kontaminované a produktov zdravotníckych služieb. Patria sem papierové alebo plastové odpadky, rukavice a plášte, obaly a obväzy, na ktorých nie je krv alebo potenciálne infekčné materiály.
Rizikový odpad.
Rizikové alebo nebezpečné odpady svojím pôvodom, zložením alebo koncentráciou nebezpečných látok môžu spôsobiť nebezpečenstvo pre životné prostredie a zdravie ľudí. Taktiež majú aspoň jednu z nebezpečných vlastností identifikovaných špeciálnymi predpismi, vrátane obalu, v ktorom bol alebo je nebezpečný odpad zabalený.
Do skupiny rizikového odpadu patria nasledujúce druhy odpadov:
Vplyv na životné prostredie.
Globálne je odpadové hospodárstvo v zdravotníctve nedostatočne financované a zle implementované. Kombinované toxické infekčné a iné nebezpečné vlastnosti zdravotníckeho odpadu predstavujú významnú hrozbu pre životné prostredie a verejné zdravie. Na rozdiel od mnohých iných nebezpečných odpadov v súčasnosti neexistuje žiadny medzinárodný dohovor, ktorý by priamo pokrýval nakladanie so zdravotníckym odpadom, takže kategorizačné systémy sa v jednotlivých krajinách líšia. Odpad sa však zvyčajne kategorizuje podľa rizika, ktorý so sebou nesie. Väčšina medicínskeho odpadu – približne 75 až 85% – ​​je podobná bežnému komunálnemu odpadu a predstavuje nízke riziko, pokiaľ sa nespáli. Zvyšok tvoria nebezpečnejšie typy medicínskeho odpadu, vrátane infekčného a ostrého odpadu, chemického a rádioaktívneho odpadu a nemocničných odpadových vôd.
Znížením a separovaním odpadu zo zdravotnej starostlivosti môžu zdravotnícke zariadenia znížiť svoje prevádzkové náklady, eliminovať riziká pre svojich zamestnancov, zlepšiť miestne prostredie a zlepšiť vzťahy s komunitou.
Nakladanie s odpadmi na Slovensku.
Zo zdravotníckej legislatívy nebezpečný odpad upravuje vyhláška MZ SR č. 553/2007 Z. z. v § 9 nasledovne:

</doc>
<doc id="681642" url="https://sk.wikipedia.org/wiki?curid=681642" title="Hymenoptéry">
Hymenoptéry



</doc>
<doc id="681643" url="https://sk.wikipedia.org/wiki?curid=681643" title="Izotopomér">
Izotopomér

Izotopoméry alebo izotopické izoméry sú izoméry, ktoré majú rovnaký počet atómov každého izotopu, ale majú ich na rôznych miestach vo svojom priestorovom usporiadaní. V princípe sú to konštitučné izoméry alebo stereoizoméry, v ktorých sa líši len pozícia jednotlivých izotopov. Napríklad CH3CHDCH3 a CH3CH2CH2D sú konštitučné izotopoméry propánu, pretože sa líšia pozíciou atómu deutéria (D). ("R")- a ("S")-CH3CHDOH sú izotopické stereoméry etanolu a ("Z")- a ("E")-CH3CH=CHD sú izotopické stereoméry propénu. Názov „izotopomér“ prvýkrát použili Seeman a Paine v roku 1992 na rozlíšenie izotopických izomérov od izotopológov (izotopických homológov).
13C-NMR.
V nukleárnej magnetickej rezonančnej spektroskopii neprodukuje bežný izotop uhlíka 12C žiadny signál. Relatívne vzácny izotop 13C je však ľahko detegovateľný. Vďaka tomu je možné pomocou 13C NMR študovať uhlíkové izotopoméry, vďaka čomu je možné zistiť viac o rôznych uhlíkových atómoch v danej štruktúre. Všetky jednotlivé štruktúry, ktoré obsahujú jediný 13C izotop, poskytujú informácie o štruktúre v tesnej blízkosti tohto atómu. Veľké vzorky obsahujú zmes všetkých izotopomérov, takže jedno spektrum poskytne dáta ohľadne všetkých uhlíkov v zlúčenine. Takmer všetok uhlík prítomný v bežných vzorkách je 12C a asi len 1 % atómov uhlíka tvorí izotop 13C, takže izotopológy s 13C tvoria asi len 1 % celej vzorky. Množstvo molekúl, ktoré obsahuje dva a viac takýchto atómov uhlíka, klesá exponenciálne. Výnimočný prípad, kde sa nachádzajú dva atómy 13C hneď vedľa seba v jednej štruktúre, vykazuje merateľné vzájomné ovplyvnenie (coupling) medzi týmito atómami a takisto signály pre každý z nich samostatne. Pri korelačných experimentoch s metódou INADEQUATE sa využíva tento efekt na určenie toho, ktoré atómy sú na seba naviazané, čo je užitočné pre zistenie skutočnej štruktúry neznámej chemikálie.
Reakčná kinetika.
V reakčnej kinetike je občas vidieť rôzne reakčné rýchlosti u rôznych izotopomérov danej molekuly. Tento kinetický izotopový efekt sa dá použiť na študovanie reakčných mechanizmov, pretože umožňuje sledovať, ako sa tieto atómy s rôznou hmotnosťou účastnia reakčného procesu.
V biochémii sú rozdiel y medzi izotopomérmi rôznych biomolekúl, napríklad škrobov, užitočné napríklad v archeológii. Umožňujú zistiť, akú stravu konzumovali prehistorickí ľudia, ktorí žili v paleolite. To umožňuje oxid uhličitý, ktorý obsahuje 12C i 13C. Jednoklíčnolisté rastliny (ako sú ryža a ovos) sa totiž líšia od dvojklíčnolistých rastlín (ako sú zemiaky a ovocné stromy) v relatívnych množstvách 12CO2 and 13CO2, ktoré zabudovávajú do svojich pletív v procese fotosyntézy. Keď sa nájdu pozostatky, napríklad kosti alebo zuby, relatívny izotopický obsah môže naznačiť, akou stravou sa prehistorickí ľudia živili.

</doc>
<doc id="681645" url="https://sk.wikipedia.org/wiki?curid=681645" title="Adonizmus">
Adonizmus

Adonizmus je novopohanské náboženstvo založené v roku 1925 nemeckým okultistom Franzom Sättlerom (1884 – 1942), ktorý ho opísal ako „uctievanie Diabla [t.j. Adonisa] s erotickým pozadím“. Hoci tvrdil, že ide o pokračovanie starovekého pohanského náboženstva, akademici ho považujú za „výtvor jedného vysoko nadaného a vzdelaného muža“, pričom touto postavou je sám Sättler. Adonizmus je polyteistické náboženstvo založené na viere v existenciu piatich hlavných bohov: Belus, Biltis, Adonis, Dido a Molchos, pričom najvýznamnejší z nich je Adonis, ktorého Sättler prirovnal ku kresťanskému Satanovi. Molchos, v porovnaní s milostivým Adonisom, je adonistami považovaný za zlomyseľného a zodpovedného za zotročenie ľudstva monoteistickými náboženstvami, akými sú judaizmus, kresťanstvo a islam. Adonizmus je považovaný za „výrazne protikresťanský“.
Viera.
Sättler mylne pokladal adonizmus za staroveké náboženstvo, ktoré vyznávali Chaldejci, Feničania, Peržania, Egypťania a Gréci.Tvrdil tiež, že sa z časti uchovalo medzi jezídmi na Blízkom východe a tiež medzi obyvateľmi Nuristanu (fiktívne miesto, ktoré podľa neho nesúviselo so skutočným Nuristanom v Afganistane). Práve o tomto poslednom meste tvrdil, že sa v ňom nachádza veľký chrám „Bit Nur“ (Dom svetla), kde bolo podľa neho uložené pôvodné staroveké adonistické písmo. Okrem Sättlerových tvrdení však neexistuje žiadny dôkaz, že Nuristan alebo Bit Nur niekedy existovali. Sättler tvrdil, že práve v tomto chráme sa prvýkrát dozvedel o adonizme a prijal tam meno Dr. Mussalam.
Adonizmus ako polyteistické náboženstvo uctieva viacero bohov, z toho päť hlavných božstiev. Adonisti veria, že prví dvaja z nich boli predhistorický boh Belus a jeho manželka Biltis a že sa vynorili z Chaosu. Podľa adonistického presvedčenia mali Belus a Biltis potomka, Molchosa, ktorý bol zlomyseľným božstvom a vytvoril svet obývaný zdeformovanými príšerami; kvôli hrôze z toho Belus a Biltis zničili tento svet a neskôr splodili ďalšie dve deti, dobrotivého syna Adonisa a dcéru Dido. Adonis následne stvoril náš svet, pričom ľudstvo stvoril na svoj obraz a na obraz svojej sestry. Molchos ale zo žiarlivosti zabil Adonisa a prevzal vládu nad svetom. Dido vzkriesila Adonisa a ten sa pokúsil ochrániť ľudstvo pred Molchosovými machináciami, napríklad povedal človeku, mužovi menom Noe, nech postaví drevenú archu, aby zachránil svoj i ostatné živočíšne druhy pred Veľkou potopou.
Molchos však so svojimi pokusmi ublížiť ľudstvu neskončil. Okrem toho, že naň zaútočil chorobami, zoslal k nim aj falošných prorokov ako Mojžiša, Zarathuštru, Ježiša a Mohameda, aby ľudí obrátili na monoteistické uctievanie jeho božstva pod menami ako Jehova, Ormuzd a Alah. Podľa adonistov v náboženstvách, ktoré uctievajú Molcha, ako sú zoroastrizmus, judaizmus, kresťanstvo a islam, bol Adonis, stvoriteľ a ochranca ľudstva, démonizovaný ako Satan, Ahriman či Iblis. Podľa presvedčenia adonistov si Molchos vďaka nadvláde týchto monoteistických náboženstiev udržal kontrolu nad svetom, ale v roku 2000 nl sa Adonis sa postaví proti Molchovi v záverečnej bitke, porazí ho a spôsobí Zlatý vek, ktorý potrvá, až kým sa vesmír znova nestane súčasťou Chaosu.
Adonis a Dido sú v adonizme primárne uctievaní cez zmyselný pôžitok zo sexuálneho styku, heterosexuálneho aj homosexuálneho. Sättler adonizmus stručne opísal ako „uctievanie Diabla [t.j. Adonisa] s erotickým pozadím“. Sättler bol popredným zástancom sexuálnej reformy v Nemecku na začiatku dvadsiateho storočia, zastával presvedčenia, ktoré boli neskôr zlegalizované v posledných desaťročiach toho storočia. Adonizmus sa tiež opiera o vieru v toleranciu k iným ľudským bytostiam, pričom Sättler uvádza, že „najdôležitejšou cnosťou adonistu je tolerancia a oblasť, v ktorej ju môže praktizovať, je bezhraničná,“ a tiež sa drží osobného maxima: „Pochopiť všetko znamená všetko odpustiť.“
Franz Sättler.
Sättler sa narodil 7. marca 1884 ako syn policajného strážnika v Moste, na území dnešného Česka, ktoré bolo vtedy súčasťou Rakúsko-Uhorska. Tam navštevoval základnú školu aj gymnázium. Vynikal v jazykoch – učil sa gréčtinu, hebrejčinu, arabčinu, starogréčtinu a latinčinu. Začal tiež písať do miestnych novín a navštevovať Karlovu univerzitu v Prahe, kde spočiatku študoval filológiu, neskôr prešiel na orientalistiku. Na univerzite sa stal obľúbeným študentom profesora Maxa Grünerta. Sättlerovi poskytol poznámky k perzsko-nemeckému slovníku, ktorý Dr. Jakob Polak zanechal nedokončený. Sättler ho dokončil a vytvoril tak vôbec prvý slovník týchto dvoch jazykov. V nasledujúcich rokoch Sättler podnikol cesty naprieč Európou i na Blízky východ. V čase vypuknutia prvej svetovej vojny sa nachádzal v Solúne. Francúzska armáda ho po dobití mesta zatkla ako občana Rakúsko-Uhorska a bol deportovaný do koncentračného tábora v Lurdoch, kde ho väznili do roku 1919. Sättler sa v tábore spriatelil s hlavným dozorcom, ktorý bol aktívnym členom ezoterického, okultného prúdu teozofie. Po mnohých rozhovoroch na túto tému dozorca priviezol do tábora knihy o okultizme, aby ich mohol Sättler čítať. Podľa Sättlera práve tieto knihy formovali intelektuálny základ pre jeho neskoršiu kariéru v okultizme. V roku 1919, po skončení vojny a prepustení z koncentračného tábora, Sättler pracoval pre novovzniknutý štát Česko-Slovensko ako agent tajnej služby pod prezývkou Dr. Erich Bauer. V roku 1922 sa však dostal do zajatia v Nemecku, kde ho uväznili na štyri roky. Vo väzení pokračoval v štúdiu kníh o okultizme.
Po návrate z nemeckého väzenia sa v roku 1926 usadil vo Viedni. Založil Adonistickú spoločnosť, predstavil doktrínu adonizmu, napísal hlavné tézy a začal šíriť adonistické princípy. Sättlerova Adonistická spoločnosť bola považovaná za tajný okultný spolok, ktorého členovia patrili k vysokým spoločenským vrstvám. Po policajnom vyšetrovaní členov a obvineniam zo sexuálnych orgií sa Sättler stiahol do Grécka, kde začal vydávať magazín "Lucifer". V Nemecku po nástupe Hitlera k moci čelil adonistický okultný spolok nacistickým konšpiráciám, že je podobne ako ilumináti súčasťou tajnej židovsko-slobodomurárskej koalície s cieľom ovládnuť svet. Po roku 1935 sa Sättler usadil v Petržalke na Slovensku. Po vpáde nacistických vojsk na slovenské územie sa vytratili zmienky o Sättlerovom ďalšom živote. Nie je známe, ako zomrel, hoci existujú tvrdenia, že zomrel v nacistickom koncentračnom tábore Mauthausen, historikom sa však nepodarilo nájsť písomné záznamy, ktoré by to potvrdzovali.

</doc>
<doc id="681647" url="https://sk.wikipedia.org/wiki?curid=681647" title="Wilkes-Barre">
Wilkes-Barre

Wilkes-Barre je americké mesto a sídlo Luzerne County v severovýchodnej Pensylvánii a je súčasťou aglomerácie Scranton-Wilkes Barre. Táto aglomerácia je piatou najväčšou v Pensylvánii, po Philadelphii, Pittsburghu, Allentownu a Harrisburgu. Mesto bolo založené v roku 1769 a štatút mesta získalo v roku 1869. Ťažba uhlia predznamenala jeho rýchly rast na konci 19. a na začiatku 20. storočia. Po útlme ťažby uhlia mesto zaznamenalo ekonomický a demografický pokles. Revitalizácia a modernizácia mestskej infraštruktúry prebieha od roku 2005, napríklad revitalizácia nábrežia, nový divadelný komplex a rozšírenie areálu univerzity.

</doc>
<doc id="681650" url="https://sk.wikipedia.org/wiki?curid=681650" title="Krivá breza">
Krivá breza

 
Krivá breza () je vrch v pohorí Vtáčnik. Leží v bočnom hrebeni nad obcou Bystričany, približne juhovýchodne od Novák. Je súčasťou Chránenej krajinnej oblasti Ponitrie.
Poloha.
Nachádza sa v strednej časti pohoria, v geomorfologickom podcelku Vysoký Vtáčnik. Vrchol leží v Trenčianskom kraji, v okrese Prievidza a v katastrálnom území obce Bystričany. Najbližšími sídlami sú južným smerom situovaná obec Kľak, východným obec Prochot, severozápadným Kamenec pod Vtáčnikom a Bystričany a západným Horná Ves a Čereňany.
Opis.
Krivá breza leží v rázsoche, ktorá vybieha západným smerom z masívu Kláštorskej skaly (). Severným smerom sa nachádza Zraz () a Dolný Kostolík (), západným Jaseňová skala (), Skalka () a Buchlov (), južným Rúbaný vrch () a východným Kláštorská skala a Vtáčnik (). Táto časť pohoria patrí do povodia rieky Nitry, kde vodu odvádza riečka Bystrica. 
Výhľady.
Súvislý porast vrcholu a hrebeňa neumožňujú rozhľad. Z vhodných lokalít s redšou a nízkou vegetáciou možno vidieť okolité vrchy Vtáčnika, ojedinele tiež Tribeč a Strážovské vrchy.

</doc>
<doc id="681651" url="https://sk.wikipedia.org/wiki?curid=681651" title="Vikartovský potok">
Vikartovský potok

Vikartovský potok je potok v regióne Spiš na území obce Vikartovce v Poprad v Prešovskom kraji. Nachádza sa v geomorfologickom celku Nízke Tatry, v geomorfologickom podcelku Kráľovohoľské Tatry. Je pravostranným prítokom Hornádu a má dĺžku . Je vodným tokom V. rádu.
Prameň.
Pramení v v lesnom extraviláne na území obce Vikartovce na východnom svahu vrchu "Brdárová" s .
Opis toku.
Od prameňa na území obce Vikartovce tečie severným smerom lesným a nižšie i poľnohospodárskym extravilánom, v priberá bezmenný ľavostranný prítok, v priberá ďalší bezmenný ľavostranný prítok, v vteká do intravilánu obce Vikartovce, v priberá bezmenný pravostranný prítok z poľa "Nad Cigánmi" a v ústi do Hornádu ako jeho pravostranný prítok. "Vikartovský potok" má viacero bezmenných prítokov.
Pôvod názvu.
Motivantom názvu vodného toku "Vikartovský potok" v období pomenovacieho procesu bol samotný názov obce, cez ktorú "Vikartovský potok" preteká. Názov obce Vikartovce má pôvod v osobnom mene "Vikart". Najstarší dochovaný písomný záznam názvu obce sa viaže k roku 1283 v podobe "Villa Vykardi", ďalej 1513 "Villa Wykarthy", 1773 "Wikartowcze".
Z toponyma "Vikartovce" pôvodne konštruovaného z osobného mena rozšírením o formant "-ský", systémovo zredukovaného o slabiku "-ovec, -ovce" (slovný základ trojslabičný a dlhší) a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložené z prídavného mena a z podstatného mena) "Vikartovský potok" ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Vikartovský potok" bol štandardizovaný v roku 2007. V priestore slovenskej hydronymie potokov hydronymum "Vikartovský potok" je jedinečným hydronymom (máj 2022).

</doc>
<doc id="681660" url="https://sk.wikipedia.org/wiki?curid=681660" title="Recyklácia plastového odpadu">
Recyklácia plastového odpadu

Recyklácia plastového odpadu je proces opätovného využitia použitých plastových materiálov a produktov. Cieľom recyklácie je znížiť množstvo plastového odpadu, ktoré končí predovšetkým na skládkach, čo má negatívny dopad aj na životné prostredie. V súčasnosti je vo všeobecnosti recyklácia najlepší spôsob likvidácie odpadu, pri ktorom sa znižuje spotreba fosílnych palív, šetrí sa energia a koniec koncov aj emisie oxidu uhličitého a ďalších skleníkových plynov.
Recyklácia plastového odpadu v EÚ.
Svetová produkcia plastových materiálov za posledné desaťročia prudko vzrástla. V roku 1950 sa vyrobilo 1,5 milióna ton plastov. V roku 2018 ich bolo vyprodukovaných až 359 miliónov ton. So vzrastajúcou produkciou, vzrástlo aj množstvo plastového odpadu. Kvôli koronavírusu (SARS-CoV-2) sa výroba plastov znížila a miera recyklácie plastov v EÚ je dnes približne okolo 25%. Recyklácia plastov je však v porovnaní s väčšinou iných sypkých materiálov stále obmedzená. V súčasnosti sa recyklácia plastového odpadu stáva významným priemyselným odvetvím. Zásluhu na tom majú aj technologické postupy, ktoré prinášajú ekologicky prijateľné zužitkovanie a dávajú materiálom „druhý život“.
Spracovanie plastového odpadu.
Poznáme 3 spôsoby spracovania plastového odpadu:
Najčastejším spôsobom ako spracovať plastový odpad je mechanická recyklácia, ktorá sa ešte rozdeľuje na primárnu a sekundárnu recykláciu.
Mechanická recyklácia.
Mechanická recyklácia je proces, pri ktorom sa plastový materiál mechanicky rozomelie na malé fragmenty. Následne sa znovu spracuje a vznikne nový komponent, ktorý môže, ale nemusí spĺňať svoje pôvodné vlastnosti. Tento typ recyklácie je najviac používaní a tiež sa táto recyklácia často označuje ako „recyklácia v uzavretej slučke“. Proces mechanickej recyklácie pozostáva z niekoľkých častí, ako je zber, triedenie, mletie, umývanie, sušenie, extrúzia a granulácia, ktoré môžu prebiehať v rôznom poradí. Mechanickou recykláciou plastov dochádza k zmene štruktúry väzieb a k skracovaniu polymérnych reťazcov.
Primárna a sekundárna recyklácia.
Primárna recyklácia sa zaoberá opakovaným spracovaním čistého polymérneho odpadu, teda odpadu, ktorý vzniká priamo pri spracovaní. Ide o nekontaminovaný homogénny materiál, kde pri viacnásobnom spracovaní môže nastať pokles molekulovej hmotnosti. Sekundárna recyklácia predstavuje opakované spracovanie znečisteného heterogénneho polymérneho odpadu, kde už vlastnosti môžu byť rozdielne od vlastností materiálu, ktorý sa spracoval primárnou recykláciou.
Chemická recyklácia.
Chemická recyklácia je proces, pri ktorom sa polymérne reťazce plastového materiálu chemicky premenia na menšie molekuly, vznikne chemická látka (chemikália), ktorú možno znova použiť. Chemická recyklácia je finančne nákladnejšia ako mechanická. Doteraz sa používajú chemické procesy ako je depolymerizácia (glykolýza, metanolýza, hydrolýza a aminolýza) alebo zahrievanie pri vysokých teplotách na rozštiepenie väzieb na kostru polyméru, hydrokrakovanie a splyňovanie.
Energetická recyklácia.
Energetická recyklácia je tretím typom možného spracovania plastového odpadu. Ide o proces, kedy sa plastový materiál v spaľovni spáli, vznikne energia, z ktorej získame teplo a/alebo elektrinu. V menších firmách sa premení elektrická energia na vodu či vodnú paru, ktorá slúži ako tepelná energia. Touto recykláciou plastový odpad nekončí na skládkach, ale efektívne sa využije.

</doc>
<doc id="681661" url="https://sk.wikipedia.org/wiki?curid=681661" title="Spaľovanie odpadov">
Spaľovanie odpadov

Spaľovanie odpadu je proces termického spracovania odpadu, ktorý zahŕňa spaľovanie látok obsiahnutých v odpadových materiáloch. Jeho cieľom je premena pôvodne nebezpečných látok na neškodné alebo výrazne menej škodlivé produkty horenia.
Priemyselné zariadenia na spaľovanie odpadu sa bežne označujú ako zariadenia na energetické využitie odpadu. Spaľovanie a ďalšie vysokoteplotné systémy spracovania odpadu patria k tepelnému spracovaniu odpadov. Spaľovanie odpadových materiálov premieňa odpad na popol, spaliny a teplo. Popol je väčšinou tvorený anorganickými zložkami odpadu a môže mať formu pevných hrudiek alebo častíc. Dymové plyny musia byť pred rozptýlením do atmosféry očistené od plynných a tuhých znečisťujúcich látok. V niektorých prípadoch môže byť teplo, ktoré vzniká spaľovaním, použité na výrobu elektrickej energie. 
Spaľovanie s energetickým zhodnotením je jednou z niekoľkých technológií na energetické využitie odpadu ako je splyňovanie, pyrolýza (bezkyslíkaté spaľovanie) a anaeróbna digescia. Energia vyrobená spaľovaním je vysokoteplotné teplo. Spaľovanie možno realizovať aj bez energetického a materiálového zhodnocovania. 
V niektorých krajinách boli spaľovne postavené len pred niekoľkými desaťročiami a často nezahŕňali separáciu materiálov na odstránenie nebezpečných alebo recyklovateľných materiálov pred spaľovaním. Tieto zariadenia mali tendenciu ohrozovať zdravie pracovníkov prevádzok a miestneho životného prostredia, v dôsledku nedostatočnej úrovne čistenia plynu a kontroly spaľovacieho procesu. Väčšina týchto zariadení nevyrábala elektrinu.
Spaľovňa.
Spaľovňa odpadov je stacionárne technické alebo prenosné technické zariadenie, ktoré slúži na tepelnú úpravu odpadov s využitím alebo bez využitia tepla vznikajúceho pri spaľovaní. Sú to zariadenia na spaľovanie odpadov oxidáciou alebo zariadenia na iné postupy tepelnej úpravy odpadov, ako je: pyrolýza, splyňovanie alebo plazmové procesy, ak sa látky vzniknuté pri týchto postupoch následne spália.
Technické požiadavky a podmienky prevádzkovania.
Spaľovne odpadov a zariadenia na spoluspaľovanie odpadov musia plniť tieto špecifické technické požiadavky a špecifické podmienky prevádzkovania:
Špecifické emisné limity (ŠEL).
Emisné limity do ovzdušia sú ustanovené pre tieto znečisťujúce látky:
Druhy spaľovní.
Existujú rôzne typy konštrukcie spaľovní:
Spaľovanie hromady.
Spaľovacia hromada alebo spaľovacia jama je jednou z najjednoduchších a najskorších foriem likvidácie odpadu, ktorá v podstate pozostáva z kopy horľavých materiálov nahromadených na jednej kope a zapálených.
Horiace hromady môžu a majú za následok šírenie nekontrolovaného požiaru, napríklad ak vietor odfúkne horiaci materiál z hromady do okolitej horľavej trávy alebo na budovy. Tieto hromady často nevedú k úplnému spáleniu odpadu, a preto spôsobujú znečistenie časticami.
Horiaci sud.
Horiaci sud je o niečo viac kontrolovaná forma súkromného spaľovania odpadu, ktorá obsahuje horiaci materiál vo vnútri kovového suda s kovovou mriežkou nad výfukom. Hlaveň bráni šíreniu horiaceho materiálu vo veterných podmienkach a pri znížení horľaviny sa môže iba usadiť v sude. Výfuková mriežka pomáha predchádzať šíreniu žeravých uhlíkov. Často sa ako spaľovacie sudy používajú oceľové sudy s objemom 210 l, pričom okolo základne sú vyrezané alebo vyvŕtané otvory na nasávanie vzduchu. V priebehu času veľmi vysoké teplo spaľovania spôsobí, že kov oxiduje a hrdzavie a nakoniec sa samotný sud spotrebuje teplom a musí sa vymeniť.
Pohyblivý rošt.
Typickou spaľovňou tuhého komunálneho odpadu je spaľovňa s pohyblivým roštom. Pohyblivý rošt umožňuje optimalizáciu pohybu odpadu cez spaľovaciu komoru. Kotol s jedným pohyblivým roštom dokáže spracovať až 35 ton odpadu za hodinu a môže pracovať 8 000 hodín ročne iba s jedným plánovaným zastavením na kontrolu a údržbu. Táto odstávka trvá približne mesiac. Spaľovne s pohyblivým roštom sa niekedy označujú ako spaľovne tuhého komunálneho odpadu.
Podľa európskej smernice o spaľovaní odpadov, musia byť spaľovne navrhnuté tak, aby zabezpečili, že spaliny dosiahnu teplotu aspoň 850 °C po dobu 2 sekúnd, aby sa zabezpečilo riadne odbúravanie toxických organických látok. Aby sa to vždy dodržalo, je potrebné inštalovať záložné pomocné horáky (často poháňané olejom), ktoré sa pripaľujú do kotla v prípade, že výhrevnosť odpadu je príliš nízka na to, aby túto teplotu sám dosiahol.
Pevný rošt.
Starším a jednoduchším druhom spaľovne bola murovaná bunka s pevným kovovým roštom nad spodnou jamou na popol, s jedným otvorom v hornej alebo bočnej časti na nakladanie a druhým otvorom na boku na odstraňovanie nehorľavých pevných látok.
Rotačná pec.
Rotačnú pec využívajú obce a veľké priemyselné podniky. Táto konštrukcia spaľovne má dve komory: primárnu komoru a sekundárnu komoru. Primárna komora rotačnej pece pozostáva zo šikmej valcovej rúrky vystlanej žiaruvzdorným materiálom. Vnútorná žiaruvzdorná výmurovka slúži na ochranu konštrukcie pece. Túto žiaruvzdornú vrstvu je potrebné z času na čas vymeniť. Pohyb valca okolo jeho osi uľahčuje pohyb odpadu. V primárnej komore dochádza k premene tuhej frakcie na plyny prostredníctvom odparovania, deštruktívnej destilácie a reakcií čiastočného spaľovania. Sekundárna komora je potrebná na dokončenie reakcií spaľovania v plynnej fáze. Popolové zvyšky sa vysypú na konci valca. Potrebný ťah dodáva vysoký komín, ventilátor alebo prúd pary. 
Využitie tepla zo spaľovne.
Teplo vyrobené v spaľovni sa môže použiť na výrobu pary, ktorá sa potom môže použiť na pohon turbíny na výrobu elektriny. Typické množstvo čistej energie, ktorú možno vyrobiť na tonu komunálneho odpadu, je približne 2/3 MWh elektriny a 2 MWh diaľkového vykurovania. Spálením asi 600 metrických ton (660 malých ton) odpadu za deň sa teda vyrobí asi 400 MWh elektrickej energie za deň (17  MW elektrickej energie nepretržite počas 24 hodín) a 1200 MWh energie diaľkového vykurovania každý deň.
Spoluspaľovanie odpadov.
Zariadenie na spoluspaľovanie odpadov je stacionárne zariadenie alebo prenosné zariadenie. Toto zariadenie slúži na: výrobu energie alebo iného materiálového produktu (riadne palivo, prídavné palivo) alebo v ktorom sa odpady tepelne upravujú na účely ich zneškodnenia oxidáciou odpadov, ako aj inými procesmi tepelného spracovania ako je pyrolýza, splynovanie alebo plazmové procesy, ak sa látky ktoré pri tomto spracovaní vznikajú, následne spália; ak sa spoluspaľovanie odpadov uskutočňuje tak, že hlavným účelom zariadenia na spoluspaľovanie odpadov nie je výroba energie alebo iného materiálového produktu, ale tepelná úprava odpadov, zariadenie na spoluspaľovanie odpadov sa považuje za spaľovňu odpadov.
Znečistenie.
Spaľovanie má množstvo výstupov, ako je popol a emisie spalín do atmosféry. Pred systémom čistenia spalín, ak je nainštalovaný, môžu spaliny obsahovať pevné častice, ťažké kovy, dioxíny, furány, oxid siričitý a kyselinu chlorovodíkovú. 
Medzi plynné emisie v spalinách zo spaľovní patria: oxidy dusíka, oxid siričitý, kyselinu chlorovodíkovú, ťažké kovy a jemné častice. Z ťažkých kovov je hlavným problémom ortuť kvôli svojej toxicite a vysokej prchavosti, pretože v podstate všetka ortuť v toku komunálneho odpadu môže uniknúť do emisií, ak sa neodstráni prostredníctvom emisných kontrol. 
Spaľovanie produkuje popolček a spodný popol rovnako ako v prípade spaľovania uhlia. Celkové množstvo popola vyprodukovaného spaľovaním tuhého komunálneho odpadu sa pohybuje od 15 – 20 % hmotnosti pôvodného množstva odpadu a popolček tvorí asi 10 – 20 % celkového popola. Popolček často obsahuje vysoké koncentrácie ťažkých kovov, ako je olovo, kadmium, meď a zinok, ako aj malé množstvá dioxínov a furánov.

</doc>
<doc id="681665" url="https://sk.wikipedia.org/wiki?curid=681665" title="Now What?!">
Now What?!

Now What?! je devätnásty štúdiový album britskej rockovej skupiny Deep Purple. Album bol prvýkrát oficiálne vydaný takmer osem rokov po predchádzajúcom, "Rapture of the Deep" (2005), dňa 26. apríla 2013. Producentom nahrávania bol Bob Ezrin. 
Názov tohto albumu bol prvýkrát zverejnený dňa 26. februára 2013. Dňa 29. marca 2013 k nemu vyšli na CD aj na vinyle single „Hell to Pay“ a „All the Time in the World“. Dňa 6. mája kapela oznámila, že k albumu vydá ďalší singel „Vincent Price“ vo formátoch ako: download, CD a 7" transparentný vinyl. Ďalšia skladba, „First Sign of Madness“, pochádza z dvoch nepublikovaných nahrávok z výroby albumu "Rapture of the Deep".
Piesne „Uncommon Man“ a „Above and Beyond“, ktoré obsahujú text „Souls have touched are forever entwined“, sú venované zakladajúcemu členovi Jonovi Lordovi, ktorý zomrel v júli 2012. „Uncommon Man“ je čiastočne inšpirovaný klasickou skladbou „Fanfare for the Common Man“ a obsahuje tému fanfár vytvorenú syntetizátorom, ktorú skomponoval Don Airey.

</doc>
<doc id="681666" url="https://sk.wikipedia.org/wiki?curid=681666" title="Majstrovstvá sveta v ľadovom hokeji žien 2020">
Majstrovstvá sveta v ľadovom hokeji žien 2020

Majstrovstvá sveta v ľadovom hokeji žien 2020 boli 22. majstrovstvá sveta v ľadovom hokeji žien, ktoré organizuje Medzinárodná hokejová federácia. Tímy mali hrať v šiestich výkonnostných skupinách, avšak štyri turnaje boli zrušené pre pandémiu ochorenia COVID-19. Hrali sa iba turnaje II. B a III. divízie.
Top divízia.
Svetový šampionát v ľadovom hokeji žien 2020 sa mal konať v kanadských mestách Halifax a Truro od 31. marca do 10. apríla 2020. Tímy Fínska, Kanady, Ruska, Švajčiarska a USA mali hrať v skupine A a tímy Česka, Dánska, Japonska, Maďarska a Nemecka mali hrať v skupine B.
I. A divízia.
Turnaj I. A divízie Majstrovstiev sveta v ľadovom hokeji žien 2020 sa mal hrať v Angers vo Francúzsku od 12. do 18. apríla 2020. Mali sa ho zúčastniť tímy Francúzska, Holandska, Nórska, Rakúska, Slovenska a Švédska.
I. B divízia.
Turnaj I. B divízie Majstrovstiev sveta v ľadovom hokeji žien 2020 sa mal hrať v Katoviciach v Poľsku od 28. marca do 3. apríla 2020. Mali sa ho zúčastniť tímy Číny, Kazachstanu, Kórejskej republiky, Poľska, Slovinska a Talianska.
II. A divízia.
Turnaj II. A divízie Majstrovstiev sveta v ľadovom hokeji žien 2020 sa mal hrať v Jace v Španielsku od 29. marca do 4. apríla 2020. Mali sa ho zúčastniť tímy Čínskeho Tchaj-peja, KĽDR, Lotyšska, Mexika, Španielska a Veľkej Británie.
II. B divízia.
Turnaj II. B divízie Majstrovstiev sveta v ľadovom hokeji žien 2020 sa hral v Akureyri na Islande od 23. do 29. februára 2020.
Poznámka: Austrália mala pôvodne postúpiť do II. A divízie, ale napokon nepostúpila, pretože z II. A divízie nikto nezostúpil.
III. divízia.
Turnaj III. divízie Majstrovstiev sveta v ľadovom hokeji žien 2020 sa hral v Sofii v Bulharsku od 4. do 10. decembra 2019.

</doc>
<doc id="681671" url="https://sk.wikipedia.org/wiki?curid=681671" title="Degradácia polymérov">
Degradácia polymérov

Degradácia polymérov je súbor procesov, ktorými dochádza k rozkladu polymérov (polyméry bývajú často súčasťou plastov). Zvyčajne sa jedná o abiotické procesy (hlavne chemické a fyzikálne). Počas degradácie dochádza k zmene vlastností polymérov, napríklad pevnosti.
Druhy degradácie.
Vplyvom faktorov prostredia ako je svetlo, teplo, vlhkosť, chemické podmienky alebo biologická aktivita mikroorganizmov, dochádza k fyzikálnym alebo chemickým zmenám polymérov, teda zhoršeniu ich funkčnosti, ktoré vedú k štiepeniu väzieb a následne k chemickej transformácií (tvorbe štrukturálnych nehomogenít). Deje, ktoré prebiehajú účinkom týchto faktorov sú známe pod pojmom degradácia a vplývajú na zmeny materiálových vlastnosti ako sú mechanické, optické alebo elektrické vlastnosti, tvorba trhlín, zmeny sfarbenia a mnoho ďalších. Degradáciu plastov možno rozdeliť podľa pôsobiaceho faktora nasledovne:
Termická degradácia.
Termická degradácia polymérov je charakterizovaná ako deštrukcia makromolekúl v dôsledku zahrievania. Pri vysokých teplotách sa môžu časti hlavného reťazca polymérneho materiálu štiepiť (molekulové štiepenie) a prípadne aj reagovať s inými reťazcami, pričom dochádza k zmene vlastností polyméru. Termická degradácia hlavne súvisí so zmenami molekulovej hmotnosti a distribúcie molekulových hmotností polyméru.
Chemická degradácia.
Pôsobením chemických látok dochádza k vzájomným reakciám s polymérmi a následným zmenám vlastností makromolekúl. Najvýznamnejším faktorom, ktorý spôsobuje degradáciu je kyslík, ktorý je prítomný v atmosfére vo forme O2 alebo O3. Molekuly kyslíka pôsobia na kovalentné väzby polyméru a dochádza k vzniku voľných radikálov.
Fotodegradácia.
Väčšina plastických materiálov absorbuje vysoko energetické žiarenie v UV oblasti spektra, následne dochádza k aktivácii elektrónov a spôsobuje to oxidáciu. Prostredníctvom fotodegradácie dochádza ku trhaniu reťazcov, sieťovaniu a aktivácii oxidačných reakcií. Podmienkou fotodegradačného procesu je pohlcovanie žiarenia. Polyméry sú citlivé aj na iné druhy žiarenia ako sú röntgenové, gama a kozmické žiarenie, pričom sa na degradácii z najväčšej miery podieľa UV žiarenie. Polymérne materiály sú citlivé na ultrafialový podiel slnečného žiarenia vyvolávajúceho obdobné reakcie ako tepelná energia. Táto citlivosť je spojená s absorbovaním škodlivej časti slnečnej radiácie – UV-B žiarenie (295 – 315 nm) a UV-A žiarenie (315 – 400 nm), ktoré spôsobujú priamu fotodegradáciu (fotolýzu).
Mechanická degradácia.
K zmene štruktúry dochádza vplyvom vonkajších faktorov, ktoré účinkom pôsobiacich síl na polymérny materiál (v ťahu, tlaku alebo šmyku) ovplyvňujú vlastnosti polyméru a spôsobujú jeho degradáciu. K štiepeniu reťazcov dochádza v momente, keď sa v hmote nahromadí vyššie napätie než je pevnosť kovalentnej väzby. Degradačnému mechanizmu podliehajú pevné materiály, napríklad počas mletia. K štiepeniu reťazcov dochádza v momente, keď sa v hmote nahromadí vyššie napätie než je pevnosť kovalentnej väzby.
Najväčšie množstvo štiepnych reakcii nastáva za znížených teplôt, s rastúcou teplotou ich množstvo klesá z dôvodu vyššej ohybnosti reťazcov a poklesu šmykových síl. Najprv degradujú dlhšie reťazce a trhanie prebieha, pokiaľ nedosiahnu kritickú dĺžku.
Biodegradácia.
Samotnou kapitolou degradácie polymérov je biodegradácia. Počas biodegradácie dochádza k rozloženiu plastu na menšie kúsky, ktoré sú následne spracovávané biologickými systémami (baktérie, huby, rastliny a iné). V tomto prípade už môže ísť o celé kaskády reakcií, ktoré napomáhajú rozkladu polyméru.

</doc>
<doc id="681675" url="https://sk.wikipedia.org/wiki?curid=681675" title="Biodegradovateľný polymér">
Biodegradovateľný polymér

Biodegradovateľné polyméry sú špeciálny druh polymérov, ktoré sa po ich plánovanom použití rozkladajú pomocou bakteriálnych rozkladových procesov a vznikajú z nich prírodné vedľajšie produkty, napríklad oxid uhličitý, voda, dusík, biomasa alebo anorganické soli. Tieto polyméry môžu byť prírodného i syntetického pôvody a často obsahujú esterové, amidové alebo éterové funkčné skupiny.
Delenie podľa pôvodu.
Podľa pôvodu surovín z ktorých je plast vyrobený rozdeľujeme biodegradovateľné plasty na dve skupiny:
Príklady.
Polyvinylalkohol - PVA.
PVA je syntetický polymér vyrobený pomocou petrochemických syntéz, no aj napriek tomu je biodegradovateľný. Je dobre rozpustný vo vode a v polárnych rozpúšťadlách (dimetylsulfoxid, acetamid). Má formu bieleho kryštalického prášku. Jeho fyzikálne vlastnosti sú závislé od prípravy.
Výroba.
Výroba prebieha jedným z dvoch spôsobov:
Fyzikálne vlastnosti.
Výsledné vlastnosti materiálu možno počas prípravy ovplyvniť, napr. zvýšením stupňa hydrolýzy – zvýšenie pevnosti v ťahu, zvýšenie odolnosti voči vode a rozpúšťadlám; znížením stupňa hydrolýzy – zvýšenie disperznej sily, zvýšenie rozpustnosti vo vode, zvýšenie pružnosti.
PVA má široké využitie, napríklad v potravinárstve (výroba želatíny), na zahusťovanie náterových hmôt, výrova lepidiel (kombinácia so škrobom), obaly vo farmaceutickom priemysle, obaly na semená rastlín alebo na výrobu vo vode rozpustných fólií alebo vriec (napr. na prádlo v nemocniciach).
Celulóza.
Celulóza je hlavná stavebná látka rastlín. Makromolekula obsahuje lineárne reťazce β-D-glukopyranózy pospájané β-glykozidovou väzbou. Je nerozpustná vo vode. Využíva sa ako plnivo do iných polymérov (zníženie ceny), spevnenie kompozitných materiálov (mikrocelulózové vlákna), na výrobu papiera alebo obalových materiálov a slúži na výrobu viskózy (acetát celulózy), celofánu, nitrocelulózy, umelého hodvábu.
Chitín a chitozán.
Chitín je polysacharid vyskytujúci sa v hubách, slúži aj na stavbu schránok živočíchov. Pre človeka a prírodu nevykazuje žiadne toxické účinky. Štruktúra je podobná celulóze ("N"-acetyl-glukozamínové zvyšky spojené β-(1,4) glykozidovými väzbami). Je nerozpustný v alkohole a slabých kyselinách a zásadách. Chitín sa získava zo schránok živočíchov.
Chitozán je rozpustný vo vode a v organických rozpúšťadlách. Je úplne biodegradovateľný. Vyrába sa deacetyláciou z chitínu.
Chitín a chitozán sa využívajú najmä v medicíne (zastavujú krvácanie, obmedzujú zrážanlivosť krvi), na výrobu vzduch-priepustných tenkých filmov (regenerácia tkanív) ale aj v potravinárskom a poľnohospodárskom priemysle.
Kyselina polymliečna (PLA).
Veľký význam kyseliny polymliečnej je daný tým, že sa vyrába z obnoviteľných zdrojov, má dobré mechanické vlastnosti, je rozložiteľná v ľudskom tele a v biologicky aktívnom prostredí a po rozložení sa prejavuje len veľmi malá alebo žiadna toxicita. Je to však krehký polymér (nutný prídavok plastifikačných činidiel). Je schopná úplne biodegradovať. Nad 200°C nastáva jej termická degradácia a jej teplota topenia 160°C - 170°C. Nevýhodou je jej vysoká cena oproti bežným polymérom (podobné vlastnosti ako PVC, PET, polystyrén). Kyselina mliečna sa získava fermentáciou škrobu.
Kyselina polymliečna sa vyrába dvomi metódami:
Pri prvom spôsobe výroby sa následne pomocou polymerizačnej reakcie z kyseliny mliečnej získava kyselina polymliečna. Počas tohto procesu vzniká ako vedľajší produkt voda, nevýhodou je dlhá doba polymerizácie a je nutná vysoká teplota (inak dochádza zníženiu optickej čistoty) a nutnosť odstraňovania a recyklácie rozpúšťadla. Pri druhom spôsobe výroby sa na výrobu kyseliny mliečnej použije laktid (monomér), počas reakcie dochádza k otvoreniu kruhu a následne sa vzniknutá kyselina mliečna spolymerizuje.
Najmä v posledných rokoch dochádza k výraznému rozširovaniu využiteľnosti PLA. Využíva sa napríklad na výrobu plastových obalov (aj fliaš), kompostovateľných nádob na potraviny (misky, fólie, tégliky), jednorazového kuchynského riadu, hygienických produktov alebo je veľmi populárnym materiálom na 3D tlač.
Polyhydroxyalkanoáty (PHA).
Polyhydroxyalkanoáty sú polyméry produkované mikroorganizmami (pri nadbytku uhlíkatého zdroja) ako zásobný zdroj uhlíka a energie. Sú to polyestery hydroxykyselín, podľa dĺžky reťazca sa rozdeľujú sa na dve skupiny:
Polyhydroxybutyrát (PHB).
Monomérna jednotka polyhydroxybutyrátu má 4 atómy uhlíka. Jedná sa o lineárny polymér, odolný voči UV žiareniu aj vode. Má teplotu topenia 180°C. PHB sa získava extrakciou z mikroorganizmov viacerými spôsobmi, najmä však rozpúšťaním mikroorganizmov v organickom rozpúšťadle, filtráciou bunkových stien a následným zrážaním PHB (ochladzovanie alebo pridanie zrážadieľ). Takto sa získa polymér s vysokou čistotou.
Vlastnosťami sa podobá na polypropylén, je však PHB je tvrdší, krehší a termicky menej stabilný. Jeho veľkou nevýhodou je fakt, že teplota topenia je veľmi podobná ako teplota rozkladu, čo značne komplikuje jeho spracovanie a teda aj využitie. Samotný sa využíva ako prídavok do kozmetiky na účely abrazíva. Vďaka jeho biologickej nezávadnosti sa využíva aj v medicíne na výrobu nití alebo gáz. Zvažuje sa aj využívanie v chromatografii na separáciu opticky aktívnych látok.
Obmedzená využiteľnosť samotného polyméru sa však rieši zmiešavaním s inými biodegradovateľnými polymérmi.
Zmesi biodegradovateľných polymérov.
Výraznému rozvoju biodegradovateľných plastov pomohlo najmä skúmanie vlastností zmesí jednotlivých biodegradovateľných polymérov. V zmesiach sa využívajú najmä biopolyméry, ktoré sú termicky málo stabilné, krehké alebo ťažko spracovateľné. Ich zmiešaním s inými polymérmi sa dosahuje lepšia spracovateľnosť, stabilita a lepšie fyzikálno-mechanické vlastnosti výsledného plastu. Do zmesí sa pridávajú aj rôzne plastifikátory, stabilizátory, zmäkčovadlá či plnivá. Následne dôjde k roztaveniu všetkých zložiek, dôkladnému premiešaniu a následne sa zmes môže spracovať na finálny produkt žiadanou metódou.
Medzi najvýznamnejšie a najviac skúmané biodegradovateľné polymérne zmesi poslednej doby patrí zmes PLA/PHB. V súčasnosti existuje viacero receptúr a výrobcov zaoberajúcich sa výrobou takýchto zmesí, no medzi úplne prvé na svete, ktoré začali revolúciu využívania biodegradovateľných plastov, patrí NONOILEN. Bol vytvorený slovenskými vedcami v rámci spolupráce spoločnosti Panara s vedeckým tímom z Fakulty chemickej a potravinárskej technológie STU v Bratislave pod vedením prof. Ing. Pavla Alexyho, PhD. a je chránený slovenskou i medzinárodnou patentovou ochranou. Tento materiál je vhodný na výrobu širokej škály produktov, od obalových materiálov, cez puzdrá na mobilné telefóny, riad či poháre až po zubné kefky (spolupráca s firmou Curaprox). V závislosti od generácie je schopný plne biodegradovať v priemyselnej kompostárni (1. generácia) alebo aj v domácom komposte (2. generácia).

</doc>
<doc id="681677" url="https://sk.wikipedia.org/wiki?curid=681677" title="Bioplast">
Bioplast

Bioplasty sú plastové materiály vytvorené z obnoviteľných zdrojov, napríklad rastlinných tukov a olejov, kukuricového škrobu, pilín a iných. Niektoré bioplasty sa získavajú priamou úpravou prírodných biopolymérov, ako sú polysacharidy (napríklad škrob, celulóza či chitozán) alebo bielkoviny (napríklad sójový proteín, lepok alebo želatina), iné sa vyrábajú chemickou syntézou z derivátov sacharidov (napríklad kyseliny mliečnej) či lipidov (oleje a tuky) z rastlín alebo zvierat alebo sa biologicky vyrábajú fermentáciou cukrov a lipidov. Bežné plasty sú oproti bioplastom vyrábané z ropy či zemného plynu.
Druhy.
Podľa pôvodu surovín na výrobu polyméru a schopnosti biodegradovať, rozdeľujeme bioplasty na tri typy:
Plasty, ktoré sú vyrobené z fosílnych zdrojov a zároveň nespĺňajú podmienky biodegradácie, nemožno označovať ako biomateriály.

</doc>
<doc id="681678" url="https://sk.wikipedia.org/wiki?curid=681678" title="Vespomorpha">
Vespomorpha



</doc>
<doc id="681679" url="https://sk.wikipedia.org/wiki?curid=681679" title="Kostol Panny Márie Lurdskej">
Kostol Panny Márie Lurdskej

Kostol Panny Márie Lurdskej môže byť:

</doc>
<doc id="681680" url="https://sk.wikipedia.org/wiki?curid=681680" title="Zoznam častí seriálu Agenti S.H.I.E.L.D.">
Zoznam častí seriálu Agenti S.H.I.E.L.D.

Toto je zoznam častí amerického televízneho seriálu Agenti S.H.I.E.L.D., ktorý vysielala ABC od 24. septembra 2013 do 12. augusta 2020. 

</doc>
<doc id="681681" url="https://sk.wikipedia.org/wiki?curid=681681" title="Väzbový poriadok">
Väzbový poriadok

Väzbový poriadok udáva počet väzieb, ktorý spája dva atómy. Prvýkrát ho použil Linus Pauling a je definovaný ako rozdiel počtu väzieb a protiväzieb.
Chemická väzba ako taká je tvorená pármi elektrónov (kovalentných väzieb) medzi dvoma atómami. Napríklad v diatomickej molekule dusíka, N≡N, je väzbový poriadok rovný 3, u etínu, H-C≡C-H je väzbový poriadok medzi atómami uhlíka takisto tri a medzi atómami H-C je väzbový poriadok 1. Počet väzieb naznačuje stabilitu väzby. Izoelektronické molekuly majú rovnaké počty väzieb.
V molekulách, ktoré vykazujú rezonanciu alebo neštandardné väzby, sa môže stať, že väzbový poriadok nebude celočíselný. U benzénu, ktorý má delokalizované molekulárne orbitály, sa nachádza vo valenčných orbitáloch šesť pí elektrónov na šiestich atómoch uhlíka, teda na každý uhlík pripadá jedna polovica π väzby a k tomu jedna σ väzba na každý pár uhlíkových atómov, na ktorý je naviazaný. To znamená, že väzbový poriadok na týchto atómoch je 1,5. Takisto sa môžu vyskytnúť väzbové poriadky s hodnotou napríklad 1,1 pri neštandardných komplexných prípadoch a v princípe ukazujú, že väzba ma pevnosť relatívne podobnú väzbe s väzbovým poriadkom rovným 1.
Väzbový poriadok v teórii molekulárnych orbitálov.
Väzbový poriadok je v teórii molekulárnych orbitálov definovaný ako polovica rozdielu medzi počtom väzbových elektrónov a počtom protiväzbových elektrónov, ako ukazuje rovnica nižšie. Tento výpočet zvyčajne, ale nie vždy, dáva podobné výsledky pre väzby pri ich rovnovážnej dĺžke, ale nefunguje pre natiahnuté väzby. Väzbový poriadok je takisto mierou sily väzby a je hojne používaný v teórii valenčných väzieb. Vypočítať ho možno podľa vzorca
 formula_1
Všeobecne platí, že čím vyšší je väzbový poriadok, tým je väzba silnejšia. Väzbový poriadok rovný 0,5 môže byť stabilný, ako ukazuje stabilita H2+ (dĺžka väzby 106 pm, energia väzby 269 kJ/mol) a He2+ (dĺzka väzba 108 pm, energia väzby 251 kJ/mol).
Hückelova teória molekulárnych orbitálov poskytuje iný prístup k definícii väzbového poriadku, a to podľa koeficientov molekulárnych orbitálov (MO) pre planárne molekuly s delokalizovanými π väzbami. V tejto teórii sa väzby rozdelia na sieť σ väzieb a sieť π väzieb. Väzbový poriadok π väzieb medzi atómami "r" a "s" odvodený z Hückelovej teórie bol definovaný Charlesom Coulsonom s použitím orbitálnych koeficientov Hückelových MO:
 formula_2
Táto suma ide len cez π molekulárne orbitály a "ni" je počet elektrónov v orbitále "i" s koeficientami "cri" a "csi" na atómoch "r" a "s". Ak je príspevok σ väzieb rovný 1, tak tento výpočet dáva celkový väzbový poriadok (σ + π) pre benzén rovný 5/3 = 1,67 namiesto 1,5, čo ukazuje istú nejednoznačnosť definície tohto konceptu.
Pre zložitejšie formy teórie MO, ktoré používajú väčšie sady báz, boli navrhnuté ďalšie definície. Štandardná kvantovo mechanická definícia väzbového poriadku bola prediskutovávaná dlhú dobu. V roku 2017 bola publikovaná obsiahla metóda na výpočet väzbových poriadkov z kvantovochemických výpočtov.
Iné definície.
Koncept väzbového poriadku sa používa i v molekulárnej dynamike a v potenciále väzbového poriadku. Veľkosť väzbového poriadku je asociovaná s dĺžkou väzby. Podľa Lina Paulinga v roku 1947 bol väzbový poriadok medzi atómami "i" a "j" experimentálne popísaný ako
 formula_3
kde formula_4 je dĺžke jednoduchej väzby, formula_5 je dĺžka väzby, ktorá je meraná experimentálne, a "b" je konštanta, ktorá závisí na atómoch. Pauling navrhol hodnotu 0,353 Å pre C-C väzby v pôvodnej rovnici:
 formula_6
Táto definícia väzbového poriadku je trochu "ad hoc" a je jednoduché ju aplikovať iba na diatomické molekuly.

</doc>
<doc id="681682" url="https://sk.wikipedia.org/wiki?curid=681682" title="Osy (Vespoidea)">
Osy (Vespoidea)

Osy (Vespoidea) je nadčeľaď žihadlovcov, ktorá môže mať v závislosti od autora nasledujúce zloženie:
Poznámka: V súčasnosti sa z uvedených významov najčastejšie vyskytuje tretí a piaty význam.

</doc>
<doc id="681683" url="https://sk.wikipedia.org/wiki?curid=681683" title="Vespoidea">
Vespoidea



</doc>
<doc id="681684" url="https://sk.wikipedia.org/wiki?curid=681684" title="Sršeň">
Sršeň

Sršeň môže byť:

</doc>
<doc id="681685" url="https://sk.wikipedia.org/wiki?curid=681685" title="Janko Sršeň">
Janko Sršeň



</doc>
<doc id="681686" url="https://sk.wikipedia.org/wiki?curid=681686" title="Spoločenské osy">
Spoločenské osy



</doc>
<doc id="681687" url="https://sk.wikipedia.org/wiki?curid=681687" title="Sociálne osy">
Sociálne osy



</doc>
<doc id="681688" url="https://sk.wikipedia.org/wiki?curid=681688" title="Prchavá organická zlúčenina">
Prchavá organická zlúčenina

Prchavá organická zlúčenina alebo prchavá organická látka (, skratka VOC) je organická chemická zlúčenina, ktorej zloženie umožňuje, aby sa vyparila za normálnych interiérových atmosferických podmienok teploty a tlaku. V predpisoch Európskej únie je prchavá organická zlúčenina definovaná konkrétnejšie ako akákoľvek organická zlúčenina so začiatočnou teplotou varu menšou alebo rovnou 250° C meranou pri štandardnom atmosférickom tlaku 101,3 kPa. Táto definícia je daná tým, že nízka teplota varu znamená vysokú prchavosť.
Prchavé organické zlúčeniny sú látky, ktoré majú vysoký tlak pár (t.j. tendenciu vyparovať sa) a nízku rozpustnosť vo vode. Mnohé prchavé organické látky sú chemikálie, ktoré sa používajú a tvoria pri výrobe farieb, liečiv a chladív. Často sú zložkami ropných palív, hydraulických kvapalín, riedidiel farieb a chemických čistiacich prostriedkov. Niektoré môžu mať krátkodobé alebo dlhodobé nepriaznivé účinky na zdravie.
Účinky na zdravie.
Riziko zdravotných problémov pri vdýchnutí akejkoľvek chemikálie závisí od jej koncentrácie vo vzduchu, doby a frekvencie vystavenia. Ľudia, ktorý majú dýchacie problémy, ako je astma, malé deti, starší ľudia a ľudia so zvýšenou citlivosťou na chemikálie môžu byť náchylnejší na podráždenie a ochorenia spôsobené VOC. Každá chemikália má svoju vlastnú toxicitu a potenciál spôsobovať rôzne zdravotné problémy. Bežné príznaky vystavenia vysokým hladinám prchavých organických látok zahŕňajú:
Akútne/krátkodobé expozície (hodiny až dni):
Chronické expozície (roky až celý život):
Najlepšia ochrana je vyhnúť sa produktom alebo činnostiam, ktoré produkujú vysoké koncentrácie VOC vo vnútornom prostredí. Prirodzené vetranie oknami je jednoduchým riešením, no pravidelná výmena vzduchu niekedy nemusí byť dostatočná.
Testovanie a analýza VOC.
Prchavé organické látky možno nájsť v tuhej, kvapalnej alebo plynnej forme, takže je potrebná škála testovacích metód. Vo všetkých prípadoch sa meria rýchlosť plynu a obsah materiálu. Kroky zvyčajne zahŕňajú kontrolu teploty, zber vzduchu alebo emisií po dobu stanovenú príslušnou normou, identifikáciu a meranie emitovaných VOC, analýzu údajov a vyhodnocovanie informácií vo vzťahu k smerniciam.
Možnosti testovania sú:
Zdroje VOC.
Štúdie naznačujú, že úrovne bežných organických znečisťujúcich látok sú 2 až 5-krát vyššie v domácnostiach ako vonku, bez ohľadu na to, či sa domy nachádzajú vo vidieckych alebo vysoko priemyselných oblastiach. Štúdie tiež dokázali, že pokiaľ ľudia používajú produkty obsahujúce organické chemikálie, môžu vystaviť seba a ostatných veľmi vysokým úrovniam znečisťujúcich látok. Zvýšené koncentrácie môžu pretrvávať vo vzduchu dlho po dokončení aktivity.

</doc>
<doc id="681689" url="https://sk.wikipedia.org/wiki?curid=681689" title="Brána (vrch vo Vtáčniku)">
Brána (vrch vo Vtáčniku)

 
Brána (v minulosti aj Buchlov; ) je vrch v pohorí Vtáčnik. Leží nad obcou Podhradie, približne juhovýchodne od Novák. 
Poloha.
Nachádza sa v strednej časti pohoria, v geomorfologickom podcelku Vysoký Vtáčnik. Vrchol leží v Trenčianskom kraji, v okrese Prievidza a v katastrálnom území obce Lehota pod Vtáčnikom. Najbližšími sídlami sú západným smerom situovaná obec Podhradie, severne ležiaci Cigeľ a východným Nová Lehota (Handlová).
Opis.
Brána leží v rázsoche, ktorá vybieha západným smerom z masívu Bielej skaly (). Severným smerom sa nachádza Tlstý diel () a Jančekova skala (), východným Biela skala, južným Orlí kameň (), Jarabá skala () a Banisko () a západným Buckovo (). Južné svahy odvodňuje Ťapkov potok, severné jeho prítok Krivý potok, ktoré odvádzajú vodu do rieky Nitry. 
Výhľady.
Súvislý porast vrcholu a hrebeňa neumožňuje rozhľad. Z vhodných lokalít s redšou a nízkou vegetáciou možno vidieť okolité vrchy Vtáčnika, ojedinele tiež Tribeč, Považský Inovec, Strážovské vrchy a Malú Fatru.
Prístup.
Na vrchol nevedie značený turistický chodník, preto prístup je možný lesnými chodníkmi alebo odbočením z hrebeňovej Ponitrianskej magistrály.

</doc>
<doc id="681693" url="https://sk.wikipedia.org/wiki?curid=681693" title="Digitálna gramotnosť">
Digitálna gramotnosť

Digitálna gramotnosť (angl. "digital literacy") je súbor schopností umožňujúcich "využívať informačno-komunikačné technológie a internet na vyhľadávanie, organizovanie, hodnotenie a komunikáciu informácií v rozličných digitálnych formátoch." Podľa priekopníka pojmu Paula Gilstera tento koncept zahŕňa schopnosti "porozumieť informáciám a využívať ich v rôznych (digitálnych) formátoch z rôznych zdrojov, ktoré sú prezentované prostredníctvom moderných informačných a komunikačných technológií." Problematike sa venuje aj veľa iných autorov, ktorí publikovali viaceré ďalšie definície.
Počiatky pojmu digitálna gramotnosť siahajú do 60. rokov 20. storočia. Jej aktuálnemu chápaniu predchádzali staršie teoretické koncepty počítačovej gramotnosti ("computer literacy") alebo sekundárnej gramotnosti a v súčasnosti s ním úzko súvisia alebo vytvárajú prieniky aj koncepty informačnej gramotnosti ("information literacy"), IKT gramotnosti ("ICT literacy"), sieťovej gramotnosti ("network literacy"), internetovej gramotnosti ("internet literacy"), webovej gramotnosti ("web literacy"), multimediálnej gramotnosti ("multimedia literacy"), hypergramotnosti ("hyperliteracy"), e-gramotnosti ("e-literacy"), kybergramotnosti ("cyberliteracy"), vizuálnej gramotnosti ("visual literacy"), mediálnej gramotnosti ("media literacy") a i. Štruktúru teoretického konceptu mapujú viaceré modely digitálnej gramotnosti, základné kompetencie sú štandardizované napríklad v rámcoch DigComp, DigCompEdu a iných.
Popredný slovenský odborník Ivan Kalaš definuje digitálnu gramotnosť ako súbor „znalostí, zručností a porozumenia potrebných [na] primerané, bezpečné a produktívne používanie informácií a digitálnych technológií na učenie sa, poznávanie, v zamestnaní a v každodennom živote.“ V prvom rade autor zahŕňa do tohto konceptu súbor schopností zvoliť si a vedieť použiť vhodnú digitálnu technológiu na nájdenie informácií, ich spracovanie, použitie, šírenie alebo vytvorenie; ďalej integruje schopnosti využívať rôzne digitálne zdroje a efektívne riešiť úlohy v digitálnom prostredí, kriticky vyhodnocovať a analyzovať znalosti získané z digitálnych zdrojov a v neposlednom rade aj schopnosť rozumieť spoločenským dôsledkom (vrátane bezpečnosti, ochrany súkromia a etiky), ktoré vznikajú v digitálnej kultúre. 
Politický kontext.
Problematike digitálnej gramotnosti sa venuje v európskom meradle viacero dokumentov Európskej komisie. V oblasti hospodárskeho rastu a zamestnanosti je to napríklad iniciatíva Digitálna agenda pre Európu ako jedna zo siedmich hlavných iniciatív stratégie Európa 2020, ktorá načrtáva sedem prioritných oblastí: vytvorenie jednotného digitálneho trhu, väčšia interoperabilita, zvýšenie dôveryhodnosti a bezpečnosti internetu, rýchlejší prístup na internet, vyššie investície do výskumu a vývoja, zlepšenie digitálnej gramotnosti a inklúzie a uplatňovanie informačných a komunikačných technológií pri riešení problémov, ktorým spoločnosť čelí, ako sú zmena klímy a starnúca populácia. Digitálne občianstvo, ako jeden z ďalších dôležitých dokumentov EÚ, si vyžaduje, aby digitálne gramotní užívatelia disponovali zručnosťami vo využívaní IKT a ďalších aplikácií. Takzvanú digitálnu kompetenciu ako jednu z ôsmich kľúčových kompetencií celoživotného vzdelávania vymedzuje Odporúčanie Rady Európskej únie č. 2018/C 189/01 ako „sebaisté, kritické a zodpovedné využívanie digitálnych technológií na vzdelávanie, prácu a účasť na dianí v spoločnosti, ako aj interakciu s digitálnymi technológiami". Podľa daného dokumentu digitálna kompetencia integruje „informačnú a dátovú gramotnosť, komunikáciu a spoluprácu, mediálnu gramotnosť, tvorbu digitálneho obsahu (vrátane programovania), bezpečnosť (vrátane digitálnej pohody a kompetencií v oblasti kybernetickej bezpečnosti), otázky súvisiace s duševným vlastníctvom, riešenie problémov a kritické myslenie“. 

</doc>
<doc id="681694" url="https://sk.wikipedia.org/wiki?curid=681694" title="Jessie Ware">
Jessie Ware

Jessica Lois Ware (* 15. október 1984, Londýn) je britská alt-popová speváčka-skladateľka a podcasterka. Preslávila sa skladbou „Wildest Moments“ z debutového albumu "Devotion" (2012), ktorý sa dostal na piatu priečku britského rebríčka. Je držiteľkou šiestich nominácií na Brit Awards, nominácie na Mercury Prize, MOBO Award či MTV Europe Music Award. Jej štvrtý štúdiový album "What's Your Pleasure?" (2020) obsadil tretiu priečku v britskom rebríčku. Je tiež držiteľkou troch nominácií na British Podcast Awards za svoj podcast s názvom "Table Manners", ktorý od roku 2017 uvádza so svojou matkou. 
Kariéra.
Ware začínala ako vokalistka Jacka Peñateho, ktorý ju cez telefonát oslovil s ponukou robiť mu koncertnú vokalistku v čase, keď ešte pracovala ako novinárka. Jeden z jeho hudobníkov následne predstavil Ware spevákovi SBTRKT. Stretnutie vyústilo do spolupráce na skladbe SBTRKT s názvom „Nervous“ (2010). Nasledovali ďalšie spolupráce, ktoré Ware priviedli k zisku nahrávacej zmluvy s vydavateľstvom PMR Records. V roku 2011 sa objavila na albume "Ceremonials" od Florence and the Machine. 
V októbri 2011 debutovala samostatným singlom „Strangest Feeling“, nedosiahol však komerčný úspech. V auguste 2012 vydala debutový album "Devotion", ktorý sa dostal do prvej päťky britského rebríčka. Pilotným singlom sa stala skladba „Running“. Medzinárodný ohlas prvýkrát zaznamenala tretím singlom z albumu, skladbou „Wildest Moments“. Album získal pozitívne hodnotenia kritikov a do mesiaca od vydania jej vyniesol nomináciu na prestížnu cenu Mercury Prize, ako aj nominácie na Brit Awards. Po úspechu debutového albumu sa Ware vydala na koncertné turné po Európe i Spojených štátoch. Druhý štúdiový album vydala v októbri 2014, umiestnil sa v prvej desiatke britského rebríčka. Singel s rovnomenným názvom bol kritikmi prirovnaný k najlepšej minimalistickej tvorbe Princea z 80. rokov. Toho roku prispela skladbou „The Crying Game“ na album Nicki Minaj, "The Pinkprint", a s Edom Sheeranom napísala skladbu „New Man“ pre jeho album ÷. Po dvojročnej odmlke sa vrátila na koncertné pódiá v roku 2017 s vydaním tretieho štúdiového albumu s názvom "Glasshouse", ktorý debutoval na siedmej priečke britského rebríčka. V júni 2020 nasledoval štvrtý album "What's Your Pleasure?", ktorý obdržal výrazné uznanie hudobných kritikov. V závere roka 2021 spolupracovala s Kylie Minogue na reedícii jej albumu "Disco". 
V roku 2017 Ware založila so svojou matkou podcast "Table Manners" s myšlienkou pozývať k sebe známe osobnosti na večeru, ktorú Ware s matkou varili. Spontánne priznania hostí nad „mnohými pohármi vína“ spôsobili nečakaný úspech podcastu. Má 13 miliónov poslucháčov, získal tri nominácie na British Podcast Awards a Ware bola ponúknutá zmluva na napísanie kuchárskej knihy.
Ware je od roku 2014 ambasádorkou UNICEF, v súvislosti s OSN bola vyslaná do Bangladéšu, Kamerunu a Severného Macedónska. V júni 2017 bola jedným z hudobných umelcov, ktorí spoločným charitatívnym singlom vyzbierali peniaze pre rodiny obetí požiaru Grenfell Tower v západnom Londýne. 
Osobný život.
V auguste 2014 Ware uzavrela manželstvo so Samom Burrowsom, s ktorým sa pozná od základnej školy. Svadobný obrad sa konal na gréckom ostrove Skopelos, kde sa predtým aj zasnúbili. Majú tri deti, dcéru (* 2016) a dvoch synov (* 2019 a 2021).
Ware je Židovka. V roku 2021 sa vyjadrila, že chce absolvovať rituál bat micva. 
Vyštudovala anglickú literatúru na University of Sussex, pracovala ako novinárka v "Jewish Chronicle" aj v bulvárnom denníku "Daily Mirror". Jej otec je investigatívny reportér televízie BBC.
Je fanúšičkou futbalového klubu Manchester United a je známa blízkym priateľstvom s Edom Sheeranom.

</doc>
<doc id="681695" url="https://sk.wikipedia.org/wiki?curid=681695" title="IKT gramotnosť">
IKT gramotnosť

IKT gramotnosť (angl. "information and communication technology literacy", resp. "ICT literacy") predstavuje kompetenciu využívať digitálne technológie, komunikačné nástroje alebo siete pre účely prístupu k informáciám, ich organizácie, integrácie, hodnotenia a tvorby v znalostnej spoločnosti.
V inom chápaní je konštrukt IKT gramotnosti interpretovaný ako informačná, komunikačná a technologická gramotnosť (angl. "information, communication, and technology literacy") a definovaný ako kompetencia určiť informačnú potrebu a využiť širokú škálu nástrojov, technológií a techník na vyhľadávanie, nájdenie, používanie a využitie informácií vedúcich k uspokojeniu informačnej potreby. Problematika IKT gramotnosti je v prieniku najmä s príbuznými konceptami informačnej gramotnosti a digitálnej gramotnosti.
Podľa českého odborníka Jiřího Dostála IKT gramotnosť ako gramotnosť v oblasti informačných a komunikačných technológií je súborom kompetencií, ktoré jednotlivec potrebuje, aby bol schopný sa rozhodnúť ako, kedy a prečo použiť dostupné IKT a potom ich účelne použiť pri riešení rôznych situácií pri učení aj v živote v meniacom sa svete. IKT gramotnosť v tomto zmysle zahŕňa:

</doc>
<doc id="681696" url="https://sk.wikipedia.org/wiki?curid=681696" title="Watford FC">
Watford FC

Watford FC (celým názvom Watford Football Club) je anglický futbalový klub, ktorý hrá druhú najvyššiu anglickú futbalovú súťaž EFL Championship .V Premier League pôsobili od roku 2015, okrem sezóny 2020/21 v ktorej hrali druhú najvyššiu anglickú ligu EFL Championship kam opäť vypadli po nevydarenej sezóne 2021/22. Založený bol v roku 1881 pod názvom Watford Rovers FC. Od roku 1898 používajú svoj terajší názov.
Umiestnenie v jednotlivých sezónach.
Zdroj: 
Zdroj: 

</doc>
<doc id="681698" url="https://sk.wikipedia.org/wiki?curid=681698" title="Majstrovstvá sveta v ľadovom hokeji žien 2021">
Majstrovstvá sveta v ľadovom hokeji žien 2021

Majstrovstvá sveta v ľadovom hokeji žien 2021 boli 23. Majstrovstvá sveta v ľadovom hokeji žien, ktoré organizuje Medzinárodná hokejová federácia. Uskutočnili sa v dňoch 20. až 31. augusta 2021 v kanadskom meste Calgary. Titul majsteriek sveta z roku 2019 obhajovali hokejistky USA, avšak vo finále prehrali v predĺžení s domácou Kanadou. Z Top divízie MS 2021 nikto nezostúpil, pretože nižšie divízie boli zrušené pre pandémiu ochorenia COVID-19.
Základné skupiny.
ROV – Ruský olympijský výbor
Play-off.
Pre semifinále budú tímy znovanasadené podľa nasledovného poradia: 1. Kanada, 2. USA, 3. Fínsko, 4. ROV, 5. Švajčiarsko, 6. Česko, 7. Japonsko, 8. Nemecko.
Nižšie divízie.
Všetky nižšie divízie boli zrušené pre pandémiu ochorenia COVID-19.
I. A divízia.
Turnaj I. A divízie Majstrovstiev sveta v ľadovom hokeji žien 2021 sa mal hrať v Angers vo Francúzsku od 12. do 18. apríla 2021. Mali sa ho zúčastniť tímy Francúzska, Holandska, Nórska, Rakúska, Slovenska a Švédska.
I. B divízia.
Turnaj I. B divízie Majstrovstiev sveta v ľadovom hokeji žien 2021 sa mal hrať v Pekingu v Číne od 8. do 14. apríla 2021. Mali sa ho zúčastniť tímy Číny, Kazachstanu, Kórejskej republiky, Poľska, Slovinska a Talianska.
II. A divízia.
Turnaj II. A divízie Majstrovstiev sveta v ľadovom hokeji žien 2021 sa mal hrať v Jace v Španielsku od 10. do 16. apríla 2021. Mali sa ho zúčastniť tímy Čínskeho Tchaj-peja, KĽDR, Lotyšska, Mexika, Španielska a Veľkej Británie.
II. B divízia.
Turnaj II. B divízie Majstrovstiev sveta v ľadovom hokeji žien 2021 sa mal hrať v Záhrebe v Chorvátsku od 7. do 13. marca 2021. Mali sa ho zúčastniť tímy Austrálie, Chorvátska, Islandu, Južnej Afriky, Nového Zélandu a Turecka.
III. divízia.
Turnaj III. divízie Majstrovstiev sveta v ľadovom hokeji žien 2021 sa mal hrať v Kaunase v Litve od 15. do 21. marca 2021. Mali sa ho zúčastniť tímy Belgicka, Bosny a Hercegoviny, Bulharska, Estónska, Hongkongu, Litvy, Rumunska a Ukrajiny.

</doc>
<doc id="681701" url="https://sk.wikipedia.org/wiki?curid=681701" title="Watford Rovers FC">
Watford Rovers FC



</doc>
<doc id="681702" url="https://sk.wikipedia.org/wiki?curid=681702" title="Watford F.C.">
Watford F.C.



</doc>
<doc id="681703" url="https://sk.wikipedia.org/wiki?curid=681703" title="Watford Rovers F.C.">
Watford Rovers F.C.



</doc>
<doc id="681704" url="https://sk.wikipedia.org/wiki?curid=681704" title="FC Watford">
FC Watford



</doc>
<doc id="681705" url="https://sk.wikipedia.org/wiki?curid=681705" title="Vojniansky potok">
Vojniansky potok

Vojniansky potok je potok v regióne Spiš na území obcí Slovenská Ves, Vojňany a Podhorany v Prešovskom kraji. Nachádza sa na pomedzí geomorfologického celku Spišská Magura, v geomorfologickom podcelku Repisko, a geomorfologického celku Podtatranská kotlina, v geomorfologickom podcelku Popradská kotlina. Je ľavostranným prítokom Popradu a má dĺžku . Je vodným tokom IV. rádu.
Prameň.
Pramení v v lesnom extraviláne na území obce Slovenská Ves na južnom svahu vrchu "Spádik" s .
Opis toku.
Od prameňa na území obce Slovenská Ves preteká lesným a poľnohospodárskym extravilánom juhovýchodným až južným smerom, v vteká na hranicu medzi obcami Slovenská Ves a Vojňany, opúšťa túto obecnú hranicu a vteká na územie obce Vojňany. Obmýva úpätie vrchu "Vojnianska hora" (), priberá bezmenný pravostranný prítok, následne ďalší bezmenný pravostranný prítok a pokračuje intravilánom obce Vojňany. Už na území obce Podhorany priberá bezmenný ľavostranný a bezmenný pravostranný prítok, podteká štátnu cestu I/77 (Kežmarok – Stará Ľubovňa) a železničnú trať Poprad – Stará Ľubovňa a v nadmorskej výške ústi do Popradu ako jeho ľavostranný prítok. "Vojniansky potok" má viacero bezmenných prítokov.
Pôvod názvu.
Motivantom názvu vodného toku "Vojniansky potok" v období pomenovacieho procesu bol samotný názov obce, cez ktorú vodný tok preteká. Založenie osady sa spája s nemeckou kolonizáciou v 13. storočí. Najstarší dochovaný písomný záznam názvu osady (obce) v období pomenovacieho procesu sa viaže k rokom 12351270 v podobe "Krig", neskôr 1296 "Kyrig", 1343 "Kyryk", 1777 "Krigh", 1888 "Krig", 1948 "Vojňany". Nemecké "der Krieg" v pôvodnom význame slova "vojna" alebo nemecké "kriegen" slovensky "nadobudnúť, získať, dostať". Napriek tomu, že pravdepodobnejšia motivácia názvu obce v nemčine sa spája "so získaním, nadobudnutím obce do vlastníctva", za základ slovakizácie názvu obce bol použitý menej pravdepodobný význam slova "vojna" v podobe "Vojňany".
Z toponyma "Vojňany" rozšírením o systémový aloformant "-sky" v dôsledku rytmického zákona a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložené z prídavného mena a z podstatného mena) "Vojniansky potok" ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Vojniansky potok" bol štandardizovaný v roku 1975. V priestore slovenskej hydronymie potokov hydronymum "Vojniansky potok" je jedinečným hydronymom (máj 2022).

</doc>
<doc id="681706" url="https://sk.wikipedia.org/wiki?curid=681706" title="Tlstý diel">
Tlstý diel

Tlstý diel môže byť:

</doc>
<doc id="681707" url="https://sk.wikipedia.org/wiki?curid=681707" title="Tlstý diel (vrch vo Vtáčniku)">
Tlstý diel (vrch vo Vtáčniku)

 
Tlstý diel () je vrch v pohorí Vtáčnik. Leží nad obcou Cigeľ, približne juhozápadne od Handlovej. 
Poloha.
Nachádza sa v severnej časti pohoria, v geomorfologickom podcelku Vysoký Vtáčnik. Vrchol leží v Trenčianskom kraji, v okrese Prievidza a v katastrálnom území obce Cigeľ. Najbližšími sídlami sú západným smerom situovaná Lehota pod Vtáčnikom, severozápadne ležiaci Cigeľ a východne Nová Lehota (Handlová).
Opis.
Tlstý diel tvorí pahorok v severozápadnej časti masívu Bielej skaly (). Severným smerom sa nachádza Chlmček () a Krištofček (), východným Veľký Grič (), južným Biela skala a Brána () a západným Jančekova skala (). Vrch patrí do povodia rieky Nitry, kde vodu z masívu odvádza potok Ciglianka. 
Výhľady.
Súvislý lesný porast vrchu a hrebeňa neumožňuje rozhľad. Z malých lokalít s redšou a nízkou vegetáciou možno vidieť okolité vrchy Vtáčnika, ojedinele tiež Tribeč, Považský Inovec, Strážovské vrchy, Malú a Veľkú Fatru a Kremnické vrchy.
Prístup.
Na vrchol nevedie značený turistický chodník, preto prístup je možný lesnými chodníkmi alebo odbočením z blízkych trás; modrý chodník vedie z Cigľa traverzom severným úbočím na rázcestie Dierovce, kde sa pripája na hrebeňovú červeno značenú Ponitriansku magistrálu.

</doc>
<doc id="681708" url="https://sk.wikipedia.org/wiki?curid=681708" title="Jaroslava Michaličková">
Jaroslava Michaličková

Prof. MUDr. Jaroslava Michaličková, DrSc. (* 12. august 1914, Praha† 29. október 1993) bola slovenská lekárka pediatrička, vysokoškolská pedagogička, členka korešpondentka Slovenskej akadémie vied (SAV) a poslankyňa Slovenskej národnej rady (19701976).
Život.
Po vyštudovaní gymnázia v Prahe a v Bratislave absolvovala štúdium všeobecného lekárstva na Lekárskej fakulte univerzity Komenského v Bratislave (LF UK), kde spromovala v roku 1940. Krátko pôsobila ako nehonorovaná lekárka na ortopedickej klinike, no od roku 1940 až do odchodu do penzie v roku 1991 pracovala na detskej klinike LF UK.
Významne sa podieľala na založení pediatrického smeru štúdia na LF UK v roku 1952, v dôsledku čoho sa z pôvodnej Krajskej detskej nemocnice vytvorili v novozriadenej Detskej fakultnej nemocnici s poliklinikou Bratislava (dnes Národný ústav detských chorôb) dve detské kliniky, pričom Michaličková bola poverená vedením II. detskej kliniky so sídlom na Duklianskej ulici, ktorá sa stala výučbovou bázou budúcich pediatrov. Funkciu prednostky II. detskej kliniky LF UK vykonávala až do roku 1984. Počas jej vedenia kliniky bol na tomto pracovisku zrekonštruovaný dojčenecký pavilón (1980), postavený pediatricko-chirurgický pavilón (1981) a v roku 1977 sa začala výstavba novej budovy detskej fakultnej nemocnice na Kramároch.
V roku 1953 bola Michaličková habilitovaná na docentku, v roku 1960 vymenovaná za profesorku a v roku 1965 získala hodnosť doktorky vied. Od roku 1945 zároveň pedagogicky pôsobila na LF UK, pričom v rokoch 19531985 bola vedúcou Katedry pediatrie II. LF UK a v rokoch 19601962 prodekankou LF UK.

</doc>
<doc id="681709" url="https://sk.wikipedia.org/wiki?curid=681709" title="Vŕba rakytová">
Vŕba rakytová

Vŕba rakytová (iné názvy: vŕba rakyta, rakyta) () je opadavý strom, často len ker najmä vo vyšších polohách, z rodu vŕba ("Salix") z čeľade vŕbovité ("Salicaceae"). Druh je rozšírený po celom území Európy až po severovýchodnú Áziu a severný Irán. Je to významná včelárska a krajinotvorná drevina.
Opis.
Vŕba rakytová je strom vysoký do 10 m (výnimočne do 15 m), s metlovitou nepravidelnou korunou. Má rozsiahly a najmä dobre vyvinutý koreňový systém. Kmeň býva s priemerom do 50 cm. Borka je sivá, hladká, vekom je pozdĺžne zbrázdená a tmavosivá. Jednoročné konáriky sú červenohnedé, zriedkavo žltohnedé, spočiatku riedko chlpaté, neskôr zväčša holé.
Púčiky sú vajcovito kužeľovité, červenohnedé; listové sú 3 až 4 mm dlhé, kvetné do 8 mm dlhé. Čepeľ listov je elipsovitá až obrátene vajcovitá, dlhá 5 až 11 cm a široká 3 až 5 cm, so 7 až 11 pármi žíl. Na líci je tmavozelená, lysavejúca až holá, na rube sivobiela, plstnatá, s výraznou žilnatinou. Stopka listov je 15 až 30 mm dlhá. Prílistky sú polosrdcovité až obličkovité, veľké, na báze s niekoľkými žliazkami, sú neskoro opadavé.
Vŕba rakytová je obojpohlavný druh a jahňady sa objavujú skoro na jar, zvyčajne v marci alebo apríli, pred pučaním listov. Samčie jahňady majú rozširujúce sa žlté tyčinky, zatiaľ čo samičie sú zelenkasté a opeľované hmyzom. Jahňady sú sediace, elipsovité, 25 až 35 mm dlhé, s približne 100 až 200 kvetmi v každej samičej jahňade a s 200 až 300 kvetmi v každej samčej. Plodmi sú tobolky, v ktorých sú páperisté semená, vetrom roznášané na veľké vzdialenosti. Dožíva sa 40 až 60 rokov.
Rozšírenie.
Vŕba rakytová pochádza z chladných miernych a boreálnych oblastí Európy a Ázie, kde sa vyskytuje sa vo veľkom množstve biotopov. Je rozšírená od Španielska po Čínu, od Turecka a severného Iránu po Škandináviu a Sibír, kde dosahuje až 70° severnej zemepisnej šírky. Druh bol tiež zavlečený vo východnej časti Severnej Ameriky, kde je už naturalizovaný.
Ekológia.
Vŕba rakytová je v porovnaní s inými druhmi vŕb citlivejšia na sústavné záplavy. Rastie na silikátových aj bázických podložiach, na sviežich, priepustných pôdach a znáša aj čiastočné zatienenie. V boreálnych lesoch sa vyskytuje v dominantných lesoch smreka obyčajného, borovice lesnej a brezy v prímesí s inými listnatými druhmi ako topoľ osikový a jarabina vtáčia. V lesoch mierneho pásma, kde dominujú duby, buk lesný a smrek obyčajný, sa vyskytuje s ďalšími druhmi podrastu, akými sú lieska obyčajná, baza čierna a ostružiny, hlavne na lesných čistinách a otvorených plochách. Vystupuje vysoko nad hornú hranicu lesa (v Karpatoch do nadmorskej výšky 1780 m) a často obsadzuje druhotné stanovištia, ako sú svahy ciest, násypy a pieskoviská.
Vŕba rakytová prirodzene hybridizuje s mnohými inými druhmi vŕb a vytvára tak mnoho plodných potomkov so strednými vlastnosťami. Preto je niekedy náročné určiť taxonomické limity a priradiť jednotlivcov ku konkrétnemu druhu v rámci rodu. Aj keď takmer všetky vŕby možno celkom úspešne rozmnožovať drevnatými odrezkami, vŕba rakytová takmer nezakoreňuje. Len niekoľko klonov možno rozmnožovať takýmto spôsobom.
V nížinách, v rybníkových oblastiach hojne rastie vŕbe rakytovej podobná vŕba popolavá ("Salix cinerea"), výrazne acidofilný druh. Dobrými rozlišovacími znakmi sú bochníkovitý tvar kra a prítomnosť drevených „líšt“ pod mladou kôrou na konárikoch, ktoré rakyta nemá.
Význam a využitie.
V severnej Európe je vŕba rakytová bežným druhom v poľnohospodárskej krajine, využíva sa na výsadbu vetrolamov a živých plotov a jej lístie sa využíva ako krmivo pre dobytok a kozy. Je cenená aj ako medonosný druh, ktorý poskytuje produkciu medu 150 až 200 kg/ha.
Miazga z jej kôry je bohatá na kyselinu salicylovú (odtiaľ latinský názov Salix), ktorá má v závislosti od dávky široké medicínske využitie. Ako liek acylpyrín, ktorý obsahuje derivát - kyselinu acetylsalicylovú, sa používa proti zrážaniu krvi, horúčke, bolesti a zápalom.
Z dreva vŕby rakytovej sa dá získať dobré drevené uhlie, ktoré sa v minulosti využívalo na výrobu pušného prachu a uhlíkov na kreslenie. Drevina je obzvlášť cenná pre svoju vysokú produkciu biomasy a pre jej úlohu pri obnove krajiny, pretože je schopná tolerovať aj znečistenú pôdu. Celosvetovo sa táto vŕba využíva aj pre svoju schopnosť viazať ťažké kovy, ako kadmium a zinok.
Vŕba rakytová je veľmi cenená včelármi, pretože už zavčasu na jar poskytuje včelám pastvu. Je taktiež živnou rastlinou motýľov dúhovec menší a dúhovec väčší.
Hrozby a choroby.
Z dvojkrídlovcov, z čeľade byľomorovité, muške podobný byľomor ružicový "(Rabdophaga rosaria)" kladie do listových púčikov vŕby rakytovej vajíčka. Vyliahnuté larvy sa živia ich pletivami, čo spôsobí, že výhonok (vetvička) sa prestane predlžovať ale nie tvorba samotných listov. Listy sú potom natlačené tesne na seba a vytárajú ruže podobnú hálku. Larvy iného druhu z tohto istého rodu, "Rabdophaga salicis", sa vyvíjajú a požierajú pletiva vo vnútri tenkých vetvičiek, listových stopiek a hlavnej listovej žily. Napadnuté miesta vytvárajú opuch, ktorý býva do 10 mm hrubý a až 50 mm dlhý. Z čeľade byľomorovitých je aj tretí druh, "Iteomyia capreae". Jeho prítomnosť sa prejavuje drobnými guľovitými hálkami na povrchu listov.
Parazitujúci druh "Euura mucronata", z radu blanokrídlovcov, sa vyvíja vo vnútri púčikov hostiteľa, ktoré nezvratne poškodzuje. Roztoč e "Aculus tetanothrix" sa živý listovými pletivami, čo spôsobuje tvorbu malých hálok na povrchu listov. Prítomnosť hubového patogénu "Rhytisma salicinum" je viditeľná v podobe čiernych lesklých škvŕn na povrchu listov.

</doc>
<doc id="681714" url="https://sk.wikipedia.org/wiki?curid=681714" title="Sláva Daubnerová">
Sláva Daubnerová

Sláva Daubnerová (* 20. december 1980, Bojnice) je slovenská divadelná režisérka, herečka a autorka.
Po absolvovaní gymnázia v Prievidzi vyštudovala odbor kulturológia na Filozofickej fakulte Univerzity Komenského v Bratislave. Následne pokračovala v postgraduálnom štúdiu na Vysokej škole múzických umení na Katedre divadelných štúdií. Od roku 2006 pôsobí v divadelnej skupine P.A.T., ktorej je zakladateľkou. Táto skupina sa venuje súčasnému divadlu a tancu a kladie dôraz na využívanie nových médii. V rámci tejto skupiny realizovala Sláva Daubnerová aj ďalšie významné divadelné a tanečné projekty, napríklad "Hamletmachine", "Polylogue", "M.H.L.", "Some disordered interior geometries, Iluminárium, Solo lamentoso". Pre Činohru SND napísala a režírovala inscenáciu "Spievajúci dom".
Získala dve významné slovenské ocenenia Dosky, ceny divadelného festivalu Nová dráma a Nadácie Tatrabanka. Jej prácu ocenil aj Slovenský literárny fond a je laureátkou Krištáľového krídla v kategórii Divadlo a audiovizuálne umenie za rok 2021.
V súčasnosti (2022) sa venuje najmä réžii opier v zahraničí.

</doc>
<doc id="681716" url="https://sk.wikipedia.org/wiki?curid=681716" title="Gabriele Matznerová-Holzerová">
Gabriele Matznerová-Holzerová

Gabriele Matznerová-Holzerová (; * 10. august 1945, Kitzbühel, Rakúsko) je rakúska profesionálna diplomatka a publicistka.
Biografia.
Gabriela Matznerová-Holzerová sa narodila v korutánskom Kitzbüheli v remeselníckej rodine. Keďže medzi jej predkami bolo niekoľko maliarov, sama sa v mladosti venovala amatérskej maliarskej tvorbe.
Študovala právnickú fakultu Viedenskej univerzity a v roku 1971 vstúpila do služieb rakúskeho ministerstva zahraničných vecí. Pôsobila na veľvyslaneckých zastúpeniach Rakúskej republiky v Moskve, New Yorku (pri Organizácii Spojených národov), vo Washingtone, D.C., Berlíne a ako veľvyslankyňa v Bratislave (od roku 1997), Tunise a Londýne (20052010).
V rokoch 1981 až 1983 bola členkou kabinetu kancelárov Bruna Kreiskyho a Freda Sinowatza. Pôsobila v správnej rade "Rakúsko-slovenskej spoločnosti" a "Občianskeho fóra Európa", je aj členkou ďalších organizácií ako napríklad "Rakúsky inštitút pre medzinárodnú politiku" (Österreichischen Instituts für Internationale Politik).
Je autorom početných článkov a niekoľkých kníh. V knihe „Priateľskí susedia : Rakúsko a Nemecko : Porozumenie“ (originál: "Verfreundete Nachbarn. Österreich – Deutschland. Ein Verhältnis"), sa zaoberala vzájomnými predsudkami Nemcov a Rakúšanov. V januári 2001 vydala vo vydavateľstve Verlag Holzhausen knihu „Im Kreuz Europa : Die unbekannte Slowakei“ (v slovenskom preklade: "Neznáme Slovensko očami Rakúšanky", Bratislava 2002), v ktorom predstavila najmä nemeckojazyčným čitateľom históriu, kultúru a spoločnosť Slovenska ako susednej krajiny Rakúska.
V roku V roku 2011 vydala knihu aj o vlastnom manželovi Egonovi Matznerovi, ktorý bol významným rakúskym národohospodárskym teoretikom.
Jej manželom bol Egon Matzner (19382003), s ktorým má jednu dcéru.

</doc>
<doc id="681717" url="https://sk.wikipedia.org/wiki?curid=681717" title="Alena Sabuchová">
Alena Sabuchová

Alena Sabuchová (* 14. jún 1989, Ružomberok) je slovenská spisovateľka a scenáristka.
Životopis.
Vyštudovala filmovú a televíznu scenáristiku a dramaturgiu na VŠMU v Bratislave. Za svoj literárny debut "Zadné izby" získala Cenu Ivana Kraska aj Cenu Nadácie Tatra banky v kategórii Mladý tvorca. Vďaka svojej v poradí druhej knihe s názvom "Šeptuchy" si nesmierne obľúbila Podlasie, historický región na rozhraní dnešného Poľska, Litvy a Bieloruska; kraj, ktorý by nikto nevymyslel. Za román získala Cenu Anasoft litera za najlepšiu prózu za rok 2019.
Scenáristicky sa podieľala na tvorbe seriálov "Nový život" (2017), "Vlci" (2018) a "Pravá tvár" (2020).

</doc>
<doc id="681718" url="https://sk.wikipedia.org/wiki?curid=681718" title="Mária Bancíková">
Mária Bancíková

Mária Bancíková (* 14. november 1913, Klenovec† 7. január 1962, Zvolen) bola slovenská herečka a zaslúžilá umelkyňa.
Štúdium a profesionálna kariéra.
Život herečky.
Pôsobila v ochotníckom krúžku v Klenovci. V Slovenskom národnom divadle debutovala postavou Ľudmily v Záborského hre "Najdúch". Bola predstaviteľkou kľúčových postáv často v protikladných žánroch a poetikách, v realistických, psychologických i štylizovaných inscenáciách. Bola predstaviteľkou ženského tragizmu, dramatizmu a živých portrétov sociálnych hrdiniek. Významnou mierou sa zúčastnila na rozvoji rozhlasového herectva. Od roku 1955 nosila titul zaslúžilá umelkyňa.

</doc>
<doc id="681719" url="https://sk.wikipedia.org/wiki?curid=681719" title="Alžbeta Littmannová">
Alžbeta Littmannová

MUDr. Alžbeta Littmannová, rod. Wienerová (* 15. jún 1899, Žilina† 18. február 1979, Krompachy) bola slovenská lekárka pediatrička.
Život.
Po absolvovaní štúdia všeobecného lekárstva na Lekárskej fakulte Nemeckej univerzity v Prahe (1924) pôsobila ako pediatrička v Krompachoch (19271943), v Žiline (1942), pričom koncom roka 1944 sa skrývala v lesoch v okolí Krompách. Po vojne pracovala ako pediatrička, vedúca detskej poradne, neskôr už ako primárka (19501953) detského oddelenia Štátnej nemocnice v Krompachoch. Zaslúžila sa o zriadenie detského oddelenia v nemocnici v Krompachoch a o skvalitnenie zdravotnej starostlivosti v tomto regióne.

</doc>
<doc id="681720" url="https://sk.wikipedia.org/wiki?curid=681720" title="Gerda Bárdošová">
Gerda Bárdošová

MUDr. Gerda Bárdošová, rod. "Kleinová" (* 2. december 1914, Viedeň† 1994, Košice) bola slovenská lekárka pediatrička.
Život.
Po absolvovaní štúdia všeobecného lekárstva na Lekárskej fakulte Univerzity Komenského v Bratislave, kde spromovala v roku 1938, pôsobila ako externá lekárka v Detskej nemocnici v Bytčici (19381939), no potom na ňu dopadol zákaz lekárskej praxe. V rokoch 19401945 bola externou lekárkou v Štátnej nemocnici v Martine a následne od mája 1945 do roku 1946 pôsobila ako sekundárna lekárka na detskom oddelení v Štátnej nemocnici v Martine, potom ako odborná lekárka detskej neurológie v Košiciach. Podieľala sa na rozvoji detského lekárstva na východnom Slovensku a publikovala odborné články vo vedeckých časopisoch.

</doc>
<doc id="681724" url="https://sk.wikipedia.org/wiki?curid=681724" title="Anna Pivková">
Anna Pivková

Anna Pivková môže byť:

</doc>
<doc id="681725" url="https://sk.wikipedia.org/wiki?curid=681725" title="Mária Basilidesová">
Mária Basilidesová

Mária Basilidesová (* 11. november 1886, Jelšava, Slovensko† 26. september 1946, Budapešť, Maďarsko) bola slovenská operná speváčka.
Život a kariéra.
V roku 1911 získala diplom sólovej speváčky na Hudobnej akadémii v Budapešti. Od tohto roku vystupovala v Ľudovej opere a od roku 1915 bola členkou Štátnej opery v Budapešti. Bola poprednou interpretkou operných postáv vo svojom žánri (alt) aj interpretkou piesní a oratórií, ktorá často hosťovala aj v zahraničí. Ako stúpenkyňa pokrokového hnutia pravidelne vystupovala počas Hothyho režimu na kultúrnych podujatiach pre robotníkov. Zaslúžila sa o propagáciu diel B. Bartóka a Z. Kodálya.

</doc>
<doc id="681726" url="https://sk.wikipedia.org/wiki?curid=681726" title="Mária Heinzová">
Mária Heinzová

Doc. Mária Heinzová, ArtD., (* 27. jún 1964, Ružomberok) je slovenská pianistka, bývalá rektorka Vysoká škola múzických umení v Bratislave (od roku 2015 do roku 2023).
Biografia.
Študovala hru na klavíri na Konzervatóriu v Žiline, po maturite pokračovala v štúdiu na Hudobnej fakulte VŠMU v Bratislave. V roku 1992 úspešne ukončila umeleckú ašpirantúru v triede prof. Idy Černeckej. V roku 2003 získala umelecko-pedagogický titul docent v odbore hudobné umenie – hra na klavíri a začala pôsobiť na Hudobnej a tanečnej fakulte VŠMU v Bratislave. Nahrávala v slovenskom rozhlase, v slovenskej televízii, koncertne vystupovala v Anglicku, Rakúsku, Grécku, Nemecku, Maďarsku, na Ukrajine a v Česku. V rokoch 20002004 pôsobila ako prorektorka pre rozvoj a vedu a v rokoch 20072015 pôsobila vo funkcii dekanky Hudobnej a tanečnej fakulty VŠMU. V roku 2015 ju akademický senát VŠMU zvolil pomerom hlasov 16:2 za rektorku VŠMU, vo funkcii začala pôsobiť 1. júla 2015.
Vo svojom odbornom a tiež umeleckom zameraní sa sústreďuje najmä na oblasť klavírnej komornej hry a klavírnej spolupráce, venuje sa však aj sólistickej činnosti. Takmer 30-ročnou prácou pedagóga v oblasti klavírnej komornej hry získala obsiahly repertoár a praktické skúsenosti, ktoré uplatňuje vo svojej koncertnej činnosti. Počas svojej umeleckej praxe účinkovala na približne 250-tich koncertných vystúpeniach ako sólistka a ako komorná partnerka. V sólovom repertoári dominujú predovšetkým romantickí autori.

</doc>
<doc id="681728" url="https://sk.wikipedia.org/wiki?curid=681728" title="Gabriella Sancisiová">
Gabriella Sancisiová

Gabriella Sancisiová (; * 4. február 1973, Gronigen, Holandsko) je holandská diplomatka a od roku 2021 veľvyslankyňa Holandska na Slovensku.
Život.
Vzdelanie.
Gabriella Sancisiová študovala v 90. rokoch taliansku kultúru a jazyk, ako aj medzinárodné právo na univerzitách v Bologni v Taliansku a Leidene v Holandsku.
Diplomatická kariéra.
Gabriella Sancisiová začala svoju kariéru v holandskej zahraničnej službe v roku 1996 v oblasti komunikácie. Počas svojej kariéry zastávala množstvo pozícií doma aj v zahraničí. V Haagu pôsobila Sancisiová ako osobný tajomník holandského štátneho tajomníka pre európske záležitosti Fransa Timmermansa, ministra zahraničných vecí Uriela Rosenthala a kráľovnej Máximy. Sancisiová pôsobila na Generálnom konzuláte Holandska v New Yorku a ako zástupkyňa veľvyslanca na veľvyslanectve v Záhrebe.
Osobný život.
Gabriella Sancisiová je vydatá a má dve deti.

</doc>
<doc id="681729" url="https://sk.wikipedia.org/wiki?curid=681729" title="Slávka Daubnerová">
Slávka Daubnerová



</doc>
<doc id="681730" url="https://sk.wikipedia.org/wiki?curid=681730" title="Elena Bauerová">
Elena Bauerová

 
Elena Bauerová (* 9. november 1920, Banská Štiavnica† 27. jún 1980, Bratislava) bola slovenská rozhlasová režisérka a zaslúžilá pracovníčka kultúry.
Život a profesionálna kariéra.
Orientovala sa prevažne na psychologické hry, ktoré realizovala s poetickou atmosférou, dynamickou montážou, hutným výrazom. Slovenské rozhlasové hry režírovala aj v zahraničí. V rokoch 19571966 viedla Detskú rozhlasovú dramatickú družinu.

</doc>
<doc id="681731" url="https://sk.wikipedia.org/wiki?curid=681731" title="Rodovo neutrálny jazyk">
Rodovo neutrálny jazyk

Rodovo neutrálny jazyk (alebo rodovo vyvážený jazyk, rodovo citlivý jazyk) je reakciou na používanie generického maskulína ako zástupného rodu. Na vytváraní rodovo neutrálnych vzťahov v spoločnosti participuje pomocou jazykových prostriedkov. Základným krokom je vyhnúť sa používaniu slov, ktoré môžu navodzovať pocit zaujatosti, diskriminácie alebo poníženia, súvisiacich s uprednostňovaním jedného pohlavia či rodu. Ako príklad organizácia ASPEKT uvádza používanie generického maskulína „učitelia“ základných škôl, hoci v prípade základného vzdelávania dosahuje podiel učiteliek 85 %, na čo poukazujú aj závery Európskej komisie. Rodovo citlivý jazyk tak na označenie profesií nepoužíva mužský rod, ale rod neutrálny – „učiteľstvo“ alebo hovorí o „učiteľkách a učiteľoch“, čím sa o osobách ženského a mužského rodu zmieňuje symetricky. V prípade ak profesiu vykonáva žena, má sa uvádzať názov povolania v ženskom rode. Používanie rodovo citlivého jazyka pomáha zmierňovať vytváranie rodových stereotypov, podporuje spoločenskú zmenu a prispieva k dosiahnutiu rodovej rovnosti. 
Jazyk a rovnosť príležitostí.
Rovnosť šancí a rodová rovnosť je dôležitým predpokladom pre rozvoj každej osobnosti. Ukazovateľom miery rešpektu, pocitu rovnoprávnosti a rovnocennosti je aj jazyk. Z toho dôvodu je dôležitá požiadavka jasne pomenovávať tvorivý prínos všetkých skupín ľudí bez vedomého prehliadania osôb na základe ich pohlavia, rodu, veku, etnického pôvodu a názorov. Pracovné inzeráty či ponuky rôznych služieb, oslovujúce „klientov a klientky“, pritiahnu viac žien než inzeráty oslovujúce len „klientov“.

</doc>
<doc id="681732" url="https://sk.wikipedia.org/wiki?curid=681732" title="Emília Boorová">
Emília Boorová

 
Emília Boorová (* 27. júl 1859, Turá Lúka† 27. jún 1948, Modra) bola slovenská osvetová pracovníčka.
Bola organizátorka národného a spoločenského života v skalickom okolí a zakladateľka výšivkárskeho družstva v Skalici. Po smrti jej manžela sa u nej v Skalici stretávali významní spisovatelia, umelci a politici zo Slovenska, Čiech, Moravy a i.

</doc>
<doc id="681734" url="https://sk.wikipedia.org/wiki?curid=681734" title="Ernestína Brauneckerová">
Ernestína Brauneckerová

 
Ernestína Brauneckerová (* 25. júl 1865, Kremnica, Slovensko† 27. október 1913, Budapešť Maďarsko) bola maliarka.
Život a kariéra.
Študovala v Budapešti na Krajinskom učilišti modelového kreslenia u prof. L. Deák-Ébnera a K. Lotza a v Mníchove u profesora F. Lenbacha. Vynikala portrétmi. Okolo roku 1906 namaľovala z poverenia viedenskej vlády portrét I. Tököliho a jeho manželky podľa starých predlôh. Jej diela sú v múzeu v Bojniciach a v Maďarskej národnej galérii v Budapešti.

</doc>
<doc id="681735" url="https://sk.wikipedia.org/wiki?curid=681735" title="Salix caprea">
Salix caprea



</doc>
<doc id="681738" url="https://sk.wikipedia.org/wiki?curid=681738" title="Jana Mojžišová">
Jana Mojžišová

Dr. h. c., prof. MVDr. Jana Mojžišová, PhD., (* 6. apríl 1963, Košice) je slovenská vedecko-výskumná pracovníčka v oblasti veterinárstva. Je bývalou rektorkou Univerzity veterinárskeho lekárstva a farmácie v Košiciach.
Biografia.
Študovala na Univerzite veterinárskeho lekárstva a farmácie v Košiciach, štúdium ukončila v roku 1987. Po ukončení štúdia začala na univerzite pôsobiť ako vedecko-výskumná pracovníčka na na Katedre infektológie a tropickej veterinárskej medicíny, pedagogicky pôsobila na Katedre infekčných a parazitárnych chorôb. Zaoberala sa problematikou infekčných chorôb psov a mačiek.
Bola zodpovedným riešiteľom piatich výskumných grantových projektov, vedúcou štyroch projektov VEGA a spoluriešiteľkou ďalších 20-tich vedecko-výskumných projektov. Je autorkou ôsmich knižných publikácií, z toho sú štyri vedecké monografie (jedna z nich zahraničná). Vytvorila tiež 15 vysokoškolských učebných textov a viac ako 30 odborných štúdií a článkov publikovaných v našich aj zahraničných vedeckých časopisoch.
Je predsedníčkou vedeckej rady Univerzity veterinárskeho lekárstva a farmácie v Košiciach a členkou ďalších domácich i zahraničných vedeckých a redakčných rád. Je tiež členkou Českej a slovenskej imunologickej spoločnosti a Slovenskej parazitologickej spoločnosti.

</doc>
<doc id="681741" url="https://sk.wikipedia.org/wiki?curid=681741" title="Jana Kobzová">
Jana Kobzová

Jana Kobzová (* 1984, Trenčín) je slovenská politologička, zameriavajúca sa na zahraničnú politiku EÚ, predovšetkým na vzťahy EÚ s východnou Európou a Ruskom a na proces demokratizácie v postsovietskych krajinách. Pôsobila ako poradkyňa prezidentky SR Zuzany Čaputovej pre zahraničnú politiku.
Životopis.
Vzdelanie.
V roku 2008 absolvovala magisterské štúdium politológie na Filozofickej fakulte Univerzity Komenského v Bratislave a v rokoch 20092010 magisterské štúdium odboru „Rusko a stredná Ázia: politika, bezpečnosť a integrácia“ na University College London.
Kariéra.
Profesionálne sa venuje regiónu východnej Európy, Ruska a strednej Ázie ako aj politikám Európskej únie. V rokoch 20062009 pracovala v Nadácii Pontis, v rokoch 20102013 v londýnskej pobočke paneurópskeho think-tanku European Council on Foreign Relations (ECFR), kde dodnes (2024) pôsobí ako spolupracovníčka a v rokoch 20132016 v Bruseli v mimovládnej organizácii European Endowment for Democracy (EED). V rokoch 20162019 pracovala v konzultačnej spoločnosti Rasmussen Global, založenej dánskym expremiérom a bývalým generálnym tajomníkom NATO Andersom Rasmussenom. V rokoch 20182019 pôsobila súbežne ako poradkyňa transatlantickej komisie pre integritu volieb v neziskovej organizácii Alliance of Democracies Foundation (AoD) s rovnakým zakladateľom. Od septembra 2019 pôsobila ako poradkyňa prezidentky SR Zuzany Čaputovej pre zahraničnú politiku.
Je autorkou niekoľkých odborných štúdií a spoluautorkou knihy "Bruselenie valašiek".
Osobný život.
Je manželkou slovenského politika a diplomata Tomáša Valáška.

</doc>
<doc id="681743" url="https://sk.wikipedia.org/wiki?curid=681743" title="Mária Daxnerová">
Mária Daxnerová

Mária Daxnerová (* 18. august 1822, Tisovec† 31. máj 1901, Tisovec) bola slovenská osvetová pracovníčka a publicistka.
Venovala sa osvetovej práci, zdôrazňovala potrebu vzdelávania slovenských žien, propagovala slovenskú tlač a spisbu, bojovala proti opilstvu, podporovala slovenské vzdelávacie ústavy. Bola patrónkou gymnázia v Revúcej. V časopisoch "Dennica", "Slovenský domový kalendár", "Slovenské listy", "Obzor" (1863 – 1886), "Obzor" (1889 – 1905), "Priateľ dietok" publikovala mravoučné poviedky a osvetové články.

</doc>
<doc id="681745" url="https://sk.wikipedia.org/wiki?curid=681745" title="Zoopark (rádiolokačný systém)">
Zoopark (rádiolokačný systém)

Zoopark (rus. Зоопарк-1) je ruský mobilný rádiolokačný prieskumný komplex, ktorý je určený na prieskum delostreleckých pozícií protivníka a riadenie paľby. Dokáže poskytovať súradnice nepriateľských delostreleckých batérií, mínometov a raketometov na základe extrapolácie z trajektórie letu granátov alebo rakiet vystrelených protivníkom. Následne koriguje vedenie paľby na tieto delostrelecké prostriedky nepriateľa.
Vznik a vývoj.
Vývojom systému, ktorý by nahradil radarový komplex ARK-1 1RL239 Rys, bol v máji 1981 poverený Výskumný ústav „Strela“ (v meste Tula). Technický návrh budúceho komplexu bol hotový v roku 1984 a projektová dokumentácia bola pripravená koncom roku 1986. Prvý prototyp komplexu 1L219 Zoopark-1 bol dokončený v roku 1988 a na predbežné testy bol odoslaný v októbri toho istého roku. Štátne skúšky systému prebiehali do 31. marca 1991 a ich výsledkom bolo stanovisko, že 1L219 Zoopark-1 prevyšuje výkonnostné charakteristiky komplexu ARK-1.
Dňa 18. apríla 1992 bol komplex 1L219 Zoopark-1 zavedený do ruských ozbrojených síl. Výrobou nového systému bol poverený Uralský priemyselný podnik Vector v Jekaterinburgu, ktorý v roku 1992 vyrobil prvé dva sériové kusy 1L219 Zoopark-1 a v nasledujúcich rokoch dodal zvyšok objednaných komplexov.
V rokoch 1999-2002 prebehla modernizácia 1L219, zameraná na výmenu zastaraných komponentov, ako aj ďalšie zlepšenie technických a prevádzkových charakteristík systému. Vojskové skúšky modernizovaného systému 1L219M Zoopark-1 začali približne v roku 2004. Nasledovali štátne skúšky komplexu, ktoré boli oficiálne ukončené 19. februára 2008.
V nasledujúcom období vývoj pokračoval a vyústil do vzniku systému 1L260 Zoopark-1M. Prvé komplexy 1L260 boli vyrobené v roku 2012 a o rok neskôr začali ich vojskové skúšky.
Konštrukcia.
1L219 Zoopark-1.
Rádiolokačná stanica 1L219 je vybavená anténou s fázovým poľom, ktorá je umiestnená na podvozku MT-LBu. Dĺžka vozidla je 7860 mm a šírka 2850 mm. V pochodovej polohe má vozidlo výšku 3340 mm, pri rozvinutí antény do pracovnej polohy je výška 5340 mm. Prechod z pochodovej do pracovnej polohy trvá 5 minút. Stanica dokáže prehľadávať priestor nad terénom so šírkou azimutu 40 - 60o. Systém dokáže sledovať 3-4 ciele súčasne. Posádka komplexu pozostáva z 3 osôb. Hmotnosť komplexu je 16095 kg. 1L219 dosahuje pri jazde po ceste maximálnu rýchlosť 62 km/h a jeho dojazd je 500 km.
1L219M Zoopark-1.
Modifikácia komplexu 1L219, ktorého súčasťou sa stalo vozidlo technickej obsluhy 1I30 a záložný elektrický agregát ED30-T230P-1 RPM-1 s výkonom 30 kW. 1I30 je postavené na báze vozidla Ural-43203 a elektrocentrála ED30-T230P-1 RPM-1 je na podvozku 2-PN-2. Komplex 1L219M dokáže prehľadávať priestor nad terénom so šírkou azimutu 90o. Systém dokáže sledovať 12 cieľov súčasne. Rádiolokátor je schopný odhaliť súradnice mínometov kalibru 81-120 mm na vzdialenosť 22 km, súradnice poľných húfnic kalibru 105-155 mm na vzdialenosť 20 km, súradnice salvových raketometov kalibru 122-240 mm na vzdialenosť 35 km a taktických rakiet zem-zem na vzdialenosť 45 km.
1L260 Zoopark-1M.
Komplex 1L260 Zoopark-1M pozostáva z:
Radarový komplex 1L261 je umiestnený na univerzálnom pásovom podvozku GM-5955 vyrobenom v Mytiščinskom automobilovo-strojárenskom závode. Hmotnosť celého vozidla je 38100 kg. Rádiolokátor určuje súradnice palebných pozícií hlavňového delostrelectva s presnosťou 40 m, súradnice salvových raketometov s presnosťou 55 m a súradnice taktických rakiet zem-zem s presnosťou 95 m.
Bojové nasadenie.
Rusko-ukrajinská vojna.
Systém Zoopark-1 bol nasadený na východe Ukrajiny už v úvode rusko-ukrajinského konfliktu. V marci 2016 ruský korešpondent informoval o dvoch komplexoch Zoopark-1, ktoré v Donecku v oblasti Girnyk korigovali útok na pozície ukrajinských ozbrojených síl. V auguste 2016 už aj ukrajinská rozviedka potvrdila, že na západnom okraji Horlivky nepriateľ zlepšuje systém obranných línií a okrem iných zbraňových systémov tam prevádzkuje aj dva komplexy Zoopark-1.
Dňa 24. februára 2022 spustilo Rusko na východe Ukrajiny masívnu vojenskú operáciu, pri ktorej boli spolu s delostreleckými jednotkami nasadené aj modernejšie komplexy 1L260 Zoopark-1M. Za prvých 16 mesiacov vojny stratilo Rusko minimálne 10 takýchto systémov.

</doc>
<doc id="681747" url="https://sk.wikipedia.org/wiki?curid=681747" title="Infinite (album)">
Infinite (album)

Infinite (štylizované ako in"f"inite) je dvadsiaty štúdiový album britskej rockovej kapely Deep Purple. Album bol vydaný 7. apríla 2017.

</doc>
<doc id="681749" url="https://sk.wikipedia.org/wiki?curid=681749" title="Nankinská zmluva">
Nankinská zmluva

Nankinská zmluva bola mierová zmluva uzavretá 29. augusta 1842, ktorá ukončila prvú ópiovú vojnu (18391842) medzi Spojeným kráľovstvom a dynastiou Čching.
Príprava a uzavretie zmluvy.
Rámcový návrh zmluvy pripravilo britské ministerstvo zahraničných vecí v Londýne už vo februári 1840.
Keď v rámci úspešného ťaženia dorazila britská flotila 11. augusta 1842 pred Nanking, kde sa konalo aj vyjednávanie o mierovej zmluve. O finálnej verzii zmluvy rokovali čínski a britskí zástupcovia na palube britskej radovej lode HMS Cornwallis. Cisár Tao-kuang ju podpísal 27. októbra a kráľovná Viktória ju podpísala 28. decembra. Ratifikované dokumenty boli odovzdané 26. júna 1843 v Hongkongu.
Obsah zmluvy.
Hlavným bodom zmluvy bolo oslabenie takzvaného Kantonského systému, pretože Čína dovoľovala zahraničný obchod iba cez prístav v Kantone. Podľa 5. článku Nankinskej zmluvy, smeli zahraniční obchodníci obchodovať s kýmkoľvek v Kantone a boli im sprístupnené prístavy: Sia-men, Fu-čou, Ning-po a Šanghaj.
Súčasťou zmluvy boli aj finančné kompenzácie: Dynastia Čching musela zaplatiť šesť miliónov strieborných dolárov za ópium, ktoré v roku 1839 zabavil a nechal zničiť Lin Ce-sü (4. článok), tri milióny dolárov kompenzácie za dlhy čínskych kantonských obchodníkov (5. článok) a dvanásť miliónov dolárov ako vojnové reparácie (6. článok). Celková suma dvadsaťjeden miliónov dolárov musí byť zaplatená do troch rokov, inak platí 5% ročný úrok z omeškania (7. článok).
Ďalej musela čchingská vláda prepustiť všetkých britských vojnových zajatcov (8. článok) a udeliť amnestiu všetkým Číňanom, ktorí s Britmi počas vojny spolupracovali (9. článok).
Briti sľúbili, že sa stiahnu z Nankingu, z Veľkého kanála a z Čen-chaja, až bude doručená prvá zásielka peňazí (12. článok). V Ku-lang-jü a Čao-bao mali zostať britské posádky až do zaplatenia plnej sumy.
Podľa 3. článku navyše čchingská ríša musela prenechať Spojenému kráľovstvu ostrov Hongkong, ktorý sa tak stal britskou kolóniou.

</doc>
<doc id="681750" url="https://sk.wikipedia.org/wiki?curid=681750" title="Whoosh!">
Whoosh!

Whoosh! je dvadsiaty prvý štúdiový album britskej rockovej kapely Deep Purple. Album bol vydaný 7. augusta 2020.
Výroba albumu.
Informácie z bookletu albumu.

</doc>
<doc id="681751" url="https://sk.wikipedia.org/wiki?curid=681751" title="Turning to Crime">
Turning to Crime

Turning to Crime je dvadsiaty druhý štúdiový album britskej rockovej kapely Deep Purple Album vyšiel 26. novembra 2021. Všetky nahrávky na tomto projekte sú coververziami piesní iných autorov.
Nápad na realizáciu albumu "Turning to Crime" mal Bob Ezrin, ktorý je producentom skupiny Deep Purple od roku 2013.
Nahrávka „The Battle of New Orleans“ je prvou skladbou kapely Deep Purple, ktorej sólovým spevákom je basgitarista Roger Glover.

</doc>
<doc id="681752" url="https://sk.wikipedia.org/wiki?curid=681752" title="Sky Crane">
Sky Crane

Sky Crane, Sky crane alebo Skycrane môže byť:

</doc>
<doc id="681754" url="https://sk.wikipedia.org/wiki?curid=681754" title="Majstrovstvá sveta v ľadovom hokeji žien 2022">
Majstrovstvá sveta v ľadovom hokeji žien 2022

Majstrovstvá sveta v ľadovom hokeji žien 2022 boli 24. majstrovstvá sveta v ľadovom hokeji žien, ktoré organizuje Medzinárodná hokejová federácia. Konali sa od 26. augusta do 4. septembra 2022 v dánskych mestách Frederikshavn a Herning. Tieto MS sú prvé v histórii, ktoré sa konajú v roku Zimných olympijských hier. Rusko bolo vylúčené z MS; ako náhradník sa na šampionát dostalo Švédsko. Titul majsteriek sveta z roku 2021 obhájili hokejistky Kanady.
Play-off.
Pre semifinále boli tímy znovanasadené podľa nasledovného poradia: 1. USA, 2. Kanada, 3. Fínsko, 4. Švajčiarsko, 5. Japonsko, 6. Česko, 7. Švédsko, 8. Maďarsko.
Nižšie divízie.
I. A divízia.
Turnaj I. A divízie Majstrovstiev sveta v ľadovom hokeji žien 2022 sa hral v Angers vo Francúzsku od 24. do 30. apríla 2022.
Poznámka: Holandsko malo pôvodne zostúpiť do I. B divízie MS 2023, ale kvôli pokračujúcej suspendácii Ruska napokon ostalo v I. A divízii aj pre rok 2023.
I. B divízia.
Turnaj I. B divízie Majstrovstiev sveta v ľadovom hokeji žien 2022 sa hral v Katoviciach v Poľsku od 8. do 14. apríla 2022.
Poznámka: Slovinsko malo pôvodne zostúpiť do II. A divízie MS 2023, ale kvôli pokračujúcej suspendácii Ruska napokon ostalo v I. B divízii aj pre rok 2023.
II. A divízia.
Turnaj II. A divízie Majstrovstiev sveta v ľadovom hokeji žien 2022 sa hral v Jace v Španielsku od 3. do 8. apríla 2022.
Poznámka: Mexiko malo pôvodne zostúpiť do II. B divízie MS 2023, ale kvôli pokračujúcej suspendácii Ruska napokon ostalo v II. A divízii aj pre rok 2023.
II. B divízia.
Turnaj II. B divízie Majstrovstiev sveta v ľadovom hokeji žien 2022 sa hral v Záhrebe v Chorvátsku od 17. do 22. mája 2022.
Poznámka: Chorvátsko malo pôvodne zostúpiť do III. A divízie MS 2023, ale kvôli pokračujúcej suspendácii Ruska napokon ostalo v II. B divízii aj pre rok 2023.
III. A divízia.
Turnaj III. A divízie Majstrovstiev sveta v ľadovom hokeji žien 2022 sa hral v Sofii v Bulharsku od 4. do 9. apríla 2022.
III. B divízia.
Turnaj III. B divízie Majstrovstiev sveta v ľadovom hokeji žien 2022 sa hral v Belehrade v Srbsku od 22. do 25. marca 2022.

</doc>
<doc id="681755" url="https://sk.wikipedia.org/wiki?curid=681755" title="Hudobná a dramatická akadémia">
Hudobná a dramatická akadémia



</doc>
<doc id="681756" url="https://sk.wikipedia.org/wiki?curid=681756" title="Štátne konzervatórium v Bratislave">
Štátne konzervatórium v Bratislave



</doc>
<doc id="681758" url="https://sk.wikipedia.org/wiki?curid=681758" title="Pierre Carlet de Chamblain de Marivaux">
Pierre Carlet de Chamblain de Marivaux

Pierre Carlet de Chamblain de Marivaux (* 4. február 1688, Paríž, Francúzsko† 2. apríl 1763, Paríž) bol francúzsky prozaik, dramatik, novinár a osvietenský moralista – filozof.
Život.
Narodil sa v rodine, ktorej členovia boli viackrát zvolení poslanci provincionálneho parlamentu a otec rodiny Nicolas Carlet bol advokát, neskôr zamestnaný v administratíve námorníctva. Zo strany matky, Marie Bulletovej, bol príbuzný s rodinou Bullet a Bullet de Chamblain, architektmi, ktorí postavili zámok Champs-sur-Marne a parížske mestské paláce v štýle Regentstva (17151723). Pierre Marivaux chcel ísť v stopách svojho otca a zapísal sa na právnickú fakultu v Paríži. Počas zatiaľ neukončeného štúdia písal radšej divadelné komédie a burleskný román. Literárnu kariéru začal publikovaním parodického románu v štýle burleskných epopejí 17. storočia a tiež príbehov o občanoch Paríža. Od roku 1717 bol ženatý s Colombe Bollogne, ktorá mu dala jednu dcéru, finančne ho zaistila a v roku 1723 zomrela. Po bankrote jeho banky a strate imania sa pustil do písania naplno tak, aby si zarobil na živobytie. Zároveň si dokončil vzdelanie a zamestnal sa ako advokát v mestskom parlamente Paríža. Okrem tvorby divadelných hier a prózy založil časopisy a prispieval do nich: Le spectateur français (1721), Le cabinet du philosophe (1734). V roku 1742 sa stal členom Francúzskej akadémie, kde zaujal 24. kreslo. Vydal aj esejistické dielo L’indigent philosophe (1727).
Tvorba.
Jeho tvorba pozostávala z románov a divadelných hier. Sústreďoval sa na témy čistej lásky, klamstva a podvodu. Obnovil žáner komédie nadviazaním na Molièra, neskôr svoje diela písal vlastným štýlom pozostávajúcim z delikátneho rečového prejavu, ktorý predstavuje hru zvádzania, čo získalo príslovečný názov „marivaudage”. Marivaux vyhľadával pre svoje drámy príbehy, ktoré mu umožňovali vyjadriť v nich osvietenský étos, ktorý uznával. Zaraďujú ho k moralistom prvej polovice 18. storočia. Poznal sa so súdobými filozofmi Bernardom de Fontenelle a Montesquieu a kritikom a dramatikom La Mottom.
Dielo.
Marivauxove debutové práce boli román "Les Effets surprenants de la sympathie" (1713) a komédia "l’Amour et la Vérité" (1720), v ktorých sa precvičil v štýloch pastišu a paródie. Prvé divadelné úspechy znamenali jeho komédie "La Surprise de l’amour" (1722), "la Double Inconstance" (1723) a "le Jeu de l’amour et du hasard" (1730). V podobnom tóne napísal sentimentálne komédie:
komédie so zápletkami:
komédie mravov:
komédie sociálne ladené a utopické:
komédie viacerých žánrov:

</doc>
<doc id="681761" url="https://sk.wikipedia.org/wiki?curid=681761" title="Podhoreň">
Podhoreň

 
Podhoreň () je vrch v pohorí Žiar. Leží nad obcou Dubové, približne severovýchodne od mesta Prievidza.
Poloha.
Nachádza sa v strednej časti pohoria, v geomorfologickom podcelku Horeňovo. Vrch leží v Žilinskom kraji, v okrese Turčianske Teplice a v katastrálnom území obce Dubové. Najbližším sídlom je severovýchodne situované Dubové, severne leží Budiš a juhozápadne Malá Čausa. 
Opis.
Podhoreň leží vo výškovo nevýraznej oblasti v južnej polovici pohoria, mierne vysunutý východným smerom od hlavného hrebeňa. Severne leží vrch Širiakovo () a Košarisko (), západným Opálený vrch () a Mačací zámok (), južným susedí plytkým sedlom oddelené Nemcovo () a Vysoký vrch () a východným Požežská hlava (). Masív patrí do povodia rieky Turiec, kde vodu odvádzajú prítoky potoka Lúčna. Na vrchol nevedie značený chodník, no západne prechádza hrebeňom Cesta hrdinov SNP.
Výhľady.
Nesúvislý lesný porast umožňuje obmedzený rozhľad. Z vhodných miest s nízkou vegetáciou možno vidieť okolité vrchy pohoria Žiar i Turčiansku kotlinu, pri vhodných podmienkach aj Strážovské vrchy, Malú a Veľkú Fatru a Kremnické vrchy.
Prístup.
Západne od vrcholu prechádza turistická magistrála, no prístup na vrchol nie je značený.

</doc>
<doc id="681767" url="https://sk.wikipedia.org/wiki?curid=681767" title="Zvolen Patriots">
Zvolen Patriots

Zvolen Patriots je slovenský klub amerického futbalu, ktorý pôsobí v meste Zvolen.
História.
Klub bol založený v roku 2006. 
Športové úspechy.
Slovenská futbalová liga:

</doc>
<doc id="681768" url="https://sk.wikipedia.org/wiki?curid=681768" title="Zvolen Punishers">
Zvolen Punishers

 Zvolen Punishers je mužský fieldlakrosový klub, ktorý pôsobí v meste Zvolen, na Slovensku. Mužstvo je členom Slovensej lakrosovej federácie a každoročným účastníkom Slovenskej lakrosovej ligy. SLL je formát 8 proti 8 (1 brankár, 2 obrancovia, 3 stredopoliari a 2 útočníci).
História.
Klub bol založený v roku 2014. Vo februári 2015 sa klub oficiálne pod názvom Punishers Zvolen, stal členom Slovenskej lakrosovej federácie﻿. V tomto roku odohral prvú oficiálnu sezónu ako samostatne fungujúci tím.
Športové úspechy.
Slovenská lakrosová liga:
Chiefs Cup

</doc>
<doc id="681772" url="https://sk.wikipedia.org/wiki?curid=681772" title="Gabriella Sancisi">
Gabriella Sancisi



</doc>
<doc id="681773" url="https://sk.wikipedia.org/wiki?curid=681773" title="Gabriele Matzner-Holzer">
Gabriele Matzner-Holzer



</doc>
<doc id="681780" url="https://sk.wikipedia.org/wiki?curid=681780" title="Brighton &amp; Hove Albion FC">
Brighton &amp; Hove Albion FC

Brighton and Hove Albion FC (celým názvom Brighton and Hove Albion Football Club) je profesionálny anglický futbalový klub sídliaci v meste Brighton. Domáce zápasy hrajú na štadióne Falmer. S kapacitou 31 800 miest je to 21. najväčší štadión v Anglicku.
História.
Založenie a prvé desaťročia (1901–1972).
Brighton &amp; Hove Albion FC bol založený v roku 1901 a o 19 rokov neskôr, v roku 1920, boli vybraní do novej tretej divízie futbalovej ligy – predtým boli členmi Južnej ligy. V Južnej lige vyhrali svoju doteraz jedinú domácu trofej, FA Charity Shield (dnes FA Community Shield), o ktorú v tom čase bojovali šampióni Južnej ligy. Brighton je tak jediný klub v Anglicku, ktorý nikdy nevyhral Premier League alebo FA Cup ale vyhral Communnity Shield. 
Po prechode do regionalizovanej tretej divízie juh v roku 1921 zostali v tejto divízii až do sezóny 1957/1958, kedy vyhrali titul a zabezpečili si postup do druhej divízie v rovnakom čase, ako sa regionalizovaná severná a južná divízia deregionalizovala do tretej a štvrtej divízie pre sezónu 1958/1959. Albion si udržal svoj druhostupňový status až do zostupu v roku 1962, pričom v roku 1963 utrpel postupný zostup a prvýkrát sa spadol až do štvrtej ligy. V rokoch 1964–1965 vyhrali titul štvrtej divízie a zostali v tretej divízii až do roku 1972, keď si z druhého miesta zabezpečili postup späť do druhej ligy.
Presťahovanie sa na nový štadión a postup pod Hughtonom (2011–2017).
Falmer Stadium hostil svoj prvý ligový zápas v úvodný deň sezóny 2011 – 2012 proti Doncaster Rovers. Zápas sa skončil víťazstvom 2:1 pre Albion. 
V sezóne 2012/13 skončil Brighton na 4. mieste a prehral v semifinále Championship play-off proti Crystal Palace. Poyet bol suspendovaný ako tréner po kontroverzných vyjadreniach a komentároch v jeho pozápasovom rozhovore a neskôr bol nahradený Óscarom Garcíom. 
V posledný deň sezóny 2013/2014 Brighton porazil Nottingham Forest 2-1 s víťazným gólom v poslednej chvíli, ktorý strelil Leonard Ull a klub si zabezpečil 6. miesto. To znamenalo že si opäť zahral semifinále play-off o postup do Premier League. Po prehre s Derby County v semifinále Championship play-off tréner García odstúpil. Sami Hyypiä bol vymenovaný za trénera pre sezónu 2014-15, ale už po štyroch mesiacoch odstúpil pre zlé výsledky a nahradil ho Chris Hughton. 
V nasledujúcej sezóne Brighton mal opäť vyhliadky na postup do Premier League. Vyhral 21 zápasov v rade bez prehry. V posledný deň sezóny cestoval Brighton do Middlesbrough a potreboval vyhrať, aby si zabezpečil postup do Premier League, no remíza 1:1 znamenala 3. miesto a postup do play-off, kde porážka proti Sheffield Wednesday bola pre Brighton tretím prehraným semifinále play-off v Championship v štyroch sezónach.
Brighton začal sezónu 2016-17 18 zápasovou sériou bez prehry, vďaka čomu viac-menej celu sezónu trávil na vrchole ligovej tabuľky. Automatický postup do Premier League si klub zabezpečil 17. apríla 2017 po víťazstve 2:1 proti Wigan Athletic na domácej pôde. 
Návrat do Premier League a postup do Európy (2017–).
Prvá sezóna Brightonu v Premier League bola z veľkej časti úspešná, klub sa v sezóne niekoľkokrát dostal do hornej polovice tabuľky. Napriek tomu, že bol v januári jeden bod nad pásmom zostupu, víťazstvá nad Arsenalom a Manchestrom United v posledných mesiacoch sezóny klubu pomohli zabezpečiť si 15. miesto v tabuľke.
Klub prežil ťažkú ​​druhú sezónu v najvyššej divízii a tesne sa vyhol zostupu keď v lige skončil na 17. mieste. V FA Cupe sa Brighton dostal do semifinále prvýkrát od roku 1983 ale prehral 1:0 proti Manchestru City. Hughton bol po skončení sezóny prepustený kvôli zlým výsledkom.
Po Hughtonovom prepustení bol tréner Swansea Graham Potter vymenovaný za nového hlavného trénera so štvorročnou zmluvou. Potter predĺžil zmluvu o ďalšie dva roky v novembri 2019. Od marca do júna 2020 bola sezóna prerušená z dôvodu pandémie COVID-19. Brighton skončil v prvých dvoch Potterových sezónach na 15. a 16. mieste.
V sezóne 2021/2022 sa klub umiestnil na deviatom mieste v Premier League, čo bolo v tej dobe pre Brighton najvyššie ako kedy v najvyššom anglickom futbale skončil, s rekordným počtom 51 bodov. V septembri 2022 Potter opustil klub a stal sa hlavným trénerom Chelsea po prepustení Thomasa Tuchela.
18. septembra 2022 Brighton oznámil príchod Roberta De Zerbiho ako nového hlavného trénera klubu. Ligová sezóna bola prerušená kvôli Majstrovstvám sveta vo futbale v roku 2022, na ktorých štartoval stredopoliar Brightonu Alexis Mac Allister a asistoval vo finále pri víťazstve Argentíny. Klub sa mohol radovať, že mal vo svojom kádri majstra sveta. Brighton dosiahol svoje druhé semifinále FA Cupu za štyri sezóny, ale prehral na penalty proti Manchestru United po remíze 0:0.
21. mája 2023 sa Brighton po prvý raz vo svojej histórii kvalifikoval do európskeho futbalu'víťazstvom 3:1 nad Southamptonom. Ostávalo už len zistiť či sa v ďalšej sezóne predstaví v Európskej lige UEFA alebo Európskej konferenčnej lige UEFA O tri dni neskôr, po remíze 1:1 s Manchestrom City, si Brighton postup do skupinovej fázy Európskej ligy UEFA 2023-24. Brighton ukončil sezónu s rekordným počtom 62 bodov a novým rekordným umiestnením v tabuľke – šiestym miestom.
Aktuálna súpiska.
"Legenda: B – Brankár, O – Obranca, Z – Záložník, Ú – Útočník"
 "Aktuálne k dátumu: 15. jún 2023"

</doc>
<doc id="681781" url="https://sk.wikipedia.org/wiki?curid=681781" title="Brighton &amp; Hove Albion F.C.">
Brighton &amp; Hove Albion F.C.



</doc>
<doc id="681782" url="https://sk.wikipedia.org/wiki?curid=681782" title="Brighton &amp; Hove Albion">
Brighton &amp; Hove Albion



</doc>
<doc id="681786" url="https://sk.wikipedia.org/wiki?curid=681786" title="The Nice">
The Nice

The Nice bola anglická progresívna rocková skupina aktívna koncom 60. rokov 20. storočia. Títo hudobníci spájali rock, jazz a klasickú hudbu. Bola to prvá komerčne úspešná hudobná skupina, v ktorej účinkoval klávesista Keith Emerson.
V roku 1967 kapelu založili hudobníci: Keith Emerson (klávesové nástroje), Lee Jackson (basová gitara), David O'List a Ian Hague (bicie nástroje). Skupina pôvodne sprevádzala soulovú speváčku P. P. Arnold. Po nahradení Haguea Brianom Davisonom sa skupina vydala na vlastnú hudobnú dráhu a rýchlo si získavala širšie živé publikum. Pódiové vystúpenia skupiny boli príznačné Emersonovymi intepretačnými show, ktoré predvádzal na organe Hammond. Ich skladby zahŕňali radikálne prestavby tém z klasickej hudby a piesní Boba Dylana. Skupina svojim vystúpením na Bratislavskej Lýre 1968 inšpirovala slovenského hráča na klávesové nástroje Mariána Vargu k založeniu formácie Collegium Musicum. 
Výrazný komerčný úspech mala skupina The Nice potom, ako inštrumentálne prearanžovala skladbu „America“ z muzikálu West Side Story od Leonarda Bernsteina. Krátko nato O'List od kapely odišiel. Zostávajúci členovia pokračovali ako trio a až do roku 1970 vydali spolu niekoľko albumov. Potom Emerson od skupiny odišiel a založil superskupinu Emerson, Lake &amp; Palmer. 
Skupina The Nice sa v roku 2002 nakrátko zreformovala aby spolu absolvovala sériu koncertov.

</doc>
<doc id="681787" url="https://sk.wikipedia.org/wiki?curid=681787" title="NLAW">
NLAW

NLAW (Next generation Light Anti-tank Weapon), niekedy označovaná ako MBT LAW alebo RB 57, je švédsko-britská prenosná protitanková zbraň typu „vystreľ a zabudni“. Jeho priebojná bojová hlavica dokáže ako jediná na svete zničiť silne chránený moderný bojový tank už na vzdialenosť 20 metrov.
Systém NLAW mal v roku 2008 hodnotu 20 000 libier a jeho životnosť je 20 rokov.
Vývoj.
Koncom 90. rokov 20. storočia začala Veľká Británia hľadať náhradu za prenosný komplex LAW 80, ktorý už bol považovaný za zastaraný a neúčinný proti ochrane moderných tankov. V januári 2001 bola uzavretá zmluva s francúzsko-britskou spoločnosťou Matra BAe Dynamics a švédskou Saab Bofors Dynamics na dodanie návrhov budúcej prenosnej protitankovej zbrane. Zákazku na vývoj a dodávky protitankového komplexu pre britskú a švédsku armádu nakoniec získal Saab Bofors Dynamics. Zmluva, zahŕňajúca vývoj a sériovú výrobu, mala hodnotu približne 4,0 miliardy švédskych korún. 
Vývoj systému NLAW bol ukončený v roku 2008, kedy sa začala aj jeho sériová výroba. Od roku 2009 bol NLAW zaradený do služby v britskej, švédskej ako fínskej armáde, ktorá si ho tiež objednala.
Charakteristika.
NLAW je jednorazová zbraň krátkeho dosahu schopná ničiť široké spektrum cieľov - moderné tanky, obrnené vozidlá alebo bunkre. Raketnica je dlhá a široká . NLAW váži len , z toho predstavuje samotná strela. Dokáže vystreliť jednu strelu s priemerom 150 milimetrov. Stacionárne ciele dokáže ničiť na vzdialenosť 20 až 600 metrov, efektívny dosah proti pohyblivým cieľom je 400 metrov. Novšie NLAW majú údajne navádzací softvér, ktorý zvyšuje efektívny dosah až na 800 metrov.
Systém môže používať jeden operátor, pričom raketu môže odpaľovať z ramena. NLAW umožňuje útok na tanky z takmer akejkoľvek pozície – z výšky budovy, spoza stromu alebo z priekopy. Obyčajného vojaka je možné vycvičiť na používanie systému v priebehu jednej hodiny.
Na rozdiel od väčšiny ľahkých protitankových zbraní má NLAW navádzací systém „Predicted Line of Sight“, v ktorom operátor sleduje pohybujúce sa cieľové vozidlo v zameriavači odpaľovacieho zariadenia s 2,5-násobným zväčšením po dobu 3-5 sekúnd pred výstrelom. To stačí balistickému počítaču na získanie potrebných dát, pomocou ktorých vypočíta predpokladanú dráhu letu strely. Po takomto „uzamknutí“ cieľa je možné zahájiť streľbu.
Systém „studeného odpaľovania“ pomocou stlačeného plynu vysunie raketu ešte pred zapálením raketového motora, čím sa zbraň zrýchli na 200 metrov za sekundu. To umožňuje bezpečné používanie zbrane aj z uzavretých priestorov bez hrozby zranenia obsluhy alebo spolubojovníkov. Raketový motor potom vo vzdialenosti niekoľkých metrov od strelca uskutoční zážih, ktorý strelu urýchli na 200 m/s (asi 0,7 Mach). Strela potom pomocou inerciálneho riadiaceho systému doletí na miesto, kde by sa mal podľa výpočtov balistického počítača nachádzať cieľ, ak by pokračoval v jazde rovnakým smerom a rýchlosťou. To sa na blízke vzdialenosti, na ktoré je strela NLAW používaná, deje s viac ako 90% pravdepodobnosťou.
Trénovanému strelcovi trvá len päť alebo šesť sekúnd, kým NLAW vezme v ľavej ruky, zdvihne ho na rameno a zamieri na cieľ. Raketa dokáže prekonať 600 metrov za menej ako tri sekundy, takže strelec dokáže zasiahnuť cieľ za menej ako 10 sekúnd.
Zapaľovač strely je pred výstrelom možné nastaviť do režimu priamej streľby, pre ničenie slabšie pancierovaných cieľov alebo režimu vrchného útoku, v ktorom preletí jeden meter nad cieľom. Počas preletu optický a megnetický senzor detegujú cieľ a aktivujú zapaľovač, ktorý odpáli bojovú časť kalibru . Následný výbuch dokáže prebiť 500 mm valcovaného homogénneho panciera. Keďže vrchné pancierovanie tankov je vo všeobecnosti slabšie, stačí to na zneškodnenie väčšiny moderných tankov.
Bojové nasadenie.
Ruská invázia na Ukrajinu.
Dodávky NLAW na Ukrajinu začali v januári, keď zo Spojeného kráľovstva (zo základne Brize Norton) letecky prišlo 2 000 kusov na leteckú základňu v Borispole. S nimi priletelo aj 30 britských inštruktorov, ktorí mali vycvičiť ukrajinských vojakov v zaobchádzaní so zbraňou. Nemenovaný ukrajinský dôstojník denníku The Times tvrdil, že NLAW mal v prvej fáze konfliktu na svedomí 30 až 40 percent zničených ruských tankov.

</doc>
<doc id="681788" url="https://sk.wikipedia.org/wiki?curid=681788" title="Ledovyj dvorec Viťaz">
Ledovyj dvorec Viťaz

Ledovyj dvorec Viťaz () je multifunkčná aréna v Podoľsku, v Rusku. Bola postavená v roku 2000. Kapacita je 5 500 miest na sedenie. Od roku 2013 tu hráva klub KHL, CHK Viťaz.
V komplexe sa nachádzajú dve budovy, vo vedľajšej je chladiaca súprava a fitness centrum. V hlavnej budove sú okrem klziska reštaurácia s 45 miestami, kaviareň pre novinárov a päť bistier. K dispozícii sú tiež tri veľkoplošné obrazovky.
Kapacita koncertov je 6 800 miest.

</doc>
<doc id="681790" url="https://sk.wikipedia.org/wiki?curid=681790" title="Deoxyadenozíndifosfát">
Deoxyadenozíndifosfát

Deoxyadenozíndifosfát alebo dADP je nukleoziddifosfát. Chemicky je príbuzný adenozíndifosfátu (ADP), od ktorého sa líši tým, že na 2' uhlíku pentózy mu chýba hydroxylová skupina. 
dADP vzniká pôsobením ribonukleotidreduktázy na ADP. dADP môže byť fosforylovaný nukleoziddifosfátkinázou, čím vzniká dATP, ktorý sa účastní syntézy DNA.

</doc>
<doc id="681791" url="https://sk.wikipedia.org/wiki?curid=681791" title="Deoxycytidíndifosfát">
Deoxycytidíndifosfát

Deoxycytidíndifosfát alebo dCDP je nukleoziddifosfát. Je príbuzný cytidíndifosfátu (CDP), s tým rozdielom, že na 2' uhlíku pentózy mu chýba hydroxylová skupina.
dCDP vzniká pôsobením ribonukleotidreduktázy na CDP. dCDP môže byť fosforylovaný nukleoziddifosfátkinázou, čím vzniká dCTP, ktorý sa účastní syntézy DNA.

</doc>
<doc id="681792" url="https://sk.wikipedia.org/wiki?curid=681792" title="Deoxyguanozíndifosfát">
Deoxyguanozíndifosfát

Deoxyguanozíndifosfát alebo dGDP je nukleoziddifosfát. Je príbuzný guanozíndifosfátu (GDP), s tým rozdielom, že na 2' uhlíku pentózy mu chýba hydroxylová skupina.
dGDP vzniká pôsobením ribonukleotidreduktázy na GDP. dGDP môže byť fosforylovaný nukleoziddifosfátkinázou, čím vzniká dGTP, ktorý sa účastní syntézy DNA.

</doc>
<doc id="681793" url="https://sk.wikipedia.org/wiki?curid=681793" title="Tymidíndifosfát">
Tymidíndifosfát

Tymidíndifosfát alebo TDP je nukleoziddifosfát. Niekedy sa označuje i ako deoxytymidíndifosfát alebo dTDP. Je to dôležitý intermediát pri syntéze stavebných blokov DNA.
TDP sa od ostatných deoxyribonukleotidov líši v niekoľkých ohľadoch. Na rozdiel od ostatných deoxyribonukleotidov nemusí vždy obsahovať predponu „deoxy“. Nemá totiž prirodzene sa vyskytujúcu chemicky príbuznú zlúčeninu, ktorá by na 2' uhlíku mala hydroxylovú skupinu, ako je tomu u ostatných deoxyribonukleoziddifosfátov a odpovedajúcich ribonukleoziddifosfátoch. 
Na rozdiel od ostatných dNDP (deoxynukleoziddifosfátov) vzniká TDP fosforyláciou TMP pomocou tymidylátkinázy. Ostatné dNDP vznikajú priamou redukciou z NDP. TDP sa potom fosforyluje pomocou nukleoziddifosfátkinázy na TTP, podobne ako u ostatných dNDP, aby mohol byť zabudovaný do DNA.

</doc>
<doc id="681794" url="https://sk.wikipedia.org/wiki?curid=681794" title="Deoxytymidíndifosfát">
Deoxytymidíndifosfát



</doc>
<doc id="681795" url="https://sk.wikipedia.org/wiki?curid=681795" title="Guľomet M2 Browning">
Guľomet M2 Browning



</doc>
<doc id="681796" url="https://sk.wikipedia.org/wiki?curid=681796" title="All-hands meeting">
All-hands meeting

All-hands meeting alebo town hall meeting je pracovná schôdza s účasťou všetkých pracovníkov organizácie (obchodnej spoločnosti, resp. podniku alebo mimovládnej organizácie) alebo veľkého oddelenia organizácie. Frekvencia konania tejto schôdze sa pohybuje od raz týždenne (v malých organizáciách) až po dvakrát alebo raz ročne (vo veľkých organizáciách). Obvykle platí, že čím je menšia frekvencia konania schôdze, tým záväznejšia je účasť na nej, čo však závisí od nastavenia vnútorných procesov v organizácii. Program schôdze spravidla určuje vedenie organizácie, ktoré využíva túto príležitosť na oboznámenie pracovníkov s dôležitými zmenami a aktualitami v organizácii, pričom následne ponúkne pracovníkom priestor na kladenie otázok.
Názov "all-hands meeting" doslova znamená „stretnutie všetkých rúk“, čím sa myslia všetky osoby v organizácii, všetci pracovníci. Zriedkavejšie sa možno stretnúť s pomenovaním "town hall meeting" (doslova „radničné stretnutie“, „stretnutie na radnici“), čo pochádza zo severoamerického prostredia, kde sa takto označujú aj verejné zhromaždenia občanov s verejnými činiteľmi, politikmi, na ktorých dostávajú občania priestor priamo klásť otázky.

</doc>
<doc id="681799" url="https://sk.wikipedia.org/wiki?curid=681799" title="Spoločenstvo prsteňa">
Spoločenstvo prsteňa

Spoločenstvo prsteňa je fantasy román od spisovateľa J. R. R. Tolkiena. Predstavuje prvú časť trilógie Pán prsteňov.
Román sa pôvodne skladal z dvoch kníh, celá trilógia zo šiestich. Z obchodných dôvodov však knižná séria vyšla v troch dieloch. Prvý diel po prvý raz vyšiel 29. júla 1954 v Spojenom kráľovstve. Slovenský preklad vyšiel po prvý raz v roku 2001. Román bol zaradený BBC medzi 100 najväčších britských románov, denníkom Le Monde medzi 100 najdôležitejších kníh 20. storočia a časopisom Time medzi 100 najlepších anglicky písaných románov od roku 1923.
Spoločenstvo prsteňa sa odohráva v Stredozemi, fiktívnom svetadieli, ktorý vymyslel J. R. R. Tolkien. Ústredným motívom je boj dobra a zla. Opisuje začiatok putovania hobita Froda s magickým Prsteňom, ktorého cieľom má byť zničenie Prsteňa. O získanie Prsteňa sa usiluje mocný nepriateľ Sauron, ktorý by s jeho pomocou ovládol celú Stredozem.
Pokračovania tejto knihy majú názov Dve veže a Návrat kráľa. Prequelom tejto knihy je román Hobit. Dielo bolo niekoľkokrát sfilmované. Prvý raz vyšlo spolu s časťou druhého dielu ako animovaný film v roku 1978. Na motívy Spoločenstva prsteňa bol v roku 2001 nakrútený režírovaný Petrom Jacksonom.
Stavba knihy (v slovenskom preklade).
Kniha začína predhovorom autora k druhému vydaniu, v ktorom okrem iného odmieta názory, že jeho dielo je metaforou aktuálneho diania vo svete. Tolkien tu popisuje zrod tejto knihy, prerušenia v tomto procese, aj zmeny oproti prvému vydaniu. Nasledujú informatívne pasáže, v ktorých podrobne predstavuje fiktívnu rasu hobitov, ich históriu, život a zvyky. Okrem hobitov predstavuje aj trpaslíkov a okolnosti nájdenia Prsteňa (Veľprsteňa), ktoré sú súčasťou diela Hobit.
Nasleduje mapka Grófstva, ríše, v ktorej začína príbeh, a potom samotný dej knihy. Ten je vyrozprávaný vševedúcim rozprávačom, no zameriava sa hlavne na prežívanie hlavného hrdinu Froda Bublíka.
Dej.
Vznik zápletky.
Vlastný dej knihy začína opisom života hobita Bilba Bublíka v hobitskej ríši Grófstvo. Dobrodruh a (podľa mienky iných hobitov) čudák a boháč Bilbo s pribúdajúcimi rokmi akoby vôbec nestarol. Sám pociťuje čudný nepokoj, a tak sa rozhodne na staré kolená naposledy vydať na cesty. Svoju luxusnú hobitiu noru odovzdá svojmu dedičovi, príbuznému Frodovi, v deň keď dosiahne plnoletosť – to je u hobitov vek 33 rokov. Sám Bilbo má v ten istý deň 111 rokov. Ich súhrnný počet rokov, 144, je zároveň pre hobitov významné číslo. Bilbo s Frodom usporiadajú veľkolepú narodeninovú oslavu. Na jej konci si Bilbo dá na prst čarovný Prsteň, o ktorom nevie nikto okrem neho, Froda a ich priateľa, čarodejníka Gandalfa. Bilbo sa pred očami všetkých hostí oslavy stane neviditeľným. Vykradne sa z oslavy a vydá sa na cesty. Magický prsteň na Gandalfovo naliehanie prenechá Frodovi.
Gandalfa znepokojilo, s akou neochotou sa Bilbo vzdal Prsteňa, aj Bilbova podivná zachovanosť s pribúdajúcimi rokmi. Získa podozrenie, že Prsteň, ktorý Frodovi zanechal, je dávno stratený, mocný a nebezpečný Veľprsteň. Gandalf cestuje a študuje, aby si túto hypotézu overil. Frodo za ten čas – v priebehu nasledujúcich sedemnásť rokov – viac-menej pokojne nažíva v Grófstve. Jedného dňa sa Gandalf vráti, urobí poslednú skúšku a potvrdí, že Frodov prsteň je naozaj Veľprsteň. Vysvetlí vystrašenému Frodovi, čo je to Veľprsteň i jeho históriu. Zároveň ho varuje, že Sauron, tvorca Prsteňa, chce svoj dávno stratený Prsteň získať späť. Sauron už vie, že Prsteň sa nachádza v Grófstve, a má plno špehov. Frodo sa sám rozhodne vydať sa s prsteňom preč, aby Grófstvo neohrozil. Potom však Gandalf zistí, že ich rozhovor si cez okno vypočul aj Frodov záhradník Sam Mukro. Rozhodne, že Sam musí ísť s Frodom. Sam s tým nadšene súhlasí, pretože je Frodovi oddaný a navyše chce vidieť elfov.
Začiatok putovania – cesta do Jelenín.
Gandalf znova odíde a radí Frodovi, aby s cestou vyčkal do jeho návratu. Lenže sa nevracia. Frodo, ktorému sa napriek dobrodružným sklonom až tak veľmi nechce opustiť milované Gróstvo, sa rozhodne čakať na Gandalfa do dňa svojich (a Bilbovych) narodenín. Keď sa nezjaví ani vtedy, vyrazí na cestu so Samom a priateľom Pipinom. S poznaním pravdy o Prsteni sa však Frodo stal obozretným a nejdú po hlavnej, hradskej ceste. Ich cieľom je najvýchodnejšia hobitská dedina Jeleniny, kam sa Frodo naoko sťahuje, aby tak zdôvodnil svoj odchod pred ostatnými hobitmi.
Cestou do Jelenín hobiti narazia na elfov, ale aj na nepríjemne pôsobiacich jazdcov v čiernych plášťoch na čiernych koňoch. Pred týmito čiernymi jazdcami sa zakaždým ukryjú, no Frodo v ich blízkosti cíti nutkanie nastoknúť si Prsteň. Dá však na Gandalfovu radu, aby Prsteň nepoužíval.
Z Jelenín do Svažín.
V Jeleninách sa Frodo stretne s príbuzným Chichom a dozvedia sa ďalšie znepokojivé správy – čierni jazdci sa na Froda všade vypytujú. Frodo preto prespí v Jeleninách iba jednu noc a zavčas ráno sa vydá na ďalšiu cestu za hranice Grófstva, do mestečka Svažiny. Napriek odrádzaniu ho všetci traja priatelia chcú nasledovať. Pre istotu znova nejdú hlavnou cestou. Najprv putujú na chrbtoch poníkov cez Staroles plný starých, zlovoľných stromov. Keď si dajú prestávku pod starou vŕbou, vŕba sa pokúsi Froda utopiť a Chicha s Pipinom obkrúti konármi a koreňmi, takže sa nemôžu pohnúť. Frodo v zúfalstve volá o pomoc. Vtedy sa zjaví veselý chlapík v čižmách, ktorý prinúti vŕbu, aby Frodovych priateľov pustila. Predstaví sa im ako Tom Bombadil. Pozve ich do svojho domu na okraji Starolesa, kde strávia nejaký čas s ním a jeho partnerkou Zlatoočkou. Tom Bombadil je mocná a stará bytosť, na ktorú Veľprsteň nemá nijaký vplyv.
Napokon sa hobiti vydajú na poníkoch ďalej po kraji zvanom Mohylové vrchy. Postupne ich zahalí hmla a uväzní ich vo vnútri mohyly jedna z Mohylových príšer. Frodo zavolá na pomoc Toma Bombadila, ktorý ich vyslobodí a sprevádza ich až na okraj svojho územia. Z pokladov ukrytých vnútri mohyly im rozdá meče. Odporučí im, aby sa vo Svažinách ubytovali v hostinci "U Skákavého poníka".
Zo Svažín do Vododolu.
Hobiti prídu do Svažín, mestečka, v ktorom nažívajú hobiti a iné rasy spoločne s ľuďmi. Ubytujú sa "U skákavého poníka", ako im poradil Tom Bombadil. V spoločnosti hostinca si všimnú tajomného zahaleného muža, ktorého miestni volajú Chodec. Spočiatku im je podozrivý. 
Hobiti hojne pijú pivo a postupne sa uvoľňujú, až sa Frodo zľakne, že prezradia niečo dôležité – cestuje totiž pod falošným menom. V snahe odpútať pozornosť Frodo spieva a tancuje. Pritom sa však pošmykne, padne a Prsteň sa mu samovoľne nastokne na prst. Jeho zmiznutie pred očami všetkých vyvolá obrovský rozruch, presne to, čomu sa chceli hobiti vyhnúť. Vtedy sa im predstaví Chodec a ponúka im pomoc. Frodo mu nedôveruje, no zrazu si hostinský, Žito Maslík, spomenie, že Gandalf tu pred celými mesiacmi nechal pre Froda list. Maslík ho však zabudol odoslať do Gróstva. Obsah listu je znepokojivý – Gandalf v ňom odporúča čo najrýchlejší odchod z Grófstva. Zároveň však píše, že môžu veriť Chodcovi, ktorého pravé meno je Aragorn. Hobiti teda vezmú Aragorna do svojej družiny. Na jeho odporúčanie nespia v posteliach, ktoré si objednali. Ráno zistia, že to bolo veľmi dobré rozhodnutie – ich izba bola prepadnutá, prikrývky a vankúše rozsekané a zo stajne vypustené všetky jazdecké zvieratá. Hobitov pochod bez poníkov veľmi spomalí. Horko-ťažko zoženú aspoň jedného poníka, na ktorom vezú batožinu.
Aragorn vie, že za útokmi stáli Čierni jazdci a že ich budú prenasledovať. Nasledujúce putovanie pustými krajmi preto naďalej prebieha mimo hlavnej cesty, rozličnými chodníčkami, ktoré Aragorn pozná. Čierni jazdci sa však napriek jeho pokusom zmiasť ich postupne približujú. Aragorn zavedie hobitov na vrch Vetristá, jedno z možných miest, kde by ich Gandalf mohol čakať. Nenájdu však ani Gandalfa, ani nijaký náznak, že tu bol.
Čierni jazdci sa stále približujú. Frodo napokon neodolá nutkaniu, ktoré v ňom vyvolávajú, a nastokne si prsteň. Tým ho však Čierni jazdci vidia ešte lepšie – nie tú to ľudia, ale Prsteňové príšery, dávno zotročené Sauronom. Frodo zase vidí lepšie ich. Jeden z jazdcov bodne Froda dýkou do ramena. Následne ho Aragorn odoženie ohňom. Frodo je však zranený, navyše prekliatou zbraňou, čo Aragorn nevie vyliečiť. Froda vysadia na poníka a putujú ďalej smerom k elfskému príbytku Vododolu. Frodo však slabne a zo začarovanej rany sa mu šíri chlad. 
Stretnú elfa Glorfindela, ktorý im vyrazil z Vododolu v ústrety. Froda vysadia na jeho bieleho, múdreho a poslušného koňa. Keď sa priblížia k rieke Dunivá, ktorú majú prekročiť, čierni jazdci sa znova priblížia. Všetci majú starosť najmä o Froda, ten ale nechce priateľov opustiť. Napokon Glorfindel vydá príkaz a jeho kôň s Frodom prebrodí rieku. Za ním sa vrhnú do vody ďalší traja čierni jazdci a šesť ich ostáva na brehu. Vtom sa vody rieky zdvihnú a odnesú troch jazdcov, zvyšných Aragorn s Glorfindelom zaženú do rieky, ktorá ich tiež pohltí. Frodo v tejto chvíli omdlieva.
Vo Vododole.
Frodo sa po niekoľkodňovom bezvedomí preberá v krásnom dome elfa Elronda. Tam sa konečne stretáva s Gandalfom, ktorý mu vyrozpráva, čo stálo za jeho záchranou. Prúd vody, ktorý odplavil čiernych jazdcov, zdvihol Elrond. Čiernych jazdcov však nemožno zahubiť – prišli o kone a prestrojenie, sú oslabení a na istý čas mimo hry, ale prenasledovanie sa neskončilo. Frodo sa však vďaka umeniu elfov konečne uzdravuje. Zoznamuje sa s Elrondom, jeho dcérou Arwen, trpaslíkom Glóinom (s ktorým putoval kedysi dávno Bilbo) a jeho synom Gimlim, a napokon s Boromirom, ktorý prišiel z krajiny Gondor na juhu. Napokon tu na svoju veľkú radosť stretá aj Bilba, ktorý sa vrátil zo svojich ciest a odvtedy žije medzi elfami a pokúša sa dokončiť knihu svojich pamätí. 
Po nejakom čase vo Vododole zasadne Elrondova rada zložená z elfov a ďalších návštevníkov Elrondovho domu. Pozvú na ňu aj Bilba a Froda. Frodo sa konečne dozvie, čo Gandalfa tak zdržalo – bol zajatcom čarodeja Sarumana, za ktorým sa Gandalf prišiel poradiť ohľadom Prsteňa. Saruman, odborník na Prstene moci, medzi ktoré patrí aj Veľprsteň, však prepadol zlu. Uväzní Gandalfa na vrchole svojej čarodejníckej veže. Odtiaľ ho po čase vyslobodí inteligentný obrovský orol. Prísediaci sa dozvedia aj to, čo sem privádza Boromira – nepokoje v Gondore, stupňujúce sa útoky z temnej ríše Mordor a záhadný sem o Prsteni.
Elrondova rada zvažuje, čo s nebezpečným Prsteňom urobí. Medzi návrhmi je zveriť ho do večnej úschovy Toma Bombadila, previezť ho za more, hodiť do mora, či skúsiť použiť jeho moc proti Sauronovi. Na všetky návrhy však padnú silné protiargumenty a tak zostáva iba jedna možnosť – zničiť Veľprsteň v Hore osudu v Mordore. Hoci Frodo je spočiatku sklamaný, že musí putovať ďalej a do väčších nebezpečenstiev ako teraz, napokon sa sám ponúkne, že Veľprsteň do Mordoru vezme. Za jeho spoločníkov sú vybraní verný Sam, mocný Gandalf, výborný stopár Aragorn a udatný Boromir. Za elfov ide Legolas a za trpaslíkov Gimli. Napokon sa dobrovoľne pridajú aj Chicho a Pipin, čím sa počet členov družiny zvýši na deväť. Je teda rovnaký ako počet čiernych jazdcov, ktorí sú ich súpermi. Nazvú sa Spoločenstvo prsteňa. Družina má cestovať čo najnenápadnejšie, ich zbraňou má byť neznalosť nepriateľa, čo zamýšľajú, a preto nie sú ani príliš ozbrojení. Bilbo však namiesto meča, ktorý sa Frodovi zlomil pri útoku čiernych jazdcov, ponúkne svoj meč Žihadlo a brnenie z mithrilu.
Z Vododolu po Lothórien.
Družina vyrazí v zime. Postupuje na juhovýchod a blíži sa k Hmlistým horám, rozsiahlemu pohoriu pretínajúcemu Stredozem zhruba v severo-južnom smere. Pohorie sa Spoločenstvo prsteňa rozhodne prekročiť priesmykom pri jednom z jeho najvyšších vrchov – Caradhrase. Ako však stúpajú k priesmyku, hora prejavuje svoju zlovôľu a zošle na nich mimoriadne silnú snehovú búrku. Družina sa musí vrátiť nižšie. Napokon sa napriek značnej nevôli rozhodnú prejsť cez hory, cez dávnu, bájnu trpasličiu ríšu Moriu. Iba Gimli je tejto možnosti naklonený. 
Vstup do Morie uzatvára čarodejná brána, s ktorej otvorením si Gandalf dlho nevie dať rady. Napokon vysloví správne heslo a vchod sa otvorí. V tej chvíli sa z pochmúrneho jazera pred bránou vynoria chápadlá, ktoré zaútočia na Froda. Sam ho oslobodí a pútnici sa zachránia útekom do Morie. Brána sa za nimi uzavrie a rachot napovedá, že je zvonku zavalená. Družine neostáva nič iné, než prejsť Moriou a vyjsť na druhej strane hôr. Postupujú temnými, spletitými chodbami podzemnej ríše. Frodo nadobudne pocit, že ich niekto sleduje. 
Blízko východného východu z Morie ich napadnú ohyzdi spolu s trollmi. Spoločenstvo prsteňa s nimi chvíľu bojuje, no potom sa zjaví omnoho hrozivejší nepriateľ – Balrogom. Gandalf ho zastaví, no Balrog ho stiahne do hlbín. Zvyšok družiny na Gandalfov príkaz utečie von z Morie. 
Družina skľúčená Gandalfovou smrťou uteká pred ohyzdmi, ktorí ich po zotmení prenasledujú, až do očarujúcej krajiny Lothórien (Lórien). Rastú v nej zvláštne stromy mallorny a obývajú ju elfovia žijúci na stromoch. Vládnu v nej mocní starí elfovia Celeborn a Galadriel – starí rodičia Arwen z Vododolu (staro však nevyzerajú, keďže sú nesmrteľní). Poskytnú družine útočisko. Frodo ponúka Galadriel svoj Prsteň a ona je v pokušení si ho nechať, no napokon odmietne, pretože vie, že by napriek svojej sile podľahla jeho zhubnému vplyvu. Elfovia dajú družine člny a oni pokračujú v ceste po veľkej rieke Anduin.
Rozpad spoločenstva.
Družina sa nevie rozhodnúť, či bude pokračovať na západ do Gondoru, čomu je naklonený hlavne Gondorčan Boromir, alebo na východ do Mordoru, aby Prsteň zničili. Stále ich prenasleduje tajomný tvor, o ktorom už vedia aj Sam a Aragorn a zhodnú sa v tom, že je to Gloch. Napokon, keď už sa nedá rozhodnutie o ďalej ceste odkladať, vyzvú Froda, aby rozhodol on. Frodo sa vzdiali od družiny, aby nad tým premýšľal, keď vtom za ním príde Boromir a začne sa dožadovať, aby mu Prsteň dal. Frodo pochopí, že Boromir prepadol zhubnej moci Prsteňa. Aby tomuto väčšiemu a omnoho silnejšiemu človeku unikol, nasadí si Prsteň. Boromir sa spamätá, no Frodo je rozhodnutý odísť od družiny a vybrať sa do Mordoru sám, aby zlo Prsteňa už nikoho ďalšieho neohrozilo. Sam si však domyslí, čo má Frodo v pláne, a keď Frodo potajomky spúšťa čln na vodu, dobehne ho. Frodo a Sam teda pokračujú v ceste do Mordoru spoločne. Zvyšok družiny sa vydáva do Gondoru. 

</doc>
<doc id="681815" url="https://sk.wikipedia.org/wiki?curid=681815" title="Barnsley FC">
Barnsley FC

Barnsley F.C. (celým názvom: Barnsley Football Club) je profesionálny anglický futbalový klub, sídliaci v meste Barnsley. Domáce zápasy hrajú na štadióne Oakwell s kapacitou 23 287 miest.
Aktuálna súpiska.
"Legenda: B – Brankár, O – Obranca, Z – Záložník, Ú – Útočník"
Realizačný tím.
"Aktuálne k dátumu: 27. apríl 2022."
Tituly.
 FA Cup

</doc>
<doc id="681816" url="https://sk.wikipedia.org/wiki?curid=681816" title="Tŕnie (vrch v Súľovských vrchoch)">
Tŕnie (vrch v Súľovských vrchoch)

Tŕnie () je vrch v Súľovských vrchoch. Leží nad obcou Zemianska Závada (Prečín), približne juhovýchodne od Považskej Bystrice. 
Poloha.
Nachádza sa v juhozápadnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie obcí Podskalie a Prečín (kataster Zemianska Závada). Najbližšími sídlami sú na severovýchodnom úpätí situovaná Zemianska Závada, južne ležiace Ďurďové, juhozápadne obec Podskalie a severozápadne Horný Moštenec. Vrch leží v CHKO Strážovské vrchy. 
Opis.
Tŕnie je súčasťou hrebeňa, ktorý vedie od vrchu Stráne () západným smerom na Roháč (). Severným smerom leží Úvoz () a Bukovina (), východným Končiny () a Stráne (), južným Kňazová () a Podlúčie () a západným Veľké skaly () a Roháč. Oblasť patrí do povodia Váhu; juhozápadnú časť odvodňujú prítoky Pružinky, vodu zo severovýchodnej časti odvádzajú prítoky Domanižanky. Na vrchol nevedie značený turistický chodník.
Výhľady.
Súvislý lesný porast znemožňuje súvislejší rozhľad, no niekoľko lokalít s redšou vegetáciou obmedzený výhľad poskytuje. Pozorovať tak možno najmä okolité vrchy Súľovských vrchov, pri dobrých podmienkach vidieť aj Strážovské vrchy, Lúčanskú Fatru, Javorníky a Biele Karpaty.
Prístup.
Na vrchol nevedie značený chodník, preto prístup je možný lesnými chodníkmi z okolia. 

</doc>
<doc id="681818" url="https://sk.wikipedia.org/wiki?curid=681818" title="Majstrovstvá sveta v ľadovom hokeji žien do 18 rokov 2022">
Majstrovstvá sveta v ľadovom hokeji žien do 18 rokov 2022

Majstrovstvá sveta v ľadovom hokeji žien do 18 rokov 2022 boli štrnáste Majstrovstvá sveta v ľadovom hokeji žien do 18 rokov. Po zrušení minuloročných MS pre pandémiu ochorenia COVID-19 sa turnaj hral v Madisone v Spojených štátoch od 6. do 13. júna 2022. Rusko bolo vylúčené z MS; ako náhradník sa na šampionát dostalo Slovensko.
Zlaté medaily získali po šiestykrát juniorské hokejistky Kanady, keď vo finále zvíťazili nad USA 3 : 2.
O udržanie.
Tretí zápas, ktorý bol naplánovaný na 13. júna o 14:30, sa nehral, lebo o zostupujúcom už bolo rozhodnuté.&lt;br&gt; vyhralo 2 : 0 na zápasy a udržalo sa v Top divízii. zostupuje do I. A divízie MS 2023.
Nižšie divízie.
I. A divízia.
Turnaj I. A divízie MS 2022 sa hral v Győri v Maďarsku od 3. do 8. apríla 2022.
I. B divízia.
Turnaj I. B divízie MS 2022 sa hral v Radentheine v Rakúsku od 6. do 11. septembra 2022.
II. divízia.
Turnaj II. divízie MS 2022 sa hral v Istanbule v Turecku od 27. júna do 5. júla 2022. Nový Zéland sa odhlásil z turnaja.
Prvé kolo.
Skupina A
Skupina B
Skupina C
Druhé kolo.
Skupina D
Skupina E
Skupina F
Play-off.
Zápas o 7. miesto&lt;br&gt; – 2 : 0
Zápas o 5. miesto&lt;br&gt; – 5 : 1
Zápas o 3. miesto&lt;br&gt; – 1 : 2
Finále&lt;br&gt; – 3 : 1

</doc>
<doc id="681819" url="https://sk.wikipedia.org/wiki?curid=681819" title="Radvanskovci">
Radvanskovci

Radvanskovci alebo Radvanskí (dobovo v základnom tvare: "Radvánszky, Radványi") sú starý šľachtický rod slovenského pôvodu pochádzajúci z obce Radvaň (dnes mestská časť Banskej Bystrice).
História rodu.
Predkovia rodu Radvanských sa po prvýkrát spomínajú v donačnej listine Bela IV. z roku 1267, ktorá sa vzťahuje na Jurka a jeho syna Dionýza. Vnuk Dionýza, Dionýz II., začal vo svojom mene používať predikát "de Radvan". Príslušníci rodu Radvanských tvorili dôležitú súčasť verejného života Zvolenskej stolice. Ako podžupani Zvolenskej stolice pôsobili Baltazár, Juraj III. a jeho syn František. Jeho syna Juraja IV. odsúdili na mimoriadnom súde v Bratislave pre podozrenie z účasti na Vešeléniho sprisahaní. Napriek následnému prepusteniu ho popravili v roku 1687 počas tzv. prešovských jatiek. Syn Juraja IV. Ján II. pôsobil ako podžupan a kapitán Zvolenskej stolice a zároveň bol tajným radcom Františka Rákociho. Druhý syn Jána II. Ladislav II. sa stal zakladateľom tzv. mladšej barónskej vetvy rodu. Anton II. Radvanský pôsobil ako hlavný župan Turčianskej a Zvolenskej stolice, bol aktívny v revolučných bojoch v roku 1848 a v roku 1875 získal titul barón aj pre bratových synov Gejzu a Bela. Ako evanjelik sa zaradil medzi obhajcov náboženskej slobody, neskôr ho zvolili aj za seniorátneho dozorcu.
Majetky rodu.
Kmeňovým sídelným majetkom rodu bola od polovice 13. storočia Radvaň, pričom Radvanskí boli jej väčšinovými vlastníkmi až do roku 1848. V rámci Zvolenskej stolice vlastnili členovia rodu majetky tiež v Jabríkovej, Kráľovej, na Králikoch, v Kremničke, Malachove, na Pršanoch, Senici, Skubíne, Tajove a aj tzv. bystrický majer – oráčiny, lúky a pasienky. Rôznymi rodinnými vzťahmi získali majetky aj v iných stoliciach – v Hontianskej, Nitrianskej, Novohradskej, Turčianskej, Boršodskej a Peštianskej.
Popis erbu.
Erb, ktorý bol udelený Antonovi II. Radvanskému v roku 1875 pri povýšení do barónskeho stavu, má nasledujúcu podobu: „v červenom štíte do kruhu stočený zelený drak, vo vnútri tohto kruhu zlatá koruna s klenotom – strieborným obrneným ramenom držiacim konár, v oblúku medzi ramenom a konárom leží strieborný polmesiac, nad ktorým je zlatá hviezda; na štíte barónska koruna“.

</doc>
<doc id="681820" url="https://sk.wikipedia.org/wiki?curid=681820" title="Radvanskí">
Radvanskí



</doc>
<doc id="681824" url="https://sk.wikipedia.org/wiki?curid=681824" title="Deoxyguanozíntrifosfát">
Deoxyguanozíntrifosfát

Deoxyguanozíntrifosfát alebo dGTP je nukleozidtrifosfát. Je príbuzný guanozíntrifosfátu (GTP), s tým rozdielom, že na 2' uhlíku pentózy mu chýba hydroxylová skupina. dGTP je prekurzor pre syntézu DNA. Používa sa v polymerázovej reťazovej reakcii (PCR), pri sekvenovaní DNA a klonovaní. dGTP vzniká fosforyláciou dGDP, ktorú katalyzuje nukleoziddifosfátkináza.
dGTP je kompetítor v inhibícii spôsobenej acyklovírom, liečivom, ktoré sa používa na liečbu vírusu herpes simplex (HSV).

</doc>
<doc id="681825" url="https://sk.wikipedia.org/wiki?curid=681825" title="Deoxycytidíntrifosfát">
Deoxycytidíntrifosfát

Deoxycytidíntrifosfát alebo dCTP je nukleozidtrifosfát. Je príbuzný cytidíntrifosfátu (CTP), s tým rozdielom, že na 2' uhlíku pentózy mu chýba hydroxylová skupina. dCTP je prekurzor pre syntézu DNA. Používa sa v polymerázovej reťazovej reakcii (PCR), pri sekvenovaní DNA a klonovaní. dCTP vzniká fosforyláciou dCDP, ktorú katalyzuje nukleoziddifosfátkináza.

</doc>
<doc id="681826" url="https://sk.wikipedia.org/wiki?curid=681826" title="Bell MTS Place">
Bell MTS Place



</doc>
<doc id="681827" url="https://sk.wikipedia.org/wiki?curid=681827" title="Tymidíntrifosfát">
Tymidíntrifosfát

Tymidíntrifosfát (TTP) alebo deoxytymidíntrifosfát (dTTP) je nukleozidtrifosfát. Na rozdiel od ostatných deoxyribonukleozidtrifosfátov zvyčajne v názve neobsahuje predponu „deoxy“, pretože nemá prírodný ribonukleozidtrifosfátový analóg. TTP je prekurzor pre syntézu DNA. Jeho analógom pri syntéze RNA je uridíntrifosfát (UTP). TTP sa používa pri polymerázovej reťazovej reakcii (PCR), pri sekvenovaní DNA a klonovaní. TTP vzniká fosforyláciou TDP, ktorú katalyzuje nukleoziddifosfátkináza.

</doc>
<doc id="681828" url="https://sk.wikipedia.org/wiki?curid=681828" title="Deoxytymidíntrifosfát">
Deoxytymidíntrifosfát



</doc>
<doc id="681829" url="https://sk.wikipedia.org/wiki?curid=681829" title="Nationwide Arena">
Nationwide Arena

Nationwide Arena je viacúčelová hala v americkom meste Columbus. Je domácim stánkom klubu NHL Columbus Blue Jackets. V roku 2015 bola dejiskom All Stars Game NHL. Štadión je aj miestom športového podujatia Arnold Sports Festival, ktorý sa usporiadava každoročne od roku 1989.

</doc>
<doc id="681838" url="https://sk.wikipedia.org/wiki?curid=681838" title="Dimitrij Nikolajevič Andrusov">
Dimitrij Nikolajevič Andrusov



</doc>
<doc id="681842" url="https://sk.wikipedia.org/wiki?curid=681842" title="Jozef Ratica">
Jozef Ratica

Prof. JUDr. Jozef Ratica (* 1. január 1908, Malý Šariš† 15. marec 1960, Bratislava) bol slovenský právnik, sudca a vysokoškolský pedagóg.
Život.
Narodil sa ako jedno zo štyroch detí v rodine roľníka Eliáša Raticu (18721949) a jeho manželky Barbory, rod. Vojtkovej (18831968). Po vyštudovaní gymnázia v Prešove (19191927) absolvoval štúdium práva na Právnickej fakulte Karlovej univerzity v Prahe, kde spromoval v roku 1931. Následne v rokoch 19321936 pôsobil ako sudca v Prešove, v Košiciach a v Kráľovskom Chlmci. V rokoch 19371938 pracoval na Ministerstve unifikácií v Prahe. V rokoch 19391940 bol zamestnancom krajského súdu a od roku 1940 pôsobil na Najvyššom správnom súde v Bratislave, ktorý v rokoch 19461952 viedol ako jeho predseda.
Popri svojej práci na Najvyššom správnom súde bol aktívny v akademickej sfére. V roku 1942 sa habilitoval v odbore občianskeho súdneho poriadku a do roku 1945 pôsobil ako súkromný docent na Právnickej fakulte Slovenskej univerzity (od roku 1954 Právnická fakulta Univerzity Komenského v Bratislave). Po roku 1945 pokračoval v pedagogickej činnosti ako mimoriadny bezplatný profesor súkromného práva procesného (do hodnosti [mimoriadneho] profesora bol podľa iných zdrojov vymenovaný v roku 1946 alebo 1947), od roku 1946 vo funkcii riaditeľa Ústavu občianskeho súdneho poriadku. Zároveň prednášal aj na Vysokej škole ekonomickej (od roku 1992 Ekonomická univerzita v Bratislave). Vo vedecko-výskumnej a pedagogickej práci sa venoval občianskemu súdnemu poriadku, exekučnému a konkurznému právu. Ako autor či spoluautor vyprodukoval viacero odborných prác o procesnom a exekučnom práve.
Jeho pôsobenie v akademickej sfére sa skončilo v roku 1950. Ako uvádza profesor práva Ján Svák: „Jeho najvýznamnejšia teoretická práca Súd a tvorba práva bola až bezprostredne nebezpečná pre marxisticko-leninskú právnu filozofiu. Vymykala sa hraniciam krajného právneho normativizmu vtesnávania práva do kružnice právnych predpisov. Ako skúsený sudca najlepšie vedel, že ‚medzery‘ v normách právnych predpisov sa nedajú vyplniť len logickými metódami výkladu a že súd pri ich vypĺňaní musí predovšetkým rešpektovať vôľu účastníkov právneho vzťahu. Z toho vychádzajú teoretické konštrukcie v tejto knihe.“ V rokoch 19521954 pracoval na krajskom národnom výbore a v rokoch 19541960 bol pracovníkom Správy vodného hospodárstva. Zomrel v marci 1960 v Bratislave.

</doc>
<doc id="681844" url="https://sk.wikipedia.org/wiki?curid=681844" title="Najvyšší správny súd (1939 – 1949)">
Najvyšší správny súd (1939 – 1949)

Najvyšší správny súd (skratka NSS) bol v období rokov 19391949 správny súd najprv Slovenskej republiky (19391945) a potom územia Slovenska v rámci ČSR. Sídlil v Bratislave. Napriek jeho pomenovaniu išlo o v čase jeho vzniku a pôsobenia (do obnovenia Česko-Slovenska v roku 1945) o jediný správny súd na území Slovenska.
19391945.
NSS bol zriadený vládnym nariadením č. 62 zo dňa 12. apríla 1939 a svoju úradnú činnosť začal 26. mája 1939. Jeho fungovanie upravoval najmä zákon č. 120/1940 Sl. z. zo dňa 7. mája 1940 o NSS.
19451952.
Po obnovení právneho poriadku Česko-Slovenska bol súd v dôsledku recepčnej normy obsiahnutej v ustanovení § 2 nariadenia Slovenskej národnej rady č. 1/1944 Zb. n. SNR o vykonávaní zákonodarnej, vládnej a výkonnej moci na Slovensku fungoval v medziach zákona č. 120/1940 Sl. z. zo dňa 7. mája 1940 o NSS.
V dôsledku takto koncipovanej recepčnej normy ale došlo ku konfliktu s ústavným dekrétom prezidenta republiky č. 11/1944 Úr. vest. čsl. z 3. augusta 1944 o obnovení právneho poriadku, ktorý ustanovoval, že právne predpisy vydané v dobe neslobody (t. j. od 30. septembra 1938 až do dňa, ktorý bol neskôr určený vládnym nariadením na 4. mája 1945) nie sú súčasťou česko-slovenského právneho poriadku. To znamenalo, že v obnovenom Česko-Slovensku paralelne pôsobil Najvyšší správny súd (NSS) so sídlom v Prahe s územnou pôsobnosťou pre celú republiky a NSS so sídlom v Bratislave. Toto bolo definitívne vyriešené až presunom sídla pražského NSS (v tom čase už nazývaného Správny súd) do Bratislavy v roku 1949, teda došlo k jeho faktickému zlúčeniu s bratislavským NSS. Po komunistickom februárovom prevrate bolo jasné, že nezávislá súdna kontrola verejnej správy nemá v komunistickom režime miesto, hoci § 137 ods. 1 bod 3 Ústavy z 9. mája 1948 ešte obsahoval ustanovenie o existencii správneho súdu. 
Správne súdnictvo bolo zrušené s účinnosťou k 1. 1. 1953 zákonom č. 64/1952 Zb. o súdoch a prokuratúre a zákonom č. 65/1952 Zb. o prokuratúre.

</doc>
<doc id="681845" url="https://sk.wikipedia.org/wiki?curid=681845" title="Najvyšší správny súd">
Najvyšší správny súd

Najvyšší správny súd môže byť:

</doc>
<doc id="681846" url="https://sk.wikipedia.org/wiki?curid=681846" title="Hoffmann-La Roche">
Hoffmann-La Roche

F. Hoffmann-La Roche AG (niekedy skrátene Hoffmann-La Roche alebo len Roche) je medzinárodná farmaceutická spoločnosť so sídlom v Bazileji vo Švajčiarsku.
V roku 2021 bola najväčšou farmaceutickou a biotechnologickou spoločnosťou na svete (z hľadiska tržieb). Spoločnosť Roche je inovatívnym poskytovateľom liečby rakoviny na celom svete.
Súčasťou skupiny Roche je americká biotechnologická spoločnosť Genentech, ktorá je jej 100 % dcérskou spoločnosťou, a japonská biotechnologická spoločnosť Chugai Pharmaceuticals, ako aj spoločnosti Ventana a Foundation Medicine a Flatiron Health.
Príjmy spoločnosti Roche vo fiškálnom roku 2021 predstavovali 62,801 miliardy švajčiarskych frankov. Spoločnosť F. Hoffmann-La Roche je členom Európskej federácie farmaceutického priemyslu a združení (EFPIA).
O spoločnosti.
Spoločnosť založil v roku 1896 Fritz Hoffmann-La Roche. Spoločnosť sa čoskoro stala známou najmä vďaka výrobe vitamínov a sedatív. V súčasnosti sa jej farmaceutické a diagnostické centrá nachádzajú po celom svete (napr. v USA, Spojenom kráľovstve, Nemecku, Kanade, Indii, Brazílii, Južnej Afrike alebo Taliansku). Spoločnosť Roche má obchodné zastúpenia v 150 krajinách. Roche je tiež významným inovátorom. Ročne investuje do výskumu a vývoja približne 13,7 miliardy CHF. Podľa rebríčka Global Innovation 1000, vytvorenom v roku 2018, je spoločnosť Roche na 3. mieste na svete za spoločnosťami Volkswagen a Samsung, pokiaľ ide o finančné prostriedky investované do výskumu.
História.
1. október 1896: Založenie spoločnosti F. Hoffmann-La Roche.
1897 – 1912: Rýchly rozvoj, nové továrne založené v Grenzachu (1897), Paríži (1903), New Yorku (1905), Viedni (1907), Londýne (1908), Petrohrade (1910) a Jokohame (1912).
1919: Spoločnosť bola premenená na akciovú spoločnosť.
1929: Založenie americkej dcérskej spoločnosti Roche. Pobočka má sídlo v meste Nutley v štáte New Jersey.
1934: Spoločnosť Roche ako prvá masovo vyrába vitamín C pod názvom Redoxon.
1963: Spoločnosť Roche uvádza na trh liek diazepam pod obchodným názvom Valium.
1971: Otvorenie Bazilejského inštitútu pre imunológiu.
1980: Začína sa spolupráca so spoločnosťou Genentech. Vstup do oblasti genetického inžinierstva.
1976: Nehoda v továrni dcérskej spoločnosti Givaudan v Seveso, Taliansko.
1992: Založenie pražskej pobočky spoločnosti Roche. 
1994: Spoločnosť Laboratorios Syntex SA bola začlenená do skupiny Roche.
2000: Spoločnosť Roche uvádza na trh liek proti chrípke oseltamivir pod obchodným názvom Tamiflu.
2002: Akvizícia väčšinového podielu (približne 52 %) v japonskej spoločnosti Chugai Pharmaceutical.
2008: Roche kupuje spoločnosť Ventana Medical Systems.
2009: Spoločnosť Roche úplne kupuje spoločnosť Genentech.
2011: Roche kupuje spoločnosť Anadys Pharmaceuticals.
2014: V auguste 2014 sa spoločnosť dohodla na kúpe kalifornskej farmaceutickej spoločnosti InterMune.
2015: Roche kupuje spoločnosť Adheron Therapeutics.
2020: V marci 2020 dosiahla divízia Roche Diagnostics významný míľnik, keď jej FDA schválila veľkoobjemový diagnostický test Sars-CoV-2, ktorý dokáže analyzovať 1 400 až 8 800 vzoriek v priebehu 24 hodín na patentovanom molekulárnom testovacom systéme cobas 6800/8800.
Firemná štruktúra.
Roche je verejne obchodovaná holdingová spoločnosť. Delí sa na dve divízie: farmaceutickú a diagnostickú. Na Slovensku sa Roche delí na tri časti: farmaceutickú divíziu, diagnostickú divíziu a Diabetes Care. Farmaceutická divízia je medzi svetovými lídrami v liečbe rakoviny a prináša inovatívne produkty v oblasti oftalmológie, onkohematológie, hematológie, imunológie, neurovied a zriedkavých ochorení spolu s riešeniami personalizovanej medicíny (PHC).
Diagnostická divízia Roche sa sústreďuje na oblasť in vitro diagnostiky, dodáva širokú škálu diagnostických nástrojov a testov pre spoľahlivú detekciu a monitorovanie choroby pre lekárov, laboratóriá alebo pacientov samotných.
Roche Slovensko.
V roku 1992 bola založená pražská pobočka spoločnosti Roche Československo. O rok neskôr sa premenovala na Roche Česká republika a svoje aktivity presmerovala len na Česko. V roku 1999 bola založená organizačná zložka Hoffmann-La Roche Ltd. na Slovensku. Neskôr v roku 2004 bola založená spoločnosť Roche Slovensko, s.r.o. Od roku 2019 je Daren Alexander Wilson generálnym riaditeľom spoločnosti Roche Slovensko. João Carapeto je v súčasnosti country manažérom diagnostickej divízie na Slovensku. V roku 2021 dosiahla spoločnosť tržby vo výške 0.3 miliónov eur.
Spolupráca v oblasti výskumu.
Spoločnosť F. Hoffmann-La Roche sa podieľa aj na výskumných projektoch financovaných z verejných zdrojov, a to s inými priemyselnými a akademickými partnermi. Jedným z príkladov v oblasti neklinického hodnotenia bezpečnosti je projekt InnoMed PredTox. Spoločnosť rozširuje svoje aktivity v spoločných výskumných projektoch v rámci iniciatívy EFPIA a Európskej komisie pre inovatívne lieky.

</doc>
<doc id="681853" url="https://sk.wikipedia.org/wiki?curid=681853" title="3-metyluridín">
3-metyluridín

3-metyluridín alebo "N"3-metyluridín je pyrimidínový nukleozid. Jeho skratka je m3U alebo m3U. U živých systémov sa nevyskytuje ako bežná súčasť RNA, ale je prítomný v upravenej RNA, ktorá bola detegovaná v 23S rRNA archeónov, 16S a 23S rRNA eubaktérií a 18S, 25S a 28S eukaryotickej ribozómovej RNA.

</doc>
<doc id="681856" url="https://sk.wikipedia.org/wiki?curid=681856" title="Keith Emerson">
Keith Emerson

Keith Noel Emerson (* 2. november 1944, Todmorden, West Riding, Yorkshire, Anglicko† 11. marec 2016, Santa Monica, Kalifornia, USA) bol anglický hráč na klávesové nástroje, hudobný skladateľ a producent. Predtým ako sa, ako člen kapely The Nice, stal komerčne úspešný, hrával vo viacerých iných hudobných zoskupeniach. Počas účinkovania v kapele The Nice upútal pozornosť svetového publika tým, ako spájal rockové aranžmány s klasickou hudbou. V roku 1970, po rozpade The Nice, založil jednu s prvých progresívne rockových superskupín, Emerson, Lake &amp; Palmer (ELP). Kapela ELP mala výrazný komerčný úspech počas 70. rokov 20. storočia a stala sa jednou z najznámejších hudobných projektov v ére progresívneho rocku. Emerson pre skupinu napísal a zaranžoval väčšinu hudobného materiálu pre albumy "Tarkus" (1971) a "Brain Salad Surgery" (1973). Vo svojej tvorbe kombinoval vlastné originálne hudobné nápady s klasickými či tradičnými námetmi, ktoré komponoval v rockovom hudobnom formáte.
Po rozchode hudobnej formácie Emerson, Lake &amp; Palmer na konci 70. rokov sa Emerson venoval sólovej kariére. Zložil niekoľko filmových soundtrackov a založil skupiny Emerson, Lake &amp; Powell a 3, v ktorých nadväzoval na hudobný štýl ELP. Začiatkom 90. rokov Emerson opäť obnovil spoluprácu kapely Emerson, Lake &amp; Palmer, nahrali spolu ďalšie dva albumy, absolvovali niekoľko koncertných turné a na konci 90. rokov ohlásili opätovný rozchod. V roku 2002 Keith Emerson opäť spojil členov kapely The Nice, s ktorou spolu absolvovali koncertné turné.
Po roku 2000 Emerson obnovil svoju sólovú kariéru. Zorganizoval turné so svojou vlastnou skupinou Keith Emerson Band s gitaristom Marcom Bonillom a spolupracoval aj s niekoľkými orchestrami. V roku 2010 sa opäť stretol s kolegom z ELP Gregom Lakeom. Ako duo absolvovali turné, ktoré vyvrcholilo jednorazovým reunion show kapely ELP, ktoré sa konalo v Londýne na oslavu 40. výročia ich vzniku. Emersonov posledný album, "The Three Fates Project", s Marcom Bonillom a Terje Mikkelsenom vyšiel v roku 2012. V tom čase mal Emerson údajne depresie, trpel alkoholizmom a v neskorších rokoch sa u neho rozvinulo poškodenie nervov, ktoré obmedzovalo jeho schopnosť hrania, kvôli čomu mával fóbie z nadchádzajúcich vystúpení. Zomrel dňa 11. marca 2016 na následky strelného poranenia, ktoré si spôsobil sám vo svojom dome v Santa Monice v Kalifornii. Emerson bol všeobecne považovaný za jedného z najlepších hráčov na klávesové nástroje v histórii existencie progresívneho rocku. Na portáli AllMusic sa o Keithovi Emersonovi vyjadrili aj ako o najlepšom a technicky najzdatnejšom hráčovi na klávesové nástroje v histórii rockovej hudby.

</doc>
<doc id="681857" url="https://sk.wikipedia.org/wiki?curid=681857" title="Kňazová (vrch v Súľovských vrchoch)">
Kňazová (vrch v Súľovských vrchoch)

Kňazová () je vrch v Súľovských vrchoch. Leží nad obcou Ďurďové, približne juhovýchodne od Považskej Bystrice. 
Poloha.
Nachádza sa v juhozápadnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie obcí Podskalie a Ďurďové. Najbližšími sídlami sú severne situovaná Zemianska Závada, južne ležiace Ďurďové a západne obec Podskalie. Vrch leží v CHKO Strážovské vrchy. 
Opis.
Kňazová je súčasťou hrebeňa, ktorý vedie od vrchu Stráne () západným smerom na Roháč (). Severným smerom leží Tŕnie () a Bukovina (), východným Končiny () a Stráne (), južným Kohilovec () a západným Podlúčie (), Veľké skaly () a Roháč. Západné a južné svahy odvodňujú do Váhu prítoky Pružinky, zo severných odvádzajú vodu prítoky Domanižanky. Na vrchol nevedie značený turistický chodník.
Výhľady.
Súvislý lesný porast vrchu znemožňuje rozhľad. Z miest s nižšou vegetáciou je možno vidieť najmä okolité Súľovské vrchy, pri dobrých podmienkach aj Strážovské vrchy, Javorníky a Biele Karpaty.
Prístup.
Na vrchol nevedie značený chodník, preto prístup je možný lesnými chodníkmi z okolia. 

</doc>
<doc id="681858" url="https://sk.wikipedia.org/wiki?curid=681858" title="Flavia Iulia Helena">
Flavia Iulia Helena



</doc>
<doc id="681860" url="https://sk.wikipedia.org/wiki?curid=681860" title="Annika Markovicová">
Annika Markovicová

Annika Markovicová (; * 8. jún 1964, Štokholm, Švédsko) je švédska diplomatka, v súčasnosti veľvyslankyňa Švédska v Rakúsku, na Slovensku a v Slovinsku a stála zástupkyňa Švédska pri organizáciách OSN vo Viedni.
Životopis.
Vzdelanie získala na Štokholmskej univerzite.
Diplomatické pôsobenie.
Na Ministerstve zahraničných vecí začala pôsobiť v roku 1990. V rokoch 1995 až 1999 bola prvou tajomníčkou švédskeho zastúpenia pri OSN v New Yorku. V rokoch 2000 až 2003 bola zástupkyňou riaditeľa pre multilaterálne oddelenie na Ministerstve zahraničných vecí. Ako veľvyslankyňa na Filipínach a Palau pôsobila v rokoch 2003 až 2007. Následne bola v rokoch 2007 až 2011 veľvyslankyňa Švédska v Brazílii s akreditáciou pre Surinam. V rokoch 2011 až 2014 bola environmentálnou veľvyslankyňou Ministerstva životného prostredia a spolupredsedníčkou pracovnej skupiny vysokej úrovne pre čierny uhlík a metán Arktickej rady a Climate and Clean Air Coalition. V rokoch 2014 až 2018 bola stála predstaviteľka Švédska pri Organizácii pre hospodársku spoluprácu a rozvoj a Organizáciu Spojených národov pre vzdelávanie, vedu a kultúru. Od roku 2018 do roku 2021 bola veľvyslankyňou v Holandskom kráľovstve a stála predstaviteľka Švédska pri Organizácii pre zákaz chemických zbraní a Medzinárodnom trestnom súde.
Veľvyslankyňa v Rakúsku, na Slovensku a pri OSN.
Do svojej súčasnej pozície bola menovaná 8. apríla 2021, jej nástupca v Haagu sa stal Johannes Oljelund. Svoje poverovacie listiny v OSN podala 16. septembra 2021. Prezidentka Zuzana Čaputová ju prijala 7. decembra 2021.

</doc>
<doc id="681863" url="https://sk.wikipedia.org/wiki?curid=681863" title="Annika Markovic">
Annika Markovic



</doc>
<doc id="681864" url="https://sk.wikipedia.org/wiki?curid=681864" title="Tŕnie (rozlišovacia stránka)">
Tŕnie (rozlišovacia stránka)

Tŕnie môže byť:

</doc>
<doc id="681874" url="https://sk.wikipedia.org/wiki?curid=681874" title="Adam Pavlovčin">
Adam Pavlovčin



</doc>
<doc id="681882" url="https://sk.wikipedia.org/wiki?curid=681882" title="5-metylcytidín">
5-metylcytidín

5-metylcytidín (m5C) je modifikovaný nukleozid, ktorý vzniká metyláciou cytidínu. Skladá sa teda z báze cytozínu, na ktorom je naviazaná metylová skupina, a pentózy ribózy. Bázou tohto nukleozidu je teda 5-metylcytozín. 5-metylcytidín je prítomný ako súčasť RNA u zvierat, rastlín i u baktérií. 
Metylácia cytozínu je bežná úprava po replikácii DNA, čím vzniká deoxy analóg 5-metylcytidínu. 

</doc>
<doc id="681885" url="https://sk.wikipedia.org/wiki?curid=681885" title="Traves">
Traves

Traves môže byť:

</doc>
<doc id="681887" url="https://sk.wikipedia.org/wiki?curid=681887" title="Sky Crane (kozmonautika)">
Sky Crane (kozmonautika)

Sky Crane, Sky crane alebo Skycrane je špeciálna brzdiaca plošina pre mäkké pristátie na povrchu Marsu vyvinutá americkou agentúrou pre letectvo a vesmír NASA. Momentálne sa na povrchu Marsu nachádzajú dva rovery, ktoré sú funkčné a Sky Crane ich tam bezpečne dopravil. Pomocou Sky Crane sa zaznamenáva zostup roveru.
Dôvody na realizáciu.
Na realizáciu bolo viacero dôvodov. Najhlavnejším bola hmotnosť. Prvý rover nebol Sojourner, ale PrOP - M zo sondy Mars 3. Sojourner bol veľmi malý rover a samotný vážil len 10,6 kg.
Keďže sonda po vstupe do atmosféry spomalí na určitú rýchlosť, ktorá ale nie je ešte stále dostatočná na bezpečné pristátie, musí sonda spomaliť pomocou vysunutia padáku. Vinou riedkej atmosféry však sonda ani po brzdení padákom nezabrzdá dostatočne, a preto musí zapáliť motory. Soujourner mal pristávací modul Mars Pathfinder, ktorý vážil až 360 kg. Pre rovery ťažké 1 tonu, teda Perseverance a Curiosity, by sa takéto moduly nedali skonštruovať, a preto sa museli vymyslieť lepšie pristávacie systémy. Po Pathfinderovi nasledovala oveľa vyspelejšia misia Mars Exploration Rover (MER). Tieto rovery vstúpili do atmosféry, vysunuli padáky, približne 20 metrov nad povrchom sa spustili trysky a vypustili airbagy; nasledovalo niekoľko odskokov, až do zastavenia pristávacích modulov. Potom sa moduly roztvorili ako okvetné lístky a rovery boli pripravené na prieskum povrchu Marsu. Pre ťažké rovery mal tento projekt pristávania nerealizovateľnú budúcnosť. Airbagy by totiž praskli pri náraze o povrch Marsu. Neskôr inžinieri z NASA zostavili zoznam možných pristávacích technológii a postupne testovali každú jednu z nich. Nakoniec vyšiel z testu najpravdepodobnejšej možnej realizácie bezpečného pristávacieho systému pristávací systém Sky Crane.
Pristátie.
Sonda vstupuje do atmosféry Marsu a spomaľuje. Následne sa odhodí tepelný štít a Sky Crane sa oddelí a vykoná špeciálny manéver, aby ho nezasiahol zostupový modul, z ktorého sa oddelil. Ako palivo Sky Crane používa hydrazínový plyn. Následne klesne bezpečne k povrchu a rover spustí na nylonových lanách s elektrickým káblom, ktorý zabezpečuje vzájomné prepojenie. Potom rover potvrdí kontakt s povrchom a prestrihne všetky laná. Sky Crane sa s pár percentami paliva oddelí a odletí do bezpečnej vzdialenosti od roveru a následne sa zničí.
Pomenovanie.
Sky Crane je podobný a funguje na princípe ako helikoptéra a bol pomenovaný podľa Skycrane Sikorsky S-64 ("Pozri rozlišovaciu stránku Sky Crane)."

</doc>
<doc id="681888" url="https://sk.wikipedia.org/wiki?curid=681888" title="Hoa Nguyen Dinh">
Hoa Nguyen Dinh

Ing. Hoa Nguyen Dinh, PhD. (* 12. september 1959, Nghệ An) je vietnamský ekonóm pôsobiaci na Slovensku.
Život.
Absolvoval štúdium na Národohospodárskej fakulte Vysokej školy ekonomickej (od roku 1992 Národohospodárska fakulta Ekonomickej univerzity v Bratislave), počas ktorého sa aktívne zapájal do študentskej vedeckej odbornej činnosti. Po doštudovaní začal pôsobiť v Prognostickom ústave Slovenskej akadémie vied, kde po úspešnej obhajobe dizertačnej práce v roku 1993 nadobudol doktorský titul. Vo svojej vedeckovýskumnej činnosti sa zaoberá otázkami ekonomickej politiky, ekonomických nástrojov, manažmentu a zisku v trhovom prostredí a zúčastňuje sa konzultačnej a poradenskej činnosti. V „minimonografii“ "Model ekonomického rozvoja ázijských drakov" (2001) makroekonomicky rozanalyzoval ekonomiky Singapuru, Kórejskej republiky, Taiwanu a Hongkongu a vykonal komparáciu ich makroekonomických štruktúr so slovenskou ekonomikou.

</doc>
<doc id="681893" url="https://sk.wikipedia.org/wiki?curid=681893" title="Šírín Abú Ákilová">
Šírín Abú Ákilová

Šírín Abú Ákilová ( - Šírín Abú Ákila (alebo Áqila), angl. prepis: Shireen Abu Akleh (alebo Aq(i)la); * 3. apríl 1971, Jeruzalem† 11. máj 2022, Dženín) bola palestínsko-americká novinárka, ktorá pôsobila ako korešpondentka katarskej televízie Al-Džazíra.
Život.
Pochádzala z kresťansko-arabskej rodiny. Absolvovala bakalárske štúdium printovej žurnalistiky na Džámia al-Jarmúk v Jordánsku. Následne pracovala ako reportérka pre rozhlasové stanice Radio Monte Carlo a Hlas Palestíny. Od roku 1997 pôsobila v televíznej stanici Al-Džazíra, pre ktorú prinášala reportáže o dianí v Palestíne a Izraeli (napr. o Druhej intifáde).
11. máji 2022 bola ťažko postrelená počas protiteroristickej akcie Izraelských obranných síl (IDF) v meste Dženín na severe Západného brehu Jordánu a po prevoze do nemocnice o 4:15 UTC vyhlásená za mŕtvu. Podľa palestínskych úradov a televízie "Al-Džazíra" ju postrelili príslušníci IDF, no hovorca IDF vyhlásil, že nepredpokladá, že by jej smrť zavinili izraelskí vojaci a zároveň navrhol spoločné izraelsko-palestínske vyšetrenie incidentu.

</doc>
<doc id="681900" url="https://sk.wikipedia.org/wiki?curid=681900" title="Emerson, Lake &amp; Powell">
Emerson, Lake &amp; Powell

Emerson, Lake &amp; Powell, (niekedy tiež skrátene ELP) boli anglická progresívne rocková superskupina, ktorá býva verejne považovaná za nasledovný variant hudobnej formácie Emerson, Lake &amp; Palmer. Skupina Emerson, Lake &amp; Powell vydala len jeden oficiálny štúdiový album, a to v roku 1986. Debutový singel albumu bol „Touch and Go“, ktorý sa dňa 19. júla 1986 dostal na 60. miesto v rebríčku časopisu Billboard. V roku 1984 mala skupina ELP plánované obnovenie účinkovania, no voľný boli len Emerson s Gregom Lakeom, bubeník Carl Palmer mal vtedy zmluvné záväzky s rozbehnutým hudobným projketom, progresívnou skupinou Asia. Po sérii konkurzov na pozíciu hráča na bicie nástroje, nakoniec padla voľba na dlhoročného priateľa Keitha Emersona, ktorým bol Cozy Powell. Členovia kapely trvali na tom, že tento jej člen nebol vybratý preto, aby zachovali pôvodnú skratku ich názvu, že to bola len náhoda. Žartom dodali, že ich odmietli iní uchádzači, medzi nimi aj „Phil Pollins“ a „Ringo Parr“, no keď tí odmietli, museli ísť za Powellom. Krátko pred nahrávaním sa stala nehoda, pri ktorej rozbehnutý traktor prerazil aparatúru, ktorú mali rozloženú v jednej stodole a pripravenú na skúšanie. Situáciu Emerson komentoval neskôr slovami, že by sa celkom kľudne mohli volať aj 'Emerson, Lake &amp; Plough!'" (Emerson, Lake a Pluh).
Eponymný štúdiový debut kapely bol návratom k štýlu pôvodnej zostavy ELP. Bol to súbor dlhých progresívne rockových nahrávok, jemných balád a klasických hudobných tém. Napríklad skladbu „Mars, Bringer of War“ od Gustava Holsta, Lake predtým hral počas svojho pôsobenia v kapele King Crimson. Jedna pieseň, „The Score“, dokonca odkazuje na text „Vitajte späť, moji priatelia, na show, ktorá nikdy nekončí“ ktorý mala pôvodná zostava ELP v piesni „Karn Evil 9: First Impression“ na albume "Brain Salad Surgery".
Na koncertoch skupina predviedla aj klasické skladby z repertoáru ELP a The Nice. Turné sprevádzali rôzne spory, ktoré viedli k tomu, že kapela vyhodila svoj manažment a nakoniec sa rozpadla ešte skôr, ako stihla nahrať druhý štúdiový album. Potom sa Emerson opäť spojil s Palmerom a spolu s Robertom Berrym v roku 1988 založili skupinu 3. Originálna zostava Emerson, Lake &amp; Palmer sa znovu spoljila v roku 1992 nahrali album "Black Moon", ktorý štýlovo pripomína a nadväzuje na album, ktorý pred ním vydali Emerson, Lake &amp; Powell.
Z niektorých koncertných a štúdiových materiálov zoskupenia Emerson, Lake &amp; Powell neskôr v roku 1990 vznikol bootleg, ktorý bol v roku 2003 čiastočne remastrovaný a cez Manticore Records ho sprístupnili na oficiálnych internetových stránkach ELP.
V súčasnosti už nežije ani jeden z troch členov kapely Emerson, Lake &amp; Powell. Cozy Powell zomrel ako 50 ročný pri dopravnej nehode dňa 5. apríla 1998. Keith Emerson zomrel vo veku 71 rokov dňa 11. marca 2016 na následky výstrelu do hlavy, ktorý bol označený za samovraždu, a Greg Lake zomrel ako 69 ročný 7. decembra 2016 na rakovinu pankreasu.

</doc>
<doc id="681902" url="https://sk.wikipedia.org/wiki?curid=681902" title="Končiny (vrch v Súľovských vrchoch)">
Končiny (vrch v Súľovských vrchoch)

Končiny () je vrch v Súľovských vrchoch. Leží nad Zemianskou Závadou, približne juhovýchodne od Považskej Bystrice. 
Poloha.
Nachádza sa v juhozápadnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie obcí Prečín a Domaniža. Najbližším sídlom je na severozápadnom úpätí situovaná Zemianska Závada, severne sa nachádza Prečín, východne Domaniža a južne leží Ďurďové. Vrch leží v CHKO Strážovské vrchy. 
Opis.
Končiny sa nachádzajú v rázsoche, ktorá vybieha severným smerom z vrchu Stráne (). Severným susedom je vrch Tarabová () a Bukovina (), západne sa nachádza Roháč (), Tŕnie () a Kňazová (), južne dominujú Stráne a východným smerom Srniak (). Vrch je súčasťou povodia Váhu, kde rieku odvádza Závadský potok cez riečku Domanižanku. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z miest s nižšou a riedkou vegetáciou je možno vidieť najmä okolité Súľovské vrchy, pri dobrých podmienkach aj Strážovské vrchy, Malú Fatru, Javorníky a Biele Karpaty.
Prístup.
Na vrchol nevedie značený chodník, preto prístup je možný lesnými chodníkmi z okolia. 

</doc>
<doc id="681910" url="https://sk.wikipedia.org/wiki?curid=681910" title="MOL Group">
MOL Group

MOL Group je akciová spoločnosť a nadnárodný koncern so sídlom v Maďarsku pôsobiaci v priemysle spracujúcom ropu, zemný plyn a LNG. Spoločnosť vlastní 3 rafinérie, 2 petrochemické podniky a každý deň vyprodukuje cca. 120 tisíc barelov ropy pričom počet krajín v ktorých spoločnosť pôsobí presahuje 30. Okrem spracovania a obchodu s ropou, zemným plynom a LNG sa spoločnosť venuje aj maloobchodu a mobilite. MOL Group má sieť ~2000 čerpacích staníc a medzi jeho dcérske spoločnosti patrí aj spoločnosť Slovnaft.
Dejiny.
Spoločnosť MOL Group bola založená 1. októbra 1991 spojením 9 štátom vlastnených spoločností, preto sa niekedy uvádza rok založenia predchodcov. MOL je od roku 1996 akciovou spoločnosťou s mnohými vlastníkmi, predtým bol štátnou spoločnosťou. Od roku 1995 MOL Group expanduje na zahraničné trhy. 
Spoločnosť Slovnaft sa v roku 2001 stala členom skupiny MOL a v roku 2004 sa SLOVNAFT, a.s stal integrovanou súčasťou skupiny MOL. 
Kontroverzie.
Právny spor o INA.
V roku 2011 Chorvátsko začalo vyšetrovanie expremiéra Iva Sanadera za údajné prijatie úplatku vo výške 10 miliónov € od spoločnosti MOL výmenou za to, že chorvátska vláda schváli prvý dodatok k akcionárskej zmluve, čím si MOL zabezpečí manažérske práva, pričom obvinilo aj spoločnosť MOL. MOL všetky obvinenia opakovane poprel. Čoskoro nato maďarská prokuratúra začala vyšetrovanie pre podozrenie z podplácania a v roku 2012 obvinenia z trestnej činnosti v tejto veci zamietla.
Operácie v Rusku.
Podľa zoznamu Yale School of Management z marca 2022, spoločnosť MOL pokračuje v podnikaní v Rusku napriek rozsiahlemu bojkotu po ruskej invázii na Ukrajinu. 

</doc>
<doc id="681911" url="https://sk.wikipedia.org/wiki?curid=681911" title="Orientálny tanec">
Orientálny tanec



</doc>
<doc id="681912" url="https://sk.wikipedia.org/wiki?curid=681912" title="Dúpna">
Dúpna

Dúpna () je vrch v Súľovských vrchoch. Leží nad obcou Malé Lednice, približne (juho)západne od Rajca. 
Poloha.
Nachádza sa v juhovýchodnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie obcí Malé Lednice a Prečín. Najbližšími sídlami sú juhovýchodne ležiace Malé Lednice, severovýchodne situovaná Veľká Čierna, západne ležiaci Prečín a južne Domaniža. Vrch leží v CHKO Strážovské vrchy. 
Opis.
Dúpna je súčasťou hrebeňa, ktorý vedie od vrchu Žibrid () juhozápadným smerom cez Vysoký vrch na Stráne (). Severne susedí Roháč () a Tisová (), východne vrch Baby () a Srniak (), juhozápadne Stráne a Končiny () a západne Tarabová () a Bukovina (). Oblasť patrí do povodia Váhu, kde vodu odvádzajú prítoky Domanižanky. Značený turistický chodník traverzuje vrchol východným úpätím.
Výhľady.
Súvislý lesný porast vrcholovej časti neumožňuje rozhľad. Z vhodných miest s nižšou vegetáciou možno vidieť najmä okolité vrchy Súľovských vrchov, pri dobrých podmienkach vidieť aj Lúčanskú Fatru a časť Strážovských vrchov, Javorníkov a Bielych Karpát.
Prístup.
Na vrchol nevedie značený chodník, pretože značená turistická trasa prechádza východnými svahmi. Prístup na vrchol je možný lesnými chodníkmi po hrebeni.

</doc>
<doc id="681915" url="https://sk.wikipedia.org/wiki?curid=681915" title="Aéro-Club de France">
Aéro-Club de France

Aéro-Club de France je celosvetová inštitúcia zaoberajúca sa rôznymi aspektmi letectva. Bolo založené v roku 1898 a je najstarším zariadením svojho druhu na svete.
V AeCF sú zastúpení akademici, výrobcovia produktov, poskytovatelia služieb a ďalší svetoví profesionáli v oblasti civilného a vojenského letectva. Sídlo organizácie je v Paríži.

</doc>
<doc id="681926" url="https://sk.wikipedia.org/wiki?curid=681926" title="Nebeská ríša veľkého pokoja">
Nebeská ríša veľkého pokoja

Nebeská ríša veľkého pokoja (čínsky: "Tchaj-pching tchien kuo", pchin-jin Tàipíng Tiān Guó, znaky: 太平天囯) bol štátny útvar v Číne, ktorý od roku 1853 čiastočne alebo úplne ovládal provincie Chu-pej, An-chuej, Ťiang-si a Če-ťiang, s hlavným mestom v Nankingu.
História.
Vznik.
Tchajpchinské povstanie vypuklo v roku 1850 v provincii Kuang-si pod vedením Chung Siou-čchüana, kresťanského konvertitu, ktorý na území, ktoré ovládal, založil nezávislý štát - Nebeskú ríšu veľkého pokoja. V polovici 19. storočia postihla Čínu séria prírodných katastrof, hospodárskych problémov a porážok (najmä ponižujúca porážka v roku 1842 v prvej ópiovej vojne so Spojeným kráľovstvom). 11. januára 1851 sa Chung Siuo-čchüan vyhlásil za „nebeského kráľa“ (天王, Tchien-wang) a založil novú dynastiu, Nebeskú ríšu veľkého pokoja. Po menších konfliktoch sa násilie vo februári 1851 vystupňovalo do Ťintchienského povstania, v ktorom 10-tisícová povstalecká armáda porazila menšie čchingské sily. Feng Jün-šan bol stratégom povstania a správcom kráľovstva počas jeho prvých dní až do svojej smrti v roku 1852.
Keďže Chung Siou-čchüan údajne dostal v sne pokyn vyhubiť všetkých „démonov“, za ktorých Tchaj-pchingovia považovali Mandžuov, vybrali sa teda zabíjať a vyhladiť celé mandžuské obyvateľstvo. Keď bol Nanking obsadený, Tchaj-pchingovia v meste zabili, upálili a rozsekali 40 000 Mandžuov. Najprv zabili všetkých mandžuských mužov, potom vyhnali mandžuské ženy za mesto a upálili ich.
Pád ríše.
Pokus o dobytie Šanghaja v roku 1860 bol spočiatku úspešný, ale nakoniec čínski vojaci a európski dôstojníci pod vedením Fredericka Townsenda Warda Šanghaj ubránili. Chung Siou-čchüan vyhlásil, že Boh bude brániť Nanking, ale v júni 1864 Chung Siou-čchüan zomrel na otravu jedlom. Len niekoľko dní po jeho smrti čínske vojská dobyli mesto Nanking. Jeho telo bolo pochované v bývalom cisárskom paláci, kde ho neskôr exhumovali a víťazní generáli mohli overiť jeho smrť. Potom bolo jeho telo spopolnené. Vojaci potom vystrelili popol z dela, aby jeho pozostatky nemali hrob ako večný trest za vzburu.
Štyri mesiace pred pádom Nebeského kráľovstva Chung Siou-čchüan abdikoval v prospech Chung Tchien-kuej-fua, svojho najstaršieho syna. V čase odovzdania moci mal pätnásť rokov. Hoci ríša padla v roku 1864, boj sa neskončil. V celej Číne bolo ešte niekoľko stotisíc povstalcov, ktorí pokračovali v boji s viac ako štvrťmiliónovou presilou. V auguste 1871 čínske jednotky úplne zničili povstaleckú armádu pod vedením Š’ Ta-kchaja.
Náboženské záležitosti.
Spočiatku sa nasledovníci Chung Siou-čchüana nazývali uctievači Boha. Chungovu vieru inšpirovali vízie, ktoré zaznamenal a v ktorých ho na nebi pozdravil Šang-ti, Najvyšší cisár alebo Jehova. Chung bol predtým v kontakte s protestantskými misionármi a čítal Bibliu. Nebeská ríša veľkého pokoja bola založená na synkretizme Chung Siou-čchüana s kresťanstvom, ktorý sa líšil od hlavného prúdu kresťanských modlitieb, rituálov a sviatkov. Knižnice budhistických kláštorov boli zničené, v prípade oblasti delty rieky Jang-c’-ťiang takmer úplne. Chrámy taoizmu, konfucianizmu a iných tradičných vierovyznaní boli často premenené na kostoly, školy, nemocnice alebo boli zničené.
Zahraničné záležitosti.
Nebeské kráľovstvo zachovalo koncepciu cisárskeho čínskeho tributárneho systému, keď nariadilo všetkým „desaťtisíc národom sveta“, aby sa podriadili Nebeskému dvoru a každoročne mu odvádzali tribút. Nebeský kráľ vyhlásil, že má v úmysle založiť novú čínsku dynastiu.
Mena.
V prvom roku svojho vzniku razila Nebeská ríša veľkého pokoja mince s priemerom 23 až 26 mm s hmotnosťou približne 4,1 g. Na lícnej strane bolo napísané meno kráľovstva a na rube „Svätý poklad“ (čínsky 聖寶); kráľovstvo vydávalo aj papierové bankovky.

</doc>
<doc id="681931" url="https://sk.wikipedia.org/wiki?curid=681931" title="Catherine Colonnová">
Catherine Colonnová

Catherine Colonnová (; * 16. apríl 1956, Tours, Francúzsko) je francúzska diplomatka, od roku 2019 veľvyslankyňa Francúzska v Spojenom kráľovstve.
Životopis.
Získala magisterský titul z práva, pokročilý diplom z verejného práva. Má titul zo Institut d’études politiques de Paris (Sciences Po) a je absolventka École nationale d’administration, ktorú študovala v rokoch 1981 až 1983.
Svoju diplomatickú kariéru začala na pozícii druhej tajomníčky na francúzskom veľvyslanectve vo Washington, D. C. kde pôsobila v rokoch 1983 až 1986. Následne pôsobila na direktoráte právnych záležitostí Ministerstva zahraničných vecí (do roku 1988). V rokoch 1988 až 1989 bola poradkyňou ministra pre verejné práce a bývanie. Následne pracovala v centre plánovania politík Ministerstva zahraničných vecí (do roku 1990). V rokoch 1993 až 1995 pracovala v tlačovom a informačnom úrade na Ministerstve zahraničných vecí. Zástupujúcou hovorkyňou MZV bola v rokoch 1993 až 1995. Následne bola v období 1995 až 2004 hovorkyňou prezidenta republiky. V rokoch 2004 až 2005 bola generálnou riaditeľkou Francúzskeho národného centra pre kinematografiu a animáciu (Centre national du cinéma et de l’image animée) a viceprezidentka Festival de Cannes. Následne bola ministerskou delegátkou pre európske záležitosti (20052007).
V rokoch 2008 až 2010 pôsobila ako stála predstaviteľka Francúzska pri UNESCO. Na poste bola od marca 2008, jej predchodkyňa bola Joëlle Bourgois a nástupkyňa Rama Yade. V období 2010 až 2014 pracovala v súkromnom sektore. Od 1. septembra 2014 bola veľvyslankyňa v Taliansku. Jej predchodcom bol Alain Le Roy, nástupcom Christian Masset. Následne bola do roku 2019 stála predstaviteľka pri OECD. Jej predchodcom bol Pierre Duquesne a nástupcom Jean-Pierre Jouyet.
Od 2. septembra 2019 je veľvyslankyňa v Spojenom kráľovstve. Kráľovná Alžbeta II. ju prijala 11. decembra 2019. Jej predchodcom v Londýne bol Jean-Pierre Jouyet, ktorý sa stal veľvyslancom pri OECD.

</doc>
<doc id="681937" url="https://sk.wikipedia.org/wiki?curid=681937" title="Flavia Iulia Helena Augusta">
Flavia Iulia Helena Augusta



</doc>
<doc id="681938" url="https://sk.wikipedia.org/wiki?curid=681938" title="Helena Augusta">
Helena Augusta



</doc>
<doc id="681942" url="https://sk.wikipedia.org/wiki?curid=681942" title="Salisbury Infirmary">
Salisbury Infirmary

Salisbury Infirmary (doslova "Salisburská ošetrovňa") bola nemocnica na Fisherton Street v Salisbury v anglickom grófstve Wiltshire fungujúca od roku 1767 do roku 1993.
História.
Salisburská ošetrovňa mala ako nemocnica dlhú históriu. Prvý lord Fevershamu, ktorý zomrel v roku 1763, zanechal sumu 500 libier na zriadenie okresnej nemocnice a na valnom zhromaždení 23. septembra 1766 bol ustanovený výbor. Gróf z Pembroke bol nominovaný ako dozorca, gróf z Radnoru ako prezident a Robert Cooper ako pokladník, zatiaľ čo Dr. Henry Hele a Dr. Jacob boli menovaní ako lekári.
Bol zakúpený pozemok a existujúce domy na ňom boli otvorené pre príjem pacientov 2. mája 1767. John Wood mladší z Bath medzitým vypracoval plány na novú štvorposchodovú budovu na pozemku s viac ako 100 lôžkami. Keď bola nová budova z červených tehál dokončená a otvorená v roku 1771, existujúce domy boli odstránené. Nemocnica bola neskôr značne rozšírená, s krídlom pridaným na jednej strane v roku 1845 a na druhej strane v roku 1869 a ďalšími prístavbami z 20. storočia. Alfred Buckley bol koncom 19. storočia 13 rokov predsedom ošetrovne.
V roku 1936 bolo otvorené nové ambulantné oddelenie venované T. E. Lawrenceovi, britskému vojenskému dôstojníkovi. Nemocnica v roku 1948 vstúpila do National Health Service. Budova bola v roku 1972 zaznamenaná ako pamiatkovo chránená v zozname budov II. stupňa pod názvom "General Infirmary".
Práve na jednotke intenzívnej starostlivosti ošetrovne zomrel 4. januára 1986 spevák skupiny Thin Lizzy Phil Lynott na ochorenie súvisiace s alkoholom a drogami. V roku 1993 po prevedení služieb do Salisbury District Hospital, bola ošetrovňa v roku 1991 zatvorená. Budova bola v roku 1997 prerobená na bývanie.

</doc>
<doc id="681944" url="https://sk.wikipedia.org/wiki?curid=681944" title="Pseudouridín">
Pseudouridín

Pseudouridín (symbol Ψ) je izomér nukleozidu uridínu, v ktorom je báza uracil spojená s ribózou C-C väzbou (uhlík-uhlík) namiesto zvyčajnej N-C glykozidovej väzby (dusík-uhlík).
V bunkovej RNA je pseudouridín najbežnejšou modifikáciou RNA. Po transkripcii a syntéze môže byť RNA modifikovaná viac ako 100 rôznymi chemickými úpravami. Tie môžu post-transkripčne ovplyvniť expresiu RNA a môžu plniť rôzne úlohy v bunke vrátane translácie, lokalizácie a stabilizácie RNA. Väzba uhlík-uhlík prítomná v pseudouridíne medzi uracilom a ribózou umožňuje väčšiu rotačnú voľnosť a konformačnú flexibilitu. Okrem toho môže pseudouridín tvoriť o jednu vodíkovú väzbu viac na N1 pozícii.
Pseudouridín je bežný, ale záhadný štrukturálny komponent rôznych molekúl RNA (transferovej, ribozómovej, malej nukleárnej a malej nukleolárnej RNA). Nedávno bol pseudouridín objavený i v kódujúcej RNA. Keďže je to najbežnejšia modifikácia RNA, nachádza sa vo všetkých troch doménach života a bola prvou objavenou modifikáciou. Zastupuje asi 4 % nukleotidov v tRNA kvasiniek. Táto modifikácia stabilizuje RNA a zlepšuje skladanie báz vďaka tvorbe dodatočnej vodíkovej väzby s vodou, ktorú tvorí pomocou voľnej imino skupiny na N1. V rRNA "Escherichia coli" sa nachádza 11 pseudouridínov, v cytoplazmovej rRNA kvasiniek je ich 30, v mitochondriálnej 21S rRNA je jediná takáto úprava a v ľudskej rRNA je prítomných asi 100 pseudouridínov.
Bolo preukázané, že pseudouridín v rRNA a tRNA môže doladiť a stabilizovať regionálne štruktúrne motívy a pomôcť udržať funkcie počas dekódovania mRNA, skladania ribozómov a translácie. Pseudouridín v snRNA zlepšuje RNA-pre-mRNA interakciu v spliceozóme, čím sa umožňuje regulácia zostrihu.
Efekty a modifikácia rôznych tRNA.
tRNA.
Ψ je všadeprítomný v tomto druhu RNA a umožňuje bežné štruktúrne motívy tRNA. Jeden takýto motív je TΨC, ktorý obsahuje Ψ55. Ψ sa bežne nachádza v D-ramene a antikodónovom ramene a slučke tRNA v každej doméne života. V každom štruktúrnom motíve stabilizujú unikátne fyzikálne chemické vlastnosti pseudouridínu štruktúru tRNA, čo by nebolo možné so štandardným uracilom.
Pseudouridín počas translácie moduluje interakciu tRNA s molekulami rRNA a mRNA. Ψ a ostatné modifikované nukleotidy ovplyvňujú lokálnu štruktúru domén tRNA, v ktorých sa nachádzajú, bez toho, aby ovplvynili celkový tvar RNA. Pseudouridín sa zdá byť kritický antikodónovej slučke pre správne viazanie tRNA na ribozóm. Ψ stabilizuje dynamickú štruktúru tohto regiónu a zlepšuje silné viazanie na 30S podjednotku ribozómu. Stabilizovaná konformácia andikodónovej slučky pomáha udržať správne párovanie kodón-antikodón počas translácie. Táto stabilita môže zlepšiť presnosť translácie, pretože sa znižuje rýchlosť tvorby peptidovej väzby, čo znamená, že ribozóm môže odmietnuť nesprávne páry kodón-antikodón. Napriek dôležitej úlohe Ψ v stabilizácii lokálnych štruktúr nie je jeho prítomnosť nutná pre životnosť bunky a takisto zvyčajne nie je nutná pre aminoacyláciu (naviazanie aminokyseliny na tRNA).
mRNA.
Pseudouridín sa nachádza v mRNA, ktoré fungujú ako predloha pre syntézu bielkovín. Ψ v mRNA môže ovplyvniť špecificitu stop kodónov (UAA, UGA a UAG). V týchto stop kodónoch dochádza k potlačeniu nezmyselných mutácii práve vďaka modifikácii U→Ψ a mutácii U→C. Vo vakcíne na SARS-CoV-2 od BioNTech/Pfizer, známej ako BNT162b2 alebo Comirnaty, sú všetky uridíny nahradené za "N1"-metylpseudouridín, teda nukleozid podobný pseudouridínu, ktorý obsahuje metylovú skupinu na N1 atóme.
rRNA.
Pseudouridín sa nachádza i vo veľkej a malej podjednotke ribozómu vo všetkých doménach života a ich organelách. Ψ je prítomný hlavne v doménach II, IV a V a stabilizuje interakcie RNA-RNA a/alebo RNA-bielkovina. Táto stabilita sprostredkovaná pseudouridínom môže napomáhať skladaniu rRNA a ribozómov. Pseudouridín môže takisto ovplyvniť stabilitu lokálnych štruktúr, ktoré ovplyvňujú rýchlosť a presnosť dekódovania a opravovania počas translácie.
snRNA.
Pseudouridín sa nachádza v snRNA hlavných spliceozómov eukaryotov. Prítomnosť Ψ je často fylogeneticky zachovávaná, ale naprieč rôznymi taxónmi a druhmi existujú rôzne variácie. Pseudouridín je v snRNA prítomný v miestach, ktoré sa účastnia interakcií RNA-RNA a RNA-bielkovina, ktoré sprostredkovávajú skladanie a funkciu spliceozómu. Prítomnosť pseudouridínu v snRNA prispieva k správnemu skladaniu spliceozómu, ktorý je nevyhnutný pre spracovanie pre-mRNA.
Pseudouridínsyntázy.
RNA modifikácie na pseudouridín vznikajú posttranskripčne, teda po vytvorení RNA. Bielkoviny, ktoré sprostredkovávajú tieto modifikácie, sa nazývajú pseudouridínsyntázy alebo PUS, a reakcia, ktorú katalyzujú, sa nazýva pseudouridylácia. Tieto proteíny sa nachádzajú vo všetkých ríšach života. Väčšina výskumov týchto enzýmov sa zameriavala na modifikácie tRNA, takže mechanizmy ich pôsobenia na snRNA a mRNA nie sú jasne pochopené. Pseudouridínsyntázy sa líšia vo svojej špecificite, štruktúre a mechanizmoch izomerizácie. Rôzne štruktúry sú rozdelené do šiestich rodín (TruA, TruB, TruD, RluA, RsuA a Pus10). Enzýmy z rodiny RsuA boli nájdené len u baktérií a Pus10 len u archeónov. Tieto rodiny zdieľajú aktívnu sekvenciu a dôležité štruktúrne motívy.
TruA.
TruA doména modifikuje rôzne miesta v tRNA, snRNA a mRNA. Mechanizmus izomerizácie uridínu nie je jasne popísaný.
PUS 1 sa nachádza v jadre a modifikuje tRNA na rôznych miestach, U44 v U2 snRNA a U28 v U6 snRNA. Štúdie ukázali, že expresia PUS 1 sa zvyšuje počas environmentálneho stresu a je dôležitá v regulácii zostrihu RNA. Okrem toho je PUS 1 nevyhnutná pre presun tRNA vytvorenej v jadre do cytoplazmy.
PUS 2 je podobná PUS 1, ale nachádza sa v mitochondriách a modifikuje len U27 a U28 v mito-tRNA. Tento proteín modifikuje mitochondriálnu tRNA, ktorá má menšie množstvo modifikácií na pseudouridín v porovnaní s inými tRNA. Na rozdiel od väčšiny proteínov nachádzajúcich sa v mitochondriách nebol u PUS 2 objavený mitochondriálny cieliaci signál (MTS).
PUS 3 je homológ PUS 1, ale modifikuje iné miesta v tRNA (U38/U39) v cytoplazme a mitochondrii. Tento proteín je z celej TruA rodiny najzachovávanejší medzi rôznymi druhmi. Keď sa tRNA nesprávne zloží, objavuje sa menej modifikácii týmto enzýmom. Okrem tRNA pôsobí tento proteín i na ncRNA a mRNA, ale stále je nutný ďalší výskum na určenie dôležitosti týchto modifikácií. PUS 3 a PUS 1 u ľudí modifikujú RNA aktivujúcu steroidový receptor.
TruB.
Rodina TruB obsahuje len PUS 4, ktorý sa nachádza v mitochondrii a jadre. Modifikácie spôsobené PUS 4 sa nachádzajú na U55 v tRNA. U ľudí v PUS 4 v skutočnosti chýba väzbová doména nazývaná PUA alebo pseudouridínsyntáza a archeozíntransglykozyláza. PUS 4 má sekvenčnú špecificitu pre T-slučku tRNA. Predbežné dáta naznačujú, že PUS 4 modifikuje mRNA, ale na potvrdenie bude potrebný ďalší výskum. PUS 4 takisto viaže vírus stoklasovej mozaiky, čo je RNA vírus napadajúci rastliny.
TruD.
Jediným členom rodiny TruD je PUS 7, ktorý je schopný modifikovať rôzne molekuly RNA, ale nie je jasné, ako sú tieto rôzne substráty rozpoznávané. PUS 7 modifikuje U2 snRNA na pozícii 35 a tieto modifikácie sú bežnejšie, keď sú bunky v teplotnom šoku. Ďalšou modifikáciou je cytoplazmatická tRNA na pozícii 13 a pozícia 35 v pre-tRNATyr. Takisto modifikuje i niektoré mRNA. PUS 7 modifikuje uridín v rôznych sekundárnych štruktúrach, takže sa zdá, že toto nie je rozhodujúci faktor pri určovaní špecificity. Vyzerá to tak, že PUS 7 rozpoznáva konkrétnu sekvenciu, a to UGUAR (kde R je častejšie G než A), v ktorej je druhý uridín modifikovaný na pseudouridín. Pseudouridylácia mRNA týmto enzýmom sa zvyšuje pri teplotnom šoku, pretože sa tento enzým presúva z jadra do cytoplazmy. Predpokladá sa, že táto modifikácia zvyšuje stabilitu mRNA počas teplotného šoku, než sa RNA presunie do jadra alebo mitochondrie, ale na potvrdenie je nutný ďalší výskum.
RluA.
Rodina RluA je najväčšia rodina pseudouridínsyntáz. Tieto proteíny identifikujú svoje substráty tak, že po naviazaní na ne dosiahnu väzbovú špecificitu pomocou „nanútenia“ novej štruktúry svojmu substrátu.
PUS 5 nie je poriadne preštudovaná pseudouridínsyntáza. Podobne ako PUS 2 nemá mitochondriálnu cieliacu sekvenciu. Tento proteín modifikuje U2819 v mitochondriálnej 21S rRNA. Takisto sa predpokladá, že modifikuje mRNA, ale na potvrdenie bude potrebný ďalší výskum.
PUS 6 modifikuje U31 cytoplazmatickej i mitochondriálnej tRNA. PUS 6 takisto modifikuje i mRNA.
PUS 8 upravuje cytoplazmatickú tRNA na pozícii U32. Na C-konci má DRAP-deaminázovú doménu, ktorá sa účastní biosyntézy riboflavínu. Táto doména, ktorá je príbuzná riboflavínsyntáze, má úplne odlišnú funkciu a nie je známe, či interaguje s druhou doménou (pseudouridínsyntázovou). PUS 8 je nevyhnutná v kvasinkách, ale predpokladá sa, že je to kvôli syntéze riboflavínu a nie pseudouridylácii.
PUS 9 katalyzuje pseudouridyláciu na tej istej pozícii, ako PUS 8, ale je lokalizovaná v mitochondriách namiesto cytoplazmy. Je to jediný PUS proteín, ktorý obsahuje mitochondriálny cieliaci signál na N-konci. Štúdie predpokladjú, že PUS 9 môže modifikovať i mRNA, čo by znamenalo menšiu substrátovú špecificitu.
Techniky sekvenovania genómu pre pseudouridín.
Pseudouridín sa dá identifikovať mnohými technikami. Bežnou technikou detekcie modifikácií RNA a DNA je kvapalinová chromatografia s hmotnostným spektrometrom (LC-MS). Hmotnostná spektrometria rozdeľuje molekuly podľa hmotnosti a náboj. Uridín a pseudouridín majú rovnakú hmotnosť, ale majú rôzne náboje. Kvapalinová chromatografia ich rozlišuje podľa retenčného času, ktorý popisuje, ako rýchlo opúšťajú kolónu. Chemicky je možné pseudouridín identifikovať pomocou CMC ("N"-cyklohexyl-"N"'-β-(4-metylmorfolínium)etylkarbodiimidu), ktorý špecificky označuje a rozlišuje uridín od pseudouridínu. CMC sa viaže na oba, ale pevnejšie sa viaže na pseudouridín, keďže sa môže tvoriť vodíková väzba na dusík. CMC viazaný na pseudouridín sa potom môže zobraziť pomocou označenia signálnou molekulou. Táto metóda sa stále vylepšuje, aby sa zvýšila jej výkonnosť.
Medicinálny význam pseudouridínu.
Pseudouridín vykazuje slabý, ale významný, vplyv na cukorfosfátovú kostru vo svojej blízkosti a takisto zlepšuje skladanie báz. Tieto účinky pravdepodobne stoja za biologickým významom väčšiny, ale asi nie všetkých, pseudouridínov v RNA. Niektorí genetické mutanti, ktorým chýbajú konkrétne pseudouridínové reziduá v tRNA alebo rRNA, vykazujú problémy s transláciou, pomaly rastú alebo nedostatočne konkurujú divým variantom v zmiešanej kultúre. Pseudouridínové modifikácie sú takisto implikované v niektorých ľudských poruchách, napríklad mitochondriálna myopatia a sideroblastická anémia (MLASA) a dyskeratosis congenita. Dyskeratosis congenita a Hoyeraal-Hreidarssonov syndróm sú dve vzácne dedičné choroby, ktoré sú spôsobené mutáciou v géne DKC1, ktorý kóduje pseudouridínsyntázu s názvom dyskerín. Pseudoudirín takisto regulujue latenciu vírusových procesov pri infekcii vírusom HIV. Pseudouridylácia bola takisto spojená s patogenézou maternálne dedeného diabetu a hluchoty (MIDD). Konkrétne ide o bodovú mutáciu v mitochondriálnej tRNA, ktorá evidentne blokuje pseudouridyláciu jedného nukleotidu, čím dochádza k zmene terciárnej štruktúry tRNA. To môže viesť k väčšej nestabilite tRNA, ktorá má za následok nedostatky mitochondriálnej translácie a respirácie.
Vakcíny.
Keď sa v syntetickej mRNA použije pseudouridín namiesto uridínu, modifikovaná mRNA vzbudzuje menšiu odozvu od Toll-like receptorov, ktoré sú súčasťou ľudského imunitného systému, ktoré by inak túto mRNA označili ako nevítanú. Vďaka tomu je pseudouridín užitočný vo vakcínach, vrátane mRNA vakcín na COVID-19. Túto vlastnosť pseudouridínu objavili Katalin Karikóová a Drew Weissman v roku 2005 a v roku 2023 bol ich objav ocenený Nobelovou cenou za fyziológiu alebo medicínu.
"N1"-Metylpseudouridín spôsobuje ešte slabšiu odpoveď od imunitného systému než Ψ a zároveň zlepšuje translačnú kapacitu. mRNA vakcíny od Pfizer/BioNTech a Moderny teda využívajú "N1"-metylpseudouridín namiesto pseudouridínu.

</doc>
<doc id="681945" url="https://sk.wikipedia.org/wiki?curid=681945" title="Lurdské jaskyne na Slovensku">
Lurdské jaskyne na Slovensku

V Jaskyni Massabielle vo francúzskom meste Lurdy sa Bernadette Soubirousovej v roku 1858 zjavila Panna Mária. Na počesť zjavenia Panny Márie Lurdskej sa začali stavať repliky lurdskej jaskyne v mnohých krajinách. Prejavená úcta a zbožnosť sa rozšírila aj na Slovensko .
Lurdské jaskyne sa na Slovensku nachádzajú na týchto miestach:

</doc>
<doc id="681946" url="https://sk.wikipedia.org/wiki?curid=681946" title="Marivaux">
Marivaux



</doc>
<doc id="681947" url="https://sk.wikipedia.org/wiki?curid=681947" title="Pierre de Marivaux">
Pierre de Marivaux



</doc>
<doc id="681948" url="https://sk.wikipedia.org/wiki?curid=681948" title="Vatikánske záhrady">
Vatikánske záhrady

Vatikánske záhrady (tal. "Giardini Vaticani") je záhradný komplex, park, ktorý zaberá viac ako polovicu územia Mestského štátu Vatikán. Rozprestiera sa na ploche približne 23 hektárov. Najvyšší bod sa nachádza vo výške 60 metrov nad morom a je najvyšším bodom Vatikánu.
Záhrady sú zo severu, juhu a západu ohraničené vatikánskymi múrmi. Na východe ich ohraničuje Bazilika svätého Petra a Vatikánske múzeá. Nájdete tu parkový les v štýle anglickej záhrady, ako aj starostlivo upravené, geometricky usporiadané záhony. Je to jedinečná oáza zelene v centre Ríma. O celý komplex sa stará približne tridsať zamestnancov. 
História.
Vatikánske záhrady sú od 13. storočia miestom pokoja a rozjímania pápežov. V roku 1279 Mikuláš III. (1277-1280) presťahoval svoju rezidenciu do Vatikánu a okolo svojej rezidencie dal vybudovať malý park, približne v oblasti dnešného Belvederu. Mikuláš V. (1447-1455) pred Apoštolským palácom, na mieste nádvoria svätého Damasa, založil novú záhradu so živými plotmi a fontánami.
Hlavná etapa výstavby Vatikánskych záhrad sa datuje do obdobia renesancie a baroka v 16. až 17. storočí, keď tu pracovali napríklad Pirro Ligorio (1510-1583), Antonio Tempesta (1555-1630), Giovanni Maggi (1566-1618) a Giambattista Falda (1648-1678). Začiatkom 16. storočia bol nerovný terén rozdelený na terasy, ktoré boli spojené schodmi, podľa návrhu Donata Bramanteho (1444-1514). Okrem rôzne usporiadaných zelených plôch bol priestor postupne oživený rôznymi stavbami, fontánami či obrazmi a sochami.
Lev XIII. (1810-1903) záhradu oživil danielmi, gazelami a jeleňmi dovezenými z Afriky. Pius XI. (1857-1939), ktorý sa po parku pohyboval autom, dal vydláždiť všetky chodníky. V čase jeho pontifikátu, presnejšie po roku 1929, sa v záhradách nachádzali aj rôzne budovy potrebné pre fungovanie novo uznaného mestského štátu Vatikán - sídlo vlády, železničná stanica atď. V roku 1930 vybudoval inžinier Franco Ratti v blízkosti dnešného heliportu obrovskú podzemnú nádrž s objemom 8 miliónov litrov, ktorá zásobuje záhrady vodou. Používa sa na zavlažovanie, napájanie fontán a hasenie požiarov. Voda sa privádza z neďalekého jazera Bracciano.
Pamätihodnosti.
V záhradách sa nachádza približne 6500 exemplárov rastlín, ktoré predstavujú približne 300 druhov. Rastliny nie sú vždy typicky talianske, je tu množstvo exotických druhov z celého sveta - severoamerické javory, libanonské cédre, japonské cykasy, tasmánsky eukalyptus, čínsky jazmín a iné. Často sú to rôzne dary pre pápeža. V záhradách žijú bežné aj vzácnejšie druhy vtákov, žiab a slimákov. Typická je kolónia zelených papagájov - papagájov mníchov (Myopsitta monachus). Nájdete tu aj veveričky, kuny a ježkov. Žiadne zvieratá sa tu však nechovajú cielene.
Medzi bohatou vegetáciou sa nachádzajú rôzne budovy a menšie umelecké diela z 9. storočia až po súčasnosť. V záhradách sa nachádza aj niekoľko dôležitých štátnych budov, ako napríklad Vatikánsky rozhlas, železničná stanica a sídlo vlády. Okrem väčších budov sa v záhradách nachádza množstvo fontán, sôch, fragmentov antických stĺpov a sarkofágov. Kamenné alebo drevené lavičky umožňujú odpočinok počas stúpania v strmom teréne. Cesty sú označené jednoduchými kamennými tabuľami a osvetlené starobylými liatinovými lampami. 

</doc>
<doc id="681951" url="https://sk.wikipedia.org/wiki?curid=681951" title="Catherine Colonna">
Catherine Colonna



</doc>
<doc id="681952" url="https://sk.wikipedia.org/wiki?curid=681952" title="Zwardoňské sedlo">
Zwardoňské sedlo

Zwardoňské sedlo () () je sedlo, oddeľujúce Jablunkovské medzihorie () a Kysucké Beskydy () v okrese Čadca, na štátnej hranici medzi Slovenskom a Poľskom.
Sedlo sa nachádza medzi masívom Skaľanky () na juhu a bezmenným vrchom, v Poľsku označeným ako "Pydychów Groń" () na severe, za ktorým sa nachádza sedlo Príslop. Na juhozápadnej strane sedla pramení rieka Čierňanka.
Sedlom prechádza železničná trať Čadca – Zwardoń. Bezprostredne pod sedlom sa na poľskej strane nachádza železničná stanica Zwardoń, na slovenskej strane železničná zastávka Skalité-Serafínov. Na poľskom území sedlom prechádza turistický chodník zo Soli, ktorý pokračuje na hraničný hrebeň Beskýd. V sedle odbočuje krátky chodník k železničnej zastávke Serafínov, kde nadväzuje chodník do sedla Príslop a ďalej hrebeňom Jablunkovského medzihoria.

</doc>
<doc id="681956" url="https://sk.wikipedia.org/wiki?curid=681956" title="Varechovský potok (prítok Oľky)">
Varechovský potok (prítok Oľky)

Varechovský potok je potok v regióne Horný Zemplín na území obce Varechovce v okrese Stropkov v Prešovskom kraji. Nachádza sa v geomorfologickom celku Laborecká vrchovina. Je pravostranným prítokom Oľky a má dĺžku . Je vodným tokom VI. rádu.
Prameň.
Pramení v v lesnom extraviláne v priestore lesa "Nad Vlčím potokom" v severovýchodnej časti územia obce Varechovce.
Opis toku.
Od prameňa tečie juhozápadným smerom lesným extravilánom, ľavým brehom obmýva úpätie lesa "Nad Vlčím potokom", stáča sa do južného smeru, preteká cez poľnohospodársky extravilán, preteká po juhovýchodnom okraji intravilánu obce a v v priestore lúky "Lán" ústi do Oľky ako jej pravostranný prítok. "Varechovský potok" nemá významnejšie prítoky.
Pôvod názvu.
Motivantom názvu vodného toku "Varechovský potok" na území obce Varechovce v období pomenovacieho procesu bol názov osady (obce) "Varechovce", cez územie ktorej vodný tok preteká. Najstarší dochovaný písomný záznam názvu osady (obce) v období pomenovacieho procesu sa viaže k roku 1430 v podobe "Warihhaza"; neskôr 1454 "Waryho", 1773 "Warchowcze", 1927 "Varechovce". Pôvod sídelného názvu "Varechovce" je najpravdepodobnejšie v osobnom mene prvého šoltýsa osady "Varecha" vo význame "osada obyvateľov spravovaných šoltýsom Varechom". Zo sídelného toponyma "Varechovce" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Varechovský potok" ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Varechovský potok" bol štandardizovaný v roku 1990. V priestore slovenskej hydronymie potokov hydronymum "Varechovský potok" nie je jedinečným hydronymom (máj 2022).

</doc>
<doc id="681960" url="https://sk.wikipedia.org/wiki?curid=681960" title="Oleg Grigorievič Drobnickij">
Oleg Grigorievič Drobnickij

Oleg Grigorievič Drobnickij (; * 18. január 1933, Mytišči, Sovietsky zväz† 3. marec 1973) bol sovietsky filozof, predstaviteľ marxizmu-leninizmu, doktor vied, odborník v oblasti etiky a morálnej filozofie. Zomrel vo veku 40 rokov pri leteckom nešťastí.

</doc>
<doc id="681961" url="https://sk.wikipedia.org/wiki?curid=681961" title="Warner Brothers Pictures">
Warner Brothers Pictures



</doc>
<doc id="681962" url="https://sk.wikipedia.org/wiki?curid=681962" title="WB">
WB

WB môže byť skratka pre:
Wb môže byť:

</doc>
<doc id="681963" url="https://sk.wikipedia.org/wiki?curid=681963" title="Wb">
Wb



</doc>
<doc id="681964" url="https://sk.wikipedia.org/wiki?curid=681964" title="Koman (vodná nádrž)">
Koman (vodná nádrž)

Vodná nádrž Koman, známa tiež ako jazero Komani () je priehradná nádrž na rieke Drin v severnom Albánsku. Nachádza sa v kraji Shkodër, na severe končí pri hranici okresu Tropojë v kraji Kukës. Priehradná nádrž bola pomenovaná po obci Koman, ktorá leží na ľavom brehu Drinu. Priehradná hrádza, vodná elektráreň a prístav sa nachádzajú pri dedine Palaj-Gushta, ktorá leží na opačnom brehu rieky.
Geografia.
V blízkosti nádrže prevláda takmer nedotknutá príroda. Jazero Komani v jeho južnej časti je obklopené vrcholmi s nadmorskou výškou asi 5001000 metrov, o niečo ďalej od priehrady, najmä na severe, je výška hôr okolo 20002500 metrov. Z niektorých miest pozdĺž nádrže je možno vidieť vrcholy Dinárskych vrchov. Na brehu jazera Komani a jeho zátok sú len menšie osady a dediny, alebo len jednotlivé usadlosti, pričom jediným spojením s vonkajším svetom pre miestnych obyvateľov sú len lode. V blízkosti priehrady, nad pravým brehom Drinu, sa nachádza veľká jaskyňa "Spella e Zojes" ("Jaskyňa Panny Márie"). Plavba po jazere Komani je považovaná za jednu z najkrajších vodných ciest na svete.
História.
Priehrada Koman, vysoká 115 metrov, bola postavená v rokoch 1980 až 1988 na rieke Drin v tiesňave Malgun ("gryka e Malgunit") neďaleko obce Koman. Vodná elektráreň, ktorá pôvodne niesla meno albánskeho komunistického vodcu Envera Hoxhu, bola vybavená štyrmi výkonnými turbínami z Francúzska a má kapacitu 600 MW. Priehrada je hlboká až 96 m a miestami je len 50 metrov široká. Objem nádrže je 430 miliónov kubických metrov.
Výstavba sústavy vodných diel a elektrární na rieke Drin v Albánsku začala v 60. rokoch 20. storočia. Na dolnom toku Drinu sa nachádza priehrada Vaut të Dejës. Tunajšia vodná elektráreň bola uvedená do prevádzky v roku 1973. Na hornom toku Drinu bola v rokoch 1971 až 1978 v blízkosti rovnomenného mesta postavená najväčšia priehrada a najväčšie umelé jazero v Albánsku – Liqeni i Fierzës. Tieto vodné diela a elektrárne boli vybudované s čínskou pomocou. Počas komunistickej éry v Albánsku bolo v oblasti priehradnej kaskády na rieke Drin natočených niekoľko romantických filmov.

</doc>
<doc id="681968" url="https://sk.wikipedia.org/wiki?curid=681968" title="Pohotovostná letka">
Pohotovostná letka

Pohotovostná letka (niekedy označovaná aj ako Pohotovostná letka 13, keďže funkciu pohotovostnej letky fakticky plnila letka 13) bola letecká jednotka Slovenských vzdušných zbraní, ktorej hlavnou úlohou bola protivzdušná obrana Slovenského štátu. Jednotka vznikla koncom augusta 1943 ako "Hotovostný roj" stíhacích lietadiel na letisku Vajnory pri Bratislave. Od októbra vykonávali príslušníci roja pohotovostné vzlety proti avizovaným narušiteľom vzdušného priestoru Slovenska, ale bez bojového stretu s nepriateľom. Na konci januára 1944 došlo k reorganizácii roja na "Pohotovostnú letku". Na začiatku marca sa letka presunula na letisko do Piešťan, odkiaľ pokračovala vo svojej činnosti až do 26. júna 1944. V ten deň leteli nad juhozápadným Slovenskom mohutné zväzy amerických bombardérov so stíhacou ochranou, ktoré mierili do oblasti Viedne. Slovenskí stíhači vtedy zasiahli proti narušiteľom prvý aj poslednýkrát, keďže ich kritizovali za pasivitu pri bombardovaní Bratislavy 16. júna. Pohotovostná letka utrpela v tomto boji ťažké personálne i materiálne straty, ktoré ukončili jej existenciu ako bojaschopnej jednotky.
Vznik a činnosť letky.
V lete 1943 sa územie Slovenského štátu dostalo do dosahu amerických vzdušných síl v Stredomorí. Dňa 20. augusta tak na základe rozkazu Veliteľstva vzdušných zbraní vzniká "Hotovostný roj" stíhacích lietadiel Messerschmitt Bf 109 na letisku Vajnory pri Bratislave pod velením zvk. rtm. let. Františka Cypricha. Hlavnou úlohou jednotky bolo zabezpečiť protivzdušnú obranu Slovenskej republiky, predovšetkým hlavného mesta Bratislavy a veľkých zbrojoviek v Dubnici nad Váhom a Považskej Bystrici. Lietajúci personál roja tvorili piloti zvk. Izidor Kovárik, Ján Režňák, František Brezina, Pavel Zeleňák a Jozef Štauder. Išlo o skúsených letcov, ktorí boli v rokoch 1942 až 1943 nasadení v boji na východnom fronte. Okrem lietajúceho personálu v roji slúžilo aj 10 leteckých mechanikov, dvaja zbrojári, rádiomechanik a vodič auta Ford. Výzbroj spočiatku tvorili len štyri stíhačky Bf 109 verzií E-2, E-4 a E-7. Jednotke bolo tiež pridelené lietadlo Praga E.39.32, ktoré slúžilo na zabezpečenie kuriérnej služby medzi veliteľstvom Leteckého pluku v Piešťanoch a Hotovostným rojom vo Vajnoroch. Dňa 1. októbra 1943 roj získal pozorovacie lietadlo Letov Š.328.109 a stíhacie lietadlo Avia B.534.404. Od tohto dňa začali tiež piloti roja vykonávať pohotovostné vzlety proti avizovaným narušiteľom slovenského vzdušného priestoru, ale bez bojového stretu s nepriateľom. Lietadlá boli v pohotovosti iba za denného svetla. Dňa 8. novembra sa veliteľom roja stal npor. let. Vladimír Kriško, keďže František Cyprich odišiel k Leteckému parku s určením pre Leteckú školu ako učiteľ praktického lietania na letisku Tri Duby. Lietajúci personál roja od tohto dňa posilnil rtk. rtm. let. František Melicháč.
Koncom roka 1943 sa 15. letecká armáda USAAF zapojila do ničenia vybraných strategických cieľov v strednej Európe, čo prinútilo predstaviteľov Ministerstva národnej obrany SR a Veliteľstva vzdušných zbraní k posilneniu protivzdušnej obrany Slovenska. Dňa 31. januára 1944 bolo do stavu letky 13 formálne pridelených 18 stíhacích pilotov. Odvtedy mala letka 91 príslušníkov. Veliteľ vzdušných zbraní plk. gšt. Alojz Ballay zároveň určil letku 13 na plnenie úloh tzv. "Pohotovostnej letky", čím došlo k reorganizácii Hotovostného roja. Výzbroj letky v tom čase tvorili dva Bf 109E-1/B, jeden Bf 109E-2, jeden Bf 109E-3, šesť Bf 109E-4, jeden Bf 109E-7/Trop, dve Avie B.534 a jedna Bk.534. V roku 1944 to už všetko boli beznádejne zastarané lietadlá. Ministerstvo národnej obrany SR preto začalo rokovať s nemeckou stranou o dodávke 15 nových stíhačiek Bf 109G-4 s príslušenstvom a záložnými súčiastkami. Dňa 13. januára 1944 bola podpísaná prvá zmluva o dodávke deviatich stíhačiek Bf 109G-6. Lietadlá boli na Slovensko dodané z továrne firmy Messerschmitt AG v Augsburgu. Keď nemecká strana zrealizovala aj doplnkovú zmluvu zo 17. februára, bolo na Slovensko dodaných celkovo 14 lietadiel Bf 109G-6 v hodnote 3 354 000 ríšskych mariek. Pätnásty stroj musel počas preletu na Slovensko núdzovo pristáť v Rakúsku kvôli technickej poruche a bol dodaný koncom apríla po železnici v rozmontovanom stave. Nemecká strana ho ale ešte predtým pravdepodobne nahradila ďalším lietadlom, čo znamená, že na Slovensko bolo nakoniec možno dodaných až 16 kusov Bf 109G-6. Zakúpené lietadlá prelietli nemeckí piloti 11. februára z továrenskeho letiska v Regensburgu na letisko do Piešťan, kde ich ešte v ten istý deň zalietali npor. let. Juraj Puškár, npor. let. Ján Gerthofer, zvk. Ján Režňák a zvk. Izidor Kovárik. Nové Bf 109G-6 boli spočiatku dočasne pridelené Cvičnej letke Leteckého pluku v Piešťanoch. Časť z nich bola potom pridelená k Pohotovostnej letke. S prezbrojením na modernú leteckú techniku bola Pohotovostná letka zároveň začlenená do zostavy Stíhacieho veliteľstva Východná marka, čo znamenalo, že bola podriadená protivzdušnej obrane Ríše.
Dňa 23. februára 1944 začal na letisku Vajnory osemdňový cyklus prednášok, ktoré viedol istý kapitán Luftwaffe. Slovenským pilotom prezentoval novodobú taktiku bojového nasadenia stíhacieho letectva proti veľkým americkým štvormotorovým bombardérom. Prednášok sa mali povinne zúčastniť všetci letci vycvičení na lietadlá Bf 109. Ďalšiemu pobytu Pohotovostnej letky vo Vajnoroch ale bránila mokrá a mäkká plocha letiska, čo spôsobilo daždivé počasie. Lietadlá počas vzletu v takýchto podmienkach striekali gejzíry vody, čo bolo dosť nebezpečné. Dňa 7. marca sa letka teda presunula na letisko do Piešťan. Časť lietajúceho personálu preletela do Piešťan na strojoch letky a tí, na ktorých lietadlá nevyšli, sa premiestnili pozemnou cestou. Keď sa vo Vajnoroch potom plánovala výstavba betónovej vzletovej a pristávacej dráhy, sa 19. mája oficiálne rozhodlo, že Pohotovostná letka už zostane v Piešťanoch. Ostré štarty na poplach medzitým naďalej prebiehali bez kontaktu s nepriateľom a bez zvláštnych udalostí až do apríla 1944. V stredu 12. apríla zaútočilo celkovo 374 bombardérov B-24 Liberator a 210 B-17 Flying Fortress 15. leteckej armády na ciele v Rakúsku a Juhoslávii. Bombardovacie zväzy smerujúce nad Rakúsko sprevádzalo 142 stíhačiek P-38 Lightning a 51 P-47 Thunderbolt. Protivzdušná obrana Ríše proti nim vyslala dostupné stíhacie letecké jednotky. Nad Rakúskom a Juhosláviou prebiehali vzdušné boje. Po 11:38 hod. vzlietli z piešťanského letiska na Bf 109E aj piloti Pohotovostnej letky. Na rozdiel od ostatných sa zvk. František Brezina z tohto letu vrátil už po 50 minútach, keďže musel po poruche motora so svojím Bf 109E-4 núdzovo pristáť na brucho východne od letiska Vajnory. S veľkou pravdepodobnosťou sa slovenskí stíhači v tento deň po prvý raz stretli s lietadlami 15. leteckej armády. Keď však Američanom dali pokoj, tí dali pokoj im. V tomto období minister národnej obrany gen. Ferdinand Čatloš a veliteľ štábu armády plk. Ján Golian nezávisle na sebe pripravovali tajný plán povstania proti Nemcom. Slovenskí stíhači preto dostali inštrukciu neútočiť na Američanov, pokiaľ na slovenských pilotov nebudú útočiť oni.
Vo štvrtok 13. apríla uskutočnila 15. letecká armáda ďalší mohutný útok. Ciele v Maďarsku a Juhoslávii napadlo 336 bombardérov B-24 Liberator a 196 B-17 Flying Fortress. Sprevádzalo ich pritom 159 stíhačiek P-38 Lightning a 35 P-47 Thunderbolt. Nemecká protivzdušná obrana opäť reagovala vyslaním dostupných jednotiek. Nad Maďarskom sa rozpútali urputné letecké boje, ktoré čiastočne zasiahli aj južné Slovensko. Priebeh týchto udalostí ovplyvnili aj slovenskí stíhači. O 11:49 hod. vzlietli na Bf 109E z Piešťan po vyhlásení ostrého poplachu rtk. rtm. let. František Hanovec a rtk. Rudolf Božik. Hanovec na Bf 109E-3 a Božik s Bf 109E-2. O dve minúty neskôr ich nasledovali veliteľ Pohotovostnej letky npor. let. Vladimír Kriško a zvk. Pavel Zeleňák. S odstupom času si Rudolf Božik na udalosti toho dňa spomínal: "„Pri stúpaní som si nasadil kyslíkovú masku a sledoval som vedúceho a okolitý priestor. Raz pravý, raz ľavý priestor, podľa toho, ako som menil polohu. Popritom som sledoval aj palubnú dosku a činnosť motora. Keď sme dosiahli 8 000 m, tak sme sa v horizonte približovali k Bratislave. Už zďaleka bolo vidno skupiny nepriateľských strojov, ako sa vracajú domov. My sme nemali žiadne zlé úmysly. Za poslednou skupinou sa vliekol jeden stroj, vo vzdialenosti asi 1 až 2 km. Od nás to vyzeralo tak, že sa jedná o veľkú mašinu. Ferovi som len povedal, aby sme sa na ňu išli pozrieť. A aj som išiel. Počas krátkeho okamihu som bol pri nej. Priblížil som sa k nej od severu, pričom ostatní leteli smerom západ-východ. Takže môj uhol priblíženia k nej bol 90°. Hanovec ostal stranou a ja som zistil, že sa jedná o viacmotorový stroj. Štvormotorák. V tom momente sa mi ani nesnívalo, že sa dostanem do súboja, v ktorom zostrelím lietadlo. Veď ja som sa k nemu priblížil s dobrým úmyslom, s tým, že sa na neho len pozriem. On to bral zase akosi inak a spustil na mňa paľbu. No a ja som nečakal ani sekundu. Ani som nerozmýšľal, o koho sa jedná. V tej rýchlosti som do tej chvíle nerozoznal o aký typ lietadla ide a ani som nestačil zaregistrovať jeho výsostné znaky. Priamo zo smeru približovania som na neho zaútočil. Iba čo som na kniple prehodil páčku guľomety a kanóny a spustil som paľbu. Dobre som videl, ako sa moje strely zbiehajú v jeho trupe. To bol prvý útok. Ako som vyberal stroj z útoku a letel nad ním, zdal sa mi akýsi menší. Po jeho prelietnutí som sa zatáčkou doprava pustil za ním. Bol to len okamih. Videl som, že je to štvormotorák. Tak to vyzeralo. Keď som začínal po otočke druhý útok zozadu, pod uhlom asi 15 – 20°, posadil som si do zameriavača jeho ľavé krídlo a začal som páliť do jeho stredu. Odpal všetkých zbraní som držal tak, až ma ruky z toho boleli, ako som ich mal zaťaté. Keď som videl, že svietiace strely miznú v mašine, tak som to do nej sypal, kým zbrane nezmĺkli. Reakcia súperovho stroja na môj útok bola priam ukážková. Zrazu sa kľudne preklopil, ale pomaly, ako keby chcel ísť do strmhlavého letu a v piké sa pustil dolu. Nič iné sa nedialo. Žiadny náznak toho, že je zasiahnutý. Ale pikoval kolmo dole z 8 000 m. Myslel som si, že ide strmhlav bombardovať Bratislavu. Tak som sa pustil za ním s tým, že na neho ešte zaútočím. Neuvedomil som si pritom, že v mojich zbraniach už nemám žiadnu muníciu. Asi v 4 000 m sa zrazu na mašine zablesklo a spozoroval som, ako z nej vyskočil človek a hneď na to sa objavil padák. Až po oblete toho padáka som si uvedomil, že sa niečo stalo, keď musel vyskočiť. Všetko som to poriadne ani nevidel, lebo som mal celú kabínu zarosenú. Popritom som zavolal Ferovi, aby dával pozor. Ten ale pozoroval toho letca na padáku, pričom ho najviac zaujali jeho topánky. Nakoniec mašina padla do mŕtveho ramena Dunaja. Nebohý Ján Hergott mi neskôr hovoril, že taký strašný rev lietadla do tej doby ešte nepočul. Podľa všetkého som zasiahol pilota, ktorý ani plyn nestiahol a s plnými otáčkami v odľahčených motoroch vznikli rozkruty motorov a vtedy vydávajú príšerné zvuky. Tak skončil tento súboj. Pobrali sme sa domov. Cestou sme debatovali o zostrele. Fero sa ma zrazu opýtal, či som si všimol, aké topánky mal obuté ten na padáku. Všetko to bolo také divné. Ktovie, čo som si práve vtedy myslel. Isté je, že som mal žalúdočné ťažkosti. Za druhé som bol hladný ako vlk, lebo sme štartovali pred obedom. Keď sme sa priblížili k letisku, tak som môj stroj trochu vytiahol, urobil nálet a zakýval krídlami – tým dole tak oznámil, že mám zostrel. Po pristátí a zarolovaní pred hangár aeroliniek sa mi Hanovec začal smiať, pričom si rukou prikryl riedke zuby a povedal mi: ‚Rudo, veď to bol Nemec! Nevidel si, že má obuté nemecké topánky a kombinézu?‘ Celý nesvoj som mu povedal, aby nič neprezradil, a on sa chichúňal ďalej. Až vtedy som pochopil, čo sa vo vzduchu stalo a koho som zostrelil. Veliteľovi letky som ale nahlásil, že som zostrelil štvormotorové americké bombardovacie lietadlo. O pol hodinu neskôr doviezol Ľudovít Jasík z Trenčína plk. gšt. Alojza Ballaya. Chcel odo mňa, aby som mu na mape presne ukázal, kde bombardér padol. Keď som mu to ukázal, Ballay mi zagratuloval k zostrelu. Len veliteľ Leteckého pluku pplk. let. Karol Sojček sa k tomu vyjadril, že ‚ešte počkáme‘. Hanovec nič neprezradil, pritom všetci na letisku dobre vedeli, čo sa stalo, ale mlčali. A ja som čakal, čo bude. Nakoniec všetko okolo tohto nešťastného zostrelu ‚objasnil‘ Bordfunker zostrelenej Bf 110, ktorý potvrdil, že ho zostrelil Mustang. Videl, ako ho zostrelil stroj s hranatými krídlami. A tie mali práve Mustangy. Ani vo sne ho nenapadlo, že ho mohol zostreliť Bf 109E, ktoré už v tej dobe boli z bojových jednotiek Luftwaffe vyradené, ale na Slovensku i naďalej operačne lietali. No a iný Nemec, ktorý pristál núdzovo vo Vajnoroch, zase potvrdil, že videl slovenské messerschmitty útočiť na Liberator.“" Zostreleným lietadlom bolo nemecké dvojmotorové ťažké stíhacie lietadlo Messerschmitt Bf 110G-2 patriace II. skupine eskadry ZG 1 zo základne Wels v Rakúsku. Stroj dopadol v priestore Wolfsdrüssel (dnes Kopáčsky les pri Podunajských Biskupiciach). Pilot Lt. William Meilinger bol zasiahnutý strelami a zahynul v kokpite lietadla. Palubný strelec Fw. Werner Kamke lietadlo v poriadku opustil na padáku. Dôvod, prečo sa Božik a palubný strelec lietadla Bf 110 pomýlili v identifikácii nepriateľského stroja bol taký, že Bf 110G-2 s podvesenými prídavnými nádržami z diaľky naozaj pripomínal štvormotorový americký bombardér B-24 Liberator a Bf 109E sa s hranatými krídlami podobal na americkú stíhačku P-51 Mustang. Celý súboj sa navyše odohral vo vysokej rýchlosti a v krátkom čase. Keď sa ešte vezme do úvahy napätie, stres a chvíľkové vnemy, tak v tej rýchlosti naozaj nebolo možné určiť, o aké lietadlo reálne ide.
V apríli 1944 sa u Pohotovostnej letky uskutočnili aj personálne zmeny. Dňa 15. apríla od letky odišiel zvk. František Brezina, ktorý bol prevelený do Leteckej školy na Troch Duboch ako učiteľ praktického lietania, kde bol 29. apríla prevelený aj zvk. Izidor Kovárik, a 30. apríla odišiel rtk. Ján Setvák k Technickej letke 1 s určením pre detašmán v Trenčianskych Biskupiciach. V ten istý deň k lietajúcemu personálu letky pribudol rtk. rtm. let. Jozef Jakab. K ďalšej personálnej zmene u lietajúceho personálu došlo 15. mája, kedy bol zo zdravotných dôvodov prevelený k spojárom do Žiliny rtk. Augustín Kubovič. Keď kvôli chorobe nemohol lietať ani rtk. Štefan Martiš, stav lietajúceho personálu letky klesol na 15 pilotov. V priebehu mája uskutočnili piloti Pohotovostnej letky celkovo päť bojových letov na poplach. Naďalej sa snažili vyhýbať bojovému stretu s americkými letcami. Ostré štarty na poplach sa striedali s cvičnými letmi. V pondelok 29. mája vykonala 15. letecká armáda veľké útoky proti cieľom v Rakúsku a Juhoslávii. Ciele v Rakúsku napadlo 374 bombardérov B-24 Liberator a 189 B-17 Flying Fortress so sprievodom 135 stíhačiek P-38 Lightning a 126 P-51 Mustang. Protivzdušná obrana Ríše opäť nezaváhala a vyslala proti nim stíhacie lietadlá. Nad Rakúskom a Juhosláviou prebiehali letecké boje. O 09:40 hod. vzlietli na poplach z Piešťan aj šiesti stíhači Pohotovostnej letky na lietadlách Bf 109G-6. Bol to prvý ostrý štart na poplach na týchto strojoch. Slovenskí letci dosiahli výšku 7 500 m a leteli v smere Bratislava – Viedeň – Balaton. Osemdesiatminútový let prebehol bez zvláštnych udalostí a všetci v poriadku pristáli v Piešťanoch. V júni absolvovali piloti Pohotovostnej letky posledných sedem bojových letov na poplach. Jeden z týchto letov sa uskutočnil v stredu 14. júna. Pätnásta letecká armáda sa zamerala na ciele v Maďarsku a Juhoslávii. Na maďarské ciele útočilo 227 bombardérov B-24 Liberator, 156 B-17 Flying Fortress a 39 stíhačiek P-38 Lightning. Stíhaciu ochranu im zabezpečovalo 122 lietadiel P-51 Mustang a 47 P-38 Lightning. Nemecká protivzdušná obrana zalarmovala dostupné jednotky. Nad Maďarskom a čiastočne aj južným Slovenskom prebiehali vzdušné boje. O 10:45 hod. odštartovali na poplach z Piešťan ôsmi piloti Pohotovostnej letky na Bf 109G-6. V neucelenej zostave hliadkovali v priestore Budapešť – Viedeň vo výške 7 600 až 8 000 m. Formáciu predčasne opustil rtk. Karol Geletko, ktorý pristál v Piešťanoch o 11:29 hod. V dôsledku bojovej vravy sa rtk. Štefan Ocvirk odlúčil od letky, pričom sám doletel nad letisko v Budapešti, kde musel aj pristáť kvôli nedostatku paliva. Ostatní piloti sa potom v poriadku vrátili na piešťanské letisko. Časté prenikanie amerických vzdušných síl do priestoru strednej Európy od juhu prinútilo 15. júna velenie Luftwaffe k reorganizácii Stíhacieho veliteľstva Východná marka na 8. stíhaciu divíziu so sídlom vo Viedni-Kobenzl.
V piatok 16. júna bombardovalo 286 lietadiel B-24 Liberator a 153 B-17 Flying Fortress 15. leteckej armády ropné rafinérie v oblasti Viedne – Floridsdorf, Kagran, Lobau, Schwechat a skladisko pohonných hmôt vo Winterhafene. Sprevádzalo ich 81 stíhačiek P-38 Lightning, 79 P-51 Mustang a 40 P-47 Thunderbolt. Ďalších 158 Liberatorov zaútočilo v štyroch vlnách na rafinériu Apollo, Zimný prístav a železničný Štefánikov most cez rieku Dunaj v Bratislave. Stíhaciu ochranu im zabezpečovalo 34 Mustangov. Išlo o prvý letecký útok západných Spojencov na územie vtedajšej Slovenskej republiky. Veliteľstvo 8. stíhacej divízie vyslalo proti Američanom všetky útvary, ktoré malo k dispozícii. Na pomoc vzlietli aj niektoré jednotky podriadené 7. stíhacej divízii, ktorá v tom čase sídlila v Schleissheime, severne od Mníchova. V priestore medzi Balatonom a Bratislavou sa odohrali prudké vzdušné boje. O 09:20 hod. odštartovali na poplach z Piešťan aj šiesti stíhači Pohotovostnej letky na Bf 109G-6 pod velením npor. let. Vladimíra Kriška, ale na mohutný zväz amerických bombardérov a stíhačiek nezaútočili. V čase bombardovania hlavného mesta Slovenska sa nachádzali mimo oblasť Bratislavy v blízkosti iného amerického zväzu vo výške 7 600 m. Keď vo vzduchu dostali správu o bombardovaní Bratislavy, bez váhania v pätici zamierili do nebezpečnej oblasti, ale keď tam prileteli, už nemali proti komu zasiahnuť. Americké lietadlá už z priestoru odlietali, a tak neucelená zostava slovenského roja nakoniec zamierila na piešťanské letisko. Slovenskí protilietadloví delostrelci ale boli úspešnejší a podarilo sa im zostreliť dva Liberatory. Jeden patril 376. bombardovacej skupine a ďalší 450. skupine. Ten iba poškodili a neskôr sa stal obeťou nemeckých stíhačiek nad dnešnou maďarsko-rakúskou hranicou, južne od Bratislavy. Popri tom bol vážne poškodený aj ďalší bombardér 450. skupiny, zatiaľ čo 11 strojov z tej istej jednotky a 20 zo 449. skupiny vyviazlo s ľahkými poškodeniami. Na palubách lietadiel týchto dvoch skupín zahynulo v dôsledku nepriateľskej paľby sedem letcov. Po nálete na Bratislavu si minister národnej obrany gen. Ferdinand Čatloš predvolal zástupcov vzdušných zbraní, aby mu predložili hlásenie o dôsledkoch amerického bombardovania. Z Pohotovostnej letky prišiel na ministerstvo do Bratislavy zástupca veliteľa npor. let. Juraj Puškár, ktorého sa Čatloš vyčítavo opýtal: "„Na čo má Slovensko stíhacie letectvo, keď nedokáže ubrániť ani Bratislavu?“" Letcov mrzelo, že sa im nepodarilo zasiahnuť proti Američanom. Puškár vtedy zastupoval chorého veliteľa Kriška a svojim podriadeným povedal: "„Chlapci, už musíme niečo urobiť, lebo už nás kritizujú.“" Piloti sa tak vopred dohodli, že pri najbližšej možnej príležitosti zaútočia na americké lietadlá. Skúsení letci si však uvedomovali, že proti niekoľkonásobnej presile protivníka nemajú veľkú šancu. Mali vykonať iba jeden útok, aby už kritika na ich adresu skončila. Naplánovali si to tak, že po štarte utvoria ucelenú zostavu a s prevýšením si nadletia nad jednu skupinu amerických bombardérov, na ktorú následne naraz odhodia prídavné nádrže, potom začnú klesať smerom k nim a zaútočia na nich palubnými zbraňami. Vzápätí prejdú do strmhlavého letu, čím sa stratia z dosahu dotieravých sprievodných stíhačov. Napätá situácia v letke ešte viacej vygradovala v nedeľu 25. júna. Juraj Puškár sa vtedy v Bratislave stretol so zástupcami Nemeckej leteckej misie na Slovensku. Veliteľ Pohotovostnej letky Vladimír Kriško mal ísť nasledujúce ráno na vyšetrenie do nemocnice v Bratislave, preto táto povinnosť pripadla jeho zástupcovi Puškárovi. Obst. Dieter Mene a Obstlt. Ignacius Weh zaujali veľmi kritický postoj voči slovenským pilotom. Hovorili o ich zbabelosti a požadovali útočiť na Američanov. Toto vážne obvinenie ale bolo neoprávnené, pretože slovenskí letci boli 16. júna vo vzduchu tam, kam ich poslalo navádzacie stredisko 8. stíhacej divízie. Puškára sa obvinenie zo zbabelosti veľmi dotklo a k nálade mu nepomohli ani piešťanskí civilisti, ktorí sa slovenským letcom otvorene posmievali. V tú nedeľu si posedel aj v reštaurácii s kamarátmi dôstojníkmi, ktorí tiež mali námietky voči pilotom.
Zánik.
V pondelok 26. júna 1944 vykonala 15. letecká armáda rozsiahly útok v plnej sile na ciele v okolí Viedne, ktorými boli rafinérie Moosbierbaum, Korneuburg, Floridsdorf, zriaďovacia stanica pri rafinérii vo Floridsdorfe, rafinérie Schwechat, Lobau a Winterhafen, čo bola rafinéria a sklad ropných surovín a produktov pri Zimnom prístave vo Viedni. Ôsmym cieľom v oblasti Viedne, ktorý nesúvisel s produkciou benzínu, bola letecká továreň vo Schwechate. Všetky tieto ciele napadlo 501 bombardérov B-24 Liberator a 154 B-17 Flying Fortress. Dva z Liberatorov, ktoré sa museli vrátiť predčasne, odhodili svoje bomby na zoraďovaciu stanicu v Győri. Bombardéry sprevádzalo 103 stíhačiek P-38 Lightning, 79 P-51 Mustang a 35 P-47 Thunderbolt. Nemecká protivzdušná obrana zareagovala vyslaním všetkých jednotiek podriadených 8. stíhacej divízii, ktoré mala k dispozícii. Na výpomoc prileteli aj niektoré útvary 7. stíhacej divízie. Nad západným Maďarskom a potom aj nad juhozápadným Slovenskom a východným Rakúskom sa odohrali veľké letecké boje. Išlo o jednu z najväčších leteckých bitiek nad strednou Európou počas druhej svetovej vojny. Do jej priebehu bojovo zasiahli už aj slovenskí piloti. O 08:40 hod. začali z letiska Piešťany smerom na Nové Mesto nad Váhom štartovať na poplach ôsmi stíhači Pohotovostnej letky na Bf 109G-6 pod velením npor. let. Juraja Puškára, ktorý vzlietol ako prvý. Nasledovalo ho jeho číslo rtk. Štefan Ocvirk. V druhej dvojici odštartovali zvk. Jozef Štauder a rtk. Štefan Jambor. Potom vzlietla tretia dvojica rtk. Gustáv Lang a rtk. Karol Geletko. Štart poslednej dvojice sa oneskoril, pretože zvk. Pavel Zeleňák mal na svojom messerschmitte problémy s motorom a rádiom. Jeho číslo rtk. Rudolf Božik zatiaľ čakal, kým sa motor Zeleňákovho lietadla prebral a nakoniec vzlietla aj štvrtá dvojica. Prvá dvojica Puškár a Ocvirk už vtedy letela vo výške 4 000 m nad Trnavou. Puškár pilotom prikázal nasadiť si kyslíkové masky. Zvyšné dve dvojice sa ho snažili dohnať, pričom stúpali do výšky na plný plyn po asi 11 minútach prízemného letu. K prvému roju sa priblížili po 25 minútach, kedy sa nachádzali vo výške 7 650 m. Slovenskí letci mali spolu s nemeckými hliadkovať v priestore Bratislavy. Videli pod sebou Bratislavský hrad, Devín a rieku Dunaj. Potom sa otočili smerom na juhovýchod. Keď prileteli do určeného miesta stretnutia s nemeckými stíhačmi zistili, že tí sa tam nenachádzajú. Naopak si všimli, že americké lietadlá krúžia nad Bratislavou a okolím s 1 000-metrovým prevýšením. Videli tiež, ako od Balatonu letela nad Dolným Považím smerom na sever jedna skupina nepriateľských lietadiel, druhá sa vzďaľovala od Bratislavy k Malackám a tretia bola niekde nad Győrom. Slovenskí stíhači leteli v neucelenej zostave a boli rozptýlení po oblohe.
Okolo 09:30 hod. Puškár nariadil po ukončení stúpania do výšky 9 500 m, aby piloti utvorili bojovú útočnú zostavu, ale ešte predtým, než sa jednotlivé dvojice mohli stihnúť sformovať do útočnej formácie, nariadil osobitným rozkazom svojmu číslu Ocvirkovi odhodiť prídavnú nádrž na skupinu amerických lietadiel pod nimi a spoločne na ne zaútočiť. Na konci tejto skupiny leteli tri bombardéry, na ktoré vzápätí šli zaútočiť palubnými zbraňami. Odohralo sa to vo výške 7 650 m. Nad nimi boli stíhačky P-51 Mustang, ktoré okamžite z prevýšenia zaútočili. Puškár už v momente ich útoku letel na vyhliadnutý bombardér. Ocvirk ani nestihol zaútočiť, lebo dostal deväť guľometných zásahov do ľavej polovice krídla od útočiacich Mustangov. Jeho lietadlo spadlo do vývrtky, ktorú sa mu s ťažkosťami podarilo vybrať vo výške 6 000 m. Uvedomil si, že s takto poškodeným lietadlom už nemá význam ostávať v boji, a tak sa otočil smerom na domovské letisko. O 09:36 hod. núdzovo pristál v Piešťanoch na brucho bez podvozku z priameho kurzu s poškodenou hydraulikou. Puškár mal už vtedy za sebou útok na bombardéry B-24 Liberator. Do jedného z nich vypálil dlhú dávku a opätovne začal stúpať. Práve vtedy na neho zaútočili americké Mustangy 31. stíhacej skupiny. Márne sa snažil unikať dvojici amerických stíhačov, ktorí na neho pálili. Mustangy patrili pravdepodobne 307. letke 31. stíhacej skupiny a pilotovali ich 1st Lt. Charles H. Bradley a Ernest Shipman. Puškárovi sa podarilo pred nimi unikať len do oblasti Trnavy, kde sa jeho stroj začal po zásahoch otáčať okolo svojej osi a rútiť k zemi. Odtrhlo sa z neho krídlo, pričom Puškár ešte stihol odhodiť kryt kabíny. O 09:45 hod. však aj s lietadlom narazil do zeme na polia neďaleko Horných Lovčíc (dnes súčasť obce Brestovany), asi 1,5 km od obce. Lietadlo začalo ihneď horieť. Npor. let. Juraj Puškár zahynul.
Vzdušné boje pokračovali ďalej. Na dvojicu zvk. Jozefa Štaudera sa rútilo z ľavej strany z prevýšenia asi 10 amerických Mustangov. Upozornil na to svoje číslo rtk. Štefana Jambora. Štauderov stroj ale zatiaľ dostal zásah do chladiča a vrtule, čo ho vyradilo z boja, a tak začal klesať a hľadať miesto na núdzové pristátie. Potom, čo zo 7 650 m postupne klesol do 3 100 m si všimol, že asi 1 km od neho sú tri nemecké Bf 109. Nemeckí piloti videli, že Štauder je napadnutý, ale nepomohli mu a vzdialili sa. Zo Štauderovho lietadla unikal glykol z rozstrieľaných chladičov. Rozhodol sa pre núdzové pristátie do terénu, pričom odhodil prídavnú nádrž a začal prudko klesať, čím sa snažil uhasiť motor a získať väčšiu rýchlosť. Následne striedavo stúpal a klesal, pričom videl, že ho prenasleduje dvojica stíhačiek P-38 Lightning, ktorá ho sprevádzala až k zemi. Lightningy patrili 82. stíhacej skupine a keď sa Štauder, ktorému už medzitým úplne vysadil motor, v miernom klesaní blížil na núdzové pristátie, jeden P-38 na neho vystrelil, ale netrafil ho. O 09:47 hod. v poriadku pristál na brucho bez podvozku do obilného lánu asi 100 m severne od mohyly gen. Milana Rastislava Štefánika pri Ivánke pri Dunaji. Americkí stíhači si tento zostrel nenárokovali. Aj Štauderovo číslo rtk. Štefana Jambora zasiahli z prevýšenia útočiace Mustangy 31. skupiny. Jamborov messerschmitt začal po guľometných zásahoch horieť. Pilot stroj obrátil na chrbát a vyskočil z neho. Jeho ďalší osud, keď klesal na padáku k zemi, sa však už nikdy nepodarí úplne objasniť. Isté je len to, že jeho telo dopadlo do poľa, kde rástol ovos, na vtedy maďarskom území medzi obcami Štvrtok a Hubice na konci grófskeho hája neďaleko veľkého agáta. Jeho Bf 109G-6 dopadol do poľa pri ceste zo Štvrtku do Hubíc, bližšie k Štvrtku. Lietadlo narazilo nosom do zeme a explodovalo. Niektorí očití svedkovia pozorovali, ako nad pilotom klesajúcim na padáku lietala skupina amerických stíhačov, pričom sa ozývala guľometná paľba, padák zrazu spľasol a letec začal rýchlo padať k zemi. Iný svedok zasa tvrdil, že na pilota na padáku možno strieľali zo zeme. Jedno maďarské hlásenie o leteckej bitke tvrdí, že pilot pri zoskoku padákom vypadol a zabil sa. Iné, že pilot vyskočil padákom, počas pádu naňho strieľali z nepriateľského lietadla, padák sa roztrhol a pilot sa zrútil na zem. Podľa amerických prameňov spravodajské orgány vyšetrovali prípad zostrelenia pilota na padáku na základe rozboru filmov z fotoguľometov. Americký pilot bol za tento čin potrestaný, pričom je známe, že za podobné činy niektorí dostali 25 rokov odňatia slobody. Väčšina slovenských archívnych materiálov uprednostňuje verziu, že Jamborovi rozstrieľali padák americkí letci. Spravodajská informácia Veliteľstva pozemného vojska tvrdí, že príčinou jeho úmrtia bolo roztrhnutie padáku pri zoskoku. S touto verziou sa stotožňovali aj piloti Karol Geletko a Ján Režňák. Rodinní príslušníci Štefana Jambora ale tvrdili, že na jeho mŕtvole bola medzi očami nad koreňom nosa malá dierka. Podľa tejto verzie tak bol pilot pri páde na zem ešte živý aj napriek poškodenému padáku a potom zabitý výstrelom zo zbrane malého kalibru.
Americké Mustangy zaútočili aj na rtk. Gustáva Langa a rtk. Karola Geletka, ktorí vtedy leteli vo výške 7 650 m. Útočil na nich jeden roj. Piloti urobili zvrat, ale protivníkovi neušli. Geletko skúšal uniknúť vývrtkou, ale ani to nepomohlo. Nakoniec unikli prudkým klesaním do 5 300 m. Potom pokojne leteli skoro dve minúty, pričom klesli o 100 m. Geletko pozoroval, ako delostrelci zasiahli jeden americký bombardér a letci vyskákali na padákoch. Vzápätí si všimol, ako sa z druhého roja oddelili dva Mustangy a v protismere sa vybrali smerom k nim. Geletko na nich upozornil Langa, ktorý však spredu z prava dostal zásah z guľometu kalibru 12,7 mm priamo do kabíny. Jeden náboj sa v jeho pilotnej kabíne roztrieštil, pričom jedna z črepín preletela Langovi cez hlavu, tesne nad okom. S Langom to v predsmrteľnom kŕči trhlo, riadenie mu vypadlo z rúk a začal prudko klesať k zemi. Stihol sa však ešte spamätať a z posledných síl vyrovnať let. Letel vtedy sám neďaleko obce Štvrtok, kde ho zrazu napadla dvojica stíhačiek P-38 Lightning patriacich 82. skupine, ktoré ho tlačili tesne k zemi a stále po ňom strieľali. Z Langovho messerschmitta po zásahoch vytekal a striekal benzín, ktorý pod sebou zapaľoval pásy obilia. Vzápätí sa lietadlo aj s pilotom v kabíne začalo šmýkať po zemi pred vtedajšou slovenskou hranicou a asi 40 m pred ňou sa rozpadlo, pričom sa z neho oddelil motor, ktorý robil asi 15-metrové saltá a preletel cez hranicu na slovenskú stranu. Zotrvačnosťou doletel ešte asi 80 m do vnútrozemia, kde sa zastavil v záhrade s mladými stromčekmi. Jeden z nich pri náraze zlomil. Zvyšok trosiek lietadla zostal na vtedajšom maďarskom území pri Miloslavove pred cintorínom po pravej strane na súkromnom pozemku, kde bola zasadená kukurica. Po havárii Lang ležal pripútaný v sedačke, pričom ešte žil, ale umieral. Slabo chrčal, dusil sa a bol celý od hliny a prachu. Mal zlomené obe nohy a jednu ruku. Zomrel pri prevoze do nemocnice. Zostrelil ho pravdepodobne Cpt. Richard M. Gangel, príslušník 96. letky 82. stíhacej skupiny. Zaujímavosťou je, že rtk. Gustávovi Langovi bol 26. júna, ako jedinému slovenskému pilotovi v ten deň, aj oficiálne priznaný zostrel bombardéra B-24 Liberator. Tento zostrel mu ale bol zrejme priznaný preto, lebo zahynul v miestach, kde mal byť vraj zasiahnutý tento Liberator a kde tiež na padákoch pristála väčšina členov jeho posádky. Keď rtk. Karol Geletko videl, ako Lang dostal zásah do kabíny, mykol kniplom, aby sa s ním nezrazil a začal prudko klesať, pričom zistil, že blízko pri ňom sú dva Mustangy. Jeden vpravo a druhý vľavo. V strmhlavom lete ho takto sprevádzali do výšky 3 800 m, kedy sa od neho odpútali rozchodom do strán. Američania si uvedomili, že z takejto pozície nemohli na Geletkov messerschmitt zaútočiť a ľahko sa mohlo stať, žeby ho s prebytkom rýchlosti predleteli a dostali by sa mu rovno do zameriavača, a tak radšej zvolili únik. Potom Geletko zatočil do lamačského údolia a v priebehu ďalších dvoch minút klesol do 1 800 m. Vzápätí znova vystúpal o 200 m a ponad Malé Karpaty zamieril nízko nad terénom do Piešťan, kde ako jediný pristál o 10:00 hod. s nepoškodeným lietadlom.
Keď posledná dvojica zvk. Pavel Zeleňák a rtk. Rudolf Božik priletela do určeného priestoru v okolí Bratislavy vo výške 7 650 m, Božik sa priblížil k Zeleňákovmu lietadlu a rukou mu ukázal na rádio, že ho nepočuje. Zeleňák krútil hlavou a kývnutím mu potvrdil, že mu rozumie a rukou ukázal na rádio, že mu nefunguje. Božik mu potom naznačil, že on teda bude vedúci dvojice a Zeleňák to odsúhlasil. Potom sa Božik od Zeleňáka vzdialil doprava na rozpätie 150 m a zaujal pôvodnú polohu. Pozrel sa doľava a Zeleňák tam už nebol, pretože ten mal opäť problémy s motorom. Myslel si, že je zasiahnutý, ale stíhačov nevidel a protilietadlové delostrelectvo mlčalo. Nestačil zarovno s ostatnými a ostal vzadu a nižšie. Snažil sa dať motoru najvýhodnejšie otáčky, kedy najmenej vysadzoval. Videl, ako Puškár na čele letky zaútočil z výšky na jednu skupinu amerických bombardérov. Potom si všimol jeden bombardér, ako sa v plameňoch oddeľoval od ostatných, blížil sa k nemu na tesnú vzdialenosť a pozoroval, ako posádka vyskákala na padákoch. Keď bol zaujatý touto scénou, napadlo ho 11 stíhačiek P-38 Lightning patriacich 82. skupine. Uvidel žeravé dráhy ich svietiacich striel a začal predstierať, že je zasiahnutý, pričom sa v špirále rútil na plný plyn k zemi. Americkí stíhači ho nasledovali. Zeleňák mal pri tom stále podvesenú prídavnú nádrž, ktorej sa zbavil, keď pod sebou uvidel ihrisko. Nádrž pri dopade na zem vybuchla a začala horieť. Vo vysokej rýchlosti sa snažil zbaviť dotieravých Lightningov, keď mu lietadlo zrazu začalo nebezpečne vibrovať. Musel začať vyrovnávať svoj let, aby neskončil dole na koľajniciach pri železničnej stanici. Zacítil silné preťaženie, pričom sa mu nachvíľu zahmlil zrak. Lietadlo vyrovnal tesne nad zemou a streľba za ním na istý čas prestala. Zorientoval sa a v prízemnom lete zamieril na piešťanské letisko. Snažil sa letieť tesne nad zemou, aby Lightningom znemožnil paľbu. Americkí letci zbytočne plytvali muníciou. Niekde v priestore Trnavy sa väčšina z nich od neho odpútala, ale traja ho naďalej prenasledovali. Zeleňák aj s trojicou strieľajúcich Lightningov za sebou zrejme preletel i nad obcou Šintava, kde sa pred paľbou amerických stíhačov musel skryť malý chlapec. Lightningy prenasledovali Zeleňáka až nad letisko Piešťany, kde chcel pristáť priamo z kurzu, ale kvôli vysokej rýchlosti letisko preletel. Následne začal podlietavať elektrické vedenie, pod ktorým bolo vysoké žito, s tým, že sa zbaví svojich prenasledovateľov. Tí sa ho však naďalej držali. Dvaja boli po jeho bokoch a jeden za ním. Uvedomil si, že im už nemá, kam uniknúť, a tak pred Hornou Stredou nad Váhom ubral plyn. Vtedy jeho stroj zasiahla jedna strela z guľometu, ktorá vletela do kabíny, kde sa rozbila a jej črepiny zranili pilota na krku, nohe a ruke. Zeleňák začal silno krvácať a niekedy medzi 09:30 až 09:50 hod. núdzovo pristál na brucho bez podvozku do obilného poľa medzi obcami Horná Streda nad Váhom a Brunovce. Pilot strácal vedomie a Američania ešte na zemi na jeho stroj strieľali. Potom Lightningy odleteli smerom na Nitru. Americkí letci si tento zostrel nenárokovali. Núdzové pristátie bolo tvrdé, pričom lietadlo bolo ťažko poškodené a Zeleňák si zlomil chrbticu. Keď rtk. Rudolf Božik stratil vizuálny kontakt so Zeleňákom, ktorý sa mu nehlásil ani na jeho opakované rádiové výzvy, zostal sám. Videl skupiny letiacich nepriateľských lietadiel a rozhodol sa odpútať, pričom vystúpal do výšky 9 500 m a šiel sa pozrieť na americké stroje. Letel pod jedným zväzom a všimol si, že sú to Mustangy. Aby sa vyhol prípadnému bojovému stretu s presilou, zatočil so svojím lietadlom doprava a odhodil prídavnú nádrž do Karpát. Uvidel pritom formáciu bombardérov letiacu od Bratislavy k Malackám. Na jej konci si všimol osamelý B-17 Flying Fortress, ktorý letel asi 500 m ďalej od ostatných. Božik naň zaútočil, pričom videl, ako sa jeho strely zbiehajú v ľavom krídle bombardéra, ktorého ľavé motory začali dymiť. Preletel skupinou lietadiel a znova zaútočil. Po jeho druhom útoku začal B-17 silno dymiť a klesať k zemi. Odohrávalo sa to v priestore Malaciek. Keď však končil útok, spozoroval z pravej strany asi 12 Mustangov, ako sa pustili smerom k nemu. Božik okamžite prešiel do strmhlavého letu, pri ktorom ho už americkí stíhači neprenasledovali. Pri vyrovnávaní letu zacítil silné preťaženie a chvíľu nevidel. Potom letel nízko nad Karpatami smerom na Piešťany. Keď sa blížil k letisku, v okolí Veľkých Kostolian s ním nadviazal spojenie, pričom žiadal o povolenie k pristátiu. Začali na neho kričať, aby nepristával, lebo tam sú nepriateľskí stíhači. Vzápätí uvidel Lightningy, ako letia smerom na Nitru. Okamžite sa otočil smerom na Bradlo a zaletel až nad Moravu. Kopírujúc terén čakal na povolenie pristáť. Na piešťanskom letisku nakoniec so svojím Bf 109G-6 v poriadku pristál o 09:50 hod. smerom od Nového Mesta nad Váhom. Až po pristátí Božik zistil, že pravé krídlo jeho lietadla bolo zasiahnuté troma zápalnými strelami z odvetnej paľby strelcov B-17. Kým ho na tieto zásahy neupozornil šéf zbrojárov zvk. rtm. let. Karol Dubeň, vôbec o nich nevedel.
Pohotovostná letka Slovenských vzdušných zbraní fakticky prestala existovať a jej členovia sa znova stali príslušníkmi letky 13, v rámci ktorej sa venovali už len výcviku. Po 26. júni 1944 už nikdy nevzlietla proti americkým bombardérom a stíhačkám. V ten deň traja piloti zahynuli a jeden bol ťažko zranený. Z ôsmich nasadených lietadiel boli tri úplne zničené a štyri poškodené, pričom sa podarilo opraviť len jeden. Z deviatich Bf 109G-6, ktoré boli pridelené letke, ostali bojaschopné len tri. V období od 1. októbra 1943 do 26. júna 1944 letka oficiálne uskutočnila 26 štartov na poplach.

</doc>
<doc id="681970" url="https://sk.wikipedia.org/wiki?curid=681970" title="Pohotovostná letka 13">
Pohotovostná letka 13



</doc>
<doc id="681973" url="https://sk.wikipedia.org/wiki?curid=681973" title="Hotovostný roj">
Hotovostný roj



</doc>
<doc id="681974" url="https://sk.wikipedia.org/wiki?curid=681974" title="Majstrovstvá sveta v ľadovom hokeji žien 2009">
Majstrovstvá sveta v ľadovom hokeji žien 2009

Majstrovstvá sveta v ľadovom hokeji žien 2009 boli 13. Majstrovstvá sveta v ľadovom hokeji žien. Uskutočnili sa vo fínskom meste Hämeenlinna od 4. do 12. apríla 2009. Titul z roku 2008 obhájili hokejistky Spojených štátov. Toto boli posledné MS s deviatimi účastníkmi, od budúceho roku sa MS hrajú s ôsmimi tímami. To znamená, že v tomto roku z každej divízie zostúpia posledné dva tímy a postúpi iba jeden.
Systém turnaja.
V základnej časti bolo deväť tímov rozdelených do troch skupín (skupiny A, B, C). Všetky tímy postúpili do kvalifikačnej časti (skupiny D, E, F). Víťazi základných skupín postúpili do skupiny D, druhé tímy postúpili do skupiny E a tretie tímy hrali v skupine F o záchranu v Top divízii. Prvé dva tímy zo skupiny D postúpili do finále, zatiaľ čo tretí tím zo skupiny D hral s víťazom skupiny E zápas o 3. miesto. Posledné dva tímy zo skupiny F zostúpili do I. divízie MS 2011.
Nižšie divízie.
I. divízia.
Turnaj I. divízie MS 2009 sa hral v Grazi v Rakúsku od 4. do 10. apríla 2009.
II. divízia.
Turnaj II. divízie MS 2009 sa hral v Torre Pellice v Taliansku od 12. do 18. apríla 2009.
Poznámka: Dánsko malo tiež zostúpiť do III. divízie MS 2011, ale keďže III. divízia sa v roku 2009 nehrala, tak nikto nepostúpil do II. divízie na miesto Dánska.
III., IV. a V. divízia.
III. divízia, IV. divízia a V. divízia sa v roku 2009 nehrali. Turnaje boli zrušené, pretože žiadna krajina nechcela znášať finančné náklady. Tieto divízie sa hrali až v roku 2011. Malo to za následok nasledujúce zmeny:

</doc>
<doc id="681976" url="https://sk.wikipedia.org/wiki?curid=681976" title="Vysoká škola manažmentu">
Vysoká škola manažmentu



</doc>
<doc id="681977" url="https://sk.wikipedia.org/wiki?curid=681977" title="Primárny článok">
Primárny článok



</doc>
<doc id="681978" url="https://sk.wikipedia.org/wiki?curid=681978" title="Primárny galvanický článok">
Primárny galvanický článok



</doc>
<doc id="681979" url="https://sk.wikipedia.org/wiki?curid=681979" title="Nevratný článok">
Nevratný článok



</doc>
<doc id="681980" url="https://sk.wikipedia.org/wiki?curid=681980" title="Dolný lom">
Dolný lom

Dolný lom () je vrch v Považskom Inovci. Leží nad obcou Zlatníky, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Bánovce nad Bebravou a v katastrálnom území obce Zlatníky. Najbližším sídlom je severne situovaný Selec, východne leží Dubodiel a Zlatníky.
Opis.
Dolný lom je málo výrazný pahorok, vybiehajúci juhovýchodným smerom z hlavného hrebeňa medzi Jakubovou () a Krželnicou (. Severným susedom je Horný lom () a Krželnica (), západne leží Jakubová () a Ostrý vrch (), južne Panská javorina () a východne vrch Splazy (). Vrch patrí do povodia rieky Nitry a odvodňuje ho riečka Chotina a jej prítoky. Na vrchol nevedie značená trasa. 
Výhľady.
Vrchol a taktiež hrebeň sú pokryté lesným porastom, preto rozhľad je možný len z menších lokalít s nízkou a nesúvislou vegetáciou, najmä na juhovýchodných svahoch. Vzhľadom na polohu pod hlavným hrebeňom sú najlepšie pozorovateľné práve okolité vrchy pohoria, no pri vhodných podmienkach je viditeľná veľká časť Nitrianskej pahorkatiny a Nitrianskej nivy, ako aj pohoria Tribeč, Pohronský Inovec a Vtáčnik.
Prístup.
Na vrchol nevedie značená trasa, preto je prístupný lesnými chodníkmi z okolitých obcí alebo z hlavného hrebeňa. 

</doc>
<doc id="681984" url="https://sk.wikipedia.org/wiki?curid=681984" title="Zväz Afgáncov na Slovensku">
Zväz Afgáncov na Slovensku

Zväz Afgáncov na Slovensku (skratka ZANS) je mimovládna organizácia s medzinárodným prvkom, ktorá pôsobí na Slovensku od decembra 1997. Združuje afganských utečencov a prisťahovalcov. Vystupuje viac-menej ako etnické a nenáboženské združenie. Štatutárom organizácie je od 20. marca 2010 lekár urológ MUDr. Obaidullah Mir, predošlí predsedovia Zaher Jaan a Mohammad Juma.

</doc>
<doc id="681986" url="https://sk.wikipedia.org/wiki?curid=681986" title="Zoznam elektrických staníc Slovenskej elektrizačnej prenosovej sústavy">
Zoznam elektrických staníc Slovenskej elektrizačnej prenosovej sústavy

Toto je zoznam elektrických staníc Slovenskej elektrizačnej prenosovej sústavy (SEPS). Sú súčasťou prenosovej sústavy Slovenskej republiky.
Súčasné.
Prehľad súčasných staníc prenosovej sústavy k 31. decembru 2021 podľa mapy SEPS:
Bývalé stanice.
Bývalé stanice 220 kV.
Poznámka: zoznam nie je úplný.
Plánované stanice 400 kV.
Poznámka: zoznam nemusí byť úplný.

</doc>
<doc id="681987" url="https://sk.wikipedia.org/wiki?curid=681987" title="Železník (vrch v Považskom Inovci)">
Železník (vrch v Považskom Inovci)

Železník () je vrch v Považskom Inovci. Leží nad obcou Dubodiel, približne južne od Trenčína. 
Poloha.
Nachádza sa v severnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Trenčín a na katastrálnom území obce Veľká Hradná. Najbližšími sídlami je východným smerom ležiaci Dubodiel a Trenčianske Jastrabie a severne situovaná osada Jarky (Mníchova Lehota).
Opis.
Železník je súčasťou málo výrazného pahorku, ktorý sa nachádza v severovýchodnej časti masívu Inovca (). Severným smerom sa nachádza vrch Humenec () a Jarabský vrch (), západným Hradisko () a Inovec a južným vrch Močiare (). Západné a severné snahy odvodňuje potok Svinica, východné jej prítok Hradniansky potok a južné potok Inovec, všetky smerujúce do Bebravy. Na vrchol nevedie značený turistický chodník a západným smerom stojí na hrebeni Chata pod Inovcom.
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných lokalít tak možno vidieť okolité vrchy Považského Inovca, pri vhodných podmienkach aj Strážovské vrchy, Vtáčnik, Tribeč a Pohronský Inovec.
Prístup.
Na vrchol nevedie značený chodník, no južným úbočím vedie a severovýchodne po hrebeni aj trasa.

</doc>
<doc id="681992" url="https://sk.wikipedia.org/wiki?curid=681992" title="Varechovský potok (prítok Kysuce)">
Varechovský potok (prítok Kysuce)

Varechovský potok je potok v regióne Kysuce na území obce Vysoká nad Kysucou v okrese Čadca v Žilinskom kraji. Nachádza sa v geomorfologickom celku Turzovská vrchovina v geomorfologickom podcelku Zadné vrchy. Je ľavostranným prítokom Kysuce a má dĺžku . Je vodným tokom IV. rádu.
Prameň.
Pramení v v poľnohospodárskom extraviláne na južnom okraji samoty "Pokrývky" v západnej časti územia obce Vysoká nad Kysucou.
Opis toku.
Od prameňa tečie juhovýchodným smerom, vteká do lesného extravilánu, smer si zachováva až do svojho ústia, v vteká do poľnohospodárskeho extravilánu, tečie okrajom intravilánu obce Vysoká nad Kysucou, v podteká železnicu a za ňou i cestu z Čadce do Makova, v ústi do Kysuce ako jej ľavostranný prítok. "Varechovský potok" nemá prítoky.
Pôvod názvu.
Motivant názvu vodného toku "Varechovský potok" na území obce Vysoká nad Kysucou v období pomenovacieho procesu nie je jednoznačný. S najväčšou pravdepodobnosťou motivantom je osobné meno "Varecha", s ktorým súvisí i názov vrchu "Varechovka", ktorý je situovaný v juhovýchodnom cípe územia susednej obce Korňa asi od obecnej hranice medzi obcami Vysoká nad Kysucou a Korňa. Je potrebný ďalší výskum. Zo slovného základu "Varechovci" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Varechovský potok" ako súčasť veľmi početnej skupiny názvov v slovenskej toponymii, najmä hydronymii. V priestore slovenskej hydronymie potokov hydronymum "Varechovský potok" nie je jedinečným hydronymom; homonymnný názov potoka je už v povodí Oľky.

</doc>
<doc id="681994" url="https://sk.wikipedia.org/wiki?curid=681994" title="Aminoacylácia">
Aminoacylácia

Aminoacylácia je reakcia, počas ktorej sa presúva aminoacylová skupina na nejakú zlúčeninu.
Typický príklad enzýmov, ktoré katalyzujú túto reakciu, sú aminoacyl-tRNA-syntetázy, ktoré presúvajú príslušnú aminokyselinu (resp. jej aminoacylový zvyšok) na príslušnú tRNA.

</doc>
<doc id="681995" url="https://sk.wikipedia.org/wiki?curid=681995" title="Platan">
Platan

Platan () je jediný recentný rod z čeľade platanovité (Platanaceae). Je to rod veľkých, opadavých stromov (s výnimkou druhu "Platanus kerrii", ktorý je vždyzelený) s výraznou mozaikovitou kôrou. Zahŕňa v závislosti od autora okolo 8-11 recentných druhov. Väčšina druhov rodu je pôvodná v Spojených štátoch a Mexiku. Jeden je rozšírený od juhovýchodnej Európy až do strednej Ázie a jeden je pôvodný v Indočíne.
Opis.
Platany sú stromy vysoké od 10 až do 50 m, so silným valcovitým, niekedy nízkym kmeňom a rozložitou korunou. Dospelé jedince sú v dolnej polovici kmeňa veľmi hrubé, s obvodom až do 6 m. Borku majú tenkú, ktorá sa olupuje v nepravidelných šupinách alebo podlhovastých platniach. Po olúpaní kôra vytvára sivozelené mozaikové mapy.
Listy platanov sú dlho stopkaté, striedavé a dlaňovito laločnaté, s 3 až 7 lalokmi, s výnimkou druhu "Platanus kerrii", ktorý má listy celistvookrajové s perovitou žilnatinou. Čepele sú hrubé až kožovité, na rube bielo plstnaté, na líci holé. Usporiadanie hlavných žíl u niektorých druhov je zložité; často nie je skutočne dlaňovité, pretože žily smerujúce do lalokov nevychádzajú z toho istého bodu. Pazušné púčiky platanov v lete nie je vidieť lebo sú ukryté za zdurenou základňou listovej stopky. Mladé konáriky sú tenké, často sú previsnuté, jemne ryhované, spočiatku plstnaté, neskôr lysavejúce, husto pokryté lenticelami.
Kvety platanov rastú v hustých jednopohlavných hlávkach, samčie hlávky sú menšie ako samičie. Ak je ne spoločnej dlhej ovisnutej stopke viac hlávok, zvyčajne sú na jej konci samčie, ktoré po odkvitnutí opadávajú. Súkvetie je guľovité a plodmi sú drobné 5 až 12 mm dlhé hranaté oriešky, na báze s vencom tuhých, ľahko opadavých chlpov, ktoré vietor prenáša na veľké vzdialenosti.
Rozšírenie.
Väčšina druhov rodu platan je prirodzene rozšírených v Severnej a Strednej Amerike. Platan východný pochádza z oblasti východného Stredomoria a pôvodným teritóriom druhu "Platanus kerrii" je Vietnam a Laos. Platan javorolistý je v súčasnosti vysádzaný prakticky v celej Európe a objavuje sa aj v Severnej Amerike, vo východnej Ázii a na juhovýchode Austrálie.
Ekológia.
Platanom vo všeobecnosti vyhovuje hlboká, vlhká, hlinitá pôda a sú svetlomilné. Platan východný rastie predovšetkým pozdĺž vodných tokov a je pomerne náročný na teplo. Najväčšie exempláre môžu mať obvod kmeňa až 12 m. S podobným kmeňom a výškou až 52 m bol zaznamenaný v údolí Mississippi aj platan západný. Ich stanovištia sú v okolí vodných tokov a jazier, v pásme od morského pobrežia až do nadmorskej výšky 950 m. Rozmnožovanie platanov sa môže vykonávať semenami, odrezkami alebo štepením.
Význam a využitie.
Drevo platanov je pomerne tvrdé, štiepateľné ale málo trvanlivé. Na priereze je s výrazným svetlohnedým jadrom. S výnimkou platana východného majú zástupcovia tohto rodu v záhradníctve obmedzený význam a možno ich nájsť len v špecializovaných zbierkach. Padajúce chĺpky z listov a najmä plodov, ktoré sa vznášajú vo vzduchu, môžu spôsobovať podráždenie priedušiek a očných spojiviek.
Hrozby a choroby.
Platany sú náchylné na hubové ochorenie spôsobené druhom "Apiognomonia veneta". Prvým znakom napadnutia je zmena farby listového pletiva medzi hlavnými žilami, neskôr môžu byť poškodené alebo zničené aj mladé listy. Medzi významných škodcov patria aj húsenice motýľa "Phyllonorycter platani" z rodu ploskáčik ("Phyllonorycter"), ktoré vyžierajú listové pletiva a vytvárajú na nich chodbičky v podobe plošných mín. Bzdocha sietnička platanová ("Corythucha ciliata") a jej larvy vysávajú z listov hostiteľa listové šťavy. Poškodenie je zvyčajne mierne, ale v prípade, že sa poškodenie opakuje niekoľko rokov po sebe a ak je kombinované s výskytom niektorých druhoch hubových ochorení môže viesť ku chradnutiu stromov a prípadne aj k ich úhynu. Škodca je hojný v parkoch a záhradách. Napadnuté listy majú svetlé sfarbenie.
Systematika.
rod platan (Platanus): 
Uvedené sú len recentné druhy.

</doc>
<doc id="681996" url="https://sk.wikipedia.org/wiki?curid=681996" title="Platan javorolistý">
Platan javorolistý

Platan javorolistý () je statný, opadavý strom z rodu platan ("Platanus") z čeľade platanovité ("Platanaceae").
Platan javorolistý je spontánnym krížencom platanu západného a platanu východného; miestom kríženia malo byť okolie Oxfordu v Anglicku, kde sa oba platany pestovali v rokoch 1680 až 1700. Väčšinou znakov však platan javorolistý pripomína platan východný, ktorý pochádza z juhovýchodnej Európy a Malej Ázie a už dlho sa pestoval i mimo oblasti svojho prirodzeného výskytu.
Opis.
Platan javorolistý je strom vysoký 20 až 40 m. Kmene môžu dosahovať obvod až 6 m a rozložená koruna šírku do 35 m. Kôra v dolnej polovici kmeňa je vrstvovitá, odlupujú sa v podlhovastých pestrofarebných platniach.
Púčiky platana sú končisté, do 10 mm dlhé, so zelenosivou šupinou. Čepeľ listov je dlaňovito tri až päť zárezová, na báze vykrojená až tupo klinovitá, dlhá 15 až 17 cm a široká 18 až 20 cm. Na dospelých listoch je čepeľ na líci holá a lesklá, na rube len na žilnatine chlpatá. Laločnatosťou listov leží uprostred medzi tvarom listov platanu západného a platanu východného. Súplodie je ježaté, s priemerom 25 až 35 mm, po dvoch až troch hlávkach na visiacej stopke. Oriešky sú do 12 mm dlhé a 2 až 3 mm široké, v hornej časti široko kužeľovité.
Plodné hlávky sa pri dozrievaní rozpadávajú a chlpy z nich sa rozlietajú do okolia. Chlpy sa uvoľňujú i z mladých listov a môžu u citlivých ľudí vyvolávať alergické zápaly očných spojiviek a dýchacích ciest.
Rozšírenie.
Podľa genetickej štúdie z roku 2002, platan javorolistý vykazuje dedičné vlastnosti platana západného aj platana východného. Keďže však od objavenia Ameriky bol platan západný introdukovaný do záhrad v Európe vo viacerých obdobiach a podobne aj platan východný do Severnej Ameriky, kríženia medzi nimi sa mohli vyskytnúť niekoľkokrát a mohli viesť k niekoľkým hybridným typom.
Platan javorolistý je v súčasnosti vysádzaný prakticky v celej Európe a objavuje sa aj v Severnej Amerike, vo východnej Ázii a na juhovýchode Austrálie. Jeho súčasná severná hranica v Európe siaha od južného Škótska pozdĺž pobrežia Severného mora, cez Dánsko, Poľsko, na východ cez Ukrajinu a odtiaľ južne Kaukazom až do Uzbekistanu.
Ekológia.
Platan javorolistý kvitne v apríli až máji, súčasne s pučaním listov. Guľovité súplodia, ktoré zostávajú na stromoch aj po opadnutí listov až do jari, produkujú dostatok dobre klíčivých semien. Rozmnožuje sa orieškami a stonkovými odrezkami. Dosiaľ sa v Európe nezaznamenalo prirodzené zmladzovanie. Semenáčiky a mladé stromy sú pomerne citlivé na mráz, dospelé jedince sú mrazuvzdorné.
Platan javorolistý je vápnomilný, odolný proti znečisteniu mestského prostredia. Darí sa mu na aluviálnych, dostatočne prevzdušnených pôdach, preto dobre rastie popri vodných plochách. Je drevinou nížin a pahorkatín, s výnimkou Švajčiarska, kde rastie až do nadmorskej výšky 800 m.
Význam a využitie.
Platan javorolistý je vysoký strom so širokou korunou. Je to architektonicky cenná drevina. Vo väčšine európskych miest, v Severnej Amerike a iných krajinách mierneho pásma predstavujú platany dôležitú okrasnú drevinu. V Paríži tvoria až 40 % mestskej zelene a v Londýne ešte viacej a podobne je to aj vo všetkých dôležitých mestách v Európe.
Hrozby a choroby.
Platan javorolistý je významne ohrozený hubovým patogénom "Erysiphe platani". Do Európy bol zavlečený zo Spojených Štátov v polovici minulého storočia. Prvé výskyty sa zaznamenali v oblasti Stredozemného mora a odtiaľ sa nákaza šíri aj do ďalších oblasti jeho výskytu. Príznaky nákazy sú v podobe bielej hubovitej plesne na listoch postihnutých jedincov. Medzi významných škodcov patria aj húsenice motýľa ploskáčik "Phyllonorycter platani", ktoré vyžierajú listové pletiva a vytvárajú na nich chodbičky v podobe plošných mín.

</doc>
<doc id="681997" url="https://sk.wikipedia.org/wiki?curid=681997" title="Platan východný">
Platan východný

Platan východný () je listnatý, opadavý strom z rodu platan ("Platanus") z čeľade platanovité ("Platanaceae"). Platan východný je treťohorný relikt a jediný európsky druh platanu.
Opis.
Platan východný je strom vysoký 30 až 40 m (ojedinele až 50 m), s nízkym kmeňom s obvodom 2 až 3 m (ojedinele 6 až 9 m). Koruna stromu je široká do 30 m, pričom hlavné konáre v dolnej polovici koruny sú krivé až hrboľaté. Kôra je bledosivá alebo zelenkastosivá, v dolnej polovici sa odlupuje v podlhovastých platniach.
Púčiky sú priame, pritlačené, vajcovito podlhovasté, asi 10 mm dlhé. Prílistky sú 6 až 8 cm dlhé a opadavé. Listy platana sú striedavé, dlho stopkaté, čepeľ starších listov je 5 až 7 krát dlaňovito laločnatá, na báze je srdcovitá alebo mierne klinovitá, dlhá 12 až 15 cm a široká 18 až 20 cm. Čepeľ je neskoršie na líci holá, len na rube zväčša na celej ploche chlpatá. Úkrojky sú vrúbkovane zúbkaté, zriedkavo celistvookrajové, so stredným lalokom dvakrát dlhším než širokým.
Kvety tvoria guľovité súkvetia, na ovisnutej stopke ich býva 3 až 4, občas až 7 a po dozretí majú v priemere 15 až 30 mm. Oriešky sú drobné, dlhé do 9 mm a široké do 2 mm. Na báze sú končisté a chlpaté, na vrchole kužeľovité.
Rozšírenie.
Pôvodný areál rozšírenia platana východného sa rozprestiera od Balkánu až po strednú Áziu, severná hranica areálu prebieha stredným Albánskom, Macedónskom a južným Bulharskom, odkiaľ prechádza do Grécka, Turecka a jeho severnou časťou pokračuje na Kaukaz, do Iránu, strednej Ázie až do Kašmíru.
Do Európy bol dovezený v 16. storočí. Jeho introdukcia postupovala nielen z východu na západ, ale aj následne kultiváciou zo západu na východ. Využíva sa ako okrasná drevina.
Ekológia.
Platan východný rastie v pôvodnom prostredí predovšetkým vo vlhkých údoliach riek, na aluviálnych alkalických pôdach, na brehoch riek a potokov. Patrí k stredne až výrazne vodomilným druhom. Je pomerne náročný na teplo, takže v strednej Európe väčšinou vymŕza a preto sa takmer nepestuje. Druh má bohatý koreňový systém, čo mu umožňuje rásť najmä v intravilánoch. Zvyčajne je vysádzaný v rovinnom, ojedinele aj podhorskom stupni. Na Slovensku najvyšší výskyt v nadmorskej výške 445 m.
Platan východný kvitne v máji, plodí na jeseň a oriešky vypadávajú z hlávok na jar nasledujúceho roku. V našich podmienkach je však zriedka plodný a preto sa rozmnožuje vegetatívne. Dožíva sa vysokého veku 300 až 500 rokov (v pôvodnom areáli aj 1000 až 2500 rokov). Pravdepodobne najstarší a najmohutnejší jedinec tohto druhu sa nachádza na ostrove Kos v Egejskom mori s priemerom pri zemi 18 m, ktorého vek sa odhaduje na 2000 až 2500 rokov.
Význam a využitie.
Platan východný je v záhradách pomerne vzácny, bol vytlačený rýchlejšie rastúcim platanom javorolistým. Pravdepodobne dva najkrajšie stromy v Európe rastú v obci Trsteno na pobreží Dalmácie niekoľko kilometrov severne od Dubrovníka. Drevo platana nie je veľmi odolné, ale používa sa na výrobu buničiny a papiera. V Iráne sa používa v tradičnej medicíne.
Hrozby a choroby.
Platany sú náchylné na hubové ochorenie spôsobené druhom "Apiognomonia veneta". Prvým znakom napadnutia je zmena farby listového pletiva medzi hlavnými žilami, neskôr môžu byť poškodené alebo zničené aj mladé listy. Medzi významných škodcov patria aj húsenice motýľa ploskáčik "Phyllonorycter platani" a "Acalyptris platani", ktoré vyžierajú listové pletiva a vytvárajú na nich chodbičky v podobe plošných mín.

</doc>
<doc id="681998" url="https://sk.wikipedia.org/wiki?curid=681998" title="Platan západný">
Platan západný

Platan západný () je listnatý, opadavý strom z rodu platan ("Platanus") z čeľade platanovité ("Platanaceae"). Platan západný je najznámejší severoamerický platan a najväčšie porasty boli v povodí rieky Mississippi, kde platany dosahovali výšku až 60 m.
Opis.
Platan západný je mohutný strom, vysoký 30 až 40 m (ojedinele až 50 m), s rozložitou korunou. Kmeň má priamy, v obvode dosahuje 6,5 m. Koruna je kužeľovitá, hlavné konáre sú rovné alebo sprehýbané, takmer bez hrčí. Kôra je hnedosivá, odlupujúca sa v dolnej polovici kmeňa v nepravidelných šupinách, vyššie na kmeni a konároch v podlhovastých platniach, ktoré sú farebne menej kontrastné ako u platana javorolistého. Mladé konáriky sú jemne ryhované až hranaté, sú sprehýbané, zelenohnedé, plstnaté, s početnými drobnými lenticelami.
Púčiky sú priame, vajcovité, na vrchole končisté do 10 mm dlhé, zelenohnedé a holé. Prílistky sú do 25 mm dlhé, rýchlo odpadávajúce. Listy sú stopkaté so stokou dlhou 4 až 12 cm. Čepeľ listov je dlaňovito tri až päť laločná, na báze široko klinovitá až guťatá, 15 až 20 cm dlhá a 14 až 22 cm široká, v mladosti na oboch stranách jemne plstnatá, neskôr na líci holá, hladká, lesklá a tmavozelená. Na rube je svetlozelená, len v pazuchách bočných žíl plstnatá. Laloky sú celistvookrajové alebo hrubo zúbkaté a končisté, stredný lalok je širší ako dlhý. Listová jazva je okrúhla.
Platan západný je jednodomá drevina. Kvety sú rozlíšené na samčie a samičie. Husto guľovité súkvetia visia na dlhých stopkách. Súplodie je na ohmat mäkké, s priemerom 25 až 30 mm, spravidla po jednej až dvoch hlávkach na ovisnutej, 10 až 15 cm dlhej stopke. Jednosemenné oriešky sú do 10 mm dlhé a do 2,5 mm široké.
Rozšírenie.
Prirodzený areál platana západného je vo východnej časti Spojených štátov. Rozprestiera sa celoplošne pri Atlantickom oceáne na juhu od 29° severnej zemepisnej šírky (roztrúsene zasahuje do Mexika po 22° severnej zemepisnej šírky), po juhovýchodnú Kanadu po 43° severnej zemepisnej šírky na severe. Od východu asi od 75° západnej zemepisnej dĺžky preniká do vnútrozemia až po 97° západnej zemepisnej dĺžky na západe.
Do Európy (Anglicka) bol platan západný introdukovaný pred rokom 1634 (pravdepodobne z Virgínie) to je o 90 rokov neskoršie ako platan východný z Ázie. Severná hranica výsadby prechádza od Anglicka cez severné Francúzsko, Belgicko, Holandsko, severné Nemecko až do Dánska (Kodaň) a Švédska (Göteborg), klesá do Poľska (Poznaň) a cez Ukrajinu až k Čiernemu moru na Krym. V alpsko-karpatskej oblasti sa vysádzal vo Švajčiarsku, Česku, Slovensku a Rumunsku.
Ekológia.
Platan západný kvitne v apríli až máji. Pochádza z východnej časti Spojených štátov. Plodiť začína v 20.roku života, najplodnejší je vo veku 50 až 200 rokov. Klíčivosť vo voľnej prírode dosahuje 50%. Druh v rámci areálu rastie vo veľmi rozdielnych klimatických podmienkach, má pomerne širokú ekologickú amplitúdu. Platan rastie vo vlhkých údoliach, vo vegetácii okolo vodných tokov a jazier, v pásme od morského pobrežia až do nadmorskej výšky okolo 950 m. Cenné exempláre sa vyskytujú v Indiane, kde sú najväčšie platany v prirodzenom prostredí a dosahujú výšku 40 m s priemerom kmeňa 3 až 4 m. Najmohutnejšie jedince sú 200 až 300 ročné stromy. V Apalačských vrhoch vystupuje do nadmorskej výšky 760 m.
Význam a využitie.
Platan západný je parkový strom. Prvé sadenice boli dopestované v Anglicku z originálneho semena a stali sa základom ďalšieho uplatňovania, najmä v tvorbe parkov po celej Európe. Vysoké ekologické nároky na kvalitu a vlhkosť pôdy, výskyt hubovej choroby "Apiognomonia veneta" a citlivosť voči chladu, podstatne znížili dopyt po jeho využívaní v tvorbe krajiny. Tým možno vysvetliť, prečo jeho miesto, nielen v Európe, ale dokonca aj v samotnej Severnej Amerike prebral vitálnejší hybrid platan javorolistý. Pôvodní Američania používali túto drevinu vo svojej tradičnej medicíne.
Hrozby a choroby.
Platan západný sa v európskych záhradách príliš neuplatnil, pretože už mnohokrát sa jeho výsadba stala neúspešnou z dôvodu vymŕzania mladých jedincov, ako aj pre jeho výraznú citlivosť na patogénnu hubu "Apiognomonia veneta". Dokonca aj v Spojených štátoch bol z tohto dôvodu ako okrasná rastlina nahradený platanom východným a platanom javorolistým.

</doc>
<doc id="682000" url="https://sk.wikipedia.org/wiki?curid=682000" title="Ellen Barkinová">
Ellen Barkinová

Ellen Barkinová (; * 16. apríl 1954, New York, New York, USA) je americká herečka. Je známa z filmov ako "Nežné milosrdenstvo" (1983), "Mimo zákona" (1986), "Premena" (1991), "Zo života chlapca" (1993), "Predtým, ako mali ženy krídla" (1997), "Krása na zabitie" (1999), "Dannyho trinástka" (2007) či z televízneho seriálu "Animal Kingdom" (20162021).
Detstvo a mladosť.
Barkinová sa narodila v apríli 1954 v New Yorku. Jej rodičia sú židovského pôvodu a pochádzajú z poľsko-bieloruských hraníc. Študovala na Hunter College, kde sa špecializovala na históriu a drámu a neskôr pokračovala v Actors Studio v New Yorku, kde sa venovala herectvu.
Kariéra.
Barkinová si zahrala vo filme "Diner" z roku 1982, kde za svoj herecký výkon získala pozitívne recenzie. Svojim hereckým výkonom zapôsobila tiež na režiséra Brucea Beresforda, ktorý ju o rok neskôr obsadil do filmu "Nežné milosrdenstvo".
V roku 1986 sa pridala k hereckému obsadeniu ako Dennis Quaid, John Goodman a Grace Zabriskie vo filme "Polícia z New Orleans". Objavila sa tiež vo viacerých divadelných hrách v divadlách Off-Broadway. Po boku Al Pacina si zahrala vo filme "More lásky" z roku 1989.
V roku 1991 bola obsadená do filmu "Premena". Za svoj herecký výkon získala svoju prvú nomináciu na herecké ocenenie Zlatý glóbus. Stvárnila matku Leonarda DiCapria vo filme "Zo života chlapca", z roku 1993. V roku 1997 stvárnila hlavnú úlohu v televíznom filme "Predtým, ako mali ženy krídla", za ktorý získala svoju druhú nomináciu na Zlatý glóbus a obdržala televízne ocenenie Emmy Award a Satelite Award. V roku 1999 si zahrala v komédii "Krása na zabitie".
V roku 2000 stvárnila vyšetrovateľku Palmerovú v trilery "Stopy vraha". Prijala tiež vedľajšiu úlohu vo filme "Palindromes", ktorý mal premiéru v roku 2004. V roku 2007 sa pripojila k hereckému obsadeniu ako George Clooney, Brad Pitt, Matt Damon a Al Pacino vo filme "Dannyho trinástka".
V roku 2011 stvárnila hlavnú postavu vo filme "Another Happy Day", kde jej herecký výkon filmová recenzná stránka IndieWire ocenila ako jeden z najlepších herecký výkonov roka. V rokoch 2012 až 2013 si zahrala v televíznom seriály "The New Normal". Tiež stvárnila postavu postavu Janine Cody v televíznom filme "Animal Kingdom", ktorý bol natočený na motív austrálskeho seriálu. V pôvodnom obsadení si rolu Barkinovej zahrala Jacki Weaverová.
Súkromný život.
Barkinová bola dva krát vydatá. Prvý krát sa vydala v roku 1988 za herca Gabriela Byrnea, s ktorým má dve deti. Obaja sa rozišli v roku 1993, no ich manželstvo bolo rozvedené až v roku 1999. Druhý krát sa vydala v roku 2000, za multimiliardára Ronalda Perelmana. Ich manželstvo končilo rozvodom v roku 2006. Spoločne s jej bratom a Perelmanom v roku 2005 založila filmovú produkčnú spoločnosť. Mala krátky románik s hercom Samom Levinsonom.

</doc>
<doc id="682001" url="https://sk.wikipedia.org/wiki?curid=682001" title="Ellen Barkin">
Ellen Barkin



</doc>
<doc id="682003" url="https://sk.wikipedia.org/wiki?curid=682003" title="Organická molekula">
Organická molekula



</doc>
<doc id="682005" url="https://sk.wikipedia.org/wiki?curid=682005" title="Párovanie báz">
Párovanie báz



</doc>
<doc id="682007" url="https://sk.wikipedia.org/wiki?curid=682007" title="Wyozín">
Wyozín

Wyozín (Wyo, imG alebo Yt) je modifikovaný nukleozid vznikajúci z guanozínu. Spolu s jeho derivátmi sa nachádza výhradne v transferovej RNA fenylalanínu, na pozícii 37, kde stabilizuje interakciu medzi kodónom a antikodónom počas proteosyntézy. Bežne sa nachádza u eukaryotov a archeónov, neskôr bol objavený i u mitochondrií, ale stále nebol pozorovaný v baktériách. U eukaryotov i archeónov je syntetizovaný rozličnými dráhami.

</doc>
<doc id="682008" url="https://sk.wikipedia.org/wiki?curid=682008" title="Platanus">
Platanus



</doc>
<doc id="682010" url="https://sk.wikipedia.org/wiki?curid=682010" title="Platanus × hispanica">
Platanus × hispanica



</doc>
<doc id="682011" url="https://sk.wikipedia.org/wiki?curid=682011" title="Platanus × acerifolia">
Platanus × acerifolia



</doc>
<doc id="682012" url="https://sk.wikipedia.org/wiki?curid=682012" title="Platanus orientalis">
Platanus orientalis



</doc>
<doc id="682013" url="https://sk.wikipedia.org/wiki?curid=682013" title="Platanus occidentalis">
Platanus occidentalis



</doc>
<doc id="682016" url="https://sk.wikipedia.org/wiki?curid=682016" title="BMPT Terminator">
BMPT Terminator

BMPT Terminator je ruské bojové vozidlo podpory tankov. Toto pásové vozidlo je určené na elimináciu nepriateľských vojakov vybavených prenosnými protitankovými systémami. Dokáže však ničiť aj ľahko pancierované vozidlá, bojové vozidlá pechoty a tanky. Použitie týchto vozidiel v bojových formáciách môže výrazne zvýšiť bojové schopnosti tankov a ich prežitie na modernom bojisku. Ruské zdroje uvádzajú, že z hľadiska bojovej účinnosti dokáže jedno BMPT nahradiť 2
bojové vozidlá pechoty (BMP).
Vznik a vývoj.
Koncept BMPT bol v Sovietskom zväze rozvíjaný od začiatku osemdesiatych rokov 20. storočia. Pod označením BMPT (bojevaja mašina pechoty ťažolaja) sa však vtedy rozumelo „ťažké bojové vozidlo pechoty“. Studená vojna v tej dobe vrcholila a v Európe proti sebe stáli jednotky NATO a Varšavskej zmluvy. Sovietska vojenská doktrína tých rokov počítala s útočnou operáciou, počas ktorej by sa pomocou tankov a bojových vozidiel pechoty podarilo prelomiť pripravenú obranu Západu. Výsledky výskumov však ukázali, že prelomenie tejto obrany podľa tejto tradičnej schémy bude problematické z toho dôvodu, že protivník bol masívne zásobený rôznymi protitankovými zbraňami vrátane prenosných protitankových rakiet. Preto sovietska armáda potrebovala zbraň, ktorá by sa mohla efektívne vysporiadať so živou silou predstavujúcou hrozbu pre tanky. 
Na základe toho začali vznikať rôzne projekty bojových vozidiel. Prvým z nich bolo BMPT na podvozku nového ľahkého obojživelného tanku „objekt 934“ „Suďja“, ktorý vyrobil Volgogradský traktorový závod. Z viacerých opodstatnených či neopodstatnených príčin však boli tieto vývojové práce ukončené.
V roku 1984 predložil generálmajor O.N. Brilev vedeniu Vojenskej akadémie obrnených síl nákresy niekoľkých možností pre BMPT založené na tanku T-72. Práce na vývoji tohto stroja sa začali realizovať v roku 1985 v konštrukčnej kancelári GSKB-2 v Čeľabinskom traktorovom závode. Do roku 1987 boli vyrobené dva varianty budúceho bojového vozidla, ktoré sa líšili hlavne vo výzbroji. Jeden variant mal dva automatické 30 mm kanóny 2A72, druhý bol vyzbrojený 100 mm kanónom 2A70 a 30 mm automatickým kanónom 2A72. V roku 1987 prebehli skúšky oboch vozidiel a armáda si nakoniec vybrala verziu s dvojicou automatických 30 mm kanónov 2A72.
Tím konštrukčnej kancelárie GSKB-2 začal pripravovať výkresy pre následnú pilotnú výrobu. Prišiel však rok 1990, kedy došlo významným politickým zmenám, ktoré viedli k obmedzeniu vojenskej výroby. V roku 1991 sa rozpadla Varšavská zmluva a Sovietsky zväz, v dôsledku čoho bol program výroby BMPT (ako aj iných vojenských programov) ukončený.
Na základe nového zadania ruského ministerstva obrany sa v roku 1998 opäť spustil vývoj BMPT v kancelárii UKBTM v Nižnom Tagile (súčasť spoločnosti Ultravagonzavod). Vývoj nového stroja prebiehal pod označením „objekt 199“ alebo Ramka-99. Požiadavka na výzbroj vozidla bola neskôr zo strany ministerstva obrany zmenená, preto sa vývoj vozidla ukončil až koncom roku 2006. BMPT postavené na základe tanku T-90 sa však do sériovej výroby nedostalo a začiatkom roku 2010 vedenie ministerstva obrany nákup vozidiel oficiálne zamietlo.
Prototypy BMPT však boli následne propagované na rôznych prehliadkach vojenskej techniky, čím sa ich výrobca snažil aspoň o export do zahraničia. Toto úsilie zožalo drobný úspech v roku 2011, kedy bolo niekoľko vozidiel dodaných Kazachstanu.
Dňa 24. augusta 2017 na vojensko-technickom fóre Armia-2017 podpísalo Ministerstvo obrany Ruskej federácie so spoločnosťou Uralvagonzavod zmluvu na dodávku prvých 12 sériových vozidiel Terminator. Všetky vozidlá mali byť dodané v priebehu roka 2018. V tomto roku však boli vyrobené a dodané iba tri stroje, ktoré sa 9. mája 2018 zúčastnili na Prehliadke víťazstva v Moskve. Kvôli potrebe ďalších vylepšení tohto vozidla sa však výroba celej šarže oneskorila. Výsledkom bolo, že osem vozidiel Terminator postúpilo na vojskové skúšky až 1. decembra 2020. Boli zaradené do 90. gardovej tankovej divízie Centrálneho vojenského okruhu v Čebarkule (Čeľabinská oblasť) a začalo sa preškolenie personálu motostreleckej jednotky, ktorá bola prezbrojená na tento nový typ techniky.
Po úspešnom otestovaní nových vlastností a spôsobov využitia bojových vozidiel bolo BMPT Terminator 1. decembra 2021 oficiálne zaradené do služby. Prvých deväť bojových vozidiel sa stalo súčasťou 90. gardovej tankovej divízie Centrálneho vojenského okruhu, ktorej jednotky sú dislokované v regiónoch Sverdlovsk a Čeľabinsk.
Konštrukcia.
BMPT Terminator je vo verzii pre ruskú armádu postavené na podvozku T-90 a jeho posádku tvorí päť osôb. Vozidlo je vybavené dvojicou 30mm automatických kanónov 2A42, 7,62mm guľometom PKT, štvoricou protitankových riadených striel Ataka-T a dvojicou 30mm granátometov AG-17D. Kanón 2A42 má dve kadencie – nízku 180 až 240 rán/min a vysokú 550 až 800 rán/min. Efektívny dostrel je 2000 m. Vozidlo pojme 850 nábojov kalibru 30 mm, z ktorých polovica je trojštivo-trhavá (proti živej sile) a polovica podkalibrová (proti obrneným cieľom). Dvojica granátometov má celkovú zásobu 600 ks munície. PTRS Ataka-T používa poloautomatické navádzanie – strelec teda musí až do zásahu udržiavať cieľ v zameriavači. Dostrel rakiet systému Akata-T je takmer 6000 m. Bojová hlavica rakiet je buď kumulatívna (prieraznosť 800 mm valcovanej ocele) alebo termobarická proti živej sile. Akata-T ničí obrnené ciele, nízko letiace vrtuľníky aj malé plavidlá.
Hmotnosť BMPT je 48 ton, teda podobne ako váži tank T-90. Maximálna rýchlosť je 60 km/ha dojazd 550 km.
Uralvagonzavod ponúka aj upravenú verziu BMPT-72 „Terminator 2“, ktorá postráda kritizované granátomety. Granátomety v BMPT majú totiž podľa kritikov malý rozsah námeru a odmeru. Okrem toho navyšujú počet členov posádky o dvoch. V dôsledku odstránenia granátometov môže stroj obsluhovať iba trojčlenná posádka. Vďaka absencii granátometov sa tiež nemusí zásadne upravovať podvozok tankov T-72/T-90, čo sa priaznivo odráža na výrobnej cene BMPT-72.

</doc>
<doc id="682017" url="https://sk.wikipedia.org/wiki?curid=682017" title="Martin Čorej">
Martin Čorej

Martin Čorej (* 1971) je slovenský dramaturg, skladateľ a hráč na klávesové nástroje. Ako hudobník účinkoval v skupinách Hex, Polemic a MIDI.
Martin Čorej je synom bývalého umeleckého riaditeľ súboru Lúčnica, Pavla Čoreja.
Martin Čorej v detstve navštevoval ĽŠU, kde študoval hru na trombón. Keď bol starší hrával v dychovej hudbe. Po skončení štúdia kompozície na Vysokej škole múzických umení v Bratislave, najprv pracoval ako dramaturg v hudobno-zábavnej redakcii Slovenskej televízie, neskôr aj v súkromnej televíznej stanici VTV. Bol hudobný dramaturg v Lúčnici a bol aj šéfredaktorom lokálnej stanice, Televízia Ružinov. Neskôr pracoval v producentskej spoločnosti TATRA ABB, kde bol dramaturgom v tíme vyrábajúcom programy pre STV, ako boli Čo dokáže ulica, Topset, Rhytmic, Redline, Muzik Klub, Keď odchádza kapela.
Ako hudobník bol Martin Čorej členom kapiel HEX, Polemic a MIDI. Je autorom a spoluautorom hudby k programom Lúčnice, súborov Technik, Jánošík, skladal scénickú hudbu k hrám divadla Pôtoň. Skomponoval hudbu pre niekoľko animovaných rozprávok v STV a hudobné zvučky.
Od roku 2008 pracuje v redakcii SME, kde v súčasnosti riadi digitálne projekty.

</doc>
<doc id="682020" url="https://sk.wikipedia.org/wiki?curid=682020" title="Mikronova">
Mikronova

Mikronova je hviezdny výbuch s približne milióntinou energie klasickej novy. Tento jav je spôsobený nahromadením hmoty z okolia hviezdy, napríklad zo sprievodnej hviezdy.
Tím z Európskeho južného observatória 20. apríla 2022 oznámil, že pomocou údajov z vesmírneho teleskopu TESS a veľmi veľký ďalekohľad identifikoval tri mikronové bielych trpaslíkov.
Slnko.
Keď Neil Armstrong počas misie Apollo 11 robil stereoskopické fotografie povrchu Mesiaca, videl trblietavé škvrny, ktoré vyzerali ako - a ukázalo sa, že sú - sklo. Astrofyzik Thomas Gold analyzoval fotografie a navrhol, že sklovina by mohla byť dôsledkom "veľmi malého výbuchu podobného novu" zo Slnka. Bradley Schaefer, profesor astronómie a astrofyziky, neskôr súhlasil, že ide o presvedčivý argument pre jav, ktorý by sme dnes nazvali slnečná mikronova, ktorá by sa vyskytla pred menej ako 30 000 rokmi. Tieto škvrny boli pozorované aj na odvrátenej strane Mesiaca počas misie Čchang-e 4 Čínsky národný kozmický úrad v roku 2019 a pôvodne sa predpokladalo, že ide o gél. Tím naznačil, že sklo nemohlo vzniknúť pri náraze, ktorý vytvoril kráter, v ktorom sa našlo. Objekt by nebol dostatočne veľký, aby vytvoril potrebné teploty.

</doc>
<doc id="682021" url="https://sk.wikipedia.org/wiki?curid=682021" title="Zoznam kultúrnych pamiatok v obci Malá Hradná">
Zoznam kultúrnych pamiatok v obci Malá Hradná

Zoznam kultúrnych pamiatok v obci Malá Hradná v okrese Bánovce nad Bebravou.

</doc>
<doc id="682022" url="https://sk.wikipedia.org/wiki?curid=682022" title="Súce">
Súce



</doc>
<doc id="682024" url="https://sk.wikipedia.org/wiki?curid=682024" title="Jestvujúce">
Jestvujúce



</doc>
<doc id="682025" url="https://sk.wikipedia.org/wiki?curid=682025" title="Existujúcno">
Existujúcno



</doc>
<doc id="682027" url="https://sk.wikipedia.org/wiki?curid=682027" title="Judit Vargová (politička)">
Judit Vargová (politička)

Judit Vargová, (* 10. september 1980, Miskolc) je maďarská právnička, pravicová politička a štátna úradníčka. Od júla 2019 zastáva post ministerky spravodlivosti vo štvrtej vláde Viktora Orbána.
Biografia.
Roku 2004 získala právnický diplom na Miskolci Egyetom v meste Miskolc. Potom pracovala ako právnička pre právnické kancelárie "Freshfields Bruckhaus Deringer" a "Hogan &amp; Hartson". Od mája 2018 pôsobila ako štátna sekretárka pre Európsku úniu na Úrade predsedu vlády ("Miniszterelnökség"). Potom, čo bol vtedajší minister László Trócsányi zvolený vo voľbách 2019 poslancom Európskeho parlamentu, sa stala jeho nástupkyňou na čele maďarského Ministerstva spravodlivosti.
Súkromný život.
Hovorí anglicky, francúzsky, maďarsky, nemecky a španielsky.
Je vydatá a má troch synov (Levente, Lórant, Miklós).

</doc>
<doc id="682028" url="https://sk.wikipedia.org/wiki?curid=682028" title="Ulica Svätého Pia X.">
Ulica Svätého Pia X.

Svätého Pia X. je ulica v Bratislave, v mestskej časti Záhorská Bystrica. Križuje sa len s Námestím svätého Floriána a Pútnickou ulicou. Nachádza sa tu Farský úrad sv. Petra a Pavla, Materská škola bl. Zdenky a za kostolom sa nachádza busta sv Pia X.

</doc>
<doc id="682029" url="https://sk.wikipedia.org/wiki?curid=682029" title="Námestie svätého Floriána (Bratislava)">
Námestie svätého Floriána (Bratislava)

Námestie svätého Floriána je námestie v Bratislave, v mestskej časti Záhorská Bystrica. Križuje sa spolu s 2 ulicami: Svätého Pia X. a Pútnická.

</doc>
<doc id="682030" url="https://sk.wikipedia.org/wiki?curid=682030" title="Judit Vargová">
Judit Vargová

Judit Vargová môže byť:

</doc>
<doc id="682031" url="https://sk.wikipedia.org/wiki?curid=682031" title="Judit Varga">
Judit Varga



</doc>
<doc id="682032" url="https://sk.wikipedia.org/wiki?curid=682032" title="Súcnosť">
Súcnosť

Súcnosť (zastarano: "súcosť", "jsúcosť"; vo filozofii novšie aj: jestvujúcnosť) môže byť:
Súcosť (zastarano: "súcnosť", "jsúcosť") môže byť aj vlastnosť byť súci (čiže spôsobilosť a podobne), pozri súcosť (vlastnosť)

</doc>
<doc id="682033" url="https://sk.wikipedia.org/wiki?curid=682033" title="Úsiá">
Úsiá



</doc>
<doc id="682034" url="https://sk.wikipedia.org/wiki?curid=682034" title="Úsia">
Úsia



</doc>
<doc id="682035" url="https://sk.wikipedia.org/wiki?curid=682035" title="Ousia">
Ousia



</doc>
<doc id="682036" url="https://sk.wikipedia.org/wiki?curid=682036" title="Ousiá">
Ousiá



</doc>
<doc id="682037" url="https://sk.wikipedia.org/wiki?curid=682037" title="Usia">
Usia



</doc>
<doc id="682038" url="https://sk.wikipedia.org/wiki?curid=682038" title="Súcosť">
Súcosť



</doc>
<doc id="682039" url="https://sk.wikipedia.org/wiki?curid=682039" title="Jsúcosť">
Jsúcosť



</doc>
<doc id="682040" url="https://sk.wikipedia.org/wiki?curid=682040" title="Jestvujúcnosť">
Jestvujúcnosť



</doc>
<doc id="682043" url="https://sk.wikipedia.org/wiki?curid=682043" title="Javorie (vrch v Považskom Inovci)">
Javorie (vrch v Považskom Inovci)

Javorie () je vrch v Považskom Inovci. Leží nad obcou Mníchova Lehota, približne južne od Trenčína. 
Poloha.
Nachádza sa v severnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Trenčín a na katastrálnom území obcí Trenčianska Turná a Mníchova Lehota. Najbližšími sídlami sú severovýchodne situované Jarky (Mníchova Lehota), severne leží Mníchova Lehota a Trenčianska Turná a juhozápadne obec Selec.
Opis.
Javorie je súčasťou hlavného hrebeňa, vedúceho z dominantného Inovca () do Jastrabského sedla. Predstavuje pomerne rozsiahly masív s plochým vrcholom. Západným smerom susedí Skalka () a Čierny vrch (), južným Blatina () a Jarabský vrch () a severovýchodným vrch Humenec (). Južné a západné svahy odvodňuje Sedličniansky potok, severné Rígeľský potok, oba smerujúce Turnianskym potokom do Váhu, vodu z východných svahov odvádza Sviniansky potok do Bebravy. Vrcholovou plošinou vedie značený turistický chodník po hrebeni ku Chate pod Inovcom.
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou možno vidieť okolité vrchy Považského Inovca, pri vhodných podmienkach aj Strážovské vrchy, Biele a Malé Karpaty.

</doc>
<doc id="682044" url="https://sk.wikipedia.org/wiki?curid=682044" title="Moldavské národné futbalové mužstvo">
Moldavské národné futbalové mužstvo

Moldavské národné futbalové mužstvo reprezentuje Moldavsko na medzinárodných futbalových akciách, ako sú Majstrovstvá sveta, Majstrovstvá Európy alebo Liga národov UEFA. Moldavsko sa nikdy nekvalifikovalo na finálový turnaj MS alebo ME.

</doc>
<doc id="682045" url="https://sk.wikipedia.org/wiki?curid=682045" title="Maj May">
Maj May

Maj May je piaty štúdiový album slovenskej rockovej skupiny Metalinda. Album v roku 1995 vydalo hudobné vydavateľstvo Meta Music. Ide o prvý album, na ktorom nehrá gitarista Michal Kovalčík.

</doc>
<doc id="682047" url="https://sk.wikipedia.org/wiki?curid=682047" title="Africký pohár národov 2004">
Africký pohár národov 2004

Africký pohár národov 2004 bol 24. ročníkom Afrického pohára národov pre národné tímy pod hlavičkou Konfederácie afrického futbalu.
Turnaj hostilo Tunisko v dňoch od 24. januára do 14. februára 2004. Titul obhajoval .
Turnaj vyhralo vo finále zdolalo 2:1.
Kvalifikované tímy.
Na turnaj sa kvalifikovalo 16 tímov. Pre , a to bol debut na turnaji.

</doc>
<doc id="682054" url="https://sk.wikipedia.org/wiki?curid=682054" title="Podstata (rozlišovacia stránka)">
Podstata (rozlišovacia stránka)

Podstata môže byť:

</doc>
<doc id="682055" url="https://sk.wikipedia.org/wiki?curid=682055" title="Systém jedného prenosného hlasu">
Systém jedného prenosného hlasu

Systém jedného prenosného hlasu (anglicky "single transferable vote (STV)") je pomerný volebný systém používaný prevažne v menších alebo stredných viacmandátových volebných obvodoch, ktorého hlavnou charakteristikou je hlasovanie voliča pre viacerých kandidátov odstupňované číselne podľa miery jeho preferencií pre nich. Volič hlasuje za jednotlivých kandidátov naprieč stranami, nie za kandidátne listiny strán. Systém spôsobom prevádzania hlasov na mandáty obmedzuje množstvo "prepadnutých" hlasov, ktoré sa vyskytujú v klasickom systéme kandidátnych listín. Podľa podoby kandidátnych listín, spôsobu hlasovania a spôsobu prepočtu hlasov na mandáty má systém jedného prenosného hlasu niekoľko podtypov.
Spôsob hlasovania.
Na hlasovacích lístkoch sú zoradené mená všetkých kandidátov, ktorí kandidujú v danom volebnom obvode. Volič ku každému menu priradí číslo podľa miery svojej preferencie kandidátov. Kandidáta, ktorého si najviac želá zvoliť, označí číslom jedna, kandidáta, ktorý je pre neho druhý najprijateľnejší, označí číslom dve a tak ďalej. Prvý preferenčný hlas volič udeliť musí, udelenie nižších preferenčných hlasov môže byť povinné alebo zostáva na jeho uvážení. Volič, ktorý vyplnil hlasovací lístok na obrázku, vyjadril želanie voliť kandidátov v tomto poradí:
Kandidátna listina je v každom volebnom obvode len jedna, líši sa však spôsob, akým sú kandidáti na nej uvedení. V niektorých prípadoch (Írsko) sú všetci kandidáti na listine zoradení podľa abecedného poradia do jedného stĺpca bez ohľadu na ich stranícku príslušnosť (ktorá je uvedená), v niektorých prípadoch (Tasmánia) sú kandidáti na listine zoradení v náhodnom poradí (a v rámci jedného volebného obvodu sú voličom distribuované volebné lístky s navzájom odlišným poradím kandidátov), ​​na Malte a v Austrálii sú kandidáti zoradení najprv podľa politických strán a až v ich rámci abecedne.
V niektorých štátoch stačí, aby volič udelil prvý preferenčný hlas, ďalšie poradie kandidátov určiť môže, ale nemusí. V iných prípadoch volič musí označiť aspoň toľko preferencií, koľko v jeho volebnom obvode má byť zvolených kandidátov. Predtým sa tiež v niektorých štátoch vyžadovalo, aby volič označil číselné preferencie u všetkých mien na kandidátnej listine. Posledným variantom je priradenie prvého preferenčného hlasu politickej strane, čím volič odsúhlasí poradie kandidátov určené stranou; táto voľba však smeruje proti zmyslu celého systému jedného prenosného hlasu, pretože sa z neho takto vytráca dôraz na úlohu osobností.
Systém jedného prenosného hlasu je nevýhodné použiť vo veľkých volebných obvodoch. Keďže všetci kandidáti sú uvedení na jednej kandidátnej listine, pri hlasovaní vo veľkých obvodoch by kandidátna listina mala značné rozmery, veľké množstvo mien kandidátov by komplikovalo orientáciu voliča a značne sťažilo sčítanie hlasov, predovšetkým prenos hlasov medzi kandidátmi. Ako vo všetkých ostatných pomerných systémoch platí, že čím menší je volebný obvod, tým menšiu šancu majú byť zvolení kandidáti menších strán a tým menej výsledky zodpovedajú pomeru, v akom voliči podporili jednotlivých kandidátov.
Sčítanie hlasov a prevod na mandáty.
Volebná kvóta.
Pred sčítaním hlasov je potrebné stanoviť kvótu, ktorej účelom je zabezpečiť, aby v danom volebnom obvode nebolo zvolených viac kandidátov, než je počet mandátov pridelených danému obvodu. Pôvodne sa používala Hareova kvóta, ktorá je však dnes používaná málo, pretože bola nahradená Droopovou kvótou, ktorá dáva lepšie výsledky. Vzorec pre výpočet Droopovej kvóty je:
"((počet platných odovzdaných hlasov vo volebnom obvode/(počet mandátov v obvode + 1)) + 1"
Pokiaľ vzorec nedá celé číslo, je zaokrúhlené dole (tj na najbližšie nižšie celé číslo). Ak napríklad počet platných odovzdaných hlasov v štvormandátovom volebnom obvode je 38 273, činí Droopova kvóta (38273/(4+1))+1=7069,25, po zaokrúhlení 7069. Droopova kvóta tak predstavuje najnižší možný celý počet hlasov, ktorý sa zmestí do počtu platných odovzdaných hlasov toľkokrát, koľko má byť počet mandátov, ale nie viackrát.
Droopova kvóta je vždy nižšia ako Hareova kvóta, ktorá je jednoduchým podielom odovzdaných hlasov a počtu mandátov v obvode.
Prevod hlasov na mandáty.
Procedúra obsadzovania mandátov vyžaduje niekoľko kôl. Postupuje sa v nasledujúcich krokoch:
Ak by vyradenie kandidáta s najmenším počtom hlasov nezmenilo v ďalšom kole situáciu, môže byť v jednom kole zároveň vyradených viac kandidátov. Ak je potrebné v určitom kole vyradiť kandidáta s najnižším počtom hlasov a viac kandidátov má rovnaký najmenší počet hlasov, je na vyradenie vybraný kandidát na základe náhodného výberu. Ak na konci vyraďovania zostáva na obsadenie jeden mandát a zostávajú dvaja kandidáti, ktorí nedosahujú kvóty potrebné na zvolenie, dostanú mandát ten z nich, ktorý má v poslednom kole vyšší počet hlasov.
V jednotlivých štátoch sa líši konkrétny spôsob, ako sa prenášajú hlasy iným kandidátom. Otázku vzbudzuje najmä to, z ktorých konkrétnych hlasovacích lístkov majú byť prenesené nižšie preferenčné hlasy. Príslušné volebné lístky môžu byť vybrané náhodne, môže sa tiež prihliadať na všetky volebné lístky pre kandidáta, ktorého hlasy majú byť prenesené. Rôzne sa tiež rieši, či pri prenose nahor udeliť druhú preferenciu pre kandidáta, ktorému v predchádzajúcich kolách už bol pridelený mandát.
Konkrétny príklad.
V nasledujúcom fiktívnom príklade sa má konať večierok, na ktorý prisľúbilo účasť 20 hostí. Usporiadatelia hosťom ponúkli na podávanie tri druhy sladkostí a dali im na výber z piatich možností (pomaranče, hrušky, čokoláda, jahody, cukríky); hostia hlasovali podľa systému jedného prenosného hlasu. Po vybraní anketových lístkov bol stav udelených hlasov nasledujúci:
Štyria hostia udelili iba prvý preferenčný hlas pomarančom, dvaja hostia udelili prvý preferenčný hlas hruškám a zároveň druhý preferenčný hlas pomarančom, osem hostí udelilo prvý preferenčný hlas čokoláde a zároveň druhý preferenčný hlas jahodám, štyria hostia udelili prvý preferenčný hlas čokoláde a zároveň druhý preferenčný hlas cukríkom , jeden hosť udelil iba prvý preferenčný hlas jahodám a jeden hosť iba prvý preferenčný hlas cukríkom.
Najprv je potrebné stanoviť Droopovu kvótu; tá robí šesť hlasov.
Po sčítaní hlasov nasleduje zisťovanie víťazov podľa uvedeného postupu:
Hostia zvolili, že na večierku sa budú podávať čokoláda, pomaranče a jahody.
Vlastnosti systému jedného prenosného hlasu.
Systém jedného prenosného hlasu spája prvky väčšinového systému (hlasovanie pre konkrétnu osobnosť) s pomerným systémom (výsledné obsadenie mandátov zodpovedá pomernej podpore kandidátom vo volebnom obvode). Pretože v systéme hlasovania nie je zavedená žiadna minimálna hranica nutná pre zvolenie platná na celom území, kde prebiehajú voľby (v celom štáte, regióne atď.), umožňuje systém jedného prenosného hlasu na základe víťazstva aj v jedinom volebnom obvode vstup do voleného telesa aj menším stranám , najmä ak majú silnejšiu podporu v určitých regiónoch a umožňuje aj zvolenie nezávislých kandidátov. Podporuje zvolenie umiernených kandidátov na úkor radikálov a extrémistov. Politické strany majú menšiu kontrolu nad podobou hlasovacích lístkov, zdôrazňuje sa osobný a regionálny rozmer voľby (kandidáti nemôžu ťažiť z umiestnenia na kandidátnej listine, musia vystupovať prevažne za seba). Zvolený zastupiteľ usilujúci sa o znovuzvolenie má sklon hlasovať skôr v prospech svojho volebného obvodu než podľa pokynov svojej strany.
Na rozdiel od iných pomerných volebných systémov je takmer vylúčené, aby volič napomohol zvoleniu kandidáta, ktorého nechce. Pokiaľ využije udelenie druhej, tretej či ďalšej preferencie, takmer s istotou bude v priebehu udeľovania mandátov kandidátom jeho hlas využitý.
Použitie vo svete.
Systém jedného prenosného hlasu sa používa okrem samotnej Británie prevažne v krajinách, ktoré predtým náležali k britskému koloniálnemu systému, inde len ojedinele; niekedy preto býva označovaný "britský systém pomerného zastúpenia".
Koncept jedného prenosného hlasu prvýkrát navrhol britský matematik a učiteľ Thomas Wright Hill v roku 1821. V praxi bol prvýkrát použitý zásluhou dánskeho matematika a politika Carla Andræ v roku 1856 pre voľby do Ríšskej rady v Dánsku, od roku 1866 (do 1915) do druhej komory dánskeho parlamentu. Pravdepodobne nezávisle na Hillovi predložil v roku 1857 systém jedného prenosného hlasu aj anglický advokát Thomas Hare. Zásluhou austrálskeho advokáta a politika Andrewa Inglisa Clarka sa v roku 1896 dolná komora tasmánskeho parlamentu stala prvým parlamentným zhromaždením na svete voleným systémom jedného prenosného hlasu (miestne zvaným Hareov-Clarkov systém).

</doc>
<doc id="682058" url="https://sk.wikipedia.org/wiki?curid=682058" title="Lego Masters">
Lego Masters

Lego Masters je slovensko-česká televízna súťažná relácia. Vysielanie na televíznych obrazkovách začalo 5. júna 2022. Na Slovensku vysiela túto show TV Markíza a v Česku TV Nova. Celá show bude dostupná v predstihu na video platforme Voyo. Moderátormi relácie budú Eva Kramerová a Matouš Ruml, výtvory bude hodnotiť expert na LEGO stavebnice Milan Reindl, ku ktorému sa v každej časti pridá špeciálny hosť.

</doc>
<doc id="682060" url="https://sk.wikipedia.org/wiki?curid=682060" title="Robert Almási">
Robert Almási

Robert Almási (* 27. január 1948, Moravské Kračany† 20. máj 2018, Dunajská Streda) bol slovenský akademický maliar.
Tvorba.
Autor bol inšpirovaný lužnými lesmi, malebnými oblasťami Žitného ostrova, no aj slovenskými Vysokými Tatrami a samozrejme ženami z kútov sveta, ktoré spoznával vďaka poznávacím pobytom v zahraničí.
Jeho obrazy zobrazujú hlavne prírodu, nahé ženy a abstraktné umenie.
Návrhy a realizácie.
Medzi jeho návrhy a realizácie patria:

</doc>
<doc id="682061" url="https://sk.wikipedia.org/wiki?curid=682061" title="Na love">
Na love

Na love je slovenská televízna súťažná relácia typu show, ktorú vysielala TV Markíza od 13. júna 2022. Moderátorom relácie je Viktor Vincze. 
Pravidlá hry Na love.
Na každej epizóde sa zúčastňujú štyria súťažiaci, ktorí tvoria jeden tím, a jeden Lovec. V prvej fáze hrá každý zo súťažiacich samostatne. Najprv po dobu jednej minúty zodpovedá na sadu otázok, pričom za každú správnu odpoveď získava 250 €, v prípade nesprávnej odpovede alebo pri jej preskočení sa nič nedeje. Po ubehnutí jednej minúty si súťažiaci v dueli zahrá o získanú čiastku proti Lovci. Tento obnos je umiestnený do tretieho poľa sedemstupňovej hracej plochy a cieľom je presunúť túto čiastku až dole a uniknúť Lovcovi. Ten pred zahájením duelu ponúkne hráčovi bezpečnejší a riskantnejší variant; pokiaľ chce hráč riskovať a hrať o väčší peňažný obnos, stenčí sa náskok pred Lovcom na 1 políčko. Pokiaľ chce mať radšej väčšiu šancu na únik, môže zvoliť náskok 3 miest, ale tiež hrať o významne menšiu čiastku. Po krátkej porade s tímom a zvolení štartovnej pozície je duel zahájený. Obaja hráči odpovedajú na totožné otázky, pričom vyberajú z troch možností. Akonáhle jeden odpovie, musí druhý označiť odpoveď do piatich sekúnd. Pri správnej odpovedi nasleduje posun o jedno políčko dole, pri zlej zostáva osoba na svojej pozícii. Pokiaľ Lovec súťažiaceho v priebehu duelu dostihne, tak ten zo súťaže vypadáva, rovnako ako jeho doposiaľ získaná výhra. Pokiaľ naopak Lovec súťažiaceho nechytí, presunie sa získaný obnos do tímového celku. Po konci duelu sa do súťaže zapoja aj zostávajúci členovia tímu.
Finálová štvanica.
Tí, čo sa dostanú do finále, odpovedajú na vopred pripravený set otázok. Lovec tentoraz odpovedá na odlišné otázky. V prípade, že Lovec v doterajších hrách chytil všetkých štyroch protivníkov, nastáva takzvané „Zmŕtvychvstanie“ a súťažiaci si musí vybrať jedného zo svojho stredu, kto sa sám stretne vo finálnej hre o vopred stanovenú sumu 1000 €. Súťažiaci zodpovedajú v priebehu dvoch minút a snažia sa získať čo najviac správnych odpovedí. Štartovacia pozícia sa odvíja od počtu finalistov, pokiaľ hrá iba jeden, tak má na Lovke náskok jedného poľa, pokiaľ postúpili všetci štyria, znamená to náskok štyroch pozícií. Za každú správnu odpoveď sa náskok navyšuje o jedno pole. Súťažiaci nemôžu diskutovať a vždy iba jeden zodpovedá, pričom sa musí najskôr prihlásiť. Po uplynutí dvoch minút prichádza Lovec, ktorý sa snaží zmazať náskok, ktorý si tím vybudoval. Pri správnej odpovedi sa posúva o jedno pole vpred, pokiaľ ale odpovie zle alebo nevie, čas sa zastaví a tím sa môže krátko poradiť a skúsiť odpovedať správne; pokiaľ sa im to podarí, posunú Lovce o jedno pole späť. Ak Lovec tím dostihne pred uplynutím stanoveného času, nezískajú súťažiaci nič, v prípade, že sa mu to nepodarí, rozdelia si súťažiaci výhru rovnakým dielom.

</doc>
<doc id="682063" url="https://sk.wikipedia.org/wiki?curid=682063" title="Násobná väzba">
Násobná väzba

Násobná väzba je kolektívne pomenovanie pre kovalentné chemické väzby, v ktorých je väzbový poriadok vyšší než 1. V týchto väzbách sa teda medzi atómami zdieľajú viac, ako dva elektróny. Typicky to bývajú násobky 2, napríklad 4 elektróny (dva páry) u dvojitej väzby alebo 6 elektrónov (tri páry) u trojitej väzby. Násobné väzby sú tvorené jednou σ väzbou a prípadne ďalšími väzbami (zvyčajne π, prípadne δ alebo φ). Násobné väzby sú kratšie a pevnejšie, než jednoduché väzby.
Tento pojem súvisí s teóriou molekulových orbitálov (MO), ktorá je schopná popísať tvorbu π väzby.

</doc>
<doc id="682064" url="https://sk.wikipedia.org/wiki?curid=682064" title="Nankingská zmluva">
Nankingská zmluva



</doc>
<doc id="682067" url="https://sk.wikipedia.org/wiki?curid=682067" title="Existovanie">
Existovanie



</doc>
<doc id="682068" url="https://sk.wikipedia.org/wiki?curid=682068" title="Clontarf (Dublin)">
Clontarf (Dublin)

Clontarf (, doslova "Býčia lúka") je bohaté predmestie v oblasti Northside mesta Dublin.
Dňa 23. apríla 1014 sa tu odohrala bitka pri Clontarfe, počas ktorej írsky kráľ Brian Boru odrazil inváziu Vikingov, v ktorej však padol. Táto bitka ukončila vojnu medzi Írmi a Vikingami.
Doprava.
Pobrežie Clontarfu je obsluhované autobusovými linkami 130, 104 a H2, zatiaľ čo vnútrozemské časti pokrývajú autobusy na Howth Road, ako napríklad H1, H2 a H3. Vlakové spojenie zabezpečuje DART cez novú železničnú stanicu na Clontarf Road, ktorá nahradila pôvodnú na Howth Road.

</doc>
<doc id="682069" url="https://sk.wikipedia.org/wiki?curid=682069" title="Existencia (filozofia)">
Existencia (filozofia)

Existencia (z neskorolatinského ex(s)istentia = výskyt, jestvovanie &lt; ex(s)istere = vytŕčať, vyvstávať, vyskytovať sa) je filozofický termín, majúci obyčajne najmä niektorý z týchto významov:
Neexistuje univerzálna teória, ktorá by vysvetľovala pojem existencie. 
Existencializmus.
Existencia sa stala stredobodom osobitného záujmu existencializmu, ktorý vypracoval špecifický pojem existencie: Existencia je podľa existencializmu spôsob bytia osobnosti človeka.
Existencia človeka je život človeka prežívaný človekom. Existencia človeka je ústrednou témou existencialistickej filozofie, podľa ktorej je to jediná autentická skutočnosť. Človek "je" súcno, existuje, bez toho, aby si to uvedomoval; ale raz zistí, že jeho "bytie" je "tu" a "teraz". Heidegger toto bytie označuje výrazom "tubytie" (Dasein). Toto bytie tu číže prítomné bytie je vždy subjektívne, individuálne bytie človeka; iba človek je bytosť, ktorá vie o svojom bytí. Tým sa súcno, ktoré označujeme slovom "človek" odlišuje od ostatných súcien, prostých vecí, ktoré si svoje bytie neuvedomujú, čiže iba "sú". Iba človek vedomý si svojho bytia existuje, v dôsledku čoho sa často hovorí iba o existencii, pričom sa má na mysli vlastne existencia človeka. 
Podľa Jaspersa je existencia to, čím sa stávame na základe slobody, rozhodovania, voľby, činu. Existencia nie je daná, je to postupné sebautváranie človeka, a preto ju nemožno opísať ako nejakú vec vedeckou terminológiou, môže sa iba osvetľovať v pojmoch existenciálnej filozofie a uvedomovať v hraničnej situácii a existenciálnej komunikácii.

</doc>
<doc id="682070" url="https://sk.wikipedia.org/wiki?curid=682070" title="Nebeská ríša veľkého mieru">
Nebeská ríša veľkého mieru



</doc>
<doc id="682071" url="https://sk.wikipedia.org/wiki?curid=682071" title="Maria Montessori">
Maria Montessori



</doc>
<doc id="682073" url="https://sk.wikipedia.org/wiki?curid=682073" title="Malá Krížna">
Malá Krížna

Malá Krížna () je vrch vo Veľkej Fatre. Leží nad obcou Turecká, približne severne od Banskej Bystrice.
Poloha.
Nachádza sa v južnej časti Veľkej Fatry, v geomorfologickom podcelku Hôľna Fatra. Leží v Banskobystrickom kraji, v okrese Banská Bystrica a zasahuje na katastrálne územie obce Dolný Harmanec a Turecká. Najbližším sídlom je na juhovýchodnom úpätí ležiaca Turecká. Vrch patrí do Národného parku Veľká Fatra.
Opis.
Malá Krížna je súčasťou rázsochy, vybiehajúcej juhozápadným smerom z masívu Krížnej (). Severne susedí Kráľova skala (), západne Veľký Rakytov () a Krásny kopec (), južne Črchľa () a Predný Japeň () a východne Líška () a Krížna. Masív je súčasťou povodia rieky Hron; západné svahy odvodňuje riečka Bystrica, východné jej prítok Ramžiná. Vrchol traverzuje značený chodník z Tureckej. Niektoré zdroje uvádzajú nadmorskú výšku vrcholu 
Výhľady.
Malá Krížna má hôľnatý vrchol bez vyššej vegetácie, čo umožňuje nerušený kruhový rozhľad. Poskytuje výhľad na viaceré veľkofatranské vrcholy, vidieť tiež Veporské vrchy, Poľanu, Javorie, Kremnické vrchy, Vtáčnik a Strážovské vrchy.

</doc>
<doc id="682080" url="https://sk.wikipedia.org/wiki?curid=682080" title="Na kolenách">
Na kolenách

Na kolenách je šiesty štúdiový album slovenskej rockovej skupiny Metalinda. Album v roku 1996 vydalo hudobné vydavateľstvo Meta Music.

</doc>
<doc id="682081" url="https://sk.wikipedia.org/wiki?curid=682081" title="Réunionské národné futbalové mužstvo">
Réunionské národné futbalové mužstvo

Réunionské národné futbalové mužstvo reprezentuje Réunion na medzinárodných futbalových akciách. Réunion ako department Francúzska nie je členom FIFA a je iba pridruženým členom CAF. Nezúčastňujú sa tak kvalifikácii na Majstrovstvá sveta ani na Africký pohár národov.
História.
Futbalový zväz bol založený v roku 1956. Réunion väčšinou hráva zápasy s tímami ležiace v Indickom oceáne ako napr. či .

</doc>
<doc id="682086" url="https://sk.wikipedia.org/wiki?curid=682086" title="Elektrónový pár">
Elektrónový pár

Elektrónový pár pozostáva z dvoch elektrónov, ktoré sa nachádzajú v tom istom molekulovom orbitále, ale majú opačné spiny. Tento koncept prvýkrát popísal Gilbert N. Lewis v roku 1916 spolu s konceptom kovalentnej väzby.
Keďže elektróny sú fermióny, podľa Pauliho vylučovacieho princípu nesmú mať dve tieto častice rovnaké kvantové čísla. Ak sa teda dva elektróny nachádzajú v tom istom orbitále a majú rovnaké vedľajšie kvantové číslo, musia mať rôzne spinové kvantové číslo. Táto podmienka takisto neumožňuje, aby v jednom orbitále boli viac ako dva elektróny.
Párovanie spinov je často energeticky výhodné a elektrónové páry majú v chémii dôležitú úlohu. Môžu tvoriť chemickú väzbu medzi dvoma atómami alebo môžu tvoriť voľný elektrónový pár valenčných elektrónov. Takisto v atómoch zapĺňajú vnútorné energetické hladiny.
Pretože v elektrónovom páre sú spárované spiny, magnetický moment týchto elektrónov sa navzájom vyruší, takže príspevok elektrónového páru k magnetickým vlastnostiam je zvyčajne diamagnetický.
Aj keď v chémii je pozorovaná tendencia elektrónov tvoriť páry, niekedy môžu elektróny existovať i ako nepárové elektróny.
V prípade kovovej väzby sú magnetické momenty do veľkej miery kompenzované, ale väzba je viac rozprostretá, takže jednotlivé páry elektrónov nie je možné rozlíšiť a je lepšie nad nimi uvažovať ako nad „oceánom“.
Pri supravodivosti vzniká špeciálny prípad tvorby elektrónového páru, a to je Cooperov pár.

</doc>
<doc id="682087" url="https://sk.wikipedia.org/wiki?curid=682087" title="Majster Konrád">
Majster Konrád

Majster Konrád môže byť:

</doc>
<doc id="682089" url="https://sk.wikipedia.org/wiki?curid=682089" title="Hybridizácia orbitálov">
Hybridizácia orbitálov



</doc>
<doc id="682090" url="https://sk.wikipedia.org/wiki?curid=682090" title="Fortuna liga 2022/2023">
Fortuna liga 2022/2023

Fortuna liga 2022/2023 bol 30. ročník najvyššej futbalovej súťaže na Slovensku. Nováčikmi boli FK Železiarne Podbrezová, MFK Dukla Banská Bystrica a MFK Skalica. Majstrovský titul získal piatykrát v rade ŠK Slovan Bratislava. Zostupujúcim celkom bol MFK Tatran Liptovský Mikuláš, ktorý skončil na poslednom mieste v tabuľke.

</doc>
<doc id="682092" url="https://sk.wikipedia.org/wiki?curid=682092" title="Zdroj (obchodná sieť)">
Zdroj (obchodná sieť)

Zdroj, štátny podnik alebo Zdroj, národný podnik, skrátene Zdroj, bol názov siete samoobslužných predajní na Slovensku. Išlo o ekvivalent českej siete Pramen.
História.
Základom podniku sa stalo 28 predajní firiem Julius Meinl, Lahôdky Lamplota a Jedlo Bratislava, nad ktorými štát v roku 1948 získal kontrolu. Neskôr sa k ním pridali všetky tradičné koloniály, zelovoce, mäsiarstva a zmiešané tovary súkromných vlastníkov. Jeho prvým riaditeľom sa stal František Sloboda a centrála sídlila v Bratislave.
Dňa 30. novembra 1957 Zdroj otvoril dve samoobslužné predajne v Bratislave. Prvá sa nachádzala na 
vtedajšiom Stalinovom námestí a druhá na Vajnorskej ulici číslo 15.
Po páde socialistického režimu sa sieť rozbila na niekoľko krajských častí, ktoré sa neskôr sprivatizovali. V 90. rokoch 20. storočia tieto časti fungovali buď samostatne, v rôznych alianciách, s vlastnými sieťami, ako napríklad Verex, Mavop, Prima Zdroj či Sama, alebo postupne zanikli. 
Väčšina reťazcov z 90. rokov sa stala súčasťou siete CBA.

</doc>
<doc id="682094" url="https://sk.wikipedia.org/wiki?curid=682094" title="Ján Sirácky">
Ján Sirácky

Ján Sirácky môže byť:

</doc>
<doc id="682097" url="https://sk.wikipedia.org/wiki?curid=682097" title="Chyžky">
Chyžky

Chyžky (zriedkavo tiež Kýšky; ) je vrch vo Veľkej Fatre. Leží nad obcou Liptovské Revúce, približne východne od Turčianskych Teplíc.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, na hranici okresov Ružomberok a Martin a zasahuje na katastrálne územie obce Liptovské Revúce a Necpaly. Najbližším sídlom sú východne ležiace Liptovské Revúce, juhovýchodne ležia Motyčky a Staré Hory a západne Necpaly a Blatnica. Vrch patrí do Národného parku Veľká Fatra.
Opis.
Chyžky sú súčasťou hlavného veľkofatranského hrebeňa medzi Ploskou () a Ostredkom (). V okolí výškovo málo výrazný vrch má na niektorých mapách uvedenú výšku aj Severným smerom susedí mohutný Borišov (), východne Ploská a Brnovské (), južným smerom Ostré brdo () a Suchý vrch () a západným Biela skala (). Masív patrí do povodia rieky Váh; západné svahy hrebeňa odvodňuje Necpalský potok do rieky Turiec, voda z juhovýchodných odteká Lopušnou do rieky Revúca. Vrcholom prechádza Veľkofatranská magistrála a na južnom úbočí stoji salaš.
Výhľady.
Vrcholová časť je pokrytá nesúvislým, miestami riedkym lesom, ktorý umožňuje obmedzený rozhľad. Z vhodných lokalít bez vyššej vegetácie je možné pozorovať okolité veľkofatranské vrcholy, pri priaznivých podmienkach vidieť tiež Nízke Tatry, Veporské vrchy, Poľanu a Malú Fatru.

</doc>
<doc id="682099" url="https://sk.wikipedia.org/wiki?curid=682099" title="Turistická značkovaná trasa číslo 0840">
Turistická značkovaná trasa číslo 0840

 Turistická značkovaná trasa číslo 0840 je červená trasa, ktorá spája po hrebeni Javorského Beskydu a následne Jablunkovského medzihoria mesto Čadca a hranicu s Poľskom v obci Skalité. Jej dĺžka je 14 km. 
Priebeh trasy.
Trasa začína pri obchodnom centre v meste Čadca (nástup sem je možný po zelenej trase od železničnej stanice), pokračuje smerom na východ, podchádza diaľnicu a stúpa na hrebeň Javorského Beskydu nad Horelicou. Nad osadou "Bryndzárovci" sa stáča viac na severovýchod a pokračuje po hrebeni cez Horelickú Kykulu až na vrchol Javorského, kde odbočuje chodník do centra Oščadnice. Za vrcholom sa stáča na sever ponad oščadnickú osadu "Rovne" a smeruje k Lieskovej, kde sa stáča na severozápad, stretáva chodník z Čierneho do Oščadnice a spoločne s ním pokračuje na rázcestie "Tri kopce". Odtiaľ zostupuje smerom na sever až severovýchod do údolia Čierňanky k železničnej stanici v obci Skalité. 
Po prechode centrom obce trasa stúpa do Jablunkovského medzihoria ponad tunel Poľana na hrebeň pohoria. Cez vrch "Grúň" smeruje k vrchu Kykula, ktorej vrchol obchádza južne, stáča sa na juhovýchod a pozdĺž štátnej hranice s Poľskom zostupuje do sedla Príslop v priestore bývalého hraničného priechodu Skalité-Myto. Po prechode ponad D3 sa stáča na juh, prechádza cez posledný nevýrazný vrch, z ktorého zostupuje do cieľa trasy pri železničnej zastávke Serafínov vo Zwardoňskom sedle. Tu nadväzuje krátky chodník smerom na štátnu hranicu, ktorý spája oblasť so sieťou poľských turistických trás.

</doc>
<doc id="682101" url="https://sk.wikipedia.org/wiki?curid=682101" title="Fionnula Flanaganová">
Fionnula Flanaganová

Fionnula Flanaganová (* 10. december 1941, Dublin, Írsko) je írska herečka. V roku 2012 získala ocenenie IFTA, za celoživotné dielo v zábavnom priemysle.
Detstvo a mladosť.
Jej otec bol dôstojník írskej armády a komunista. Jej rodičia nehovorili írsky a v detstve sa Flanaganová naučila aj anglicky, aj írsky. Študovala v Anglicku a vo Švajčiarsku.
Kariéra.
Od roku 1965 sa venovala divadelnému a rozhlasovému herectvu. Účinkovala tiež na Broadwayi. V roku 1975 si zahrala po boku Elizabeth Montgomery a Glorie Stuart vo filme "The Legend of Lizzie Borden".
V roku 2001 sa objavila v dráme "Tí druhí", po boku Nicole Kidman. Za svoj herecký výkon vo filme získala ocenenie Saturn Award. V roku 2005 si zahrala vo filme "Transamerika".
V roku 2005 sa objavila v televíznom seriáli "Zjavenia" po boku Nataschy McElhone a Billyho Pullmana. Pripojila sa aj k hereckému obsadeniu televízneho seriálu "Bratstvo" v roku 2007 a v rovnakom roku hosťovala v ďalšom televíznom seriáli "Nezvestní".
Súkromný život.
Flanaganová bola vydatá od roku 1972 za psychiatra Garretta O’Connora. Ich manželstvo bolo bezdetné. O’Connor zomrel v septembri 2015. Spoločne s jej manželom boli známi tým, že vo svojom dome v Hollywood Hills často organizovali večierky pre ľudí z írskej komunity.

</doc>
<doc id="682102" url="https://sk.wikipedia.org/wiki?curid=682102" title="Fionnula Flanagan">
Fionnula Flanagan



</doc>
<doc id="682103" url="https://sk.wikipedia.org/wiki?curid=682103" title="HOMO a LUMO">
HOMO a LUMO

HOMO a LUMO sú druhy molekulových orbitálov. HOMO je skratka pre "highest occupied molecular orbital", teda najvyšší obsadený molekulový orbitál, a LUMO je skratka pre "lowest unoccupied molecular orbital", teda najnižší neobsadený molekulový orbitál.
HOMO–LUMO medzera.
Energetický rozdiel medzi HOMO a LUMO sa nazýva HOMO–LUMO medzera. Tieto orbitály sa niekedy nazývajú i hraničné orbitály, napríklad v teórii hraničných molekulárnych orbitálov. Energetický rozdiel medzi týmito orbitálmi sa dá použiť na predpoveď sily a stability komplexov prechodných kovov ako i na určenie farieb, ktoré tieto komplexy majú v roztoku.
Polovodiče.
HOMO je pre organické polovodiče približne tým, čím je valenčný pás pre anorganické polovodiče a kvantové body. Rovnaká analógia platí pre LUMO a vodivostný pás. 
Organokovová chémia.
V chémii organokovov je možné použiť rozmer lalokov LUMO na určenie miesta, kde sa budú viazať pí ligandy.
SOMO.
SOMO je skratka pre "singly occupied molecular orbital", teda molekulový orbitál s jedným elektrónom, napríklad HOMO orbitál radikálu.
Najbližšie orbitály - NHOMO a SLUMO.
Ak existujú, tak molekulové orbitály hneď pod HOMO a hneď nad LUMO takisto hrajú úlohu v teórii hraničných orbitálov. Tieto orbitály sa označujú ako NHOMO, teda "next-to-highest occupied molecular orbital" - druhý najvyšší obsadený molekulový orbitál, a SLUMO, "second lowest unoccupied molecular orbital" - druhý najnišží neobsadený molekulový orbitál. Tieto orbitály sa niekedy označujú i ako HOMO-1 a LUMO+1.

</doc>
<doc id="682104" url="https://sk.wikipedia.org/wiki?curid=682104" title="HOMO/LUMO">
HOMO/LUMO



</doc>
<doc id="682106" url="https://sk.wikipedia.org/wiki?curid=682106" title="Highest Occupied Molecular Orbital">
Highest Occupied Molecular Orbital



</doc>
<doc id="682107" url="https://sk.wikipedia.org/wiki?curid=682107" title="Highest occupied molecular orbital">
Highest occupied molecular orbital



</doc>
<doc id="682108" url="https://sk.wikipedia.org/wiki?curid=682108" title="Lowest unoccupied molecular orbital">
Lowest unoccupied molecular orbital



</doc>
<doc id="682109" url="https://sk.wikipedia.org/wiki?curid=682109" title="Lowest Unoccupied Molecular Orbital">
Lowest Unoccupied Molecular Orbital



</doc>
<doc id="682118" url="https://sk.wikipedia.org/wiki?curid=682118" title="Skús sa do mňa zahryznúť">
Skús sa do mňa zahryznúť

Skús sa do mňa zahryznúť (No 8) je siedmy štúdiový a celkovo ôsmy album slovenskej rockovej skupiny Metalinda. Album v roku 1998 vydalo hudobné vydavateľstvo Meta Music. Pri nahrávaní tohto albumu bubeníka Jána Lapoša nahradil Ľubomír Lichý (hrával aj v kapelách Dereš, Hematit...).

</doc>
<doc id="682119" url="https://sk.wikipedia.org/wiki?curid=682119" title="Zlatý pohár CONCACAF 2005">
Zlatý pohár CONCACAF 2005

Zlatý pohár CONCACAF 2005 bol 8. ročníkom Zlatého poháru CONCACAF a 18. ročníkom kontinentálnych majstrovstiev. Turnaj sa hral v USA v dňoch od 6. do 24. júla 2005. Obhajcom titulu bolo .
Na turnaji sa predstavili aj tímy mimo konfederácie CONCACAF, konkrétne zo zóny CONMEBOL a z Konfederácie afrického futbalu.
Víťazom turnaja sa stali , vo finále porazili Panamu po penaltovom rozstrele.
Kvalifikované tímy.
Turnaja sa zúčastnilo 12 tímov.

</doc>
<doc id="682125" url="https://sk.wikipedia.org/wiki?curid=682125" title="Bohumír (župan)">
Bohumír (župan)

Bohumír (latinsky i maďarsky "Bogomer"; * okolo roku 1200† pred rokom 1254) bol slovenský veľmož, bojovník a veliteľ, trenčiansky a neskôr i nitriansky župan. Bol stúpencom a podporovateľom uhorského kráľa Bela IV., pričom po jeho boku bojoval na viacerých vojenských ťaženiach. Za svoju odvahu a zásluhy získal mnohé majetky, najmä v Trenčianskej stolici.
Život.
Prvá písomná zmienka o Bohumírovi pochádza z roku 1235. Spomína sa v listine pre istého Dionýza, syna Dionýza, ktorý získal do svojej držby zem Topoľčany. Písmo inak pojednáva o ťažení vtedy ešte kráľoviča Bela IV. proti Bulharom z roku 1233 (niekedy sa uvádza aj 1228), ktorého sa zúčastnil aj Bohumír, syn Sebeslava. Označený je tu ako vojvoda Sikulov s titulom comes (tj. veľmož, šľachtic, ale aj župan).
Hodnosť sikulského vojvodu sa v tomto prípade nevníma v zmysle etnickej príslušnosti, ale veliteľskej právomoci nad pomocnými zložkami armády. Sikuli ako pomocní vojaci sú známejší z oblasti Sedmohradska. Za vlády Ondreja II. sa stali spolu s nemeckými rytiermi obrancami juhovýchodnej hranice Uhorska. Pôvodne však pomerne silná skupina sídlila na západnom Slovensku na moravskom pohraničí (viz. napr. toponymum obce Sekule). Bohumír sa mohol podieľať na presídľovaní Sikulov zo svojej župy do Sedmohradska, z dôvodu pustošivých nájazdov Bulharov.
Aj v ďalších listinách sa spomína účasť Bohumíra na ťažení proti Bulharom, ale bez presnejšieho určenia či opisu jeho činov. Prameň spomína jeho zajatie Alexandrom, bratom bulharského cára Ivana Asena II. Jeho činnosť proti Bulharom však musela byť významnejšia ako len zajatie, keďže ďalšie zdroje vyzdvihujú jeho osobnú úspešnosť v boji.
Bohumír stál po boku Bela IV. aj po jeho nástupe na uhorský trón. Pomohol mu dobyť Budín niekedy v období rokov 1235 až 1241 (počas kráľových sporov so šľachtou), kde preukázal v boji „chrabrosť i odvahu“.
Zúčastnil sa tiež tragickej bitky pri rieke Slaná, kde spolu s vojvodom Kolomanom a arcibiskupom Ugolínom odrazil mongolský výpad voči táboru našincov. Pramene spomínajú, že sa mu podarilo rozprášiť nepriateľov a len o fúz unikol smrteľnému zraneniu. Neskôr spolu s ďalšími veľmožmi (z pôvodom slovenského rodu Hont-Poznanovcov) pomáhal Belovi IV. utiecť z bojiska. Dosvedčovalo by to i uznanie v listinách, podľa ktorých vykonal Bohumír svoje skutky priamo pred samotným vladárom.
V písomnostiach z roku 1242 sa už spomína ako trenčiansky i nitriansky župan. Rok na to Bohumír bojuje na čele uhorských jednotiek z trenčianskej a nitrianskej stolice pri Suchodole, na strane poľského kráľa Boleslava V. proti nárokom kniežaťa Konráda. Na bojoch v Malopoľsku sa mohol účastniť už skôr, isto to však nevieme.
Majetky.
Bohumír vlastnil zem Kysuca (prvý známy vlastník tejto oblasti Slovenska) a Súča, obec Pruské či zem Mortund v Honte, ktorá mu patrila spolu s jeho zaťom Gabrielom. Vlastnil tiež územie s dnešnými obcami Divina, Považský Chlmec. Svederník a Vranie, či zem Jesenín (Yesenin), dnešné Kysucké Nové Mesto.
Práve spomenutý Jesenín dostali donáciou v roku 1254 od kráľa istý Detrik zo Spiša a Michal zo Zvolena. To znamená, že Bohumír bol v tomto období už po smrti. Keďže nemal dediča, majetky dostal naspäť kráľ, ktorý ich opätovne daroval.
V listine z roku 1259 sa zasa spomína, že hradníci (jobagióni) Premysel a Nosk dostali svoje majetky za to, ako udatne bojovali proti Mongolom vtedy už za bývalého trenčianskeho župana Bohumíra. Zúčastnili sa tiež bitky pri rieke Slaná v roku 1241 pod velením svojho župana.
Rodina a pôvod.
Okrem otca Sebeslava a vyššie spomenutého zaťa Gabriela nie sú priamo z listín známi žiadni príbuzní ani potomkovia. Existencia zaťa však napovedá, že Bohumír mal minimálne jedno dieťa, dcéru.
Niektorí maďarskí historici (napríklad Zoltán Kordé alebo Attila Zsoldos) navrhujú príslušnosť Bohumíra k šľachtickému rodu Ludanovcov, respektíve Ludanických. Podľa tohto názoru bol Bohumírovým otcom Sebeslav, pán hradného panstva v Šintave, pričom mal aj brata menom Vítko (Wytk). Samotný Bohumír vraj splodil synov Petra a Sebeslava (inde sa spomína ešte aj syn Ján). Kronika Šimona z Kézy hovorí, že rod Ludanovcov pochádzal pôvodne z Čiech. Medzi samotnými členmi rodu však ešte v 14. storočí pretrvávala tradícia o domácom pôvode. Podľa nej vlastnili predkovia pôvodne majetky v oblasti Turca, avšak z neznámych príčim Ludanovcov z Uhorska vyhnal kráľ Peter Orseolo. O návrat sa pričinil kráľ Ondrej II. po svojom návrate z križiackej výpravy do Svätej zeme po roku 1218.
Iné názory hovoria, že Bohumírov otec Sebeslav (Sebeš) patril k starobylému rodu domáceho pôvodu Hont-Poznanovcom.

</doc>
<doc id="682126" url="https://sk.wikipedia.org/wiki?curid=682126" title="Songs for While I’m Away (1974)">
Songs for While I’m Away (1974)

Songs for While I’m Away je prvý zväzok zbierky básní Phila Lynotta z roku 1974. Hudobník túto knihu venoval svojmu otcovi Cecilovi Parrisovi.
Básnická zbierka "Songs for While I’m Away" vyšla v počte 1000 kópií, z toho 200 v čiernej pozlátenej pevnej väzbe z teľacej kože a 800 ako paperback. Na 31 stranách sa nachádza predslov Petra Fallona, 6 ilustrácii od Tima Bootha a Jima Fitzpatricka a texty k 20 piesňam.

</doc>
<doc id="682127" url="https://sk.wikipedia.org/wiki?curid=682127" title="Élisabeth Borneová">
Élisabeth Borneová

Élisabeth Borneová (; * 18. apríl 1961, Paríž) je francúzska stavebná inžinierka, manažérka a ľavicová politička, od mája 2022 do januára 2024 premiérka Francúzska.
V rokoch 20172019 bola ministerkou dopravy, 20192020 ministerkou životného prostredia a 20202022 ministerkou práce. Po demisii Jeana Castexa ju prezident Emanuel Macron 16. mája 2022 vymenoval za premiérku. Stala sa tak druhou ženou v histórii Francúzska na poste premiéra a prvou po viac ako 30 rokoch.
V minulosti mala blízko k socialistickej strane (Parti socialiste, skr. PS), avšak bez formálneho členstva. Od roku 2017 je členkou vládnej strany Renesancia (LREM, predtým La République En Marche), a od 2020 súbežne aj členkou mikrostrany Territoires de progrès (TdP).
8. januára 2024 po menej než dvoch rokoch odstúpila z funkcie, nahradil ju Gabriel Attal.

</doc>
<doc id="682128" url="https://sk.wikipedia.org/wiki?curid=682128" title="Élisabeth Borne">
Élisabeth Borne



</doc>
<doc id="682129" url="https://sk.wikipedia.org/wiki?curid=682129" title="Leštidlo na topánky">
Leštidlo na topánky

Leštidlo (alebo krém) na topánky (alebo obuv) je zvyčajne vosková pasta alebo krém, ktorá sa používa na kožené topánky, aby žiarili, boli vodotesné, obnovili svoj vzhľad a ďalej tiež k tomu, aby sa predĺžila ich životnosť.
Rôzne substancie boli používané ako krém na topánky po stovky rokov, začínalo sa prirodzenými substanciami, takými ako je vosk a loj. Moderné lesky a krémy boli predstavené na začiatku 20. storočia, niektoré produkty ako Kiwi (1906) sa používajú dodnes.
Dnes sa leštidlo na topánky zvyčajne vyrába zo zmesi syntetických hmôt, vrátane nafty, terpentínu, farieb a gumy. Pri ich výrobe sú využívané moderné chemické inžinierske procesy. Leštidlo na topánky môže byť aj jedovaté.
Náhrada.
Ako náhrada leštidla na topánky sa v minulosti využívala aj Indulona, čo je pôvodne ochranný krém na ľudskú pokožku.

</doc>
<doc id="682130" url="https://sk.wikipedia.org/wiki?curid=682130" title="Krém na topánky">
Krém na topánky



</doc>
<doc id="682131" url="https://sk.wikipedia.org/wiki?curid=682131" title="Leštidlo na obuv">
Leštidlo na obuv



</doc>
<doc id="682132" url="https://sk.wikipedia.org/wiki?curid=682132" title="Krém na obuv">
Krém na obuv



</doc>
<doc id="682133" url="https://sk.wikipedia.org/wiki?curid=682133" title="Delta väzba">
Delta väzba

Delta väzba (δ väzba) označuje kovalentnú chemickú väzbu, v ktore sa prekrývajú štyri laloky jedného atómového orbitálu so štyrmi lalokmi iného atómového orbitálu. Tento prekryv vedie k tvorbe väzbového molekulárneho orbitálu, ktorý má dve uzlové roviny, ktoré obsahujú medzijadrovú os a prechádzajú oboma atómami.
Grécke písmeno δ, ktoré sa používa na označenie tejto väzby, odkazuje na d orbitály, pretože orbitálová symetria delta väzby je pri pohľade cez väzbovú os rovnaká ako zvyčajná symetria (štvorlalokových) d orbitálov. Tento druh väzby bol pozorovaný u atómov, ktoré majú obsadené d orbitály s dostatočne nízkou energiou na to, aby sa účastnili kovalentnej väzby, ako je to napríklad u organokovových zlúčenín prechodných kovov. Niektoré zlúčeniny rénia, molybdénu a chrómu majú štvoritú väzbu, ktorá sa skladá z jednej sigma väzby, dvoch pí väzieb a jednej delta väzby.
Orbitálová symetria δ väzbového orbitálu sa líši od pí protiväzbového orbitálu, ktorý má jednu uzlovú rovinu, v ktorej sa nachádza medzijadrová os a druhú uzlovú rovinu kolmú na túto os medzi atómami. U δ väzby prechádzajú obe roviny medzijadrovou osou.
Zápis „δ“ prvýkrát použil Robert Mulliken v roku 1931. Prvá zlúčenina, u ktorej bola pozorovaná δ väzba, bol oktachlórodirenitan draselný. V roku 1965 F. A. Cotton poznamenal, že delta väzba je prítomná v Re-Re štvoritej väzby v anióne [Re2Cl8]2−. Ďalšm zaujímavým príkladom delta väzby je trikarbonyl cyklobutadiénželeza, kde je delta väzba medzi d orbitálom železa a štyrmi p orbitálmi prítomnej molekuly cyklobutadiénu.

</doc>
<doc id="682134" url="https://sk.wikipedia.org/wiki?curid=682134" title="Δ väzba">
Δ väzba



</doc>
<doc id="682135" url="https://sk.wikipedia.org/wiki?curid=682135" title="Muškát krúžkovaný">
Muškát krúžkovaný

Muškát krúžkovaný (iné názvy: pelargónia zonále, muškát vzpriamený, muškát kríčkový, muškát pásikavý; ) je kvitnúca okrasná rastlina pestovaná v záhradách od mierneho po tropické pásmo. Je súčasťou širokého rodu pelargónium tvoreného asi 280 druhmi a endemitom Juhoafrickej republiky. Rastie tam v pobrežných provinciách, od juhu Západného Kapska cez Východné Kapsko po sever provincie KwaZulu-Natal v horských údoliach, preliaklinách a na úpätiach skál v prostredí, kde dlhé obdobie neprší a je sucho.
Rozšírenie.
Asi roku 1700 boli semená pelargónie páskatej dopravené z Afriky do Leidenu v Holandsku, kde začali byť pestované v tamojšej botanickej záhrade. Za niekoľko rokov sa dostala na Britské ostrovy, do Francúzska, Talianska aj Španielska a stala sa tam obľúbenou. Postupne doputovala na ostrovy Karibiku a okolo roku 1800 už bola známa v Severnej Amerike, kde ju pestoval vtedajší americký prezident Thomas Jefferson. Dnes rastie vo voľnej prírode mnohých subtropických a tropických krajín a v chladnejších oblastiach je pestovaná v skleníkoch.
Ekológia.
Pre úspešný rast potrebujú všetky pelargónie dobre priepustnú pôdu s pôdnou reakciou neutrálnou až mierne alkalickou a na dosiahnutie kvalitných kvetov je nutné plné osvetlené a stanovište dostatočné zásobené živinami. Vo svojej domovine a v oblastiach, kde v zime neklesá teplota pod 0°C, rastú ako trvalky a vytvárajú polokery.
V stredoeurópskych podmienkach sa na záhradách pestujú ako jednoročné, pred príchodom zimy sa ale môžu zdravé rastliny vytiahnuť a po prezimovaní v chlade ich možno na jar opäť vysadiť. Pri pestovaní v miestnosti rastú celoročne, pri nižšom osvetlení v zimnom období je vhodné im znížiť teplotu aj zálievku. Ani v lete nesmú byť korene dlhodobo podmáčané a nie je vhodné rastliny rosiť.
Popis.
Vytrvalá rastlina krovitého vzrastu, ktorý za ideálnych podmienok vo svojej domovine dorastá do výšky okolo 1 m. Jej mäkko chlpaté, dužinaté letorasty, ktoré slúžia ako zásobáreň vody pre suché obdobie, v starobe od spodu drevnatia. Je porastená stopkatými listami s okrúhlymi alebo plytko päťlaločnými čepeľami, ktoré majú v priemere 5 až 8 cm. Čepele sú na vrchnej strane riedko mäkko chlpaté a pozdĺž vrúbkovaného okraja majú tmavý alebo červenavý pruh podkovitého tvaru.
Obojpohlavné kvety v počte až 70 sú združené do bohatých okolíkov s dlhými, bezlistými stopkami rastúcimi z úžľabia listov. Päťpočetný kalich má 1 cm dlhé, voľné, trojhranné plátky. Koruna veľká asi 3,5 cm je tvorená piatimi obkopinatými plátkami, horný z nich je pretvorený na tenkú, dutú ostrohu zrastajúcu s kvetnou stopkou. Korunné plátky bývajú sfarbené do rôznych odtieňov farby ružovej, červenej alebo sú biele. V kvete býva päť až sedem tyčiniek s tromi rôznymi dĺžkami a niekoľko patyčiniek, gyneceum je tvorených piatimi plodolistami. Vrchný semenník obsahuje päť puzdier po dvoch vajíčkach, z ktorých po opelení dospeje len jedno.
Plodom je rozpadavý zobákovitý plod, ktorý sa pri dozrievaní delí v 5 jednosemenných puzdier. Tie sa od seba aj od stredného stĺpika postupne oddeľujú a napínajú tak pružné osiny, ktoré zrelé semená vymršťujú. Čierne, hranaté semená sú drobné, jeden gram obsahuje asi 250 semien.
Rozmnožovanie.
Rastliny sa môžu rozmnožovať semenami alebo rezkovaním. Pri výseve semien sa zvyčajne nezachovávajú všetky vyšľachtené vlastnosti rodičov a nové rastlinky sa od seba rôznia, v praxi sa tento spôsob používa hlavne pri získavaní nových kultivarov. Boli však vyšľachtené hybridy, ktorých prvé F1 generácie si tieto vlastnosti zachovávajú a majú vyrovnané potomstvo. Tvrdé semená sa pred výsevom skarifikujú a pri teplote okolo 20°C vyklíčia do 14 dní.
Ku klasickému odrezkovaniu sa používajú dobre rastúce a kvitnúce materské rastliny, z jednej sa získa päť až pätnásť rezkov. Možno ich množiť aj tak, že rastliny rozrežeme na kúsky s jedným listom, zasypeme pôdou a tie zo spiaceho úžľabného púčika vypustia korene. Novším spôsobom vegetatívneho rozmnožovania, pri ktorom získame veľký počet identických jedincov, je tzv. mikropropagácia rastlín, kedy sa využívajú rastlinné explantáty.
Význam.
Pôvodný druh muškátu kríčkového sa v súčasnosti na trhové využitie takmer nepestuje, má však ako jeden z rodičov veľký význam pre vznik veľkej skupiny krížencov nazývaných "Pelargonium × hortorum". Na vytvorení týchto hybridov sa podieľala spoločne s druhmi "Pelargonium frutetorum", "Pelargonium iquinans", "Pelargonium scandens" a ďalšími.
Všetky dnes predávané pelargónie sú rastliny vzniknuté umelým krížením a šľachtením. Takto získané kvety síce nevonia, ale mávajú výraznejšiu kresbu takmer celistvých listov, väčšie, početnejšie a lepšie vyfarbené a trvanlivejšie kvety, kompaktnejší vzrast a sú odolnejšie proti hubovým chorobám, ktoré im hrozia pri zvýšenej vlhkosti. Boli takto vyšľachtené, a stále sa šľachtia, stovky a stovky nových kultivarov vhodných na pestovanie v kvetináčoch alebo záhradách.

</doc>
<doc id="682136" url="https://sk.wikipedia.org/wiki?curid=682136" title="Pelargónia zonále">
Pelargónia zonále



</doc>
<doc id="682137" url="https://sk.wikipedia.org/wiki?curid=682137" title="Muškát kríčkový">
Muškát kríčkový



</doc>
<doc id="682138" url="https://sk.wikipedia.org/wiki?curid=682138" title="Muškát pásikavý">
Muškát pásikavý



</doc>
<doc id="682139" url="https://sk.wikipedia.org/wiki?curid=682139" title="Muškát vzpriamený">
Muškát vzpriamený



</doc>
<doc id="682140" url="https://sk.wikipedia.org/wiki?curid=682140" title="Tamron">
Tamron

Tamron Co., Ltd () je japonská spoločnosť, ktorá vyrába:
Sony vlastní 11,08 % akcií spoločnosti.

</doc>
<doc id="682142" url="https://sk.wikipedia.org/wiki?curid=682142" title="Biela skala (vrch vo Veľkej Fatre)">
Biela skala (vrch vo Veľkej Fatre)

Biela skala () je vrch vo Veľkej Fatre. Leží nad obcou Necpaly, približne východne od Turčianskych Teplíc.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Martin a zasahuje na katastrálne územie obce Blatnica a Necpaly. Najbližšími sídlami sú východne ležiace Liptovské Revúce, juhovýchodne ležiace Motyčky a Staré Hory, západným smerom sa nachádzajú Necpaly a Blatnica. Vrch patrí do Národného parku Veľká Fatra.
Opis.
Biela skala leží v bočnom hrebeni, ktorý vybieha z masívu Suchého vrchu () severozápadným smerom na Koziu skalu (). Juhozápadné svahy klesajú do Vrátnej doliny, severné vymedzuje Necpalská dolina a dolina Revúcky mlyn. Severným smerom susedí Prierastlé () a Borišov (), východne leží Ploská (), Chyžky () a Suchý vrch, južne Ostredok () a Kráľova skala () a západne Skalná () a Lubená (). Masív patrí do povodia rieky Váh, resp. jeho čiastkového povodia rieky Turiec; severné svahy hrebeňa odvodňuje Necpalský potok, vodu z južných odvádza Vrátňanský potok do Gaderského potoka a rieky Turiec. Na vrchol nevedie značený chodník a jeho časť patrí do prírodnej rezervácie Biela skala. V masíve je jaskyňa.
Výhľady.
Vrcholovú časť pokrýva nesúvislý, miestami riedky les, ktorý umožňuje obmedzený rozhľad. Z vhodných lokalít bez vyššej vegetácie je možné pozorovať okolité veľkofatranské vrcholy, pri priaznivých podmienkach tiež Nízke Tatry, Malú Fatru a Strážovské vrchy.
Prístup.
Na vrchol nevedie značený chodník, preto prístup je možný lesným chodníkom po hrebeni.

</doc>
<doc id="682148" url="https://sk.wikipedia.org/wiki?curid=682148" title="Pelargonium zonale">
Pelargonium zonale



</doc>
<doc id="682151" url="https://sk.wikipedia.org/wiki?curid=682151" title="Rodovo citlivý jazyk">
Rodovo citlivý jazyk



</doc>
<doc id="682156" url="https://sk.wikipedia.org/wiki?curid=682156" title="Vedecká grantová agentúra">
Vedecká grantová agentúra

Vedecká grantová agentúra Ministerstva školstva, vedy, výskumu a športu Slovenskej republiky a Slovenskej akadémie vied (skr. VEGA) je grantovou agentúrou v pôsobnosti Ministerstva školstva, vedy, výskumu a športu Slovenskej republiky a Slovenskej akadémie vied.
Agentúra vnikla v roku 1996 po dohode Ministerstva školstva a Predsedníctva SAV. Hlavným poslaním Vedeckej grantovej agentúry je rozhodovanie o prerozdelení finančnej podpory vedeckých projektov vedeckých pracovníkov v pôsobnosti Ministerstva školstva, vedy, výskumu a športu Slovenskej republiky a Slovenskej akadémie vied. V súčasnosti (2023) je predsedníčkou agentúry VEGA prof. PhDr. Mária Kusá, CSc.
Spolu s agentúrou APVV a čiastočne aj KEGA tvoria základné grantové schémy pre podporu vedy a výskumu na Slovensku, kryté z vlastných štátnych zdrojov.
Na riešení projektov VEGA  je zapojený takmer každý druhý výskumník na Slovensku.
Organizačná štruktúra.
Orgánmi VEGA sú:
Členstvo v orgánoch VEGA je dobrovoľné a čestné. Funkčné obdobie trvá 4 roky.
Financovanie projektov.
Ministerstva školstva, vedy, výskumu a športu Slovenskej republiky v ostatných rokoch zvyšuje každoročne finančné prostriedky na VEGA.
Hodnotenie projektov VEGA.
Vstupné hodnotenie projektov je dvojkolové. V prvom kole komisia VEGA posúdi, či sa jedná o projekt základného výskumu, či kvalita publikačnej činnosti vedúceho a zástupcu vedúceho projektu spĺňa kritéria vstupného hodnotenia v jednotlivých komisiách a finančné požiadavky v návrhu projektu. V prvom kole bolo vyradených v ostatných rokoch 2009-2020 približne 10 % projektov.
V druhom kole hodnotenia posudzujú dvaja domáci a jeden zahraniční posudzovatelia bez konfliktu záujmov, ktorí projekt bodovo a slovne hodnotia. Na zasadnutí komisie prebehne diskusia k jednotlivým projektom. Prítomní členovia komisie hodnotia kvalitu projektu tajne bodovým hodnotením v rozsahu 0-100 b. Výsledné bodové hodnotenie spočíva v priemernom bodovom hodnotení po odstránení najvyššieho a najnižšieho bodového hodnotenia zo všetkých hodnotení projektu. Projekty sa usporiadanie zoradia podľa počtu bodov zostupne. Komisia určí bodovú hranicu, pod ktorou neodporúča projekty financovať. Priemerný počet vyradených projektov v 1. a 2. kole hodnotenia bol v rokoch 2009-2020 približne 20 %. Komisia projekty odporúča na základe výsledkov hodnotenia MŠVVaŠ SR a Predsedníctvu SAV na financovanie.
Budúcnosť VEGA.
VEGA patrí k základným pilierom inštitucionálnej podpory základného výskumu na Slovensku.
V súvislosti s prijatím Plánu obnovy a odolnosti SR v roku 2021 vznikli obavy reprezentantov VEGA o ohrozenie podpory základného výskumu na Slovensku, budúcnosť samotnej grantovej agentúry VEGA a jej prípadné nedobrovoľné pričlenenie k agentúre APVV. Rozšírené predsedníctvo VEGA dňa 31. 3. 2021 zverejnilo svoje stanovisko k podpore zachovania VEGA, kritizovalo plánovanú byrokraciu v dvojstupňovom riadení, zvýšenie politického vplyvu na samosprávny charakter VEGA a neefektívnu investíciu do obstarávania nového elektronického systému. Podporu VEGA vyjadrila Slovenská rektorská konferencia a Rada vysokých škôl SR. Predsedníctvo SAV vyzvalo MŠVVaŠ SR zachovať funkčnosť a nezávislosť agentúry VEGA.
Ministerstva školstva, vedy, výskumu a športu Slovenskej republiky následne deklarovalo podporu agentúre VEGA a odmietlo ohrozenie jej existencie. 
Úrad vlády SR zverejnil v auguste 2022 pracovnú verziu Národnej stratégie výskumu, vývoja a inovácií do roku 2030, ktorá v prehľade financovania výskumu, vývoja a inovácii 2024-2030 uvádza rozdelenie všeobecných výziev grantového financovania na tri skupiny: malé granty (bývalá VEGA), väčšie granty a podporu medzinárodnú spolupráce. Dokument predpokladá zánik VEGA, pričom v texte stratégie sa zrušenie agentúry VEGA nespomína. 
Kritika.
VEGA je občas kritizovaná pre svoju administratívnu náročnosť, dlhú dobu posudzovania žiadostí, nízku úroveň financovania projektov, transparentnosť hodnotenia, neskoré poskytnutie financií riešiteľom alebo sa polemizuje o systéme hodnotenia projektov vo VEGA.  VEGA reagovala na kritiku podrobným vysvetlením procesu hodnotenia. Najvyšší kontrolný úrad SR vykonal v roku 2021 kontrolu procesov hodnotenia vo VEGA. MŠVVaŠ SR v spolupráci s Najvyšším kontrolným úradom SR prijalo opatrenia na odstránenie nedostatkov.

</doc>
<doc id="682157" url="https://sk.wikipedia.org/wiki?curid=682157" title="Vedecká grantová agentúra MŠVVaŠ SR a SAV">
Vedecká grantová agentúra MŠVVaŠ SR a SAV



</doc>
<doc id="682160" url="https://sk.wikipedia.org/wiki?curid=682160" title="Národné futbalové mužstvo Holandských Antíl">
Národné futbalové mužstvo Holandských Antíl

Národné futbalové mužstvo Holandských Antíl reprezentovalo Holandské Antily na medzinárodných futbalových súťažiach. Holandské Antily sa skladali z dvojice štátov a súčasných národných tímov Bonaire, Curaçao. Do roku 1986 bola súčasťou Holandských Antíl aj . Národný tím existoval do roku 2011. Holandské Antily sa nikdy nekvalifikovali na MS. Štyrikrát sa predstavili na Majstrovstvách CONCACAF z ktorých majú dve bronzové úspechy.

</doc>
<doc id="682162" url="https://sk.wikipedia.org/wiki?curid=682162" title="Curaçajské národné futbalové mužstvo (1921 – 1958)">
Curaçajské národné futbalové mužstvo (1921 – 1958)

Národný futbalový tím Teritória Curaçao bol bývalý oficiálny tím Curaçaa na medzinárodných futbalových akciách. Územie Curaçao sa 15. decembra 1954 pripojilo k Holandským Antilám futbalový tím ale pôsobil ešte do roku 1958.

</doc>
<doc id="682163" url="https://sk.wikipedia.org/wiki?curid=682163" title="Zavesení v prievane">
Zavesení v prievane

Zavesení v prievane je ôsmy štúdiový album slovenskej rockovej skupiny Metalinda. Album v roku 2000 vydalo hudobné vydavateľstvo Meta Music.

</doc>
<doc id="682166" url="https://sk.wikipedia.org/wiki?curid=682166" title="Pandia diplomacia">
Pandia diplomacia

Pandia diplomacia je výraz popisujúci čínsku praktiku darovania a prenajímania zraniteľných pánd veľkých ostatným štátom za účelom upevňovania dobrých diplomatických vzťahov.
Existujú záznamy, podľa ktorých mala cisárovná dynastie Tchang Wu Ce-tchien v roku 685 zaslať na japonský dvor cisára Temmua pár medveďov, pravdepodobne pánd. Tiež Čankajšek odoslal počas druhej svetovej vojny dve pandy do zoo v newyorskom Bronxe ako poďakovanie za americkú pomoc. Pandy veľké boli ale po dlhú dobu aj v Číne relatívne neznáme a o „pandej diplomacii“ sa začalo hovoriť až počas Studenej vojny. V roku 2017 bolo takto umiestnených do zahraničných zoologických záhrad 70 zvierat.
Obdobie Studenej vojny.
Čínska ľudová republika začala častejšie používať pandy ako nástroj diplomacie v 50. rokoch 20. storočia. Medzi rokmi 1957 až 1983 bolo celkom 24 pánd darovaných deviatim štátom ako symbol priateľstva. Medzi nimi napríklad Severná Kórea, Sovietsky zväz, Spojené kráľovstvo alebo Spojené štáty americké.
Počas Nixonovej prezidentskej návštevy Číny v roku 1972 Mao Ce-tung prisľúbil previezť dve pandy do americkej zoologickej záhrady. Na oplátku Nixon daroval Číne pár pižmoňov severných. Po ich príchode v apríli 1972 prvá dáma Pat Nixonová pandy "Ling Ling" a "Sing Sing" oficiálne darovala National Zoo vo Washingtone, DC. Pandy si pri prvej príležitosti prezrelo cez 20 000 návštevníkov a odhadom 1 100 000 ľudí ich videlo počas ich prvého roku v USA. Pandy sa tešili veľkej obľube a ich darovanie bolo považované za významný úspech čínskej diplomacie a dôkaz ochoty nadviazať so „Západom“ oficiálne medzinárodné vzťahy. V roku 1974, motivovaný týmto úspechom, požiadal premiér Spojeného kráľovstva Edward Heath o darovanie pánd pri návšteve Číny. Pár "Ťing Ťing" a "Ťia Ťia" dorazil do Londýnskej zoo o niekoľko týždňov neskôr. V rovnakej zoo v rokoch 19581972 sa zdržiavala veľmi populárna panda "Ťi Ťi", ktorá sa stala inšpiráciou pre logo WWF.
Zapožičanie.
V roku 1984 pozmenil reformátor a "de facto" vodca Číny Teng Siao-pching politiku tak, že všetky ďalšie pandie transakcie majú charakter zapožičania, nie daru. Prvý takýto obchod prebehol počas LOH v Los Angeles toho istého roku a Čína si nechala platiť za dve pandy celkom 100 000 dolárov mesačne. Od roku 1991 sa začali pandy požičiavať na dlhšiu, vopred stanovenú dobu (1015 rokov). Štandardné podmienky prenájmu obsahujú poplatok až 1 milión dolárov za rok a klauzulu o vlastníctve prípadne narodených mláďat Čínskou ľudovou republikou. Výnimkami z "prenájmu" bolo "darovanie" do Hongkongu v roku 2007 pri príležitosti 10. výročia návratu pod čínsku správu.
V roku 2008 silné zemetrasenie v S’-čchuane zničilo zariadenie chovajúce pandy a bolo potrebné premiestniť 60 zvierat. Časť z nich bola postupne prepravená do krajín, s ktorými Čína uzavrela výhodné obchodné dohody (napr. Škótsko resp. Spojené kráľovstvo, Japonsko, Kanada, či Francúzsko) alebo ktoré jej poskytovali strategické suroviny ako napríklad urán (Austrália).
Medzinárodné ohlasy.
Počas návštevy v máji 2008 čínsky prezident Chu Ťin-tchao oznámil zapožičanie dvoch pánd Japonsku so slovami „Pandy veľké sú v Japonsku veľmi populárne a sú symbolom priateľských vzťahov medzi Japonskom a Čínou“. Samotné zaobchádzanie s pandami môže ovplyvniť zahraničnú politiku – britskí diplomati sa napríklad obávali, že presun pandy z londýnskej zoo do Moskvy v roku 1964 by mohol zhoršiť napäté čínsko-sovietske vzťahy. V januári 2006 bol americký námestník ministerstva zahraničných vecí Robert Zoellick počas návštevy S’-čchuanu vyfotografovaný s päťmesačným pandím medvedíkom v náručí. Nasnímaný obrázok bol čínskymi médiami iterpretovaný ako Zoellickova podpora pre lepšie americko-čínske vzťahy. Podobne sú čínskymi médiami používané fotografie mnohých zahraničných štátnikov.
V roku 2014 bolo kvôli zmiznutiu letu MH370 o mesiac odložené doručenie páru pánd ("Fu Wa" a "Feng-i") do Malajzie k oslave 40. výročia nadviazania diplomatických vzťahov medzi krajinami.
Indonézia získala v roku 2017 pre zoo Taman Safari v metropolitnej oblasti Jakarty dve pandy Cchaj Tchao a Chu Čchun k 60. výročiu čínsko-indonézskych vzťahov.
V roku 2018 sa Fínsko zaviazalo k rešpektovaniu politiky jednej Číny vďaka čomu boli poskytnuté zoo v meste Ähtäri dve pandy "Ťin Pao" a "Chua Pao" (miestnymi menami Lumi a Pyry).
V júni 2019 počas štátnej návštevy Ruska zapožičal čínsky prezident Si Ťin-pching dve pandy "Žu Ji" a "Ting Ting" pre novo postavený pandí pavilón Moskovskej zoo na 15 rokov. Prezident Putin ich prijal s „veľkým rešpektom, ako znak Číny a známku priateľstva a dôvery.“

</doc>
<doc id="682169" url="https://sk.wikipedia.org/wiki?curid=682169" title="Rodovo vyvážený jazyk">
Rodovo vyvážený jazyk



</doc>
<doc id="682170" url="https://sk.wikipedia.org/wiki?curid=682170" title="Patrik Hrehorčák">
Patrik Hrehorčák

Patrik Hrehorčák (* 18. marec 1999, Poprad) je slovenský hokejový útočník. Reprezentoval národné mužstvo Slovenska vo všetkých mládežníckych kategóriách, za debutoval v roku 2021. Pochádza z hokejovej rodiny, jeho otec a brat sú tiež hokejisti.
Klubový hokej.
Hrehorčák je odchovancom popradského a třineckého hokeja. V sezónach 2017/18 a 2018/19 pôsobil v zámorí, v týme QMJHL Rouyn-Noranda Huskies. V sezónach 2020/21 a 2021/22 získal titul s HC Oceláři Třinec.

</doc>
<doc id="682171" url="https://sk.wikipedia.org/wiki?curid=682171" title="Kaliňák (priezvisko)">
Kaliňák (priezvisko)

Kaliňák je slovenské priezvisko, ktoré je najčastejšie rozšírené na východnom Slovensku v Medzilaborciach (okres Medzilaborce), meste Svidník (okres Svidník) a Prešove (okres Prešov) a v súčasnosti aj Bratislave. Nositelia majú rusínsky pôvod.

</doc>
<doc id="682174" url="https://sk.wikipedia.org/wiki?curid=682174" title="Ostré brdo">
Ostré brdo

Ostré brdo () je vrch vo Veľkej Fatre. Leží nad obcou Liptovské Revúce, približne východne od Turčianskych Teplíc.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Liptovské Revúce. Najbližším sídlom sú východne ležiace Liptovské Revúce, juhovýchodne ležia Motyčky a Staré Hory. Vrch patrí do Národného parku Veľká Fatra.
Opis.
Ostré brdo je súčasťou bočnej rázsochy, ktorá vybieha z Ostredka () východným smerom. Na severe ju vymedzuje Zelená dolina, južne sa tiahne Suchá dolina. Severným smerom sa nachádzajú Chyžky () a Ploská (), východným Brnovské (), Čierna hora () a Šturec (), južným Veterný vrch () a Repište () a západným Frčkov (), Ostredok a Suchý vrch (). Masív patrí do povodia rieky Váh a jej čiastkového povodia Revúcej; tá odvodňuje južné svahy hrebeňa, vodu zo severnej časti odvádza Lopušná. Na vrchol nevedie značený turistický chodník.
Výhľady.
Vrcholová časť je pokrytá nesúvislým, riedkym lesom s horskými lúkami, umožňujúcimi obmedzený rozhľad. Z vhodných lokalít je možné pozorovať okolité veľkofatranské vrcholy, pri priaznivých podmienkach vidieť tiež Nízke Tatry, Veporské vrchy, Poľanu, Javorie, ojedinele aj Vysoké Tatry.
Prístup.
Na vrchol nevedie značený chodník, no údoliami na severe i juhu vedú chodníky na hlavný hrebeň.

</doc>
<doc id="682180" url="https://sk.wikipedia.org/wiki?curid=682180" title="Ana Brnabićová">
Ana Brnabićová

Ana Brnabićová (; * 28. september 1975, Belehrad, Juhoslávia) je srbská politička, od júna 2017 predsedníčka vlády Srbska – ako prvá žena; prvá osoba otvorene sa hlásiaca k homosexuálnej orientácii a prvá osoba čiastočne chorvátskeho pôvodu v tomto úrade. V máji 2018 pôsobila zároveň ako ministerka financií.
V rokoch 2016 – 2017 pôsobila ako ministerka pre štátnu správu a samosprávu vo vláde Aleksandara Vučića. Potom, čo bol Vučić zvolený za prezidenta a odstúpil z postu predsedu vlády, ju 15. júna 2017 poveril zostavením novej vlády.
Životopis.
Pôvod.
Jej starý otec z otcovej strany, Anton Brnabić, chorvátsky juhoslovanský armádny dôstojník, sa narodil v Starej Baške na ostrove Krk v dnešnom Chorvátsku. Bojoval spolu s juhoslovanskými partizánmi počas druhej svetovej vojny a po vojne získal hodnosť podplukovníka. Babička z otcovej strany sa narodila v Gorobilje neďaleko Požegy. Prarodičia z matkinej strany pochádzajú z juhovýchodného Srbska, z Babušnice.
Detstvo a štúdium.
Brnabićová sa narodila 28. septembra 1975 v Belehrade, kde tiež vyrastala a navštevovala prestížne Belehradské piate gymnázium.
V roku 1994 odišla do Spojených štátov študovať na Northwood University v štáte Michigan. Študijný odbor administratíva tu dokončila v roku 1998 a získala titul BBA ("Bachelor of Business Administration"). Potom získala titul MBA na University of Hull vo Veľkej Británii a následne viac ako desať rokov pracovala pre medzinárodné organizácie, zahraničných investorov, samosprávy aj pre verejný sektor v Srbsku.
Politická kariéra.
V roku 2006 bola podpredsedníčkou Národnej aliancie pre ekonomický rozvoj. Spolupracovala s viacerými americkými spoločnosťami, ktoré v Srbsku realizovali projekty v rámci programu USAID. V rokoch 2002 – 2011 pracovala v USAID. Potom pracovala vo firme Continental Wind Serbia, a od roku 2013 bola jej riaditeľkou.
Vláda Aleksandara Vučića.
V auguste 2016 bola vymenovaná za ministerku verejnej správy a miestnej samosprávy vo vláde Aleksandara Vučića. Okrem toho je predsedníčkou Rady pre inovatívne podnikanie a informačné technológie srbskej vlády, Republikovej rady pre národnostné menšiny a viceprezidentkou republikovej rady pre reformu verejnej správy.
Premiérka Srbska.
Potom, čo v prezidentských voľbách roku 2017 vyhral doterajší premiér Aleksandar Vučić, poveril Brnabićovú zostavením novej vlády. Jej kabinet získal dôveru Národného zhromaždenia 29. júna 2017 väčšinou 157 z 250 poslancov. Stala sa tak prvou osobou homosexuálnej orientácie vo vysokej srbskej politike a tiež prvou ženou na čele srbskej vlády.
V marci 2018 sa krátko stala úradujúcou ministerkou financií. Túto funkciu vykonávala 13 dní až do nástupu Dušana Vujovića. V októbri 2019 potvrdila, že sa pripojila k vládnucej Srbskej pokrokovej strane. 25. októbra 2019 podpísala Dohodu o voľnom obchode medzi Srbskom a členskými štátmi Euroázijskej hospodárskej únie (EAEU).
Po vypuknutí pandémie COVID-19 v Srbsku stála Brnabićová na čele krízového zdravotníckeho výboru. 15. marca 2020 vyhlásila výnimočný stav a jej vláda vydala nariadenia, ktoré mali potlačiť dôsledky epidémie. V máji 2021 v mene Srbska sprevádzala dar 100 620 dávok vakcín Pfizer BioNTech do Česka.
Názory a postoje.
Brnabić sama seba charakterizovala ako proeurópsku a technokratickú premiérku. Vysvetlila, že prioritami jej vlády sú modernizácia, reforma vzdelávania a digitalizácia. Na druhej strane je však kritizovaná kvôli tomu, že je hlavou konzervatívnej a nacionalistickej vlády, v ktorej zasadajú aj otvorene protizápadní a proruskí ministri.
Kosovo.
V decembri 2018 komentovala ohlásenú transformáciu kosovských bezpečnostných síl na kosovskú armádu. Vyhlásila: „"Dúfam, že nebudeme musieť použiť našu armádu, v tomto momente je to však jedna z možností, ktorá je na stole, pretože človek nemôže byť svedkom novej etnickej čistky Srbov a nových búrok – hoci po nich volá Edi Rama""
20. januára 2020 sa vlády Srbska a Kosova dohodli na obnovení letov medzi svojimi hlavnými mestami prvýkrát po viac než dvoch desaťročiach. Dohoda prišla po mesiacoch snahy diplomata Richarda Grenella, amerického veľvyslanca v Nemecku, ktorého americký prezident Donald Trump vymenoval za zvláštneho vyslanca pre srbsko-kosovské vzťahy.
Srebrenický masaker.
14. novembra 2018 v rozhovore pre nemeckú verejnoprávnu stanicu "Deutsche Welle" Brnabićová poprela, že by masakre Bosniakov bosnianskosrbskými silami v júli 1995 v Srebrenici boli aktom genocídy. O dva týždne neskôr Európsky parlament prijal uznesenie, v ktorom ľutuje pokračujúce popieranie genocídy v Srebrenici časťami srbských úradov a pripomína, že plná spolupráca s Medzinárodným tribunálom pre bývalú Juhosláviu a jej nástupníckym mechanizmom zahŕňa prijatie jeho rozsudkov. Za popieranie genocídy kritizoval Brnabićovú aj súd v Haagu.
LGBT práva.
Potom, čo bola vymenovaná za premiérku, vyhlásila, že si neželá byť označovaná ako premiérka homosexuálov a že neplánuje „v tejto fáze presadiť právne reformy LGBT“, pretože plánuje uprednostniť iné politické reformy.
V septembri 2017 sa Brnabićová zúčastnila na pochode "Belgrade Pride" a stala sa tak prvým srbským premiérom, ktorý sa takejto akcie zúčastnil. Na akcii vyhlásila: "„Vláda je tu pre všetkých občanov a bude chrániť rešpektovanie práv všetkých občanov.“"
Brnabićová tiež presadzuje dedičské práva pre osoby rovnakého pohlavia. Niektorí novinári ju však kritizujú za nedostatočné hájenie rovnosti LGBT osôb v Srbsku.
Ocenenia.
Brnabićová získala viacero cien za rozvojové projekty, na ktorých pracovala. Jej najvyšším ocenením je Rad Republiky srbskej.

</doc>
<doc id="682181" url="https://sk.wikipedia.org/wiki?curid=682181" title="Ana Brnabić">
Ana Brnabić



</doc>
<doc id="682182" url="https://sk.wikipedia.org/wiki?curid=682182" title="Ana Brnabičová">
Ana Brnabičová



</doc>
<doc id="682183" url="https://sk.wikipedia.org/wiki?curid=682183" title="Ana Brnabič">
Ana Brnabič



</doc>
<doc id="682189" url="https://sk.wikipedia.org/wiki?curid=682189" title="Rašizmus">
Rašizmus



</doc>
<doc id="682191" url="https://sk.wikipedia.org/wiki?curid=682191" title="Pozemková reforma v Čínskej ľudovej republike">
Pozemková reforma v Čínskej ľudovej republike

Pozemková reforma bol sociálny prevrat v Čínskej ľudovej republike vedený Komunistickou stranou Číny v rokoch 19461952. Počas tejto reformy bolo prerozdelených približne 2,8 miliónov m2 pôdy medzi 310 miliónov farmárov.
Obdobie občianskej vojny.
Po skončení vojny s Japonskom v roku 1945 sa Čína opäť ocitla v občianskej vojne, kedy pokračoval nevyriešený spor Komunistickej strany Číny a nacionalistickej strany Kuomintang. Čankajšek požadoval okamžité vyriešenie sporov s komunistami v Číne, Mao Ce-tung si bol touto skutočnosťou vedomý a dal rozkaz na tzv. "Direktívu 4. mája". Tento rozkaz bol predobraz pozemkovej reformy, ktorý slúžil ako skúška, či bude pozemková reforma efektívna. Pre Mao Ce-Tunga bola otázka reformy a prerozdelenia pôdy medzi roľníkmi jednou z najdôležitejších, ktoré bolo potrebné vyriešiť. V júni 1946 bola direktíva zavedená v regióne Čcha-cha-er, po prvotnom uistení bola zavedená aj v regiónoch Ťi-ťin, Ťi-nan, Ťi-čung a Ťi-tung. V roku 1947 sa táto direktíva dotkla ďalších 10 regiónov. 1. apríla 1948 Mao Ce-tung adresoval kádrom, aby sa spoľahli na chudobných farmárov, aby spojili roľníkov a aby odstránili pozostatky feudálneho systému. Týmto spôsobom sa mohla reforma šíriť oveľa rýchlejším spôsobom. V priebehu občianskej vojny bolo v tejto direktíve zahrnutých 145 miliónov poľnohospodárskej populácie.
Po založení Čínskej ľudovej republiky.
V januári 1950 bola Ústredným výborom Komunistickej strany Číny zavedená inštrukcia na zriadenie pozemkovej reformy na celom území Čínskej ľudovej republiky. 30. júna bol štátnou radou Čínskej ľudovej republiky tento návrh schválený a uznesený zákon o pozemkovej reforme. Podľa novo prijatého zákona sa zrušilo vlastníctvo pôdy založené na feudálnom vykorisťovaní a zaviedlo sa roľnícke vlastníctvo pôdy s cieľom rozvíjať poľnohospodársku výrobu a pokračovať v industrializácii Číny. To v praxi znamenalo, že pôda veľkostatkárov, ale i kláštorov bola skonfiškovaná. Ďalej, pôda bohatých roľníkov, čo bola skupina definovaná vlastníctvom väčšieho množstva pôdy, ako potrebovala, avšak na rozdiel od veľkostatkárov na nej pracovali sami, prípadne si najímali pomocné sily, skonfiškovaná nebola, prípadne im bola zabavená len tá časť, ktorú už sami nevedeli obhospodáriť. Zákon potom zaručoval nedotknuteľnosť majetku stredných roľníkov a rozdelenie skonfiškovanej pôdy medzi chudobných roľníkov, ktorí mali menej pôdy, ako potrebovali na obživu a bezzemkov. Tento zákon sa začal aplikovať v zime 1950. Začiatkom roka 1953 bolo v Číne dôsledkom pozemkovej reformy prerozdelených viac ako 90% poľnohospodárskej pôdy čítajúc 2,8 miliónov m2 vrátane veľkého množstva poľnohospodárskych zariadení medzi viac ako 300 miliónov farmárov a poľnohospodárov, feudálne vlastníctvo pôdy bolo týmto počinom odstránené.
Vplyv pozemkovej reformy.
Po skončení Druhej čínsko-japonskej vojny patrilo 7080% kultivovanej pôdy 10% obyvateľov, zvyšných 90% obyvateľov sa utápalo v chudobe a zaberalo zvyšných 2030% kultivovanej pôdy, na ktorej nebolo možné vyprodukovať dostatok potravín pre také veľké množstvo obyvateľov. V dôsledku pozemkovej reformy bola pôda rozdelená medzi väčšinu obyvateľov, čím komunistická strana získala na svoju stranu takmer všetkých chudobných dedinčanov a poľnohospodárov, tí pociťovali nadobudnutím novej pôdy zadosťučinenia a plne podporovali komunistickú stranu ako v občianskej vojne, tak i v Kórejskej vojne.

</doc>
<doc id="682200" url="https://sk.wikipedia.org/wiki?curid=682200" title="Oceánsky pohár národov 1996">
Oceánsky pohár národov 1996

Oceánsky pohár národov 1996 bol tretím ročníkom Oceánskeho poháru národov. Finálový turnaj v ktorom hrali štyri tímy nemal hostiteľa a hral sa na dvojzápasy v semifinále a finále. Turnaj sa pretiahol od 10. novembra 1995 až do 1. novembra 1996.
Víťazom turnaja sa stala , ktorá zdolala vo finále v súčte oboch zápasov 11:0.
Finálový turnaj.
Semifinále.
Austrália vyhrala v súčte oboch zápasov 3:0
Tahiti vyhrali v súčte oboch zápasov 3:1
Finále.
Austrália vyhrala turnaj v súčte oboch zápasov zo skóre 11:0

</doc>
<doc id="682201" url="https://sk.wikipedia.org/wiki?curid=682201" title="Tutovky">
Tutovky

Tutovky je deviaty štúdiový album slovenskej rockovej skupiny Metalinda. Album v roku 2003 vydalo hudobné vydavateľstvo Meta Music. Album "Tutovky" vyšiel na dvoch CD nosičoch: jeden bol zostavený z nových nahrávok, druhý bol kompilačným albumom, ktorý nadväzoval na kompiláciu "Hitovky (Best Of)", ktorá kapele Metalinda vyšla v roku 1999.

</doc>
<doc id="682202" url="https://sk.wikipedia.org/wiki?curid=682202" title="Fetisov Arena">
Fetisov Arena

Fetisov Arena () je športovo-koncertný komplex vo Vladivostoku, v Rusku. Hráva tu hokejový klub Admiral Vladivostok, ktorý hráva ruskú KHL. Kapacita tejto arény je 5 500 miest na sedenie a maximálna 7 000 divákov. Je využívaná hlavne ako hokejový komplex. Postavená bola v roku 2013. Pozostáva z hlavnej a tréningovej haly. V otváracom zápase v roku 2013 zdolal miestny Admiral Vladivostok - CSKA Moskva 4:2. Aréna nesie názov po Vjačeslavovi Fetisovovi, jednému z najslávnejších hokejistov všetkých čias. V aréne koncertovali známi umelci, napríklad Skillet, alebo Manowar.

</doc>
<doc id="682204" url="https://sk.wikipedia.org/wiki?curid=682204" title="Štefan Klein">
Štefan Klein

Prof. Štefan Klein (* 6. október 1959, Nitra) je slovenský priemyselný dizajnér, konštruktér a vysokoškolský pedagóg. Je autorom dizajnu viacerých realizovaných aj vizionárskych dopravných prostriedkov, vrátane lietajúceho automobilu AeroMobil.
Životopis.
Vzdelanie.
V rokoch 19781983 študoval na Strojníckej fakulte STU, v rokoch 19851990 priemyselný dizajn na VŠVU v Bratislave a v rokoch 19921993 absolvoval postgraduálne štúdium na École régionale des beaux-arts v Saint-Étienne.
AeroMobil.
V roku 2010 založil spolu s Jurajom Vaculíkom firmu AeroMobil s.r.o. V rokoch 20102017 pôsobil v tejto firme ako spoluzakladateľ. Na projekte lietajúceho auta Aeromobil pracuje od štúdia na VŠVU (prvý variant bol témou jeho diplomovej práce). Svetový záujem odborných kruhov vzbudil tento unikátny projekt hybridného dopravného prostriedku vo verzii AeroMobil 3.0 po tom, čo ho predstavil na prestížnych podujatiach SAE Aerotech v Montreale v roku 2013 a Pioneers Festival vo Viedni roku 2014.

</doc>
<doc id="682208" url="https://sk.wikipedia.org/wiki?curid=682208" title="Fí väzba">
Fí väzba

Fí väzba (φ väzba) je druh kovalentnej chemickej väzby, v ktorej sa šesť lalokov jedného atómového orbitálu prekrýva so šiestimi lalokmi iného atómového orbitálu. To vedie k tvorbe väzbového molekulového orbitálu s troma uzlovými rovinami, v ktorých sa zároveň nachádza medzijadrová os, ktorá prechádza cez jadrá oboch atómov.
Grécke písmeno φ, ktorým sa táto väzba označuje, odpovedá f orbitálom, keďže symetria φ väzby je pri pohľade na medzijadrovú os rovnaká ako symetria zvyčajných (šesťlalokových) f orbitálov 
V roku 2005 bola popísaná molekula, U2 s väzbou U−U, ktorá by mohla mať fí väzbu. Neskoršie štúdie, ktoré zahrnuli i spin-orbitálnu interakciu, však ukázali, že táto molekula má väzbu len štvrtého rádu (a teda fí väzbu neobsahuje). Prítomnosť fí väzby bola predpovedaná i u iných zlúčenín, hlavne u metalocénov s aktinoidmi. Boli publikované experimentálne dáta ukazujúce prítomnosť fí väzby medzi atómom tória a cyklooktatetraénom v molekule torocénu doplnené i o výpočtovú analýzu.

</doc>
<doc id="682209" url="https://sk.wikipedia.org/wiki?curid=682209" title="Φ väzba">
Φ väzba



</doc>
<doc id="682213" url="https://sk.wikipedia.org/wiki?curid=682213" title="Štrochy">
Štrochy

Štrochy () je vrch vo Veľkej Fatre. Leží nad obcou Blatnica, približne východne od Turčianskych Teplíc.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Martin a na katastrálnom území obce Blatnica. Najbližšími sídlami sú východne ležiace Liptovské Revúce, juhovýchodne ležiace Motyčky a Staré Hory, severozápadným smerom sa nachádzajú Necpaly a Blatnica. Vrch patrí do Národného parku Veľká Fatra.
Opis.
Štrochy leží v krátkej rázsoche, ktorá vybieha z masívu Ostredka () západným smerom. Severné svahy hrebeňa klesajú do Vrátnej doliny, juhozápadné vymedzuje Dedošová dolina a južné dolina Dolné Veterné. Severným smerom susedí Biela skala () a Láclavovská (), východne leží Suchý vrch () a Ostredok (), južne Krížna () a Kráľova skala () a západne Skalná () a Lubená (). Masív patrí do povodia rieky Váh, resp. jeho čiastkového povodia rieky Turiec, kde vodu odvádzajú prítoky Gaderského potoka. Na vrchol nevedie značený chodník, no blízkym sedlom vedie chodník na Ostredok. V západnej časti masívu je priepasť.
Výhľady.
Vrcholovú časť pokrýva súvislý, miestami riedky les, ktorý umožňuje veľmi obmedzený rozhľad. Z vhodných lokalít bez vyššej vegetácie je možné pozorovať okolité veľkofatranské vrcholy, pri priaznivých podmienkach tiež Malú Fatru, Strážovské vrchy a Veľký Choč.
Prístup.
Na vrchol nevedie značený chodník, preto prístup je možný chodníkom po hrebeni zo sedla za Štrochmi.

</doc>
<doc id="682214" url="https://sk.wikipedia.org/wiki?curid=682214" title="Fiona Shaw">
Fiona Shaw

Fiona Mary Wilsonová CBE (; * 10. júl 1958, County Cork, Írsko), známa ako Fiona Shaw, je írska herečka. Stvárnila úlohu Petunie Dursley vo filmovej sérii Harry Potter (20012010).
Detstvo a mladosť.
Je dcérou fyzičky a očného chirurga. Navštevovala strednú školu na Scoil Mhuire v Corku a získala titul z filozofie na University College Cork.
Kariéra.
Navštevovala Kráľovskú akadémiu dramatických umení (RADA) v Londýne. Veľký ohlas získala v divadelnej inscenácii "The Rivals" od Brinsleyho Sheridana. Venovala sa divadelnej práci a neskôr aj filmovej. V roku 1996 sa objavila vo filme "Jana Eyrová", po boku Anny Paquin, Geraldine Chaplin a Charlotte Gainsbourg.
V rokoch 2001 až 2010 sa objavila v piatich dieloch filmovej série Harry Potter, kde stvárnila Harryho tetu Petuniu Dursley. V roku 2006 mala vedľajšiu, no kľúčovú úlohu vo filmovej dráme "Čierna Dahlia".
V roku 2011 sa pripojila k hereckému obsadeniu televízneho seriálu "", kde sa objavila vo štvrtej sérii seriálu. Od roku 2018 je súčasťou televízneho seriálu "Killing Eve", kde hrá po boku Sandry Oh a Jodie Comer. V rovnakom roku účinkovala aj v televíznom seriáli "Mrs. Wilson", po boku herečky Ruth Wilson. 
Súkromný život.
V minulosti mala síce niekoľko vzťahov s mužmi, ale v súčasnosti sa hlási k lesbickej orientácii. V rokoch 2002 až 2005 bola jej partnerkou Saffron Burrows, od roku 2018 je jej manželkou srílanská ekonómka Sonali Deraniyagala.

</doc>
<doc id="682215" url="https://sk.wikipedia.org/wiki?curid=682215" title="Roman Gennadievič Iľjin">
Roman Gennadievič Iľjin

Roman Gennadievič Iľjin (; * 2. júl 1970, Moskva, ZSSR) je bývalý ruský hokejový útočník.
S hokejom začínal vo veku 9 rokov v drese moskovského Dinama. Za hlavný tím debutoval v sezóne 1990/91. V rokoch 1993, 1995 a 1996 sa stal s klubom majstrom Ruska a v sezóne 1996/97 kapitánom mužstva.
V roku 1997 prestúpil do klubu HC Slovan Bratislava. Vo svojej prvej sezóne získal so Slovanom majstrovský titul. V nasledujúcej sezóne bol najproduktívnejším hráčom extraligy a so Slovanom vyhral základnú časť a dostal sa do finále, kde však podľahol HC Košice. V sezóne 1999/00 získal svoj druhý majstrovský titul na Slovensku. Spolu na Slovensku odohral 159 zápasov v ktorých získal 166 kanadských bodov a je považovaný za jedného z najlepších zahraničných hráčov na Slovensku.
Po úspechoch na Slovensku sa vrátil do Ruska, kde hrával najvyššiu súťaž za CHK Lokomotiv (Jaroslavľ) a CHK Viťaz. Po skončení aktívnej kariéry sa stal súčasťou tímu „legiend hokeja“.

</doc>
<doc id="682219" url="https://sk.wikipedia.org/wiki?curid=682219" title="Roman Iľjin">
Roman Iľjin



</doc>
<doc id="682220" url="https://sk.wikipedia.org/wiki?curid=682220" title="VEGA">
VEGA



</doc>
<doc id="682224" url="https://sk.wikipedia.org/wiki?curid=682224" title="Park Jozefa Miloslava Hurbana">
Park Jozefa Miloslava Hurbana

Park Jozefa Miloslava Hurbana je park v Bratislave, v mestskej časti Rača. Nachádza sa medzi ulicami Púchovská a Detvianska.

</doc>
<doc id="682226" url="https://sk.wikipedia.org/wiki?curid=682226" title="Stredná odborná škola informačných technológií (Bratislava, Hlinícka 1)">
Stredná odborná škola informačných technológií (Bratislava, Hlinícka 1)

Stredná odborná škola informačných technológií Hlinícka 1 je stredná škola v Bratislave pôsobiaca aj ako centrum odborného vzdelávania a prípravy pre elektrotechniku a informačné technológie.
Štúdium je 4-ročné, ukončené maturitou. Škola poskytuje vzdelanie v troch študijných odboroch:
Škola v priebehu štúdia žiakom umožňuje získať certifikát akadémie CISCO CCNA a po úspešnom zložení maturitnej skúšky aj osvedčenie §21 - elektrotechnická spôsobilosť. Absolvent na základe maturitného vysvedčenia štandardne získava aj výučný list.
Škola je členom Asociácie spoločností IT priemyslu, Zväzu elektrotechnického priemyslu SR a Slovenskej obchodnej a priemyselnej komory. Úzko spolupracuje a zabezpečuje praktické vyučovanie pre študijné odbory mechanik počítačových sietí a mechanik elektrotechnik aj v systéme duálneho vzdelávania so spoločnosťami Dell Technologies a Západoslovenská distribučná.
V roku 2020 prešla budova SOŠ IT rekonštrukciou interiéru a exteriéru, ako aj kompletnou modernizáciou odborných učební a nákupom nového vybavenia pre odborné vyučovanie. Súčasťou komplexu je aj školský internát.

</doc>
<doc id="682231" url="https://sk.wikipedia.org/wiki?curid=682231" title="Online katalóg">
Online katalóg



</doc>
<doc id="682232" url="https://sk.wikipedia.org/wiki?curid=682232" title="Konrád Gaal">
Konrád Gaal

Konrád Gaal (iné mená pozri nižšie; * asi prvá tretina 14. storočia, Eberswalde/Brandenbursko† asi 1380, Spišská Nová Ves) bol prvý známy zvonolejársky a kovolejársky majster nemeckého pôvodu na Spiši. Zakladateľ najvýznamnejšej nekláštornej stredovekej kovolejárskej dielne na Spiši a na Slovensku.
Život.
Konrádov život pred príchodom do Uhorska nie je veľmi známy. Okrem toho, že pochádzal z Eberswalde (prípadne odniekiaľ z Brandenburska) a bol talentovaný zvonolejárský majster. Prvou písomnou zmienkou je príchod majstra Konráda spolu s jeho bratmi Mikulášom a Jánom na uhorský kráľovský dvor Ľudovíta I. na Vyšehrade. Tam majster Konrád niekedy pred 1. augustom 1357 pre kráľovské rezidenčné sídlo odlial jeden z najväčších zvonov ("campana magna") v stredovekej Európe. Svedčí o tom archeologický objav zvyškov lejárskej formy s odtlačkami reliéfnej výzdoby na nádvorí dolného hradu pri Šalamúnovej veži. V listine z 1. augusta 1357 kráľ Ľudovít I., za zásluhy o uliatie zvonu pre chrám na Vyšehrade, udelil majstrovi Konrádovi a jeho bratom viaceré výsadyprijal ich medzi svojich familiárov, povýšil ich do šľachtického stavu, oslobodil od všetkých pozemkových daní a umožnil im usadiť sa kdekoľvek v Uhorsku. 
Majster Konrád sa spolu so svojimi bratmi usadil v Spišskej Novej Vsi z logických dôvodov a to: blízkosť palivového dreva, ložiská medi, hámrov a dobré cestné spojenia na dovoz cínu z Krakova. Na základe týchto výhod vznikla zvonolejárska dielňa majstra Konráda. Kráľovské výsady si nechal Konrád potvrdiť 6. októbra 1364 pri návšteve kráľa Ľudovíta I. v Levoči. Počas svojho života majster Konrád pôsobil ako člen mestskej rady. V roku 1369 sa majster Konrád dohodol s mestskou radou a miestnym farárom Jánom na vydržiavaní osobitého kaplána ("presbyter capella"), ktorý mal na úmysel zakladateľa každodenne slúžiť omšu vo farskom kostole. Kaplán dostával 12 zlatých od Konráda a ďalších 12 zlatých od mesta. Na základe čoho bola 8. júna 1369 v Spišskej Kapitule vydaná listina, ktorá svedčí o zriadení kaplnky a vydržiavaní kaplána. Okrem toho Konrádovi sa pripisuje zriadenie majetkovej a finančnej základiny na výstavbu špitála vo výške 1 zlatého. Dokazujú to listiny uhorského kráľa Žigmunda Luxemburského, poľských kráľov Jána Albrechta a Žigmunda Starého vydané pre mesto Spišská Nová Ves. Pravdepodobne po zriadení základiny majster Konrád ešte 10 rokov žil. Posledná správou je z roku 1379, keď postavil pri kaplnke špitál pre chorých, chudobných a starých. Podľa dobovej kresby z roku 1501 sa kaplnka a špitál nachádzali na dnešnej Levočskej ulici mimo mestských hradieb pri Levočskej bráne. Majster Konrád zomrel v roku 1380 vo Spišskej Novej Vsi. Pravdepodobne po sebe nezanechal žiadnych potomkov.
Dielo.
Zvonolejárska dielňa.
Rok 1357 sa všeobecne považuje za začiatok činnosti spišskej zvonolejárskej dielne, ktorú majster Konrád spolu s jeho bratmi založil a viedol v Spišskej Novej Vsi. Dielňa vznikla na výhodách blízkosti mestských lesov, medenej rudy a dovozu cínu z Krakova. Nástupcovia majstra Konráda boli súčasne aj banskými podnikateľmi. Zvonolejárska dielňa majstra Konráda nepretržite fungovala až do 20. rokov 16. storočia. Produkcia dielne sa sústredila na výrobu zvonov, krstiteľníc a ďalších predmetov každodenného života. Dvojdielne krstiteľnice a zvony sa vyznačovali jemnou ornamentálnou a epigrafickou výzdobou. Okruh objednávateľov siahal od Hevešskej župy po Malopoľsko. Na území dnešného Slovenska to bol hlavne klientela zo Spiša, Šariša, Liptova, Abova, Gemera a Oravy.
Zvony a krstiteľnice.
Za prvú prácu na území Uhorska od majstra Konráda sa tradične považuje odliatie zvonu na kráľovskom dvore na Vyšehrade (1357). S dolným priemerom 280 cm, výškou 300 cm a hmotnosťou približne 13 ton išlo pravdepodobne o jeden z najväčších zvonov v stredovekej Európe. Ďalšou Konrádovou prácou bol veľký zvon v Kysaku (1375, dosiaľ najstarší známy datovaný zvon na Slovensku), veľký zvon v Hrabušiciach (pôvodne pochádzal z Kláštoriska), stredný zvon renesančnej zvonice v Spišskej Sobote, zvon v Batizovciach (nezachoval sa) a zvon v Nižných Lapšách (dnes vo Východoslovenskom múzeu v Košiciach). Majstrovi Konrádovi sa prisudzujú fragmenty zvona zo Spišského hradu (1393) a úlomky nájdené v Krypte svätého Leonarda vo Wawelskej katedrále v Krakove. Okrem iného vytvoril bronzovú krstiteľnicu vo Švedlári (1360, pôvodne odliata v dnes neexistujúcej obci Tichá Voda), na ktorej sa nachádza desať odliatkov erbu kráľa Ľudovíta I., krstiteľnica v Spišskej Novej Vsi (vrchná kupa), krstiteľnica v Podolínci a Gelnici.

</doc>
<doc id="682233" url="https://sk.wikipedia.org/wiki?curid=682233" title="Stredná odborná škola informačných technológií">
Stredná odborná škola informačných technológií

Stredná odborná škola informačných technológií môže byť:

</doc>
<doc id="682234" url="https://sk.wikipedia.org/wiki?curid=682234" title="Čosť">
Čosť



</doc>
<doc id="682235" url="https://sk.wikipedia.org/wiki?curid=682235" title="Čo-bytie">
Čo-bytie



</doc>
<doc id="682236" url="https://sk.wikipedia.org/wiki?curid=682236" title="Biológia (album)">
Biológia (album)

Biológia je desiaty štúdiový album slovenskej rockovej skupiny Metalinda. Album v roku 2005 vydalo hudobné vydavateľstvo Meta Music. Album "Biológia" vyšiel na dvoch nosičoch nosičoch: jeden CD album bol zostavený z nových nahrávok, druhý na DVD bol kompiláciou videonahrávok skladieb kapely Metalinda.

</doc>
<doc id="682237" url="https://sk.wikipedia.org/wiki?curid=682237" title="Kvidita">
Kvidita



</doc>
<doc id="682238" url="https://sk.wikipedia.org/wiki?curid=682238" title="Čoosť">
Čoosť



</doc>
<doc id="682239" url="https://sk.wikipedia.org/wiki?curid=682239" title="Minsk Arena">
Minsk Arena

Minsk Arena () je športovo-koncertný komplex v Minsku, hlavnom meste Bieloruska. Hráva tu hokejový klub CHK Dynama-Minsk, ktorý hráva ruskú KHL. S kapacitou 15 086 miest je to najväčší hokejový štadión KHL. Je súčasťou komplexu, ktorý tvorí krasokorčuliarsky štadión s kapacitou 3 000 divákov a velodrom s kapacitou 2 000 divákov. Výstavba bola zahájená v roku 2006, otvorenie prebehlo v roku 2010.

</doc>
<doc id="682241" url="https://sk.wikipedia.org/wiki?curid=682241" title="Michael Bossy">
Michael Bossy



</doc>
<doc id="682242" url="https://sk.wikipedia.org/wiki?curid=682242" title="Monsters, a. s.">
Monsters, a. s.



</doc>
<doc id="682249" url="https://sk.wikipedia.org/wiki?curid=682249" title="Mike O'Neill">
Mike O'Neill



</doc>
<doc id="682252" url="https://sk.wikipedia.org/wiki?curid=682252" title="Ignác Mezei">
Ignác Mezei



</doc>
<doc id="682254" url="https://sk.wikipedia.org/wiki?curid=682254" title="História letectva">
História letectva



</doc>
<doc id="682255" url="https://sk.wikipedia.org/wiki?curid=682255" title="Interleukín-8">
Interleukín-8



</doc>
<doc id="682256" url="https://sk.wikipedia.org/wiki?curid=682256" title="Israel Hiebner">
Israel Hiebner



</doc>
<doc id="682257" url="https://sk.wikipedia.org/wiki?curid=682257" title="Ford C-MAX">
Ford C-MAX



</doc>
<doc id="682258" url="https://sk.wikipedia.org/wiki?curid=682258" title="Tamuron">
Tamuron



</doc>
<doc id="682259" url="https://sk.wikipedia.org/wiki?curid=682259" title="Lamy v čiapkach">
Lamy v čiapkach



</doc>
<doc id="682260" url="https://sk.wikipedia.org/wiki?curid=682260" title="David H. Koch">
David H. Koch



</doc>
<doc id="682261" url="https://sk.wikipedia.org/wiki?curid=682261" title="Minsk-Arena">
Minsk-Arena



</doc>
<doc id="682263" url="https://sk.wikipedia.org/wiki?curid=682263" title="Fiona Mary Wilson">
Fiona Mary Wilson



</doc>
<doc id="682264" url="https://sk.wikipedia.org/wiki?curid=682264" title="Fiona Mary Wilsonová">
Fiona Mary Wilsonová



</doc>
<doc id="682265" url="https://sk.wikipedia.org/wiki?curid=682265" title="Konrád Gál">
Konrád Gál



</doc>
<doc id="682266" url="https://sk.wikipedia.org/wiki?curid=682266" title="Majster Konrád Zvonár">
Majster Konrád Zvonár



</doc>
<doc id="682267" url="https://sk.wikipedia.org/wiki?curid=682267" title="Konrád Gaalnaw">
Konrád Gaalnaw



</doc>
<doc id="682268" url="https://sk.wikipedia.org/wiki?curid=682268" title="Konrád Galurw">
Konrád Galurw



</doc>
<doc id="682269" url="https://sk.wikipedia.org/wiki?curid=682269" title="Konrád Gallus">
Konrád Gallus



</doc>
<doc id="682270" url="https://sk.wikipedia.org/wiki?curid=682270" title="Emil Barč">
Emil Barč

Emil Barč (* 15. máj 1924, Trnava† 19. december 2004, Trnava) bol slovenský fotograf, pôsobiaci v Trnave, priekopník farebnej fotografie. Jeho meno sa stalo v 60. rokoch minulého storočia slávnym s súvislosti s kauzou „falošných filmárov“ v Čachticiach.
Život a tvorba.
O fotografovanie sa začal zaujímať ako desaťročný, kedy dostal svoj prvý fotoaparát. Absolvoval odbornú školu a vyučil sa v ateliéri trnavského fotografa Milana Petroviča, ktorý predtým pôsobil v Paríži a u trenčianskej fotografky Marie Holoubkovej. Pôsobil na Pedagogickej fakulte Trnavskej univerzity. Na konte mal mnoho úspešných výstav, špeciálne sa venoval farebnej fotografii v dobe, keď boli polychromatické postupy veľmi náročné na realizáciu.
Falošní filmári v Čachticiach.
V máji roku 1961 Emil Barč spolu s komplicom Ladislavom Fabianičom (toho času obaja zamestnanci ŠGÚDŠ) presvedčili s použitím prázdnych kamier a falošných filmárskych preukazov občanov obce Čachtice, že u nich idú natáčať film o Alžbete Bátoriovej. Nakoľko viacerým sľúbili veľké honoráre a účinkovanie v zahraničnej produkcii, v priebehu niekoľkých týždňov im občania obce poskytovali ubytovanie a stravu zadarmo. Na podvod sa prišlo náhodou, keď sa 14. júna o filmovaní dopočul režisér Štefan Uher, ktorý bol práve v Novom Meste nad Váhom a išiel sa do Čachtíc pozrieť. Obaja boli následne odsúdení za trestný čin podvodu, výtržníctva a rozkrádania majetku v socialistickom vlastníctve. Emil Barč dostal okrem toho obvinenie za trestný čin ohrozenia mravnosti (podľa niektorých výpovedí počas „konkurzov“ opakovane fotil ženy z obce nahé) a Ladislav Fabianič falšovanie a pozmeňovanie úradnej listiny (v súvislosti s falšovaním filmárskych preukazov).
Udalosť sa stala v Československu legendárnou, Čachtice si vďaka nej vyslúžili posmešnú prezývku "Filmárovce". Dostala sa do knihy Ladislava Mňačka "Súdruh Münchhausen", bol o nej natočený film "Filmárovce, alebo Čachtice 1961" režisérky Kristíny Klimekovej.

</doc>
<doc id="682273" url="https://sk.wikipedia.org/wiki?curid=682273" title="Slovenská vesmírna kancelária">
Slovenská vesmírna kancelária

Slovenská vesmírna kancelária () bola zriadená dňa 1. januára 2021 na Ministerstve školstva, vedy, výskumu a športu Slovenskej republiky (MŠVVaŠ SR) uznesením vlády SR č. 635/2020 zo 7. októbra 2020, v úzkom napojení na prístupový proces členstva Slovenska v ESA. Slovenská vesmírna kancelária pozostáva z dvoch zložiek:
Slovenská vesmírna kancelária sa stala v júni 2021 členom Eurisy, neziskového združenia so sídlom v Paríži, ktoré združuje vesmírne agentúry, výskumné inštitúcie a ​​podniky.
SARIO 
Mlynské nivy 44/B
82109 Bratislava
Slovakia
Pozri aj.
Mimovládne organizácie zameriavané na tvorbu vesmírnych politík:

</doc>
<doc id="682274" url="https://sk.wikipedia.org/wiki?curid=682274" title="Liga národov CONCACAF 2022-23">
Liga národov CONCACAF 2022-23



</doc>
<doc id="682277" url="https://sk.wikipedia.org/wiki?curid=682277" title="DMD GROUP, a.s.">
DMD GROUP, a.s.



</doc>
<doc id="682278" url="https://sk.wikipedia.org/wiki?curid=682278" title="Čokoládové vrchy">
Čokoládové vrchy



</doc>
<doc id="682279" url="https://sk.wikipedia.org/wiki?curid=682279" title="St. Fintan's Cemetery">
St. Fintan's Cemetery



</doc>
<doc id="682282" url="https://sk.wikipedia.org/wiki?curid=682282" title="Varechovský potok">
Varechovský potok

Varechovský potok môže byť:

</doc>
<doc id="682283" url="https://sk.wikipedia.org/wiki?curid=682283" title="Salisburská ošetrovňa">
Salisburská ošetrovňa



</doc>
<doc id="682284" url="https://sk.wikipedia.org/wiki?curid=682284" title="Şamaxı astrofizičeskaja observatorija">
Şamaxı astrofizičeskaja observatorija



</doc>
<doc id="682285" url="https://sk.wikipedia.org/wiki?curid=682285" title="Samsong čondža">
Samsong čondža



</doc>
<doc id="682287" url="https://sk.wikipedia.org/wiki?curid=682287" title="Ethereal Wave">
Ethereal Wave



</doc>
<doc id="682288" url="https://sk.wikipedia.org/wiki?curid=682288" title="Skreslenie negativity">
Skreslenie negativity



</doc>
<doc id="682289" url="https://sk.wikipedia.org/wiki?curid=682289" title="SkyTechX">
SkyTechX



</doc>
<doc id="682294" url="https://sk.wikipedia.org/wiki?curid=682294" title="Svätolucijské národné futbalové mužstvo">
Svätolucijské národné futbalové mužstvo



</doc>
<doc id="682296" url="https://sk.wikipedia.org/wiki?curid=682296" title="Historizmus (architektúra)">
Historizmus (architektúra)



</doc>
<doc id="682297" url="https://sk.wikipedia.org/wiki?curid=682297" title="HKm Zvolen">
HKm Zvolen



</doc>
<doc id="682300" url="https://sk.wikipedia.org/wiki?curid=682300" title="Hold On">
Hold On

Hold On môže byť:

</doc>
<doc id="682303" url="https://sk.wikipedia.org/wiki?curid=682303" title="Karen Carpenter">
Karen Carpenter



</doc>
<doc id="682305" url="https://sk.wikipedia.org/wiki?curid=682305" title="Evanjelický kostol v Rusovciach">
Evanjelický kostol v Rusovciach



</doc>
<doc id="682307" url="https://sk.wikipedia.org/wiki?curid=682307" title="Tri červené vlajky">
Tri červené vlajky

Tri červené vlajky (čín. 三面红旗 – pchin-jin: "Sānmiàn hóngqí") bol ideologický slogan na konci 50. rokov, ktorý vyzýval čínsky ľud k vybudovaniu socialistického štátu. Slogan pozostával z Generálnej línie pre socialistickú výstavbu, Veľkého skoku vpred a ľudových komún.
Po 5 ročnom pláne pokračovala Čínska ľudová republika vo svojej socialistickej výstavbe zavedením „Hnutia troch červených vlajok“. Všeobecná línia nariadila čínskemu ľudu, aby: „išiel naplno, mieril vysoko a vybudoval socializmus s väčšími, rýchlejšími, lepšími a hospodárnejšími výsledkami.“ Do konca roku 1958 boli takmer všetci čínski roľníci zoorganizovaní do tzv. komún (v každej bolo v priemere 5 000 domácností). Všetok majetok, ktorý bol v súkromnom vlastníctve bol buď zhabaný pre obce alebo pridelený jednotlivým komúnam. Ľudia nemali povolené variť si vlastné jedlo a namiesto toho jedli v spoločných jedálňach.
Veľký skok vpred, ktorý sa začal v roku 1958, bol plán na rýchlu modernizáciu vtedajšej Číny s využitím obrovských čínskych pracovných zdrojov v poľnohospodárskych a priemyselných projektoch. Skok namiesto toho však viedol k hospodárskej deštrukcii a desiatkam miliónov úmrtí, ktoré boli spôsobené hladomorom. Začiatkom roku 1962 bol plán z väčšej časti zastavený. Začiatkom 60. rokov sa členstvo v komúnach postupne obmedzovalo, pričom bolo opäť povolené určité súkromné ​​vlastníctvo majetku a tiež podnikanie. Komúny pokračovali, až pokým neboli začiatkom 80. rokov 20. storočia za vlády Tenga Siao-pchinga zrušené.

</doc>
<doc id="682311" url="https://sk.wikipedia.org/wiki?curid=682311" title="Česko-slovenský pavilón na EXPO 58">
Česko-slovenský pavilón na EXPO 58



</doc>
<doc id="682313" url="https://sk.wikipedia.org/wiki?curid=682313" title="Československej armády (Hlohovec)">
Československej armády (Hlohovec)



</doc>
<doc id="682314" url="https://sk.wikipedia.org/wiki?curid=682314" title="Čchang-e er chao">
Čchang-e er chao



</doc>
<doc id="682315" url="https://sk.wikipedia.org/wiki?curid=682315" title="Bronzový depot Bošáca - Špania dolina">
Bronzový depot Bošáca - Špania dolina



</doc>
<doc id="682317" url="https://sk.wikipedia.org/wiki?curid=682317" title="Conterganova aféra">
Conterganova aféra



</doc>
<doc id="682319" url="https://sk.wikipedia.org/wiki?curid=682319" title="Conjuring Movie">
Conjuring Movie



</doc>
<doc id="682320" url="https://sk.wikipedia.org/wiki?curid=682320" title="Centrum pre humánne technológie">
Centrum pre humánne technológie



</doc>
<doc id="682321" url="https://sk.wikipedia.org/wiki?curid=682321" title="Can't Fight the Moonlight">
Can't Fight the Moonlight



</doc>
<doc id="682322" url="https://sk.wikipedia.org/wiki?curid=682322" title="Barnsley F.C.">
Barnsley F.C.



</doc>
<doc id="682324" url="https://sk.wikipedia.org/wiki?curid=682324" title="Ashley Judd">
Ashley Judd



</doc>
<doc id="682325" url="https://sk.wikipedia.org/wiki?curid=682325" title="Ana de Armas">
Ana de Armas



</doc>
<doc id="682326" url="https://sk.wikipedia.org/wiki?curid=682326" title="Aérotrain">
Aérotrain



</doc>
<doc id="682327" url="https://sk.wikipedia.org/wiki?curid=682327" title="3C 305">
3C 305



</doc>
<doc id="682332" url="https://sk.wikipedia.org/wiki?curid=682332" title="Danzig">
Danzig

Danzig môže byť:

</doc>
<doc id="682333" url="https://sk.wikipedia.org/wiki?curid=682333" title="Slovenská florbalová extraliga mužov 2020/2021">
Slovenská florbalová extraliga mužov 2020/2021



</doc>
<doc id="682334" url="https://sk.wikipedia.org/wiki?curid=682334" title="Zelení mužíkovia (mimozemšťania)">
Zelení mužíkovia (mimozemšťania)



</doc>
<doc id="682336" url="https://sk.wikipedia.org/wiki?curid=682336" title="Pí väzba">
Pí väzba

Pí väzba (π väzba) je kovalentná chemická väzba, v ktorej sa oba laloky jedného atómového orbitálu jedného atómu prekrývajú s dvoma lalokmi iného orbitálu na inom atóme. Prekryv týchto orbitálov teda nastáva kolmo na medzijadrovú os. Vzniknutým pí molekulovým orbitálov prechádza jedna uzlová rovina, čiže rovina, ktorá má nulovú elektrónovú hustotu. Elektrónová hustota je teda prítomná nad a pod uzlovou rovinou. Táto rovina prechádza oboma jadrami a leží v nej medzijadrová os. Pí väzby sa často nachádzajú v dvojitých a trojitých väzbách, ale zvyčajne sa netvoria v jednoduchých väzbách.
Táto väzba sa označuje gréckym písmenom π, ktoré odpovedá p orbitálom, pretože symetria π väzby je po pohľade na medzijadrovú os zhodná so symetriou p orbitálov. Pí väzby je bežne tvorená práve p orbitálmi, ale môžu ju tvoriť i d orbitály. Práve tie sa bežne účastnia násobných väzieb kov-kov.
Vlastnosti.
Pí väzby sú zvyčajne slabšie než sigma väzby. Dvojitá väzba C-C, ktorá sa skladá z jednej sigma a jednej pí väzby, má väzbovú energiu nižšiu, než je dvojnásobok energie jednoduchej väzby C-C, čo naznačuje, že príspevok pí väzby k stabilite je nižší, než príspevok sigma väzby. Z pohľadu kvantovej mechaniky je sila tejto väzby vysvetlená omnoho menším prekryvom p orbitálov, ktoré ju tvoria, kvôli ich rovnobežnému usporiadaniu. Naproti tomu má sigma väzby prekryv priamo medzi jadrami väzbových atómov, čím dochádza k väčšiemu prekryvu a silnejšej sigma väzbe.
Pí väzba vzniká prekryvom atómových orbitálov, ktoré sa prekrývajú na dvoch miestach. Pí väzby sú viac rozptýlené než sigma väzby (sú difúznejšie). Elektróny v π väzbe sa niekedy označujú ako pí elektróny. Časti molekuly, ktoré sú spojené pí väzbou, sa nemôžu okolo tejto väzby voľne otáčať bez toho, aby väzby rozbili, pretože otáčanie vyžaduje narušenie rovnobežnej orientácie p orbitálov, ktoré väzby tvoria.
V homonukleárnych diatómových molekulách majú väzbové π molekulárne orbitály len jednu uzlovú rovinu, ktorá prechádza cez jadrá väzbových atómov. Medzi atómami nie je žiadna uzlová rovina. Odpovedajúci protiväzbový orbitál, teda π*, má naviac ďalšiu uzlovú rovinu, ktorá prechádza medzi jadrami väzbových atómov.
Násobné väzby.
Typická dvojitá väzba sa skladá z jednej sigma väzby a jednej pí väzby. Príkladom je C=C väzba v molekule etylénu (H2C=CH2). Typická trojitá väzba, napríklad v acetyléne (HC≡CH), sa skladá z jednej sigma väzby a dvoch pí väzieb, ktoré sú navzájom kolmé. Maximálny počet pí väzieb, ktorý môže existovať medzi párom atómov, je dva. Štvorité väzby sú extrémne vzácne a tvoria sa len medzi atómami prechodných kovov a skladajú sa zo sigma väzby, dvoch pí väzieb a jednej delta väzby.
Pí väzba je síce slabšia než sigma väzba, ale ich kombinácia je silnejšia, než ktorákoľvek z nich osamote. Táto sila sa prejavuje mnohými spôsobmi, najvýraznejším z nich je skrátenie dĺžky väzby. V organickej chémii je dĺžka C-C väzby v etáne asi 154 pm, v eténe má 134 pm a v etíne asi 120 pm. Viac väzieb znamená, že celková väzba je silnejšia a kratšia.
Špeciálne prípady.
Pí väzba môže existovať medzi dvoma atómami i bez prítomnosť sigma väzby. 
V niektorých komplexoch kovov vzniká pí väzby medzi atómom kovu a pí protiväzbovým orbitálom alkénu či alkínu.
V niektorých prípadoch násobných väzieb medzi dvoma atómami nie je prítomná žiadna sigma väzba, len pí väzby. Medzi príklady patrí hexakarbonyl diželeza (Fe2(CO)6), diuhlík (C2) a diborén (B2H2). V týchto zlúčeninách sa centrálna väzba skladá len z pí väzby kvôli prítomnost obsadeného sigma protiväzbového orbitálu. Tieto zlúčeniny boli použité ako výpočtové modely pre analýzu samotnej pí väzby, čo ukázalo, že na dosiahnutie maximálneho prekryvu orbitálov sú väzbové dĺžky omnoho kratšie, než sa očakávalo.

</doc>
<doc id="682337" url="https://sk.wikipedia.org/wiki?curid=682337" title="Π väzba">
Π väzba



</doc>
<doc id="682338" url="https://sk.wikipedia.org/wiki?curid=682338" title="PGC 52924">
PGC 52924



</doc>
<doc id="682339" url="https://sk.wikipedia.org/wiki?curid=682339" title="Harry Macourek">
Harry Macourek

Harry Macourek, rodným menom Karel Macourek (* 11. apríl 1923, Banská Hodruša† 13. január 1992, Praha) bol český dirigent, hudobný dramaturg, zbormajster a hudobný skladateľ slovenského pôvodu.
Život a dielo.
Pôvodným povolaním bol dirigent, pretože dirigovanie vyštudoval začiatkom 50. rokov na pražskej Akadémii múzických umení. Komponovanie študoval iba súkromne nad rámec základného štúdia. Išlo o veľmi všestranného hudobníka, ktorý sa počas svojho života venoval rôznym hudobným žánrom a štýlom, vrátane populárnej hudby, cez jazz až po hudbu scénickú, filmovú i vážnu.
Kultovou sa stala jeho znelka k slovenskému televiznemu seriálu pre deti, Spadla z oblakov.

</doc>
<doc id="682341" url="https://sk.wikipedia.org/wiki?curid=682341" title="Haľamova kopa">
Haľamova kopa

Haľamova kopa () je vrch vo Veľkej Fatre. Leží nad obcou Blatnica, približne východne od Turčianskych Teplíc.
Poloha.
Nachádza sa v strednej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Martin a na katastrálnom území obce Blatnica. Najbližšími sídlami sú severozápadne ležiaca Blatnica, západne obec Mošovce a Turčianske Teplice. Vrch patrí do Národného parku Veľká Fatra.
Opis.
Haľamova kopa leží v mohutnom bočnom hrebeni, ktorý vedie z masívu Krížnej () západným smerom cez Smrekov () na Ostrú (). Severným smerom sa nachádza vrch Chládkové úplazy () a Kozia skala (), západným Drienok (), južným Veľký Rakytov () a Krásny kopec () a východným smerom Smrekov, Ostredok () a Skalná (). Masív patrí do povodia rieky Turiec; východné svahy odvodňuje Selenec do Gaderského potoka, západné Blatnický potok. Na vrchol nevedie značený chodník, no blízkym sedlom vedie chodník na Smrekov. Severovýchodná časť patrí do Národnej prírodnej rezervácie Padva, juhozápadné do NPR Veľká Skalná a západné do NPR Tlstá. 
Výhľady.
Vrcholovú časť pokrýva súvislý, miestami riedky les, ktorý umožňuje veľmi obmedzený rozhľad. Z vhodných lokalít bez vyššej vegetácie je možné pozorovať okolité veľkofatranské vrcholy, pri priaznivých podmienkach tiež Malú Fatru, Strážovské vrchy, Vtáčnik, Javorie a Veľký Choč.
Prístup.
Na vrchol nevedie značený chodník, preto prístup je možný chodníkom po hrebeni zo zelenej značky, vedúcej z Blatnice na Smrekov. Územie Haľamovej kopy je celé súčasťou národných prírodných rezervácií, preto pohyb turistov je tu nežiadúci.

</doc>
<doc id="682343" url="https://sk.wikipedia.org/wiki?curid=682343" title="Majstrovstvá Ázie vo futbale 1988">
Majstrovstvá Ázie vo futbale 1988

Majstrovstvá Ázie vo futbale 1988 bol deviatym ročníkom Majstrovstiev Ázie vo futbale, medzinárodného futbalového turnaja pre národné tímy pod hlavičkou Ázijskej futbalovej konfederácie (AFC). Turnaj hostil Katar a hral sa od 2. do 18. decembra 1988.
Víťazom turnaja sa stala , ktorá vo finále zdolala Južnú Kóreu.
Kvalifikované tímy.
Na turnaj sa kvalifikovalo 10 tímov. Pre a išlo o debut na turnaji.

</doc>
<doc id="682344" url="https://sk.wikipedia.org/wiki?curid=682344" title="Moja hviezda žije">
Moja hviezda žije

Moja hviezda žije (No 16) je dvanásty štúdiový album slovenskej rockovej skupiny Metalinda. Album v roku 2019 vydalo hudobné vydavateľstvo Meta Music. 
Svojim počtom skladieb (20) je tento hudobný nosič porovnateľný so štandardnými dvojalbumami. K prvej jeho skladbe, „Láska zvíťazí“, bol ešte v roku 2018 nahraný videoklip. Bonusmi albumu sú štyri hymny: slovenská, česká, hymna Turčianskych Teplíc a hymna, ktorú kapela Metalinda nahrala pre slovenských fanúšikov motocyklovej značky Harley Davidson.

</doc>
<doc id="682345" url="https://sk.wikipedia.org/wiki?curid=682345" title="Webová gramotnosť">
Webová gramotnosť

Webová gramotnosť (), resp. internetová gramotnosť predstavuje súbor kompetencií potrebných k aktívnemu využívaniu internetového prostredia, konkrétne kompetencie: 1) participácie vo webovom prostredí, 2) percepcie informácií na internete a 3) produkcie informácií na internete. Hoci sa webová gramotnosť dotýka rôznych kompetencií, jednotlivcovi umožňuje užitočne a zmysluplne využívať internet a podieľať sa na tvorbe jeho obsahu. Tieto kompetencie sú v rôznej miere v prienikoch s konceptom informačnej, digitálnej, mediálnej i čitateľskej gramotnosti.
Oblasť participácie zahŕňa kompetencie pripojiteľnosti a spojiteľnosti s ostatnými používateľmi internetu, kompetencie ochrany v on-line prostredí, kompetencie v oblasti otvoreného prístupu, kompetencie kolaborácie a prispievania a napokon kompetencie zdieľania obsahov. S konceptom informačnej gramotnosti výrazne súvisí aj druhý tematický okruh webovej gramotnosti súvisiaci s percepciou internetových obsahov – čítanie. To zahŕňa kompetencie vyhľadávania na internete, používania navigácie na internetových stránkach, syntézy informácií z rôznych zdrojov, hodnotenie nájdených informácií a zdrojov. Tretia oblasť, písanie, už svojimi kompetenčnými nárokmi koncept informačnej gramotnosti prevyšuje. Patria sem kompetencie v oblasti pretvárania pôvodného obsahu (), revízia a úprava digitálneho obsahu, produkcie digitálnych obsahov a objektov, znalosti programovacích jazykov a kódovania a napokon dizajnovania digitálneho obsahu.
S webovou gramotnosťou úzko súvisí aj koncept sieťovej gramotnosti () ako súboru kompetencií potrebných pre vyhľadanie, prístup a využívanie informácií v sieťovom prostredí internetu vrátane vedomostí o globálnych sieťových službách a zdrojov a systému fungovania týchto sietí.
Mapa webovej gramotnosti.
Mozilla Foundation je nezisková organizácia, ktorá podporuje otvorenosť, inovácie a participáciu na internete. Po konzultácii s komunitou zainteresovaných strán z formálneho a neformálneho vzdelávania, ako aj priemyslu, vytvoril webovú mapu gramotnosti. Webová gramotnosť je opísaná ako „zručnosti a kompetencie potrebné na čítanie, písanie a účasť na webe“. Práca na tom, čo sa pôvodne nazývala „Štandardná“ webová gramotnosť, sa začala začiatkom roka 2013. Verzia 1.0 bola spustená na festivale Mozilla koncom toho roku. V budúcnosti sa „štandard“ považoval za problematický a proti étosu toho, čo sa komunita Mozilla snažila dosiahnuť.
"Literacy Verzia 1.1" Webovej mapy gramotnosti bola vydaná začiatkom roka 2014 a je základom sekcie zdrojov pre tvorcov webových stránok Mozilla Foundation, kde môžu študenti a mentori nájsť aktivity, ktoré im pomôžu učiť súvisiace oblasti. Hoci mapa webovej gramotnosti je zoznamom oblastí, zručností a kompetencií, najčastejšie je reprezentovaná ako mriežka kompetencií.
Komunita Mozilla dokončila verziu 1.5 mapy webovej gramotnosti koncom marca 2015. To zahŕňa malé zmeny vo vrstve kompetencií a komplexné preskúmanie zručností, ktoré obsahujú.

</doc>
<doc id="682347" url="https://sk.wikipedia.org/wiki?curid=682347" title="Preston North End FC">
Preston North End FC

Preston North End FC (celým názvom: Preston North End Football Club) je profesionálny anglický futbalový klub, sídliaci v meste Preston. Domáce zápasy hrajú na štadióne Deepdale s kapacitou 23 404 miest.
Úspechy.
1889,1890 
1889, 1938

</doc>
<doc id="682348" url="https://sk.wikipedia.org/wiki?curid=682348" title="Karel Macourek">
Karel Macourek



</doc>
<doc id="682353" url="https://sk.wikipedia.org/wiki?curid=682353" title="Evangelos Odysseas Papathanasiou">
Evangelos Odysseas Papathanasiou



</doc>
<doc id="682361" url="https://sk.wikipedia.org/wiki?curid=682361" title="Capella">
Capella

Capella môže byť:

</doc>
<doc id="682362" url="https://sk.wikipedia.org/wiki?curid=682362" title="Curt Frenzel Stadion">
Curt Frenzel Stadion

Curt Frenzel Stadion je zimný štadión v nemeckom Augsburgu. Dokončený bol v roku 1938. Primárne sa využíva na ľadový hokej. Do roku 2013 bol prekrytý len strechou a bol dlhodobo jediným outdoorovým štadiónom DEL.
Názov je odvodený od Curta Frenzela, prezidenta Augsburger Panther, zakladateľa novín Augsburger Allgemeine a dlhoročného podporovateľa hokeja v Augsburgu a okolí.
Curt Frenzel Stadion bol dejiskom juniorských majstrovstiev sveta v roku 1981 a Deutschland Cupu v rokoch 2015 až 2017.

</doc>
<doc id="682363" url="https://sk.wikipedia.org/wiki?curid=682363" title="Curt-Frenzel-Stadion">
Curt-Frenzel-Stadion



</doc>
<doc id="682364" url="https://sk.wikipedia.org/wiki?curid=682364" title="Preston North End F.C.">
Preston North End F.C.



</doc>
<doc id="682365" url="https://sk.wikipedia.org/wiki?curid=682365" title="Spirit Awards">
Spirit Awards



</doc>
<doc id="682366" url="https://sk.wikipedia.org/wiki?curid=682366" title="Noc s Metalindou">
Noc s Metalindou

Noc s Metalindou je koncertný album slovenskej rockovej skupiny Metalinda. Album v roku 1996 vydalo hudobné vydavateľstvo Meta Music. 
Nahrávky na album vznikli počas koncertného turné skupiny Metalinda, ktoré malo spoločný názov „Noc s Metalindou“. Nahrávalo sa v mestách Gelnica, Revúca, Moravský Ján, Banská Bystrica, Rimavská Sobota, Nitra, Vráble, Partizánske, Ružomberok, Prešov, Veľké Kapušany, Trebišov, Michalovce a Vranov nad Topľou. Medzi nahrávkami sú všetky vtedajšie osvedčené hity kapely a jedna originálna skladba, „V nebi sa už nemusíme stretnúť“, ktorá je na tomto albume v elektrickej hardrockovej verzii. K tejto skladbe bol nakrútený videoklip, na ktorom je zostrih záberov z koncertného turné. Na tomto turné prebehla počas koncertov krátka súťaž, na ktorej náhodní diváci, deti z publika, zaspievali niektorú z piesní kapely. Skladba „V nebi sa už nemusíme stretnúť“ neskôr vyšla v akustickej verzii aj na nasledujúcom štúdiovom albume skupiny Metalinda, ktorý v roku 1966 vydali pod názvom "Na kolenách". Ďalšou nahrávkou, ktorá sa na tomto albume môže považovať za bonus je pieseň „Kovový kráľ“. Skupina Metalinda ju nahrala s predskupinou ich koncertného turné, ktorou bola kapela Dorian Gray.

</doc>
<doc id="682367" url="https://sk.wikipedia.org/wiki?curid=682367" title="Pavol Jursa">
Pavol Jursa

Ing. Pavol Jursa (* 27. júl 1954, Trenčín) je slovenský scenárista, básnik, textár a producent. Autor mnohých hudobných hitov skupiny Elán.
Životopis.
V Trenčíne absolvoval Gymnázium Ľudovíta Štúra, potom študoval na Fakulte riadenia na Vysokej škole ekonomickej v Bratislave. V Slovenskom národnom divadle bol Pavol Jursa zástupcom umeleckého šéfa opery a baletu. Po roku 1989 bol ekonómom II. tvorivo-výrobnej skupiny na výrobu hraných filmov v Slovenskej filmovej tvorbe. Neskôr pracoval v marketingovom oddelení Televízie Markíza. V rokoch 20072008 zastával pozíciu riaditeľa ochrannej autorskej organizácie SOZA.
Scenáristická a producentská činnosť.
V roku 1994 založil s Jozefom Heribanom a Jozefom Slovákom produkčnú spoločnosť TATRA STAR, s.r.o., v ktorej vznikol v rokoch 1992 - 1996 úspešný seriál televíznych grotesiek "Bud Bindi" v hlavných úlohách s Miroslavom Nogom a Stanislavom Dančiakom. Spolu s Jozefom Heribanom a Jozefom Slovákom seriál napísal, režíroval, aj produkoval. Jednotlivé diely seriálu "Bud Bindi" získali Zlatú cenu na 28. MFF v Houstone (1995), „Striebornú vežu“ na 39. MFF v San Francisku (1996) a Čestné uznanie na 19. MFF Philadelphia (1996). Prvý a druhý diel bol dvakrát v najužšom finále na hlavnú cenu "Golden Rose" na Medzinárodnom televíznom a filmovom festivale v Montreux (1993 a 1994). "Bud Bindi" bol predaný do 27 krajín sveta.
Textár piesní.
Pavol Jursa je autorom viacerých textov piesní v slovenskej populárnej hudbe. Najznámejšie sú jeho texty, ktoré zložil pre skupinu Elán, ale má na svojom konte viacero známych hitov skupiny Team a Metalinda.
S lídrom skupiny Elán, Jožom Rážom sa pozná od roku 1973, t.j. od doby kedy popri štúdiu na Vysokej škole ekonomickej chodil tancovať do súboru Lúčnica. Jeho tanečnou partnerkou bola vtedy dcéra umeleckého šéfa súboru, Štefana Nosáľa, Barbora, ktorá sa neskôr stala Rážovou manželkou. Texty pre prvé skladby kapely Elán Pavol Jursa nenapísal pre Joža Ráža. Jeho texty sú na prvom štúdiovom albume kapely Elán, "Ôsmy svetadiel" v piesňach „Čakám ťa láska“ a „Ja viem“, ktoré na debutový album skupiny skomponoval Vašo Patejdl.

</doc>
<doc id="682368" url="https://sk.wikipedia.org/wiki?curid=682368" title="Christopher Meloni">
Christopher Meloni

Christopher Meloni (* 2. apríl 1961, Washington, D. C., USA) je americký herec, známy z televízneho seriálu "Law &amp; Order: Special Victims Unit", kde stvárnil rolu detektíva Elliota Stablera.
Detstvo a mladosť.
Meloni sa narodil vo Washingtone D.C, ako najmladší z troch detí. Jeho otec bol endokrinológ a jeho matka žena v domácnosti. Má kanadský, francúzsky a taliansky pôvod. Jeho pradedo sa narodil na Sardínii.
Počas štúdia hral aktívne futbal a študoval herectvo na University of Colorado v Boulder a ukončil štúdium histórie v roku 1983. Po promócii odišiel do New Yorku, kde pokračoval v štúdiu herectva.
Krátko predtým, ako sa začal venovať hereckej kariére, pracoval ako vyhadzovač, barman a osobný tréner.
Kariéra.
V roku 1996 si zahral po boku Jennifer Tilly a Giny Gershon v trileri "Bound". V rokoch 1998 až 2003 si zahral bisexuálneho zločinca v televíznom seriály HBO, "Oz". O rok neskôr získal rolu detektíva Elliota Stablera v detektívnom seriály "Law &amp; Order: Special Victims Unit". Za svoj herecký výkon v televíznom seriály získal v roku 2006 nomináciu na ocenenie Emmy Award.
V roku 2002 si zahral hlavnú úlohu v trileri "Vražda v Greenwich". Po boku Diane Lane, Richarda Gerea a Violy Davis si zahral vo filme "Nečakaná láska" z roku 2008. O rok neskôr si zahral v trilery "Smrtiaca nákaza", kde si zahral po boku hercov ako Piper Perabo, Lou Taylor Pucci, Chris Pine a Kiernan Shipka.
V roku 2012 hosťoval v televíznom seriály ', kde sa objavil v piatych epizódach a stvárnil upíra Romana. V roku 2014 sa pripojil k hereckému obsadeniu filmu '. V rovnakom roku si zahral aj v komédii "They Came Together".
V roku 2017 stvárnil hlavnú úlohu v komediálnej dráme "Happy!", ktorá sa v roku 2019 dočkala aj druhej série. V roku 2019 tiež hosťoval v televíznom seriály "Príbeh služobníčky " a v rovnakom roku daboval aj postavu "Jima Gordona" v animovanom televíznom seriály "Harley Quinn". V marci 2020 oznámil, že si zopakuje rolu detektíva Elliota Stablera v spin-offe "Law &amp; Order: Organized Crime".
Súkromný život.
Od roku 1995 je ženatý za produkčnú dizajnérku Doris Sherman Meloni (rod. Williams), s ktorou má dve deti narodené prostredníctvom náhradného rodičovstva. V roku 2007 bol uvedený do atletickej Siene slávy svojej strednej školy, ako člen neporazeného futbalového tímu z roku 1978. V roku 2014 Meloni kúpil dom, ktorý sa preslávil v televíznej show "Dobrodružstva Ozzieho a Harriet".
Meloni je podporovateľom LGBT+ ľudí. Spoločne s hercom Jakeom Gyllenhaalom a režisérom Angom Leeom získal cenu za rovnosť kampane za ľudské práva za svoju prácu v oblasti LGBT problematiky. V roku 2011 sa tiež objavil vo videu „New Yorkers for Marriage Equality“.
V roku 2006 bol zaradený časopisom People medzi "Najsexi mužov na svete".
Podporoval neziskovú organizáciu Feed the Children, kvôli ktorej sa prihlásil do súťaže "Celebrity Poker Showdown". V ôsmej sérii skončil na druhom mieste, za herečkou Robin Tunney. Účinkoval tiež v "Celebrity Jeopardy!", kde porazil svojich kolegov zo "Law &amp; Order: Special Victims Unit" a výhru rozdelil medzi neziskové organizácie Big Apple Circus Clown Care Program a Montefiore Advocacy Center.

</doc>
<doc id="682369" url="https://sk.wikipedia.org/wiki?curid=682369" title="Anchuejská klika">
Anchuejská klika

Anchuejská klika (zjednodušené znaky: 皖系军阀, tradičné znaky: 皖系軍閥, pchin-jin: Wǎn xì jūnfá) bola vojenská skupina, ktorá bola vedená Tuan Čchi-žuejom. Vznikla v období vlády Severných militaristov po rozštiepení Pejjangskej kliky v roku 1917. Bola pomenovaná podľa provincie An-chuej. Z tejto provincie pochádzalo niekoľko generálov vrátane zakladateľa Tuan Čchi-žueja. V 20. rokoch 20. storočia kontrolovala vládu v Pekingu. Rozpadla sa po bojoch s klikami Č’-li a Feng-tchien.
Vznik kliky.
Tuan Čchi-žuej v roku 1917 potlačil pokus dynastie Čching o znovuobnovenie monarchie. Po tomto incidente bol Feng Kuo-čang dosadený do pozície prezidenta namiesto Li Jüan-chunga. Tuan Čchi-žuej následne získal post ministerského predsedu. Rôzne názory prispeli k tomu, že sa skupina začala štiepiť a hrozilo, že ostatní militaristi budú chcieť vládu v Pekingu zvrhnúť. Prezident Feng Kuo-čang sa spoliehal primárne na podporu troch vojenských guvernérov z údolia rieky Jang-c’.
Vyššie spomenutí generáli tvorili základ Č’-liskej kliky, ktorá bola pomenovaná po rodnej provincii prezidenta Feng Kuo-čanga. Na opačnej strane, Tuan Čchi-žuej sa dostal do vedenia Anchuejskej kliky, pomenovanej po jeho rodnej provincii. Tuan Čchi-žuej využil vstup Číny do Veľkej vojny a zaistil vysoké pôžičky z Japonska, ktoré hrali dôležitú úlohu pri zakladaní politickej kliky An-fu a zmanipulovaní volieb nového parlamentu. Nový parlament zasadol v auguste 1918 a zvolením Sü Š’-čchanga sa podarilo Anchuejskej klike získať privilegované postavenie vo vláde.
Konflikt klík Č’-li a An-chuej.
Medzi oboma klikami panovali nezhody kvôli spôsobe zjednotenia krajiny. Tuan Čchi-žuej zastával agresívne zjednotenie juhu. Jeho plánom bolo zbaviť sa militaristov v provinciách na juhu Číny a zjednotiť toto územie. Klika Č’-li na druhej strane uprednostňovala taktiku vyjednávania a kompromisu. Pomocou politickej a finančnej podpory chcela získať militaristov na svoju stranu Tuan Čchi-žuej začal strácať na popularite kvôli silnej pre-japonskej politike a finančnej závislosti na Japonsku. Po smrti Feng Kuo-žanga sa do vedenia Č’-liskej kliky dostal ambiciózny generál Cchao Kchun a generál Wu Pchej-fu. Obaja otvorene kritizovali spoluprácu Tuan Čchi-žueja s Japonskom.
Rivalita medzi klikami An-chuej a Č’-li vyústila k vojne (zjednodušené znaky: 直皖戰爭, tradičné znaky: 直皖战争, pchin-jin: Zhí wǎn zhànzhēng). Na začiatku 20. rokov 20. storočia odišiel Wu Pchej-fu a ďalší členovia vedenia kliky Č’-li z Chunanu. S pomocou chunanskej armády sa mu podarilo vyhnať prívržencov Anchuejskej kliky. Napriek tejto strate, mala Anchuejská klika najväčšiu silu na severe Číny, kde kontrolovala široký pás provincií. Č’-liská klika kontrolovala iba údolie rieky Jang-c’ – provincie Chu-pej, Ťiang-si a Ťiang-su. Kvôli obavám z početnej prevahy vytvoril Cchao Kchun alianciu s Čang Cuo-linom, veliteľom Fengtchienskej kliky v Mandžusku. V lete 1920 zaútočili Cchao Kchun a Čang Cuo-lin spoločne na Tuan Čchi-žuejove sily a porazili ho. Tuan Čchi-žuej bol so zvyškami svojich vojsk nútený utiecť do Pekingu.
Výsledok.
Po vojne nastalo výrazné prerozdelenie síl na severe Číny. Tuan Čchi-žuej bol nútený rezignovať. Anchuejskej klike zostalo malé územie medzi provinciami Če-ťiang a Fu-ťien. Fengtchienská a Č’-liská klika sa spojili a vytvorili novú vládu v hlavnom meste Peking. Čang Cuo-linova armáda sa tu presunula a získala kontrolu nad severnými provinciami pozdĺž Mandžuských a Mongolských hraníc. Zvyšok severnej a centrálnej Číny začala kontrolovať klika Č’-li. Spolupráca medzi klikami Č’-li a Fengtian však netrvala dlho. Onedlho sa objavil spor o to kto bude mať väčší vplyv v Pekinskej vláde a to vyústilo k prvej vojne. V lete 1922 došlo k ďalšej významnej bitke medzi Č’-li a Feng-tchien, v ktorej zvíťazila Č’-liská klika na čele s Wu Pchej-fu.

</doc>
<doc id="682370" url="https://sk.wikipedia.org/wiki?curid=682370" title="Svätá Katarína">
Svätá Katarína

Svätá Katarína može byť:

</doc>
<doc id="682373" url="https://sk.wikipedia.org/wiki?curid=682373" title="Šimonosecká mierová zmluva">
Šimonosecká mierová zmluva

Šimonosecká mierová zmluva (; tradičná čínština: 馬關條約, zjednodušená čínština: 马关条约, pchin-jin: Mǎguān tiáoyuē) bola mierová zmluva podpísaná medzi Čínou a Japonskom 17. apríla v roku 1895. Jej podpísaním sa skončila prvá čínsko-japonská vojna.
Zmluva bola podpísaná v pavilóne Šunpanró v japonskom meste Šimonoseki. Zaznamenáva koniec mierovej konferencie, ktorá sa začala 20. marca 1895 medzi čínskou vládou dynastie Čching a vládou Japonskej ríše.
Hlavnými následkami zmluvy bol presun suverenity nad ostrovom Taiwan do Japonska čo znamená, že Čína prichádza o Taiwan. Ďalším následkom je zriadenie japonského protektorátu nad Kórejským polostrovom. Tu Čína stratila všetok svoj vplyv.
Závery zmluvy.
Zmluva ukončila prvú čínsko-japonskú vojnu pričom Japonsko vyhráva. V tejto zmluve Čína uznala nezávislosť Kórey a vzdala sa akýchkoľvek územných nárokov na túto krajinu, a dostáva sa pod vplyv Japonska. Čína tiež prenechala Japonsku polostrov Liao-tung, ktorý bude neskôr nútená prenechať Rusku, Ťin-čou, južný cíp provincie Liao-ning, ako aj ostrov Taiwan a súostrovie Peskadorské ostrovy. Rusko, Francúzsko a Nemecko neskôr prinútili Japonsko vrátiť Liao-ning Číne výmenou za väčšiu kompenzáciu, ako predtým poskytovala zmluva.
Okrem územných strát Čína súhlasila zaplatiť Japonsku dvesto miliónov taelov (v tom čase sa to rovnalo stopäťdesiatim miliónom dolárov) ako vojnovú kompenzáciu. Navyše súhlasila s otvorením prístavov a riek pre medzinárodný obchod. Rusko bolo ochotné poskytnúť Číne pôžičku –– v skutočnosti z francúzskych peňazí, aby mohla zaplatiť kompenzáciu dohodnutú s Japonskom.

</doc>
<doc id="682374" url="https://sk.wikipedia.org/wiki?curid=682374" title="SOZA">
SOZA



</doc>
<doc id="682375" url="https://sk.wikipedia.org/wiki?curid=682375" title="Deň Európy">
Deň Európy

Deň Európy je dňom výročia Schumanovej deklarácie, ktoré pripadá na 9. mája. V tento deň v roku 1950 predniesol kľúčový prejav francúzsky minister zahraničných vecí Robert Schuman. V tom čase sa národy v Európe stále vyrovnávali s ničivými následkami druhej svetovej vojny, od konca ktorej uplynulo len 5 rokov. V prejave, ktorý sa neskôr začal označovať ako Schumanova deklarácia, načrtol myšlienku novej formy politickej spolupráce v Európe, pri ktorej by jej členovia spoločne riadili produkciu kľúčových komodít a vojna medzi európskymi národmi sa tak stala nemysliteľnou. Návrh Roberta Schumana sa považuje za začiatok budovania spoločenstva krajín známeho pod názvom Európske spoločenstvo pre uhlie a oceľ, predchodcu súčasnej Európskej únie.

</doc>
<doc id="682380" url="https://sk.wikipedia.org/wiki?curid=682380" title="Boj proti trom a piatim zlám">
Boj proti trom a piatim zlám

Kampane proti trom a piatim zlám (zjednodušené znaky: 三反五反 – pchin-jin: sān fǎn wǔ fǎn) boli nárazové kampane, ktoré sa uskutočnili od 50. do 70. rokov 20. storočia v Číne; išlo o Maove kampane, ktoré boli primárne namierené proti statkárom a bohatej buržoázii. Práve oni boli obviňovaní z vykorisťovania roľníkov a robotníkov.
V rámci boja proti statkárom a bohatej buržoázii bola v roku 1951 zavedená kampaň „Boja proti trom zlám“. Jej hlavným cieľom bol boj proti korupcii, plytvaniu a byrokracii. Cielila na úradníkov a členov strany. O rok na to v roku 1952 bola vyhlásená druhá kampaň „Boj proti piatim zlám“ namierená proti buržoázii. Piatim zlám sa rozumelo úplatkárstvo, krádež štátneho majetku, daňové úniky, podvody v rámci štátnych zákaziek a súkromné špekulácie.
Výsledky týchto kampaní sa nedajú dobre analyzovať, pretože aj v nasledujúcich rokoch bola korupcia prítomná v mnohých politických machináciách.
Kampaň proti „trom zlám“ si dáva za cieľ bojovať proti následovným aspektom (zjednodušené znaky: 三反”运动 – pchin-jin: sān fǎn yùndòng):
Kampaň proti „piatim zlám“ si dáva za cieľ bojovať proti následovným aspektom (zjednodušené znaky: 五反”运动 – pchin-jin: wǔ fǎn yùndòng)

</doc>
<doc id="682384" url="https://sk.wikipedia.org/wiki?curid=682384" title="Nottingham Forest FC">
Nottingham Forest FC

Nottingham Forest FC (celým názvom: Nottingham Forest Football Club) je profesionálny anglický futbalový klub, sídliaci v meste Nottingham. 
Štadión.
Klub hrá svoje domáce zápasy na štadióne City Ground s kapacitou 30 445 miest na sedenie. Klub sa na nový štadión presťahoval 3. septembra 1898, 33 rokov po založení klubu. 12. októbra 1957 bola na City Ground otvorená nová tribúna East Stand, ktorá mala lavičky až pre 2 500 fanúšikov. Nové svetlomety boli prvýkrát oficiálne zapnuté 11. septembra 1961. Rekordný počet divákov navštívil štadión v októbri 1967, keď Forest porazil Manchester United 3:1 pred zrakmi 49 946 divákov.
Na štadióne sa nachádzajú štyri tribúny:
Úspechy.
Vyhrané domáce súťaže
1978
1898, 1959
1978, 1979, 1989, 1990
1978
Vyhrané medzinárodné súťaže
1979, 1980
1979

</doc>
<doc id="682386" url="https://sk.wikipedia.org/wiki?curid=682386" title="Lýra (električka)">
Lýra (električka)



</doc>
<doc id="682388" url="https://sk.wikipedia.org/wiki?curid=682388" title="Nottingham Forest F.C.">
Nottingham Forest F.C.



</doc>
<doc id="682389" url="https://sk.wikipedia.org/wiki?curid=682389" title="Jaroslav Smolík">
Jaroslav Smolík



</doc>
<doc id="682398" url="https://sk.wikipedia.org/wiki?curid=682398" title="Český slavík Mattoni">
Český slavík Mattoni



</doc>
<doc id="682399" url="https://sk.wikipedia.org/wiki?curid=682399" title="Millwall FC">
Millwall FC

Millwall FC (celým názvom: Millwall Football Club) je profesionálny anglický futbalový klub, sídliaci v meste Londýn. Domáce zápasy hrajú na štadióne The Den s kapacitou 20 146 miest.

</doc>
<doc id="682400" url="https://sk.wikipedia.org/wiki?curid=682400" title="Zoznam biologických článkov/3">
Zoznam biologických článkov/3

Tento index bol automaticky vygenerovaný podľa tejto . Obsahuje 7 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
3?
3'-fosfoadenozín-5'-fosfosulfát
3-.
3-hydroxy-3-metylbutyrylkoenzým A3-hydroxybutyrylkoenzým A3-hydroxykynurenín3-metylglutakonylkoenzým A3-metylkrotonylkoenzým A3-metyluridín

</doc>
<doc id="682401" url="https://sk.wikipedia.org/wiki?curid=682401" title="Chládkové úplazy">
Chládkové úplazy

Chládkové úplazy () je vrch vo Veľkej Fatre. Leží nad obcou Blatnica, približne (severo)východne od Turčianskych Teplíc.
Poloha.
Nachádza sa v západnej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Martin a na katastrálnom území obce Blatnica. Najbližšími sídlami sú severozápadne ležiaca Blatnica, západne obec Mošovce a Turčianske Teplice. Vrch patrí do Národného parku Veľká Fatra.
Opis.
Chládkové úplazy ležia v mohutnom bočnom hrebeni, ktorý vedie z masívu Krížnej () západným smerom cez Smrekov () na Ostrú (). Severným smerom sa nachádza vrch Ostrá a Lubená (), východným Skalná (), južným Haľamova kopa (), Veľký Rakytov () a Drienok () a západným Jelenec (). Masív patrí do povodia rieky Turiec; východné svahy odvodňuje potok Selenec do Gaderského potoka, juhozápadné prítoky Blatnického potoka. Na vrchol nevedie značený chodník, no Juriášovou dolinou a blízkym sedlom vedie chodník na Zadnú Ostrú. Masív patrí do Národnej prírodnej rezervácie Tlstá. 
Výhľady.
Vrcholovú časť pokrýva v severnej časti súvislý les, v južnej iba nesúvislý porast, ktorý umožňuje obmedzený rozhľad. Z vhodných lokalít bez vyššej vegetácie je možné pozorovať okolité veľkofatranské vrcholy, pri priaznivých podmienkach tiež Oravskú Maguru, Malú Fatru, Strážovské vrchy, Vtáčnik a Kremnické vrchy.
Prístup.
Na vrchol nevedie značený chodník, preto prístup je možný po zelenej značke Blatnickou dolinou a následne po žltej značke, vedúcej Juriášovou dolinou na Ostrú. Územie Chládkových úplazov je súčasťou národnej prírodnej rezervácie, preto pohyb turistov je tu nežiadúci.

</doc>
<doc id="682402" url="https://sk.wikipedia.org/wiki?curid=682402" title="The Den">
The Den

The Den je futbalový štadión nachádzajúci sa v štvrti New Cross v Londýne a je domovom futbalového klubu Millwall. Štadión má kapacitu 20 146 miest. The Den sa nachádza jednu zastávku od železničnej stanice London Bridge, čím je najbližším profesionálnym štadiónom k ​​centru Londýna.

</doc>
<doc id="682403" url="https://sk.wikipedia.org/wiki?curid=682403" title="AFC Bournemouth">
AFC Bournemouth

AFC Bournemouth (celým názvom: Association Football Club Bournemouth) je profesionálny anglický futbalový klub, sídliaci v meste Bournemouth. Domáce zápasy hrajú na štadióne Dean Court s kapacitou 11 364 miest.
História.
Porušenie a potrestanie finančného fair play.
V roku 2016 bol Bournemouth uznaný vinným z porušenia pravidiel finančnej fair play futbalovej ligy počas sezóny 2014/2015, v ktorej si zabezpečil postup do Premier League. Nadmerné výdavky klubu prelomili „maximálnu odchýlku“ s finančnou stratou 38,3 milióna libier v sezóne 2014/2015. Toto nasledovalo po strate 10,3 milióna £ v predchádzajúcej sezóne 2013/2014. Klub pôvodne dostal od Football League pokutu 7,6 milióna libier, no následne vyjednal vyrovnanie s pokutou 4,75 milióna libier za porušenie pravidiel finančného fair play. Rozhodnutie nasledovalo po mesiacoch špekulácií a vyšetrovania o tom, že klub porušuje pravidlá futbalovej ligy 
Zostup, postup, trénerské zmeny a nové vlastníctvo (2020–).
8. augusta 2020 bol Jason Tindall, bývalý hráč Bournemouthu a Howeov dlhoročný asistent, vymenovaný na hlavného trénera. Napriek tomu, že v polovici decembra bol klub v Championship na 2. mieste, Tindall bol 3. februára 2021 odvolaný po sérii iba 1 víťazstva v 8 zápasoch, čím sa tím prepadol na 6. miesto v tabuľke. Nahradil ho tréner prvého tímu Jonathan Woodgate. Woodgate zostal ako tréner po zvyšok sezóny, keďže klub ukončil sezónu na 6. mieste a postúpil do play-off Championshipu, ale v semifinále prehral s Brentfordom celkovo 3:2. Woodgateova zmluva nebola po sezóne obnovená a 28. júna 2021 bol za nového hlavného trénera vymenovaný bývalý manažér Fulhamu Scott Parker. Parker priviedol klub k pôsobivému začiatku, keď na začiatku sezóny 2021/2022 odohral 15 zápasov bez prehry, v predposlednom zápase sezóny si vybojoval postup vo víťazstve 1:0 proti Nottingham Forest. Návrat klubu do Premier League však začal ťažko kvôli rozpadu vzťahu medzi trénerom Parkerom a klubom. Rekordná porážka v Premier League - proti Liverpoolu na Anfielde bola čerešnička na torte a viedla k Parkerovmu odvolaniu už po štyroch ligových zápasoch. Tréner prvého tímu Gary O'Neil sa stal dočasným hlavným trénerom a počas 12 zápasov v dočasnom pôsobení predsedal obratu vo forme klubu. 27. novembra 2022 bol vymenovaný za stáleho hlavného trénera. 
Dňa 13. decembra 2022 klub kúpil Black Knight Football Club - partnerstvo vedené americkým obchodníkom Billom Foleym a Cannae Holdings. 
Rivalita.
Podľa nedávneho prieskumu s názvom "Liga lásky a nenávisti“ v auguste 2019 označili priaznivci Bournemouth blízkeho suseda svojho klubu Southampton za jeho najväčšieho rivala, pričom ho nasledujú Portsmouth, Brighton &amp; Hove Albion, Reading a Leeds United. 
Trofeje.
2015
1987
2003 (playoff)

</doc>
<doc id="682405" url="https://sk.wikipedia.org/wiki?curid=682405" title="Dean Court">
Dean Court

Dean Court je futbalový štadión nachádzajúci sa v štvrti Kings Park v Bournemouthe a je domovom futbalového klubu Bournemouth. Štadión má kapacitu 11 307 miest.
V sezóne 2010 – 2011 bola postavená dočasná južná tribúna, ale nasledujúci rok bola odstránená po poklese návštevnosti. Štadión bol v júli 2011 premenovaný na Seward Stadium po dohode o pomenovacích právach so spoločnosťou Seward Motor Group a vo februári 2012 sa po vstupe spoločnosti do nútenej správy stal Goldsands Stadium. V roku 2013 bola na nezastavanej časti ihriska pridaná tribúna s 2 400 miestami na sedenie, ktorá bola neskôr pomenovaná po bývalom útočníkovi Tedovi MacDougallovi.

</doc>
<doc id="682406" url="https://sk.wikipedia.org/wiki?curid=682406" title="Ewood Park">
Ewood Park

Ewood Park je futbalový štadión nachádzajúci sa v Blackburne a je domovom futbalového klubu Blackburn Rovers. Štadión má kapacitu 31 367 miest.
Štadión sa skladá zo štyroch tribún: Darwen End, Riverside Stand, Ronnie Clayton Blackburn End a Jack Walker Stand. Za Ronnie Clayton Blackburn End stojí socha bývalého majiteľa klubu Jacka Walkera ako pocta.

</doc>
<doc id="682407" url="https://sk.wikipedia.org/wiki?curid=682407" title="Å (rozlišovacia stránka)">
Å (rozlišovacia stránka)



</doc>
<doc id="682408" url="https://sk.wikipedia.org/wiki?curid=682408" title="Čchang-e i chao">
Čchang-e i chao



</doc>
<doc id="682409" url="https://sk.wikipedia.org/wiki?curid=682409" title="Millwall F.C.">
Millwall F.C.



</doc>
<doc id="682412" url="https://sk.wikipedia.org/wiki?curid=682412" title="Hydribizácia orbitálov">
Hydribizácia orbitálov



</doc>
<doc id="682413" url="https://sk.wikipedia.org/wiki?curid=682413" title="P orbitál">
P orbitál



</doc>
<doc id="682414" url="https://sk.wikipedia.org/wiki?curid=682414" title="S orbitál">
S orbitál



</doc>
<doc id="682415" url="https://sk.wikipedia.org/wiki?curid=682415" title="D orbitál">
D orbitál



</doc>
<doc id="682416" url="https://sk.wikipedia.org/wiki?curid=682416" title="F orbitál">
F orbitál



</doc>
<doc id="682417" url="https://sk.wikipedia.org/wiki?curid=682417" title="Peter Holbička">
Peter Holbička

PaedDr. ThLic. Peter Holbička (* 20. apríl 1973, Čadca) je slovenský rímskokatolícky kňaz dekanátu Ilava Žilinskej diecézy a bývalý dekan v Kysuckom Novom Meste ako aj bývalý redaktor Rádia Lumen. Farárom v obci Ladce je od júla 2025. Spravuje aj skalné sanktuárium na hore Butkov.
Biografia.
Duchovnou formáciou prešiel v kňazskom seminári sv. Gorazda. Vysvätený za diakona bol 13. júna 1997 vo Višňovom. Presbyterát prijal 27. júna 1998 v Korni. Od roku 1998 do roku 2000 pôsobil ako kaplán v Bošanoch. Následne pôsobil v roku 2000 – 2001 v Pruskom. Potom pôsobil ako administrátor v Nitre-Chrenovej v roku 2001 – 2004. V roku 2003 absolvoval Katolicki Uniwersytet Lubelski v Lubline. Od roku 2004 bol uvoľnený z pastorácie pre prácu v rádiu Lumen. Pôsobil tu do roku 2008. Po rozdelení Nitrianskej diecézy, sa v júli 2008 sa stal hovorcom Žilinskej diecézy a pôsobil ako kaplán pri Kostole sv. Barbory v Žiline. Od roku 2009 bol farárom vo farnosti Žilina-mesto. Následne od roku 2010 bol správca Katedrálneho chrámu Najsvätejšej Trojice v Žiline. Od roku 2013 do júna 2025 pôsobíl ako farár Kostola sv. Jakuba v Kysuckom Novom Meste a bol dekanom v Dekanáte Kysucké Nové Mesto. Od roku 2014 bol poverený pastoračnou starostlivosťou o hnutia a sociálne diela Žilinskej diecézy. Od júla 2025 je farárom v Ladcoch a rektorom Skalného santkuária Božieho milosrdenstva na hore Butkov. 

</doc>
<doc id="682426" url="https://sk.wikipedia.org/wiki?curid=682426" title="Matiné">
Matiné

Matiné (z ) môže byť:

</doc>
<doc id="682427" url="https://sk.wikipedia.org/wiki?curid=682427" title="Matiné (podujatie)">
Matiné (podujatie)

Matiné (z ) je obyčajne predpoludňajšie, často slávnostné kultúrne podujatie. Môže mať charakter koncertu, divadelného predstavenia alebo slávnosti, pričom sa koná v sále alebo v inom uzavretom priestore.

</doc>
<doc id="682428" url="https://sk.wikipedia.org/wiki?curid=682428" title="7edem">
7edem



</doc>
<doc id="682429" url="https://sk.wikipedia.org/wiki?curid=682429" title="Copa América 2004">
Copa América 2004

Copa América 2004 bol 41. ročník Copa América medzinárodnej futbalovej súťaže pre národné tímy pod hlavičkou CONMEBOL. Turnaj sa hral od 6. do 25. júla v Peru. Na turnaj boli pozvané dva tímy zo zóny CONCACAF a to a .
Víťazom turnaja sa stala , ktorá vo finále zdolala Argentínu. Na treťom mieste skončil .

</doc>
<doc id="682431" url="https://sk.wikipedia.org/wiki?curid=682431" title="Cumulonimbus capillatus">
Cumulonimbus capillatus

Cumulonimbus capillatus (Cb cap) je búrkový oblak typu kumulonimbus, ktorý má vo svojej hornej časti zreteľnú riasovitú či vláknovitú štruktúru obakov typu cirrus v podobe nákovy, chocholu alebo neusporiadaného chumáča. K prejavom počasia súvisiacim s oblakmi tohto typu patria prudké dažďové zrážky alebo búrky sprevádzané často prudkými poryvmi vetra a niekedy krupobitím. Pozorovať je tiež možné zrážkové pruhy, ktoré sa nazývajú virga.

</doc>
<doc id="682435" url="https://sk.wikipedia.org/wiki?curid=682435" title="Elektrolytický článok">
Elektrolytický článok



</doc>
<doc id="682437" url="https://sk.wikipedia.org/wiki?curid=682437" title="Šťastná rybka">
Šťastná rybka

Šťastná rybka je slovenský rodinný komediálny seriál TV JOJ. Seriál sa začal vysielať 14. júna 2022. Hlavnú postavu stvárňuje Ľuboš Kostelný.

</doc>
<doc id="682438" url="https://sk.wikipedia.org/wiki?curid=682438" title="Kongregácia Milosrdných sestier Svätého Kríža">
Kongregácia Milosrdných sestier Svätého Kríža



</doc>
<doc id="682441" url="https://sk.wikipedia.org/wiki?curid=682441" title="Alkalická batéria">
Alkalická batéria



</doc>
<doc id="682442" url="https://sk.wikipedia.org/wiki?curid=682442" title="Pyrimidínový analóg">
Pyrimidínový analóg

Pyrimidínové analógy sú antimetabolity, ktoré emulujú štruktúru metabolitov pyrimidínov. Sú to analógy nukleozidov, ktoré zabraňujú alebo spomaľujú syntézu DNA a/alebo RNA. Používajú sa ako antineoplastiká (zabraňujú potenciálnemu vzniku rakoviny alebo na liečbu rakoviny).
Použitie.
Pyrimidínové antimetabolity sa používajú na liečbu rakoviny. Niektoré zasahujú do replikácie DNA, niektoré ovplyvňujú metyláciu DNA, čím ovplyvňujú expresiu génov.
Všetky pyrimidínové analógy môžu spôsobiť poškodenie pečene, vo väčšine prípadov je to poškodenie však len mierne.
Niektoré pyrimidínové analógy je možné použiť i proti baktériám, pre ktoré sú takisto toxické kvôli inhibícii syntézy DNA.

</doc>
<doc id="682443" url="https://sk.wikipedia.org/wiki?curid=682443" title="Suchá batéria">
Suchá batéria



</doc>
<doc id="682449" url="https://sk.wikipedia.org/wiki?curid=682449" title="Zinkovo-uhlíkový článok">
Zinkovo-uhlíkový článok



</doc>
<doc id="682451" url="https://sk.wikipedia.org/wiki?curid=682451" title="Zinko-uhlíková batéria">
Zinko-uhlíková batéria



</doc>
<doc id="682452" url="https://sk.wikipedia.org/wiki?curid=682452" title="Zinkovo-uhlíková batéria">
Zinkovo-uhlíková batéria



</doc>
<doc id="682453" url="https://sk.wikipedia.org/wiki?curid=682453" title="Uhlíkovo-zinkový článok">
Uhlíkovo-zinkový článok



</doc>
<doc id="682454" url="https://sk.wikipedia.org/wiki?curid=682454" title="Uhlíkovo-zinková batéria">
Uhlíkovo-zinková batéria



</doc>
<doc id="682455" url="https://sk.wikipedia.org/wiki?curid=682455" title="Zinkovo-burelový článok">
Zinkovo-burelový článok



</doc>
<doc id="682456" url="https://sk.wikipedia.org/wiki?curid=682456" title="Burelový článok">
Burelový článok



</doc>
<doc id="682457" url="https://sk.wikipedia.org/wiki?curid=682457" title="Purínový analóg">
Purínový analóg

Purínové analógy sú antimetabolity, ktoré emulujú štruktúru metabolitov purínov. 
Použitie.
Purínové antimetabolity sa bežne používajú na liečbu rakoviny, pretože ovplyvňujú replikáciu DNA. Sú to antineoplastiká. Analógy purínov majú výbornú aktivitu voči leukémiám a lymfómom.
Mnohé lieky môžu byť hepatotoxické, pri bežne používaných dávkach je však toto riziko malé.

</doc>
<doc id="682462" url="https://sk.wikipedia.org/wiki?curid=682462" title="Shireen Abu Akleh">
Shireen Abu Akleh



</doc>
<doc id="682463" url="https://sk.wikipedia.org/wiki?curid=682463" title="Šírín Abú Ákila">
Šírín Abú Ákila



</doc>
<doc id="682464" url="https://sk.wikipedia.org/wiki?curid=682464" title="Šírín Abú Áqila">
Šírín Abú Áqila



</doc>
<doc id="682465" url="https://sk.wikipedia.org/wiki?curid=682465" title="Shireen Abu Aklehová">
Shireen Abu Aklehová



</doc>
<doc id="682466" url="https://sk.wikipedia.org/wiki?curid=682466" title="Prchavé organické zlúčeniny">
Prchavé organické zlúčeniny



</doc>
<doc id="682467" url="https://sk.wikipedia.org/wiki?curid=682467" title="Veľký Rakytov">
Veľký Rakytov

Veľký Rakytov () je vrch vo Veľkej Fatre. Leží nad obcou Mošovce, približne východne od Turčianskych Teplíc.
Poloha.
Nachádza sa v juhozápadnej časti Veľkej Fatry, v geomorfologickom podcelku Bralná Fatra. Leží v Žilinskom kraji, na hranici okresov Martin a Turčianske Teplice a zasahuje na katastrálne územie obce Blatnica a Mošovce. Najbližšími sídlami sú severozápadne ležiaca Blatnica a Mošovce, západne situované Turčianske Teplice a Čremošné a juhovýchodne ležiaci Harmanec. Vrch patrí do Národného parku Veľká Fatra.
Opis.
Veľký Rakytov leží v mohutnom bočnom hrebeni, ktorý vedie z masívu Krížnej () západným smerom cez Smrekov () na Hlbokú (). Severným smerom sa nachádza vrch Chládkové úplazy () a Haľamova kopa (), východným Smrekov a Malá Krížna (), južným Rožková () a Lopušná () a západným Malý Rakytov () a Drienok (). Masív patrí do povodia rieky Turiec; južné svahy odvodňuje potok Teplica, severné Blatnický potok. Na vrchol nevedie značený chodník a masív patrí do Národnej prírodnej rezervácie Veľká Skalná. 
Výhľady.
Hustý lesný porast vrcholu neumožňuje rozhľad. Z lokalít s redšou vegetáciou je možné pozorovať okolité veľkofatranské vrcholy, pri priaznivých podmienkach tiež Malú Fatru, Strážovské vrchy, Vtáčnik a Kremnické vrchy.
Prístup.
Na vrchol nevedie značený chodník, preto prístup je možný po hrebeni, odbočením z modrej značky. Severným úbočím vedie trasa. Územie je súčasťou národnej prírodnej rezervácie, preto pohyb turistov mimo značených chodníkov je nežiadúci.

</doc>
<doc id="682468" url="https://sk.wikipedia.org/wiki?curid=682468" title="Diamat">
Diamat



</doc>
<doc id="682475" url="https://sk.wikipedia.org/wiki?curid=682475" title="Cyklický guanozínmonofosfát-adenozínmonofosfát">
Cyklický guanozínmonofosfát-adenozínmonofosfát

Cyklický guanozínmonofosfát-adenozínmonofosfát (cyklický GMP-AMP, cGAMP) je prvý cyklický dinukleotid objavený u živočíchov. V cicavčích bunkách vzniká cGAMP pôsobením cyklický GMP-AMP syntázy (cGAS) z ATP a GTP po stimulácii cytozolovou DNA. cGAMP, ktorý vzniká pomocou cGAS, má zmiešané fosfodiesterové väzby - jedna z nich je medzi 2'-OH skupinou GMP a 5'-fosfátovou skupinou AMP a druhá je medzi 3'-OH skupinou AMP a 5'-fosfátovou skupinou GMP.
cGAMP funguje ako endogénny druhý posol, ktorý vyvoláva STING-dependentnú odpoveď a expresiu interferónov typu I. Takisto bolo ukázané, že cGAMP je efektívne adjuvans, ktoré podporuje tvorbu protilátok proti antigénom a takisto podporuje odpoveď T buniek u myší. cGAMP takisto vykazuje antivirálne účinky v bunke, kde vzniká, ale môže prechádzať i cez membrány vďaka pasívnej difúzii pomocou bunkových spojov, takže tieto účinky vyvoláva i v okolitých bunkách. Takisto je možné ho schovať do lentivírusu (napr. HIV-1), poxvírusu alebo vírusu herpesu a bolo zistené, že v bunkovej kultúre prenáša antivirálny signál do buniek, ktoré sú infikované týmito vírusmi. Existuje však možnosť, že niektoré vírusy, napríklad HIV, sú schopné tomuto mechanizmu nejakým spôsobom uniknúť.
V posledných rokoch bola identifikovaná signalizácia pomocou cGAMP u prokaryotov vrátane "Vibrio cholerae", ktoré exprimujú bakteriálny analóg cGAS. U niektorých týchto organizmov je cGAS zakódovaná v rámci operónu po boku cGAMP-aktivovaných fosfolipáz (napr. CapV vo "V. cholerae"). Pri infekcii bakteriofágom sa aktivuje cGAS, ktorá syntetizuje cGAMP, čo aktivuje CapV, ktorá rozloží bunkovú membránu a vyvolá bunkovú smrť predtým, než dokáže fág dokončiť replikačný cyklus.

</doc>
<doc id="682476" url="https://sk.wikipedia.org/wiki?curid=682476" title="Dylan McDermott">
Dylan McDermott

Dylan McDermott (* 26. október 1961, Waterbury, Connecticut, USA) je americký herec, známy z televízneho seriálu "Advokáti", kde stvárnil hlavnú rolu, detektíva Bobbyho Donnella. Za svoj herecký výkon v televíznom seriály získal v roku 1998 ocenenie Zlatý glóbus.
Detstvo a mladosť.
McDermott sa narodil a vyrastal v Connecticute. Má mladšiu sestru Robin. Keď sa McDermott narodil, jeho matka mala pätnásť rokov a otec sedemnásť. V roku 1967 sa pár rozišiel a jeho matka Diane, bola vo februári 1967 zavraždená. Spoločne s jeho sestrou ho vychovávala stará mama z maminej strany a jeho otec. 
V mladosti pracoval v bare svojho otca, kde podával nápoje. V roku 1979 absolvoval Holy Cross High School vo Waterbury. Rok pred absolvovaním školy jeho otec sa oženil za dramaturgičku Eve Ensler. Vtedy len 23 ročná Enslerová si McDermotta adoptovala. Krátko po tom, ako Enslerová potratila, McDermott prijal meno Dylan, ktoré malo byť pôvodne jej nenarodeného dieťaťa. McDermott a Enslerová spolu mali dobrý priateľský vzťah.
Kariéra.
V roku 1987 debutoval vo filme "Hamburger Hill". V roku 1989 stvárnil manžela Julie Roberts, vo filme "Oceľové magnólie". Prevrat v jeho hereckej kariére nastal v roku 1993, keď si zahral vo filme "S nasadením života", kde hral po boku Johna Malkovicha, Rene Russo a Clinta Eastwooda.
V roku 1997 bol obsadený do hlavnej role v televíznom seriály "Advokáti", ktorý sa natáčal do roku 2004. McDermott získal tri nominácie na Zlatý glóbus, z čoho sa mu podarilo jednu získať. V roku 2007 si zahral v trileri "Prekliatie domu slnečníc". V roku 2010 si zahral po boku herečiek ako Zoe Saldana, Shannen Doherty, Rosamund Pike a Emily Meade vo filme "Burnings Palms".
V roku 2011 sa stal súčasťou hereckého obsadenia televízneho seriálu "American Horror Story", kde stvárnil rolu Bena Harmona. V televíznom seriály si zahral aj v druhej sérii, tentokrát v inej roli, zahral si Johnnyho Morgana. Neskôr hosťoval v ôsmej a deviatej sérii.
V roku 2020 hral v televíznom seriály "Hollywood". V rovnakom roku nahradil herca Juliana McMahona v televíznom seriály "FBI: Most Wanted". O rok neskôr bol obsadený do televízneho seriálu "Law &amp; Order: Organized Crime" po boku Christophera Meloniho.
Súkromný život.
V novembri 1995 sa oženil za herečku Shivu Rose, s ktorou má dve dcéry. Ich manželstvo bolo rozvedené v roku 2009, pričom od roku 2007 spolu už nežili. V roku 2015 tvoril pár s Maggie Q. Ich vzťah skončil v roku 2019.
McDermott je zotavujúci alkoholik, ktorý je od roku 1984 triezvy.

</doc>
<doc id="682481" url="https://sk.wikipedia.org/wiki?curid=682481" title="Prchavá organická látka">
Prchavá organická látka



</doc>
<doc id="682483" url="https://sk.wikipedia.org/wiki?curid=682483" title="Televízny prístroj">
Televízny prístroj



</doc>
<doc id="682484" url="https://sk.wikipedia.org/wiki?curid=682484" title="Televízny aparát">
Televízny aparát



</doc>
<doc id="682485" url="https://sk.wikipedia.org/wiki?curid=682485" title="Telka">
Telka

Telka môže byť:

</doc>
<doc id="682487" url="https://sk.wikipedia.org/wiki?curid=682487" title="Team – Live in Praha">
Team – Live in Praha

Team – Live in Praha je názov oficiálneho koncertného albumu slovenskej rockovej kapely Team. Na albume je záznam koncertu v Prahe, ktorý sa uskutočnil počas koncertného turné nazvaného „Poděbradka Team Tour 2003“.

</doc>
<doc id="682488" url="https://sk.wikipedia.org/wiki?curid=682488" title="Inokom i10">
Inokom i10



</doc>
<doc id="682489" url="https://sk.wikipedia.org/wiki?curid=682489" title="Sibíria">
Sibíria



</doc>
<doc id="682490" url="https://sk.wikipedia.org/wiki?curid=682490" title="Anežka Rímska">
Anežka Rímska



</doc>
<doc id="682492" url="https://sk.wikipedia.org/wiki?curid=682492" title="Sibírsko">
Sibírsko



</doc>
<doc id="682493" url="https://sk.wikipedia.org/wiki?curid=682493" title="Oleg Drobnickij">
Oleg Drobnickij



</doc>
<doc id="682494" url="https://sk.wikipedia.org/wiki?curid=682494" title="Sibéria">
Sibéria



</doc>
<doc id="682500" url="https://sk.wikipedia.org/wiki?curid=682500" title="The Conjuring">
The Conjuring



</doc>
<doc id="682501" url="https://sk.wikipedia.org/wiki?curid=682501" title="Bunková apoptóza">
Bunková apoptóza



</doc>
<doc id="682507" url="https://sk.wikipedia.org/wiki?curid=682507" title="Malý Rakytov">
Malý Rakytov

Malý Rakytov () je vrch vo Veľkej Fatre. Leží nad obcou Čremošné, približne východne od Turčianskych Teplíc.
Poloha.
Nachádza sa v juhozápadnej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Turčianske Teplice a na katastrálnom území obce Mošovce. Najbližšími sídlami sú západne ležiace Mošovce, Turčianske Teplice a Čremošné. Vrch patrí do Národného parku Veľká Fatra.
Opis.
Malý Rakytov leží v mohutnom bočnom hrebeni, ktorý vedie z masívu Krížnej () západným smerom cez Smrekov () na Hlbokú (). Severným smerom sa nachádza Drienok () a Chládkové úplazy (), východným Haľamova kopa (), Smrekov, Veľký Rakytov () a Rožková (), južným Lopušná () a západným vrch Hlboká (). Masív patrí do povodia rieky Turiec; južné svahy odvodňujú prítoky Teplice, severné svahy odvodňuje Blatnický potok. Na vrchol nevedie značený chodník a východná polovica masívu patrí do Národnej prírodnej rezervácie Veľká Skalná. Niektoré zdroje uvádzajú nadmorskú výšku 
Výhľady.
Súvislý lesný porast vrcholu neumožňuje rozhľad. Z lokalít s redšou vegetáciou je možné pozorovať okolité veľkofatranské vrcholy, pri priaznivých podmienkach tiež Malú Fatru, Strážovské vrchy, Vtáčnik, Kremnické vrchy, Javorie a Poľanu.
Prístup.
Na vrchol nevedie značený chodník, preto prístup je možný po hrebeni, odbočením z modrej značky. Územie je súčasťou národnej prírodnej rezervácie, preto pohyb turistov mimo značených chodníkov je nežiadúci.

</doc>
<doc id="682508" url="https://sk.wikipedia.org/wiki?curid=682508" title="Prix Goncourt">
Prix Goncourt



</doc>
<doc id="682511" url="https://sk.wikipedia.org/wiki?curid=682511" title="Placentovce (taxón)">
Placentovce (taxón)



</doc>
<doc id="682514" url="https://sk.wikipedia.org/wiki?curid=682514" title="Atentát na Reinharda Heydricha">
Atentát na Reinharda Heydricha



</doc>
<doc id="682515" url="https://sk.wikipedia.org/wiki?curid=682515" title="Útok na Reinharda Heydricha">
Útok na Reinharda Heydricha



</doc>
<doc id="682516" url="https://sk.wikipedia.org/wiki?curid=682516" title="Útok na Heydricha">
Útok na Heydricha



</doc>
<doc id="682517" url="https://sk.wikipedia.org/wiki?curid=682517" title="CD137">
CD137

CD137, taktiež označovaný ako 4-1BB a ILA (z angl. "induced lymphocyte activation"), je kostimulačný transmembránový receptor asociovaný predovšetkým s bunkami imunitného systému a to obzvlášť s aktiváciou T-lymfocytov kde podporuje prežívanie a proliferáciu buniek. Je súčasťou 27 člennej rodiny receptorov nazývanej TNF odkiaľ je odvodený aj jeho génový názov TNFRSF9 (z angl. "tumor necrosis factor receptor superfamily, member 9"). CD137 receptor je však exprimovaný aj na iných typoch imunitných buniek a to na monocytoch, makrofágoch, dendritických bunkách, neutrofiloch, mastocytoch, B-lymfocytoch, NK bunkách (z angl. "natural killer cells") a NKT bunkách (z ang. "natural killer T cells"). Taktiež môžeme túto molekulu nájsť aj na povrchu buniek neimunologického pôvodu a to napríklad na endotelových bunkách a na myocytoch hladkej svaloviny.
Signalizácia receptoru CD137 je sprostredkovaná cez rovnomennú molekulu, CD137 Ligand (CD137L, taktiež označovanú 4-1BBL a TNFSF9), ktorá je považovaná za jediný unikátny funkčný ligand pre tento receptor. 4-1BB molekula a jej ligand sú značne skúmané vo výskumoch zaoberajúcich sa nádorovými a autoimunitnými ochoreniami a to vďaka ich imunomodulačnému potenciálu a taktiež širokospektrálnemu zastúpeniu na bunkách imunitného systému.
Expresia &amp; Funkcia.
T lymfocyty.
CD137 receptor je najviac popísaný v súvislosti s T lymfocytmi a to najmä s CD8+ cytotoxickými T bunkami. Jeho expresia je závislá na aktivácii lymfocytov cez T-bunkový receptor (z angl. TCR, "T-cell receptor") a preto je CD137 označovaný ako aktiváciou-indukovaný receptor. Môže teda slúžiť ako znak aktivovaných T lymfocytov vo výskume a diagnostike. CD137 expresiu na T lymfocytoch môžu zvýšiť aj agonisti, ktorý stimulujú aktiváciu T buniek: cytokíny IL-2 (Interleukín 2) a IL-4 (Interleukín 4), anti-CD3 a anti-CD28 molekuly, promotéry vápnikového influx-u a aktivity Proteín kinázy C (skratka PKC, z angl. "Protein kinase C") alebo mitogény ako Con A (z angl. "concanavalin A") a PHA (z angl. "phytohemagglutinin"). Počas imunologickej synapsii medzi T lymfocytom a antigén prezentujúcou bunkou (v skratke APC, z angl. "antigen presenting cell") je 4-1BB jednou z kostimulačných molekúl, ktoré po naviazaní ligandu (zo strany APC) spúšťajú kostimulačný signál pre podporu aktivácie T bunky. CD137 signalizácie sprostredkováva zvýšenú proliferáciu, tvorbu pamäťových buniek, anti-apoptotické signály (prežívanie), cytolytickú aktivitu, zvýšenú bunkovú respiráciu, produkciu cytokínov: IFNγ (Interferon gamma) a IL-2 a re-modeláciu chromatínu, čím rozširuje množstvo CD8+ T buniek a smeruje ich na Th1 odpoveď. Pri CD4+ pomocných T lymfocytoch, stimulácia tohto receptoru spúšťa hlavne tvorbu pro-zápalových cytokínov. 4-1BB receptor na T bunkách preto zastáva funkciu ako jeden z imunologických kontrolórov / modulátorov (z angl. "immune checkpoints"), ktorých prítomnosť na bunkách, stimulácia alebo inhibícia ovplyvní priebeh imunitnej odpovede.
NK &amp; NKT bunky.
Pri týchto dvoch typoch imunitných buniek je CD137 podobne ako pri T lymfocytoch exprimovaný až po aktivácii, a to cez T-bunkový receptor pri NKT bunkách a cez Fc receptor (CD16, FcRγIII) pri NK bunkách. Čo sa týka 4-1BB funkcie pri NK a NKT bunkách tak je podobná ako pri T lymfocytoch. Imunitná odpoveď NK buniek je zvýšená v smere cytotoxicity a NKT bunky zvyšujú produkciu cytokínov a signály na proliferáciu a prežívanie.
Antigén prezentujúce bunky: B lymfocyty, Dendritcké bunky &amp; Makrofágy.
Antigén prezentujúce typy buniek sú v páre CD137 - CD137L skôr asociované s ligandom pre podporu stimulácie T lymfocytov. Kde expresia ligandu je up-regulovaná pri ich aktivácii po rozpoznaní DAMP (z angl. "Damage-associated molecular patterns") alebo PAMP (z angl. "Pathogen-associated molecular patterns"). Avšak 4-1BB receptor sa nachádza aj na povrchu týchto typov imunitných buniek a to konštitutívne na dendritických bunkách a inducibilne na aktivovaných pro-zápalových monocytoch/makrofágoch a na B lymfocytoch po stimulácii B-bunkového receptoru (z angl. BCR, B-cell receptor). Čo sa týka funkčného významu CD137 na týchto bunkách, tak to zatiaľ nie je úplne upresnené. Je ale dokázané že jeho neprítomnosť, zablokovanie alebo zvýšená stimulácia na APC ovplyvňuje správanie týchto buniek a hrá teda určitú rolu v smerovaní imunitnej odpovede.
Štruktúra.
4-1BB je glykoproteín, ktorý existuje vo forme monoméru alebo kovalentného diméru s molekulovou hmotnosťou okolo 25-30kDa (monomér) alebo 50-55kDa (dimér). CD137 spadá do prvej skupiny membránových proteínov. Skladá sa z troch častí: z extracelulárnej cysteínovej domény, ktorá obsahuje štyri CRD (z angl. "cysteine-rich pseudo repeats"), zo špirálovitej transmembránovej časti a zo signalizačnej cytoplazmatickej domény. Ako hlavný mechanizmus aktivácie/signalizácie CD137 receptoru počas stimulácie ligandom (CD137L) je považovaná trimerizácia týchto glykoproteínov, keďže 4-1BB ligand sa normálne vyskytuje ako homotrimerický komplex.
Signalizačná kaskáda.
Signalizačná kaskáda sa spúšťa po naviazaní ligandu (CD137L) na receptor a následnej polymerizácie CD137 molekúl. K cytoplazmatickým doménam receptoru sú následne privolané TRAF (z angl. "TNF receptor associated factor)" adaptorové proteíny (TRAF1 a TRAF2) a to vo forme homotrimérov alebo heterotrimérov, prevažne v konformácii TRAF1:(TRAF2)2. Formácia TRAF trimérov spustí K63 ubikvitináciu TRAF2 molekuly a aktiváciu TAK1-TABs komplexu, ktorý vedie k spusteniu IKK komplexu pre transkripčný faktor NF-κB1. Zároveň je ale spustená aj MAPK/ERK signalizácia. Obe signalizačné dráhy sú známe transkripciou génov pre proliferačné a anti-apoptotické proteíny, ktoré sú podstatné pre aktívnu imunitnú odpoveď.
Klinický význam.
Proti-nádorová imunoterapia.
Výskum pre proti-nádorovú imunoterapiu je často zameraný na využitie T lymfocytov a NK buniek ako hlavných mediátorov tejto proti-nádorovej imunitnej odpovedi, vďaka ich cytotoxickému efektu. Kostimulačný receptor CD137, ktorý podporuje aktiváciu týchto buniek a smeruje ich imunitnú polarizáciu k pro-zápalovej odpovedi, začal byť skúmaný pre využitie proti nádorom na konci 20. storočia ako prvý z rodiny TNF receptorov. Dnešná proti-nádorová CD137 imunoterapia je založená na využití 2 spôsobov:

</doc>
<doc id="682518" url="https://sk.wikipedia.org/wiki?curid=682518" title="Etyléter">
Etyléter



</doc>
<doc id="682519" url="https://sk.wikipedia.org/wiki?curid=682519" title="Fosfodiesterová väzba">
Fosfodiesterová väzba

Fosfodiesterová väzba vzniká vtedy, keď reagujú práve dve hydroxylové skupiny kyseliny trihydrogénfosforečnej s inými dvoma hydroxylovými skupina iných molekúl a vzniknú dve esterové väzby. Táto diesterová väzba má vzorec C-O-PO2−-O-C. Fosfodiesterové väzby sú prítomné hlavne v RNA a DNA, ale môžu sa vysyktovať i v iných biomolekulách, napríklad bielkovinách prenášajúcich acylové skupiny.
V nukleových kyselinách.
Fosfodiesterové väzby tvoria kostru nukleových kyselín. Fosfátová skupina je viazaná na 5' uhlík jednej pentózy a na 3' uhlík druhej pentózy. Týmto spôsobom spája fosfodiesterová väzba 3' uhlíkový atóm jedného sacharidu a 5' uhlíkový atóm druhého sacharidu, kvôli čomu sa táto väzba občas nazýva i ako 3',5'-fosfodiesterová väzba. U nukleových kyselín sa celý reťazec týchto väzieb niekedy označuje ako cukor-fosfátová kostra. Sacharidové jednotky sú odvodené buď deoxyribózy (v prípade DNA), alebo ribózy (v prípade RNA). Fosfodiestery sú pri pH 7 nabité záporne. Odpudzovanie týchto záporne nabitých skupín ovplyvňuje konformáciu a štruktúru nukleových kyselín. Záporný náboj priťahuje históny, kovové ióny ako je horčík, alebo polyamíny.
Aby mohla fosfodiesterová väzba vzniknúť a spojiť dva nukleotidy, musia spolu zreagovať difosfáty alebo trifosfáty nukleozidov. V procese dochádza k štiepeniu fosfátových skupín, čo poskytuje dostatok energie na poháňanie tejto enzýmom katalyzovanej reakcie dopredu.
Hydrolýza fosfodiesterovej väzby je katalyzovaná fosfodiesterázami, ktoré sa účastnia napríklad opravy DNA.
Diesterová väzby medzi dvoma ribonukleotidmi môže byť štiepená zásaditou hydrolýzou, zatiaľ čo fosfodiesterová väzby medzi deoxyribonukleotidmi je pri týchto podmienkach stabilnejšia. Relatívne jednoduchá hydrolýza RNA je spôsobená prítomnosťou hydroxylovej skupiny na 2' uhlíku.
Enzýmová aktivita.
Fosfodiesterázy sú enzýmy, ktoré katalyzujú hydrolýzu fosfodiesterových väzieb, napríklad v molekule cyklického AMP alebo cyklického GMP.
Jeden z enzýmov, ktoré hrajú dôležitú úlohu pri oprave oxidačného poškodenia DNA, je 3'-fosfodiesteráza (teda štiepi fosfodiesterovú väzbu na 3' konci).
Počas replikácie DNA niekedy ostáva medzera medzi fosfátmi v kostre, ktorú vytvorí DNA polymeráza I. Túto chýbajúcu fosfodiesterovú väzbu je schopná vytvoriť DNA ligáza, ktorá spojí tieto dva reťazce dokopy.

</doc>
<doc id="682520" url="https://sk.wikipedia.org/wiki?curid=682520" title="Eduard Krekovič">
Eduard Krekovič

Prof. PhDr. Eduard Krekovič, CSc. (* 21. júl 1948, Lok – † 17. máj 2022) bol slovenský archeológ a vysokoškolský pedagóg. Špecializoval sa na rímsku dobu a archeológiu rímskych provincií, venoval sa aj teoretickej archeológii a prepájaniu archeológie s inými vedným odbormi (religionistika, etnológia, matematika a iné) a popularizácii archeológie.
Životopis.
Narodil sa v obci Lok pri Leviciach, hneď po narodení sa však s rodinou presťahoval do Levíc, kde absolvoval základnú a trojročnú strednú všeobecno-vzdelávaciu školu. V rokoch 19661971 absolvoval štúdium odboru historické vedy – archívnictvo na Filozofickej fakulte Univerzity Komenského v Bratislave, kde potom zostal pôsobiť ako odborný asistent, v rokoch 19901991 bol vedúcim katedry archeológie a v rokoch 19982014 vedúci sekcie klasickej archeológie. Na fakulte obhájil v roku 1976 titul PhDr., 1985 CSc., 1995 docentúru a v roku 2000 profesúru. Ako externista prednášal aj na Masarykovej univerzite v Brne.
Počas štúdia bol členom politického výboru pri fakultnom výbore Zväzu vysokoškolákov Slovenska, ktorý vznikol v reakcii na vpád vojsk Varšavskej zmluvy do Česko-Slovenska v roku 1968 a počas Nežnej revolúcie v roku 1989 bol členom koordinačnej rady fakultnej pobočky Verejnosti proti násiliu. Pravidelne publikoval v mienkotvorných médiách.
Žil v Bratislave. S manželkou, etnologičkou Evou Krekovičovou, rodenou Orsáryovou, mali dvoch synov – hudobníka a kurátora Slavomíra (* 1977) a novinára Miloša .

</doc>
<doc id="682521" url="https://sk.wikipedia.org/wiki?curid=682521" title="Hazel Henderson">
Hazel Henderson



</doc>
<doc id="682523" url="https://sk.wikipedia.org/wiki?curid=682523" title="Skalná (vrch vo Veľkej Fatre)">
Skalná (vrch vo Veľkej Fatre)

Skalná () je vrch vo Veľkej Fatre. Leží nad obcou Blatnica, približne (severo)východne od Turčianskych Teplíc.
Poloha.
Nachádza sa v juhozápadnej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Martin a na katastrálnom území obce Blatnica. Najbližšími sídlami sú severozápadne ležiaca Blatnica, západne situované Mošovce a Turčianske Teplice. Vrch patrí do Národného parku Veľká Fatra.
Opis.
Skalná leží v rázsoche, ktorá vybieha severným smerom zo Smrekova (). Východne sa tiahne Dedošová dolina, západne dolina Selenec. Severným smerom sa nachádza Prostredný grúň (), západným Ostrá (), Chládkové úplazy () a Drienok (), južným Haľamova kopa (), Smrekov a Kráľova skala () a východným Frčkov (), Ostredok () a Suchý vrch (). Masív patrí do povodia rieky Turiec, kde vodu z východných svahov odvádza Gaderský potok a zo západných jeho prítok Selenec. Na vrchol nevedie značený chodník a západné svahy patria do Národnej prírodnej rezervácie Tlstá. 
Výhľady.
Vrcholovú časť pokrýva súvislý les, ktorý neumožňuje rozhľad. Z vhodných lokalít s riedkou vegetáciou možno pozorovať okolité veľkofatranské vrcholy, ojedinele tiež Malú Fatru a Strážovské vrchy.
Prístup.
Na vrchol nevedie značený chodník, preto prístup je možný po hrebeni zo Smrekova, príp. Dedošovou dolinou. 

</doc>
<doc id="682524" url="https://sk.wikipedia.org/wiki?curid=682524" title="Angelica Ross">
Angelica Ross

Angelica Ross (* 28. november 1980, Kenosha, Wisconsin, USA) je americká herečka, podnikateľka a obhajkyňa práv transrodových osôb. Stala sa tiež zakladateľkou a generálnou riaditeľkou TransTech Social Enterprises, firmy, ktorá pomáha zamestnávať transrodových ľudí v technologickom priemysle.
Detstvo a mladosť.
Vyrastala na severe Wisconsinu. Je transrodová žena a odmalička samu seba vnímala ako viac dievčenskú, i keď sa narodila ako chlapec. Ako sedemnásťročná sa o tomto zverila matke, evanjelickej kresťanke, u ktorej nenašla pochopenie. Neskôr sa pokúsila o samovraždu predávkovaním, no prežila.
Po ukončení strednej školy sa pripojila k americkému námorníctvu, aby sa kvalifikovala na Gl Bill. Po šiestich mesiacoch služby bola prepustená.
Krátko po tom, čo sa Ross presťahovala späť domov, spriatelila sa s drag queen Traci Ross, ktorá jej pomohla prejsť si zmenou pohlavia vo veku devätnásť rokov. Keď jej matka zistila, že prechádza zmenou pohlavia, vyhodila ju a Ross sa presťahovala k jej otcovi, ktorý ju akceptoval o niečo viac. Žila v Roanoke vo Virgínii, kde pracovala ako čašníčka a navštevovala kozmetickú školu.
Istý čas žila na Floride, v Hollywoode, kde pracovala ako modelka, eskortka a webová manažérka. Začala sa venovať vývoju webu a grafickému dizajnu a navštevovala kurzy herectva. Neskôr sa presťahovala do Chicaga, aby sa stala koordinátorkou zamestnanosti pre Trans Life Center.
Kariéra.
Herecká kariéra.
V roku 2005 debutovala v komédii "Natale in Miami". V roku 2016 získala uznanie za jej herecký výkon vo webovej sérii "Her Story". V roku 2018 získala vedľajšiu úlohu v televíznom seriáli "Pose". Za svoj herecký výkon získala uznanie kritikov. Neskôr bola obsadená do role psychiatričky v televíznom seriáli "American Horror Story", kde sa prvý krát objavila v deviatej sérii, s názvom "1984". Jej herecký výkon bol pozitívne prijatý fanúšikmi seriálu i kritikmi a objavila sa aj v desiatej sérii seriálu, "Double Feature".
Technická kariéra.
Ross sa naučila kódovať a začala sa venovať technologickému priemyslu v správe webu. Bola najatá združením Trans Life Chicago House, aby zabezpečovala pomoc so zamestnaním a ubytovaním pre transrodových ľudí.
V roku 2014 sa jej podarilo založiť TransTech Social Enterprises, kde pôsobila ako generálna riaditeľka. Je prezidentkou Miss Ross, Inc a založila TransTech Summit.
Súkromný život.
Ross bola v minulosti zasnúbená, ale odvolala zasnúbenie, pretože jej snúbenec nechcel, aby ostatní vedeli, že je Rossová transrodová. Je praktizujúcou budhistkou.

</doc>
<doc id="682525" url="https://sk.wikipedia.org/wiki?curid=682525" title="Malý Smrk">
Malý Smrk

Malý Smrk () je vrch v Moravsko-sliezskych Beskydách. Leží na severnej Morave nad obcou Ostravice, približne juhovýchodne od Frýdlantu nad Ostravicí. Svojou výškou je ôsmym najvyšším vrchom pohoria a leží v CHKO Beskydy.
Poloha.
Nachádza sa v strednej časti pohoria, v geomorfologickom podcelku Radhošťská hornatina a jej časti Radhošťský hřbet. Vrch leží v Moravsko-sliezskom kraji, v okrese Frýdek-Místek a zasahuje na katastrálne územie obcí Ostravice a Staré Hamry. Najbližším sídlom je na severnom úpätí situovaná Ostravice, severozápadne leží Čeladná a juhovýchodne Staré Hamry. 
Opis.
Malý Smrk leží v atraktívnej centrálnej časti pohoria, v rázsoche, vybiehajúcej východným smerom z mohutného Smrku (). Severovýchodné svahy klesajú do údolia riečky Ostravice, oddeľujúcej mohutnú Lysú horu (), najvyšší vrch Beskýd. Severne leží vrch Skalka (), západne vrch Smrček () a plytkým sedlom oddelený Smrk, južným vrch Trojačka () a Klubovec () a východne Baňa () a Čupel (). Celý masív odvodňujú prítoky Ostravice v povodí Odry. Východné a južné svahy patria do rovnomennej prírodnej rezervácie, severozápadné patria prírodnej rezervácii Bučací potok. Značené turistické trasy obchádzajú vrchol a vedú do blízkeho sedla. 
Výhľady.
Vrchol pokrýva súvislý lesný porast, no vďaka značnej nadmorskej výške je z vhodných lokalít obmedzený, no zaujímavý výhľad. Unikátny je výhľad na susednú Lysú horu a okolité vrchy pohoria, ako aj celé Ostravsko. Východný smer ponúka sčasti obmedzený výhľad na Sliezske Beskydy, Malú Fatru, Javorníky či Kysucké Beskydy, pri vhodných podmienkach sú pozorovateľné aj Oravské Beskydy a Západné Tatry.
Prístup.
Na vrchol nevedie turistický chodník, no značené trasy vedu blízkym sedlom Smrk.

</doc>
<doc id="682527" url="https://sk.wikipedia.org/wiki?curid=682527" title="Katarína z Bologne">
Katarína z Bologne

Svätá Katarína z Bologne (iné mená pozri nižšie; * 8. september 1413, Bologna, Taliansko† 9. marec 1463, tamže) bola talianska mníška, klariska, spisovateľka, učiteľka noviciek, mystička a umelkyňa.
Životopis.
Narodila sa ako prvorodené dieťa otcovi Giovannimu de’ Vigri a matke Benvenute Mammoliniovej. Bola dcérou diplomata a univerzitného profesora. Tradícia hovorí, že jej otec dostal videnie, ktoré mu napovedalo, že sa narodí. Vo veku 10 rokov sa stala spoločenskou dámou dcéry ferrarského panovníka Mikuláša III. d’Este, princeznej Margaret, získala rovnaké vzdelanie a prípravu ako jej pani. Na dvore zostala až do Margaretinej svadby v roku 1427. Vo veku 14 rokov sa stala františkánskou terciárkou. V roku 1431 sa stala mníškou klariskou a neskôr matkou noviciek.
V roku 1456 sa stala v Bologni opátkou v kláštore klarisiek. Vyznačovala sa pokorou. Bola mystičkou, robila zázraky a bola tiež prorokyňou a vizionárkou. Svoje mystické zážitky opísala v diele "Sedem duchovných zbraní". Zanechala asketické a mystické spisy, poéziu a kresby. 25. decembra 1445 iniciovala v Taliansku známu pobožnosť 1000 (tisíc) „Zdravasov“ na sviatky Vianoc, ktorú každoročne praktizujú klarisky z kláštora Božieho Tela v Bologni. Bola aj maliarkou a rukopisy rozlúštila akoby ju osvietil anjel. Jedného vianočného dňa dostala videnie Ježiša v Máriinom náručí. Túto víziu namaľovala na obraz, ktorý sa nachádza vo Vatikánskom múzeu.
Zomrela vo svojom rodnom meste, bola pochovaná bez rakvy a nebola balzamovaná. Exhumovaná bola o osemnásť dní neskôr, vďaka zázrakom, ktoré sa stali v blízkosti jej hrobu, z jej hrobu vychádzala vôňa a jej telo bolo neporušené.
Vzhľadom na to bol privolaný lekár Maestro Giovanni Marcanova, ktorý telo vyšetril a nevedel si to vysvetliť. Preto jeho telo obliekli do čistých šiat a uložili na stoličku v špeciálnej kaplnke za mrežami a sklom, kde je dodnes.
V liturgickom umení Cirkvi je svätá Katarína zobrazovaná ako chudobná klariska, ktorá nesie Dieťa Ježiša, alebo na tróne s knihou, alebo s krížom na prsiach a bosá.
Je patrónkou Akadémie umenia v Bologni, umelcov výtvarného umenia. Pápež Klement XI. ju kanonizoval 22. mája 1712.

</doc>
<doc id="682528" url="https://sk.wikipedia.org/wiki?curid=682528" title="Gabriel Baroš">
Gabriel Baroš

Gabriel Baroš (šľachtický prídomok "Baross de Bellus", , celým menom "Gábor Baross János Jusztin", tiež "Gábor Baross de Bellus"; * 6. júl 1848, Pružina† 8. máj 1892, Budapešť) bol uhorský politik slovenského pôvodu, zakladateľ moderného uhorského obchodu a dopravy, ako aj vynikajúci ekonomický a dopravný politik doby dualizmu.
Život.
Jeho otcom bol okresný sudca Anton Baroš (18191894) z Beluše (maďarsky ""), matkou Mária Teodóra Pongrácová de Óvár (18251916). Stredoškolské vzdelanie absolvoval na benediktínskom gymnáziu v Leviciach a Ostrihome (18611865). Po univerzitných rokoch v Pešti bol župným úradníkom v Trenčíne. V roku 1875 bol ako zástupca okresu Púchov poslancom liberálneho parlamentu, od roku 1883 štátnym tajomníkom pre dopravu, v rokoch 1886 až 1889 ministrom verejných prác a dopravy a potom až do svojej smrti ministrom obchodu. Pre svoje úspechy v rozvoji železničného podnikania bol nazývaný „"železným ministrom"“. Za jeho pôsobenia boli postavené mosty cez Dunaj a Tisu.
V roku 1875 sa stal poslancom uhorského parlamentu v ilavsko-púchovskom volebnom okrsku za vládnu Liberálnu stranu, kde pre svoju potmavšiu, opálenú tvár dostal prezývku „"slovenský černoch"“ ("tót szerecsen"). Zaviedol epochálne reformy vo všetkých odvetviach jemu zverených ministerstiev, vrátane pôšt či telegrafov. Významnou mierou prispel k regulácii Dunaja i výstavbe prieplavov pri Železných vrátach. Práve pri prehliadke tohto diela dostal v marci 1892 zimnicu, na ktorú 8. mája toho roku zomrel. Deň jeho pohrebu bol dňom národného smútku. Pochovaný je v Mauzóleu Gábora Barossa v Ilave (miestnej časti Klobušice). V Klobušiciach sa taktiež nachádza aj jeho vila, ktorá momentálne slúži ako detský domov. 
V Budapešti ho dnes pripomína námestie pomenované na jeho počesť "Baross tér" (vyslovuje sa ako Baroš tér) v prednej časti budapeštianskej stanice Keleti. Jeho veľká bronzová socha tam bola obnovená 6. decembra 2013 po niekoľkých rokoch veľkých prác na novej linke 4 budapeštianskeho metra. V obci Čata (okres Levice) je po ňom pomenovaná základná škola.
V roku 2021 po ňom pomenovali park v Bratislave - Park Gábora Barossa. Park je situovaný vedľa Šafárikovho námestia.

</doc>
<doc id="682529" url="https://sk.wikipedia.org/wiki?curid=682529" title="Victoria Principalová">
Victoria Principalová

Victoria Principalová (; * 3. január 1950, Fukuoka, Japonsko) je americká herečka, producentka, podnikateľka a autorka. Je známa vďaka televíznemu seriálu "Dallas" (19781997), kde stvárnila rolu Pamely Barnes Ewing.
Detstvo a mladosť.
Principalová sa narodila ako najstaršia z dvoch dcér, seržanta letectva Spojených štátov, Victora Rocca Principala, ktorý bol v tom čase umiestnený vo Fukuoke, v Japonsku. Z otcovej strany, má talianskych predkov. Prvé tri mesiace života strávila v Japonsku. Neskôr žila v Anglicku, v Portoriku, v Massachusetts, na Floride a v Georgii. Počas jej života v Anglicku, navštevovala Royal Ballet School.
Ako päťročná sa prvý krát objavila v televíznej reklame. Po doštudovaní strednej školy študovala medicínu. Krátko po prvom ročníku mala vážnu nehodu a bola mesiace hospitalizovaná v nemocnici. Neskôr sa začala zaujímať o herectvo. Súkromne študovala u Jeana Scotta v Londýne a v roku 1971 sa presťahovala do Los Angeles.
Kariéra.
Herectvo.
Jej prvá herecká rola bola v roku 1972 po boku herca Paula Newmana, vo filme "Život a doba sudcu Roya Beana". Za svoj herecký výkon získala nomináciu na herecké ocenenie Zlatý glóbus, v kategórii Najlepší ženský objav. Bola obsadená do katastrofického filmu "Zemetrasenie", z roku 1974. Neskôr sa objavila v menších filmových a televíznych rolách ale sústredila sa skôr na štúdium práva a venovala sa tiež vyhľadávaniu hereckých talentov.
Na konci roku 1977 sa jej dostal do rúk scenár televízneho seriálu "Dallas" a mala znova ambíciu sa vrátiť k hereckej kariére. Principalová bola súčasťou televízneho seriálu od roku 1978 do roku 1987. V roku 1983 získala svoju druhú nomináciu na Zlatý glóbus, za jej herecký výkon v televíznom seriály "Dallas".
Účinkovala tiež vo vedľajších úlohách v televíznych seriáloch, z ktorých niektoré produkovala prostredníctvom vlastnej produkčnej spoločnosti, Victoria Principal Productions. V roku 1993 si zahrala v trilery "Vražda na Rio Grande".
V roku 2000 prijala jednu z rol v telenovele "Titani", ktorú režíroval Aaron Spelling. Pôvodne bolo natočených trinásť epizód ale nízka sledovať zabezpečila to, že bolo uverejnených len jedenásť a zrušenie seriálu. Po ukončení seriálu sa Principalová naplno venovala svojej spoločnosti Principal Secret, ktorá sa zaoberala starostlivosťou o pleť a filantropickým aktivitám.
Podnikanie.
Krátko po tom, ako opustila televízny seriál "Dallas", založila svoju vlastnú produkčnú spoločnosť, s názvom Victoria Principal Productions, ktorá vyrába prevažne televízne filmy.
V polovici osemdesiatych rokov, sa začala tiež aktívne venovať starostlivosti o pleť, na prírodnej báze a v roku 1989 vytvorila samozvanú líniu produktov starostlivosti o pleť, s názvom Principal Secret. V roku 2000 sa stala členkou Spoločnosti kozmetických chemikov (SCC). Po viacerých dosiahnutých úspechov s firmou v roku 2019 oznámila, že odstupuje a prenecháva svoju firmu Guthy Renker a viac sa zameriavala na svoju nadáciu Victoria Principal Foundation for Thoughtful Exiscente.
Spisovateľstvo.
V osemdesiatych rokoch sa Principalová stala jedným z najpredávanejších autorov. Napísala tri knihy o kráse, starostlivosti o pleť, zdraví, kondícii a celkovej pohode. V roku 2000 napísala svoju štvrtú knihu, ktorá vyšla o rok neskôr.
Súkromný život.
Principalová bola dva krát vydatá a rozvedená a obe jej manželstvá boli bezdetné. V roku 1978 sa vydala za Christophera Skinnera, no ich manželstvo skončilo rozvodom v roku 1981. Neskôr mala vzťah s Andym Gibbom. Spoločne nahrali aj singel s názvom "All I Have to Do Is Dream". Vzťah sa skončil o necelý rok neskôr, kvôli Gibbovej závislosti na drogách.
V júni 1985 sa vydala za plastického chirurga, Dr. Harryho Glassmana. Spoločne žili v Beverly Hills. Ich manželstvo skončilo v roku 2006. Krátko po tom, sa presťahovala do Malibu v Kalifornii. Vlastní nehnuteľnosti v Big Sur a vo Švajčiarsku.
V roku 2012 vybudovala ranč mimo Los Angeles, ktorý zachraňuje a rehabilituje zvieratá. Vlastní tiež nadáciu Victoria Principal Foundation for Thoughtful Exiscente, ktorá pomáha dotovať ekologické hnutie.

</doc>
<doc id="682530" url="https://sk.wikipedia.org/wiki?curid=682530" title="Victoria Principal">
Victoria Principal



</doc>
<doc id="682532" url="https://sk.wikipedia.org/wiki?curid=682532" title="Dallas (seriál z roku 1978)">
Dallas (seriál z roku 1978)

Dallas je americký televízny seriál, natočený v rokoch 1978 až 1991. Počas štrnástich sérií vzniklo 357 epizód a seriál vysielala stanica CBS.
V spojitosti s filmom, boli natočené aj dva filmy s pôvodnými hercami. "Dallas: J. R. sa vracia" (1996) a "Dallas: Vojna Ewingových" (1998). V roku 2012, vzniklo aj pokračovanie televízneho seriálu "Dallas", kde sú hlavnými postavami synovia protagonistov pôvodného Dallasu John Ross Ewing III (syn JR) a Christopher Ewing (adoptívny syn Bobbyho). Pilotný film sa mal natáčať v priebehu roku 2011, pričom istí herci z pôvodného seriálu reprízujú svoje staré roly (Larry Hagman, Patrick Duffy a Linda Grayová).

</doc>
<doc id="682534" url="https://sk.wikipedia.org/wiki?curid=682534" title="Katarína Sienská">
Katarína Sienská

Svätá Katarína Sienská (iné mená pozri nižšie; * 25. marec 1347, Siena, Toskánsko† 29. apríl 1380, Rím) bola talianska dominikánska terciárka (mantelátka), mystická teologička, náboženská spisovateľka a katolícka svätica. Je jedna z troch učiteliek Katolíckej cirkvi.
29. júna 1461 bola kanonizovaná pápežom Piom II. Jej sviatok pripadá na 29. apríla V roku 1866 bola pápežom Piom IX. vyhlásená za spolupatrónku mesta Rím. V roku 1939 ju pápež Pius XII. vyhlásil spolu so Františkom z Assisi za hlavných patrónov Talianska. V roku 1970 bola vyhlásená za učiteľku Cirkvi. Pri tejto príležitosti ju pápež Pavol VI. označil za "„mystičku vteleného Slova“" a najmä ukrižovaného Krista. 1. októbra 1999 bola pápežom Jánom Pavlom II. vyhlásená za patrónku Európy. Patrí k obľúbeným sväticiam katolíckeho kresťanského umenia. 
Mená.
 
Primárne pramene k životu Kataríny Sienskej.
Najdôležitejším súdobým dielom mapujúcim Katarínin život je latinský životopis (legenda) "Legenda beatae Catharinae Senensis" (tzv. "Legenda Maior") od Raymonda z Capuy z roku 1393. Dielo bolo spísané na základe Raymondových vlastných spomienok a svedectiev Kataríniných blízkych priateľov, rodiny a ďalších súčasníkov. V roku 1477 bolo preložené do taliančiny. Na základe tohto životopisu zostavil neskôr dominikán Tomasso Caffarini zo Sieny krátke vydanie známe ako "Legenda Minor", ktoré sa tiež dočkalo prekladu do taliančiny.
Životopis.
Detstvo a raný život Kataríny Sienskej v Siene.
Katarína sa narodila v roku 1347 ako dvadsiate tretie dieťa do talianskej rodiny nižšej strednej vrstvy. Jej otec Jacopo Benincasa bol farbiarom koží a matka Lapa Piagentová ženou v domácnosti. Narodila sa ako dvojča, no jej sestra čoskoro po pôrode zomrela a rovnako detstvo neprežila ani väčšina jej ostatných súrodencov. Spolu s Katarínou vyrastal aj jej bratranec Tomasso della Fonte, ktorý mal značný vplyv na jej duchovný rast.
Ako sedemročná mala Katarína podľa legendy po mystickej skúsenosti zasvätiť svoje panenstvo Ježišovi Kristovi a prežiť viaceré videnia. Zamýšľaný spôsob života však Katarínu priviedol ku konfliktom s jej rodičmi, ktorí ju chceli vydať. Matkin tlak sa Katarína rozhodla vyriešiť ostrihaním si vlasov. Tvrdohlavosťou si napokon vymohla súhlas rodičov, ktorí jej umožnili stať sa v roku 1363 terciárkou dominikánskej rehole (t. j. členkou mníšskeho tretieho rádu, ktorá skladá iba jednoduché sľuby a môže zostať žiť mimo kláštora). I napriek tomu začala žiť asketicky a nasledujúce 4 roky vychádzala z cely spravidla len preto, aby mohla byť prítomná na bohoslužbách. Vo svojich dvadsiatich rokoch prežila „duchovné zasnúbenie“ sa ku Kristovi a pod vplyvom tejto skúsenosti opustila smer askézy a začala verejne slúžiť chudobným a chorým. Pre svoju zbožnosť a prísny asketizmus rýchlo získala širokú povesť. Pod duchovným vedením dominikánov, vrátane svojho bratranca Tommasa della Fonte, sa naučila čítať a nadviazala kontakty s členmi rôznych reholí (dominikáni, františkáni, augustiniáni). Postupne sa okolo nej zhromaždila tzv. rodina"„famiglia“", ktorá ju už ako dvadsaťročnú vnímala ako svoju „duchovnú matku“, keďže svojim učeníkom priamo či prostredníctvom listov poskytovala duchovné rady.
Pôsobenie Kataríny Sienskej v Taliansku a Avignone.
Angažovanosť Katarínu postupne priviedla k snahám o reformu spoločnosti a cirkvi. Ako žena bez silnejšieho sociálneho a politicko-mocenského zázemia, ktorá kritizovala a poúčala verejnosť, či volala po mieri v kresťanskom svete a po novej križiackej výprave, bola oponentmi obviňovaná z pokrytectva a namyslenosti. Jej okolie sa tiež s nedôverou pozeralo na jej extázy a prílišnú nábožnosť. Katarínino spoločenstvo navyše v niektorých ohľadoch pripomínalo sektárske hnutie tzv. apoštolských bratov, ktoré sa v Taliansku šírilo od polovice 13. storočia. Napokon bola Katarína predvolaná do Florencie, kde mala v roku 1374 podať správu generálnej kapitule svojho rádu. Svoj apoštolát pred kapitulou úspešne obhájila a kapitola ustanovila Raymonda z Capuy (Raimondo da Capua) za jej duchovného vodcu.
Veľmi citlivo vnímala vojnu medzi pápežstvom a talianskymi mestskými štátmi. Keď pápež Gregor XI. uložil v roku 1376 interdikt na Florenciu, rozhodla sa odísť sprostredkovať mier do Avignonu, kde pápeži sídlili od roku 1309. Ciele jej misie sa jej však naplniť nepodarilopápež ju ignoroval. V Taliansku, ale i inde v Európe dlhodobo vzrastali snahy o návrat pápežstva z Avignonu do Ríma. Hoci Katarína túto myšlienku neiniciovala, jej vplyv na Gregorovo rozhodnutie vrátiť stále sídlo pápežov do Ríma, je dodnes predmetom odbornej diskusie. Väčšina nezaujatých moderných prameňov je v tejto otázke skôr opatrná.
Aj v nasledujúcom období Katarína vytrvala vo svojom úsilí o krížovú výpravu, ktorej motív sa často opakuje v jej listoch. V roku 1375 odišla do Pisy, kde mala počas extázy v kostole získať stigmy, ktoré ale boli viditeľné len pre ňu. V januári 1377 sa vrátila do Sieny a nasledujúce dva roky pokračovala vo svojom duchovnom poslaní na toskánskom vidieku a v snahách o mier vo Florencii.
Život Kataríny Sienskej v Ríme a jej smrť.
Od novembra 1378 až do svojej smrti bývala v Ríme, kde podporovala pápeža Urbana VI. v rámci snáh o skončenie novovzniknutej pápežskej schizmy. Rozosielala listy a výzvy európskym osobnostiam a panovníkom. Komponovala tiež svoju knihu "Dialóg" napísanú v štyroch traktátoch, ktorú zamýšľala ako svoj duchovný testament pre svet. Podľa Christofa Dahma "„Modlitby a listy z Kataríniných posledných mesiacov života svedčia o jej zúfalstve, no zároveň aj o nádeji, že iba Božie milosrdenstvo môže reformovať cirkev.“" Začiatkom roku 1380 prežila Katarína záchvat a v apríli zomrela. Pochovaná bola v bazilike Santa Maria sopra Minerva v Ríme. Jej hlava je dnes uložená v San Domenico v Siene. Katarínine relikvie sú uctievané aj v iných kostoloch a kláštoroch v Taliansku. Miestnosť, v ktorej zomrela sa stala pútnickým miestom a neskôr bola premenená na kaplnku.
Dielo a myslenie.
Svoje diela Katarína nepísala priamo, ale diktovala svojim duchovným priateľom alebo žiakom. Zachovalo sa viac ako 380 listov (väčšina zdrojov uvádza 381), 26 modlitieb a 4 traktáty "Il libro della divina dottrina", známe ako "Dialóg" (aj "Dialóg Božej náuky" alebo "Dialóg Božej prozreteľnosti" či "Dialóg s Božou prozreteľnosťou", tal. "Dialogo della Divina Provvidenza", 1378). České a slovenské preklady jej diel pozri nižšie. 
Katarínino najvýznamnejšie dielo "Dialóg" bolo spísané v podobe dialógu s Bohom. Pozostáva zo 167 kapitol, v ktorých sa Katarína ako Božia dcéra obracia k Bohu s prosbami o milosrdenstvo nad ňou, svetom a kresťanmi. V "Dialógu" Katarína predstavuje svoje teologické učenie, ktoré pozostáva z viacerých čiastkových náuk.
Osobným rozvojom človeka v láske k Bohu, k blížnemu a k sebe samému sa človek podľa Kataríny približuje k dokonalosti. Túžba duše po Bohu je v jej myslení nekonečná, takže poníma aj nekonečnosť Božiu a všetko ľudstvo. Prostredníctvom Kristovho vtelenia kresťan, ako po moste, prechádza cez priepasť Adamovho pádu (hriechu) k spáse. Napreduje k Bohu poslušnosťou, ktorú Adam zavrhol a Kristus obnovil a ktorej kľúč zveril Cirkvi. Nie všetky cesty vedú podľa Kataríny k spaseniu. Ľudí však osvetľuje Božie svetlo, ktoré im ukazuje správnu cestu. Putovanie k Bohu zároveň pre Katarínu v duchu asketickej tradície znamená putovanie do vlastného vnútra. Boha opisuje ako "„bláznivo milujúceho“" či "„opitého láskou“" a seba samu ako opitú jeho láskou. Človek podľa Kataríny bez lásky nemôže žiť, keďže sám bol stvorený Bohom z lásky. Nekonečná Božia láska je podľa Kataríny aj zdrojom ľudskej dôstojnosti.
Ikonografia.
Katarína patrila k obľúbeným námetom katolíckych umelcov. Jej zobrazenie prešlo v priebehu druhej polovice druhého tisícročia výrazným vývojom. Pôvodne bývala často znázorňovaná ako mníška v čierno-bielom dominikánskom hábite. Až od 16. storočia sa stalo bežným aj zobrazenie v bielom odeve. Typickými črtami jej postavy boli asketická oválna tvár, výrazné črty obočia, mierne predĺžený nos, tenké pery a stočená horná pera. Zvyčajne drží ľaliu ako symbol jej čistoty alebo knihu, ktorá ikonograficky reprezentuje jej "Dialóg". Kataríninými ďalšími atribútmi bývajú stigmy na chodidlách, dlaniach a srdci, tŕňová koruna či kríž ako symboly jej obety. Menej často býva zobrazovaná s holubicou, ktorá symbolizuje pôsobenie Ducha svätého i jej mierotvorné úsilie, alebo s predmetmi reprezentujúcimi pápežstvo, ktoré počas života podporovala.

</doc>
<doc id="682535" url="https://sk.wikipedia.org/wiki?curid=682535" title="Katarína zo Sieny">
Katarína zo Sieny



</doc>
<doc id="682536" url="https://sk.wikipedia.org/wiki?curid=682536" title="Katarína Benincasová">
Katarína Benincasová



</doc>
<doc id="682537" url="https://sk.wikipedia.org/wiki?curid=682537" title="Caterina Benincasa da Siena">
Caterina Benincasa da Siena



</doc>
<doc id="682538" url="https://sk.wikipedia.org/wiki?curid=682538" title="Caterina Benincasa">
Caterina Benincasa



</doc>
<doc id="682539" url="https://sk.wikipedia.org/wiki?curid=682539" title="Catharina Senensis">
Catharina Senensis



</doc>
<doc id="682540" url="https://sk.wikipedia.org/wiki?curid=682540" title="Caterina da Siena">
Caterina da Siena



</doc>
<doc id="682544" url="https://sk.wikipedia.org/wiki?curid=682544" title="B Corporation">
B Corporation

Certifikácia B Corporation (známa tiež ako certifikácia B Lab alebo B Corp) je súkromné osvedčenie, ktoré spoločnostiam udeľuje B Lab, celosvetová nezisková organizácia s pobočkami v Spojených štátoch, Európe, Južnej Amerike, Kanade, Austrálii a na Novom Zélande. Na získanie a udržanie certifikácie musia jednotlivé spoločnosti získať minimálny počet bodov v online hodnotení „sociálnej a environmentálnej výkonnosti“, splniť požiadavku na začlenenie záväzkov B Lab voči zainteresovaným stranám do riadiacich dokumentov spoločnosti a platiť ročný poplatok. Výška poplatku sa odvíja od ročného obratu spoločnosti, pričom štandardizácia poplatkov bola upravená v júli 2022, aby reflektovala záujmy menších spoločností.
Od 22.mája 2022 narástol počet „certifikovaných spoločností B Corp“ na 5000 vo viac ako 154 odvetviach v 79 krajinách. Medzi známe spoločnosti, ktoré majú certifikáciu B Corp patria napríklad firmy Patagonia, Cotopaxi, Toms, Veja, Ben &amp; Jerry’s, Rituals, Weleda, The Body Shop, Illy Caffe, The Guardian či Coursera. Do roku 2021 sa celosvetovo na hodnotenie dopadu B Labs zaregistrovalo viac ako 196 000 spoločností. Od začiatku roku počas pandémie Covid-19 zaznamenal B Lab nárast využitia ich nástrojov hodnotenia dopadu o 84%
B Corporation certifikácia (proces).
Podniky potrebujú komplexné, dôveryhodné a porovnateľné štandardy vplyvu na podporu zmeny ekonomických systémov.
B Impact Assessment, využitý vo vyše 196 000 podnikoch, je digitálny nástroj, ktorý pomáha merať, riadiť a zlepšovať pozitívny vplyv na životné prostredie, komunity, zákazníkov, dodávateľov, zamestnancov a akcionárov. Získanie minimálneho overeného skóre 80 bodov v hodnotení je tiež prvým krokom k certifikácii B Corp.
Certifikované B Corporations sú lídrami v globálnom hnutí za inkluzívnu, spravodlivú a regeneratívnu ekonomiku. Certifikát B Labu zaručuje meranie celkového sociálneho a environmentálneho dopadu skúmanej spoločnosti.
Certifikácia B Corp je označenie, že podnik spĺňa vysoké štandardy overeného výkonu, zodpovedne a transparentne uvádza faktory ako zamestnanecké benefity, príspevky na charitu, ale aj postupy dodávateľského reťazca a vstupné materiály výrobného procesu. Aby spoločnosť získala certifikáciu, musí:
Certifikácia B Corp prináša spoločnostiam benefity ako:
Keďže recertifikácia B Corp prebieha každé tri roky, od spoločností sa vyžaduje, aby sa opätovne podrobili procesu overovania a neustále sa zlepšovali. Týmto sa B Corps zameriava aj na neustále zlepšovanie firiem, či organizácií.
Proces hodnotenia.
Proces hodnotenia vplyvu spoločnosti pozostáva z troch fáz:
1. Posudok vplyvu spoločnosti.
Hodnotenie vplyvu B Lab sa realizuje zodpovedaním série otázok o postupoch a výstupoch spoločnosti v piatich kategóriách:
2. Porovnanie vplyvu spoločnosti.
Vyhodnotenie výkonnosti podniku v porovnaní s tisíckami firiem, ktoré už absolvovali hodnotenie B Lab.
Spoločnosť dokáže vďaka hodnoteniu identifikovať svoje silné stránky, aj priestor na zlepšovanie.
3. Zlepšenie vplyvu spoločnosti.
Platforma hodnotenia vplyvu B Impact Assessment slúži na identifikáciu, sledovanie a získavanie informácií o príležitostiach na zlepšenie a o osvedčených postupoch.
K dispozícii sú nástroje, ktoré pomáhajú spoločnostiam, vrátane prispôsobených správ o zlepšení, príručiek, osvedčených postupov a prípadových štúdií.
Účel certifikácie B Corp.
Certifikácia organizácie B Corporation je nezávislá norma, podľa ktorej majú spoločnosti na základe výsledkov hodnotenia plniť sociálne a environmentálne prospešné aktivity a byť pre verejnosť transparentné. Certifikát B Corp sa vzťahuje na celý komplex aktivít spoločnosti - hodnotenie produktových radov, výrobných vstupov a procesov, riadenie ľudských zdrojov, vzťahy so zákazníkmi a komunitami. Certifikát môžu získať podniky všetkých právnych štruktúr.
Zákonné požiadavky.
Spoločnosti nemusia meniť stanovy a iné dokumenty svojej spoločnosti ako podmienku certifikácie B Corporation. V rámci certifikácie však spoločnosti na základe zmluvy o certifikácii súhlasia s nasledujúcimi podmienkami:
Zoznam slovenských B Corps.
Zoznam certifikovaných B Corps je dostupný na stránkach B Labu. Prvou slovenskou firmou, ktorá získala certifikáciu B Corp sa stala v júni 2022 wilderoben.
Súvisiace články.
Spoločensky zodpovedné podnikanie

</doc>
<doc id="682553" url="https://sk.wikipedia.org/wiki?curid=682553" title="Axiom Space">
Axiom Space

Axiom Space, Inc., tiež známa ako Axiom, je súkromná americká spoločnosť so sídlom v Houstone v Texase. Spoločnosť Axiom je zameraná na pilotované kozmické lety a komercionalizáciu vesmíru. Axiom od založenia viedol spoluzakladateľ a prezident/CEO Michael Suffredini.
Axiom Mission 1.
V dňoch od 8. apríla do 25. apríla 2022 sa uskutočnila prvá, výlučne komerčná misia na ISS, Axiom Mission 1, v spolupráci so SpaceX a NASA. Každý zo štvorice kozmonautov zaplatil za let 55 miliónov dolárov.
Komerčná vesmírna stanica.
Podľa svojej webovej stránky z roku 2022, spoločnosť Axiom plánuje v roku 2024 vypustiť na obežnú dráhu prvú časť vlastnej, komerčnej vesmírnej stanice.

</doc>
<doc id="682554" url="https://sk.wikipedia.org/wiki?curid=682554" title="Tanečnice (Moravsko-sliezske Beskydy)">
Tanečnice (Moravsko-sliezske Beskydy)

Tanečnice () je vrch v Moravsko-sliezskych Beskydách. Leží na severnej Morave nad Trojanovicami, približne juhovýchodne od Frenštátu pod Radhoštěm. Patrí do CHKO Beskydy.
Poloha.
Nachádza sa v strednej časti pohoria, v geomorfologickom podcelku Radhošťská hornatina a jej časti Pustevenský hřbet. Leží na hranici Moravsko-sliezskeho a Zlínskeho kraja, okresov Nový Jičín a Vsetín a zasahuje na katastrálne územie obcí Trojanovice a Prostřední Bečva. Najbližším sídlom je na severe ležiaca obec Trojanovice, južným smerom Prostřední a Horní Bečva.
Opis.
Tanečnice je súčasťou hrebeňa, ktorý vedie z vrchu Čertův mlýn () západným smerom na Radhošť (). Severne susedí Nořičí hora (), západne susedí vrch Okrouhlý (), Radhošť a sedlom Pustevny oddelený Radegast (), južne Malinová () a východne Čertův mlýn a Kněhyně (). Severné svahy odvodňujú prítoky Lomnej do rieky Lubiny v povodí Odry, voda z južných svahov odteká do Rožovskej Bečvy v povodí Moravy. Na vrchol vedie značený chodník z Pusteven a západne je vybudovaná vyhliadková Stezka Valaška.
Výhľady.
Hustý lesný porast vrcholovej časti Tanečnice neumožňuje rozhľad. Z lokalít s riedkou vegetáciou možno pozorovať najmä okolité vrchy Moravsko-sliezskych Beskýd, ojedinele aj Javorníky, Biele Karpaty a Malú Fatru.

</doc>
<doc id="682556" url="https://sk.wikipedia.org/wiki?curid=682556" title="Majstrovstvá sveta v ľadovom hokeji žien 2008">
Majstrovstvá sveta v ľadovom hokeji žien 2008

Majstrovstvá sveta v ľadovom hokeji žien 2009 boli 12. Majstrovstvá sveta v ľadovom hokeji žien. Uskutočnili sa v čínskom meste Charbin od 4. do 12. apríla 2008. Titul z roku 2007 obhajovali hokejistky Kanady, avšak vo finále prehrali s družstvom Spojených štátov.
Systém turnaja.
V základnej časti bolo deväť tímov rozdelených do troch skupín (skupiny A, B, C). Všetky tímy postúpili do kvalifikačnej časti (skupiny D, E, F). Víťazi základných skupín postúpili do skupiny D, druhé tímy postúpili do skupiny E a tretie tímy hrali v skupine F o záchranu v Top divízii. Prvé dva tímy zo skupiny D postúpili do finále, zatiaľ čo tretí tím zo skupiny D hral s víťazom skupiny E zápas o 3. miesto. Posledný tím zo skupiny F zostúpil do I. divízie MS 2009.
Nižšie divízie.
I. divízia.
Turnaj I. divízie MS 2008 sa hral vo Ventspilse v Lotyšsku od 10. do 16. marca 2008.
II. divízia.
Turnaj II. divízie MS 2008 sa hral na neutrálnom ihrisku vo Vierumäki vo Fínsku od 25. do 30. marca 2008.
III. divízia.
Turnaj III. divízie MS 2008 sa hral v Miškovci v Maďarsku od 6. do 12. apríla 2008.
IV. divízia.
Turnaj IV. divízie MS 2008 sa hral v Miercurea Ciucu v Rumunsku od 23. do 29. marca 2008.
Poznámky:

</doc>
<doc id="682559" url="https://sk.wikipedia.org/wiki?curid=682559" title="Ovca hruborohá">
Ovca hruborohá

Ovca hruborohá (lat. "Ovis canadensis") je druh z rodu ovca ("Ovis").
Systematika.
Pozri v článku Ovca (Ovis)
Opis.
Samce ovce hruborohej v kohútiku merajú 90 až 105 cm a vážia 58 až 143 kg, dĺžka tela je 160 až 185 cm. Samice v kohútiku merajú 75 až 90 cm a vážia 34 až 91 kg, dĺžka tela je 128 až 158 cm. Samce z populácií zo Skalnatých vrchov môžu dosahovať hmotnosť až 230 kg. Oproti tomu samce poddruhu "O.c. sierrae" vážia len do 90 kg.
Slovenský, a tiež anglický názov „Bighorn sheep“ odkazuje na veľké rohy samcov, ktoré sú stočené dozadu a môžu vážiť až 14 kg, čo je to toľko, ako váha všetkých kostí v tele samca. Samice majú rohy tiež, sú však menšie a menej stočené.
Sfarbenie srsti sa pohybuje od svetlohnedej po sivastú až tmavohnedú. Na zadku a zadnej časti končatín je srsť biela.
Spôsob života a správanie.
Živí sa hlavne trávami a bylinami. Samice sú počas kŕmenia v pohybe, pravdepodobne kvôli predátorom a ochrane mláďat, zatiaľ čo samce po kŕmení zvyknú oddychovať, čo im umožňuje lepšie tráviť potravu, čo vedie k väčšej telesnej veľkosti. Predátormi sú vlky, kojoty, medvede, rysy kanadské a pumy, mláďatá sa môžu stať korisťou orla skalného.
V období párenia, ktoré vrcholí v novembri, samce zvádzajú vzájomné súboje s rohmi, čo sa v menšom rozsahu deje aj počas celého roka. Mladé samice niekedy vedú vzájomné súboje tiež, kvôli postaveniu v sociálnej hierarchii stáda.
Gravidita trvá od 150 do 180 dní. Pred pôrodom samice populácií zo Skalnatých vrchov migrujú do vyšších polôh, pravdepodobne kvôli väčšej bezpečnosti pred predátormi, v týchto oblastiach je však menej výživná potrava. Samice na jar rodia jedno až dve mláďatá vážiace od 3,6 do 4,5 kg, ktoré dokážu chodiť do pár hodín od narodenia. Mláďatá narodené skôr majú väčšiu šancu na prežitie ako tie, ktoré sa narodia ku koncu sezóny. Kvôli horšej kvalite potravy v tomto období roka nemusí byť materské mlieko dostatočne výživné. Po štyroch až šiestich mesiacoch sú od mlieka odstavené.
Samce ovce hruborohej sa dožívajú 9 až 12, samice 10 až 14 rokov.
Rozšírenie.
Vyskytuje sa v Kanade, Spojených štátoch a Mexiku.
Poddruhy "O.c. canadensis" (zo Skalnatých vrchov) a "O.c. sierrae" (z pohoria Sierra Nevada) obývajú chladné horské oblasti Kanady a Spojených štátov, kde žijú na alpínskych lúkach, trávnatých svahoch a skalnatých útesoch. Nedokážu sa pohybovať v hlbokom snehu, takže uprednostňujú suchšie miesta, kde napadne ročne menej ako približne 150 cm snehu. Počas zimy žijú zvyčajne v nižších polohách ako v lete. Poddruh "O.c. nelsoni" sa vyskytuje v horúcich púšťach juhozápadu Spojených štátov a Mexika.
Ohrozenie a ochrana.
Na červenom zozname IUCN je ovca hruborohá zaradená medzi „najmenej ohrozené“ druhy. Trend populácie je stabilný. Divo žijúca populácia sa odhaduje na 49 000 jedincov.
Pred 200 rokmi bola ovca hruborohá rozšírená naprieč západom Kanady, Spojených štátov a Mexika. Vtedajšia populácia je odhadovaná na 150 000 až 200 000 jedincov. K poklesu početnosti, ktorý bol najdrastickejší v rokoch 1870 až 1950, prispel neregulovaný lov, ničenie prirodzeného prostredia, nadmerné spásanie a choroby pochádzajúce od domestikovaného dobytka. V roku 1939 boli v Arizone za účelom ochrany tohto druhu vytvorené chránené územia Kofa National Wildlife Refuge a Cabeza Prieta National Wildlife Refuge, pre ktoré bolo vyčlenených viac ako 600 000 hektárov pôdy.
O obnovu populácií ovce hruborohej sa od 40. rokov 20. storočia snažilo mnoho štátnych aj federálnych agentúr, aj keď sa tieto snahy stretli iba s limitovaným úspechom, a väčšina z historického rozšírenia zostáva neobsadená. Lov samcov je v Kanade a Spojených štátoch povolený, ale silne regulovaný.
V kultúre.
Poddruh "O.c. canadensis" je provinčný cicavec Alberty a štátne zviera Colorada. Púštny poddruh "O.c. nelsoni" je štátne zviera Nevady.
Kedysi bol tento druh známy pod názvom „argali“ alebo „argalia“, pretože sa považoval za zviera totožné s ázijskou ovcou argali. Počas expedície Lewisa a Clarka bolo do zápisníkov zaznamenaných viacero pozorovaní ovce hruborohej, niekedy s použitím názvu argalia. Zaznamenali tiež používanie rohov ovce hruborohej na výrobu lukov u príslušníkov kmeňa Šošonov. Na mape vytvorenej Williamom Clarkom po expedícii v roku 1814 sú dva prítoky riek Yellowstone a Missouri zaznamenané pod názvami Argalia Creek a Argalia River, ani jeden z týchto názvov však už tieto toky nenesú. Ďalšie dve rieky, Bighorn River (prítok rieky Yellowstone), a jej prítok Little Bighorn River (dejisko bitky pri Little Bighorne), sú prítomné na Clarkovej mape a zároveň tieto názvy nesú dodnes.

</doc>
<doc id="682560" url="https://sk.wikipedia.org/wiki?curid=682560" title="Redoxný indikátor">
Redoxný indikátor

Redoxný indikátor alebo oxidačne-redukčný indikátor je indikátor, ktorý vratne mení farbu pri konkrétnom elektródovom potenciáli. Používajú sa na kolorimetrický odhad redoxného potenciálu roztoku, teda jeho schopnosti pôsobiť ako redukčné či oxidačné činidlo. Jedným z prvých použití redoxnej titrácie bolo stanovenie chlórovej vody (roztoku Cl2, HCl a HOCl) pomocou indiga ako indikátora v roku 1787, ale neskorší vývoj redoxných titrácií bol pomalý práve kvôli malému počtu vhodných indikátorov.
Jednou z podmienok pre to, aby látku bolo možné použiť ako redoxný indikátor, je rýchla a reverzibilná zmena farby. To znamená, že oxidačne-redukčná rovnováha indikátorového redoxného systému sa musí ustáliť veľmi rýchlo. Na základe toho je len málo druhov organických redoxných systémov, ktoré je možné použiť ako indikátory.
Použitie.
Redoxné indikátory používajú pri redoxných titráciách, i keď v mnohých prípadoch ich nahradili potenciometrické stanovenia. Okrem toho je možné ich použiť na miestach, kde potenciometria nie je úplne vhodná, napríklad na pozorovanie metabolizmu buniek.
Počas sledovanej reakcie dochádza k redukcii či oxidácii indikátoru a pomocou ich pomeru koncentrácií oxidovanej a redukovanej formy je možné pomocou Nernstovej rovnice spočítať redoxný potenciál. V prípade redoxných inikátorov dochádza i k farebnej zmene, pomocou ktorej je možné určiť bod ekvivalencie prebiehajúcej reakcie. Aby bola zmena v bode ekvivalencie identifikovateľná, potenciál sa musí zmeniť približne o hodnotu formula_1, kde "ne" je počet elektrónov potrebných na oxidáciu/redukciu indikátoru. To znamená zmenu o ~120 mV pre jednoelektrónovú redukciu a ~60 mV pre dvojelektrónovú redukciu.
Redoxné indikátory je možné použiť i na vizualizáciu redukčných či oxidačných a všeobecne fyzikálne chemických vlastností životného prostredia, napríklad v anaeróbnych sedimentoch. To však komplikuje niekoľko faktorov, napríklad sorpcia na sediment alebo reoxidácia vzdušným kyslíkom.
Druhy redoxných indikátorov.
Existujú dva hlavné druhy redoxných indikátorov:
Kvôli tomu, že niektoré redoxné systémy využívajú presun protónu, sa niekedy redoxné indikátory delia na dve skupiny, a to indikátory závislé na pH a indikátory nezávislé na pH. Okrem závislosti na pH kvôli účasti protónu v reakcii môže takisto dochádzať k protonácii jednotlivých funkčných skupín indikátora (napríklad amínových či ketónových), čo môže ďalej komplikovať stanovenie.
Niektoré redoxné indikátory umožňujú i chemiluminiscenčnú či fluorescenčnú detekciu.

</doc>
<doc id="682562" url="https://sk.wikipedia.org/wiki?curid=682562" title="Anton Schmidt (politik)">
Anton Schmidt (politik)

Anton Schmidt (* 9. december 1826, Šilperk† 28. marec 1892, Velké Losiny) bol rakúsky a český podnikateľ a politik nemeckej národnosti z Moravy, v 2. polovici 19. storočia poslanec Ríšskej rady.
Životopis.
Jeho otec Anton Schmidt sa počas revolučného roku 1848 stal poslancom Frankfurtského parlamentu.
Anton sa narodil roku 1826. Študoval gymnázium v Rychnove nad Kněžnou a Olomouci. Potom sa začal venovať kupeckému povolaniu. Na učenie sa zdržiaval v Brne a navštevoval prednášky z obchodnej vedy na Vysokej škole technickej vo Viedni. Potom pôsobil ako veľkoobchodník. Po smrti otca roku 1866 prevzal vedenie rodinného obchodu v Šilperku a neskôr spoločne so starším bratom Gustavom aj otcovu textilnú továreň. V roku 1855 získal papiereň a bieliareň vo Velkých Losinách. Po smrti brata roku 1871 tu sám prevádzkoval papiereň a textilku. V 80. rokoch podnik zažil expanziu a mal pobočku vo Viedni. V roku 1860 prikúpil areál bývalej brusiarne v Olšanoch a postavil tam továreň na papiernický tovar, ktorá však kvôli vysokým nákladom na dopravu neprosperovala a roku 1864 ju prevzala akciová spoločnosť, ktorá tu úspešne zaviedla produkciu cigaretového papiera.
V roku 1886 mu bol udelený Zlatý záslužný kríž. Bol verejne a politicky činný. Sedem rokov predsedal spolku pre poľnohospodárske vzdelávanie v údolí Desné (Teßthal), ktorý zakladal a ktorý neskôr rozširoval svoj záber aj na otázky priemyselného rozvoja. V rokoch 18641870 zastával funkciu starostu Velkých Losin.
V doplňovacích voľbách 25. januára 1863 ho obchodná a živnostenská komora v Olomouci zvolila za poslanca Moravského zemského snemu. Reprezentoval kúriu obchodných a živnostenských komôr, obvod Olomouc. Mandát obhájil v krajinských voľbách v januári 1867, krajinských voľbách v marci 1867, krajinských voľbách v roku 1870, oboch krajinských voľbách roku 1871, krajinských voľbách v roku 1878, krajinských voľbách v roku 1884 a krajinských voľbách 1890. Poslancom bol až do svojej smrti roku 1892 a na sneme tak trvalo zasadal takmer tridsať rokov. Na sneme sa venoval národohospodárskym a dopravným otázkam.
Pôsobil tiež ako poslanec Ríšskej rady (celoštátneho parlamentu Predlitavska), kam zasadol vo voľbách roku 1879 za kúriu vidieckych obcí na Morave, obvod Olomouc, Šternberk, Šumperk atď. Mandát tu obhájil vo voľbách roku 1885. Vo volebnom období 1879 – 1885 sa uvádza ako Anton Schmidt, továrnik, bytom Velké Losiny. Bol liberálne orientovaný, bojoval za práva etnických Nemcov na Morave. Zo zdravotných dôvodov už vo voľbách roku 1891 nekandidoval.
Do parlamentu nastúpil roku 1879 ako ústavoverný poslanec. V októbri 1879 je spomínaný na Ríšskej rade ako člen mladonemeckého Klubu zjednotenej Pokrokovej strany ("Club der vereinigten Fortschrittspartei"). Po voľbách roku 1885 bol členom klubu Zjednotenej ľavice, do ktorého sa spojilo niekoľko ústavoverných (liberálne a centralisticky orientovaných) politických prúdov. Po rozpade Zjednotenej ľavice prešiel do frakcie Nemeckorakúsky klub. V roku 1890 sa uvádza ako poslanec obnoveného klubu nemeckých liberálov, teraz oficiálne nazývaného Zjednotená nemecká ľavica.
Zomrel v marci 1892 po dlhej ťažkej chorobe.
Jeho synovia Anton Schmidt mladší (1857 – 1935), Richard Schmidt (1859 – 1933) a Maximilian Schmidt (1862 – 1938) tiež pôsobili ako priemyselní podnikatelia a spoločne viedli rodinné továrne.

</doc>
<doc id="682564" url="https://sk.wikipedia.org/wiki?curid=682564" title="Rožková (vrch vo Veľkej Fatre)">
Rožková (vrch vo Veľkej Fatre)

Rožková () je vrch vo Veľkej Fatre. Leží nad obcou Čremošné, približne východne od Turčianskych Teplíc.
Poloha.
Nachádza sa v južnej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Turčianske Teplice a na katastrálnom území obce Mošovce. Najbližšími sídlami sú západne ležiace Mošovce, Turčianske Teplice a Čremošné, juhovýchodne sa nachádza Harmanec a Turecká. Vrch patrí do Národného parku Veľká Fatra.
Opis.
Rožková leží v rázsoche, ktorá sa odpája z hrebeňa, vedúceho z masívu Krížnej () západným smerom cez Smrekov () na Hlbokú (). Severným smerom sa nachádza Drienok (), Veľký Rakytov () a Haľamova kopa (), východným Smrekov, Malá Krížna () a Krásny kopec (), južným Holý kopec () a Lopušná () a západným Malý Rakytov () a Hlboká. Masív patrí do povodia rieky Turiec, kam vodu z oblasti odvádza potok Teplica. Na vrchol nevedie značený chodník a veľká časť masívu patrí do Národnej prírodnej rezervácie Veľká Skalná. 
Výhľady.
Hustý lesný porast pokrýva celý vrch, čím neumožňuje rozhľad. Z lokalít s redšou vegetáciou je možné pozorovať najmä okolité veľkofatranské vrcholy a blízke Kremnické vrchy, zriedkavo pri priaznivých podmienkach tiež Malú Fatru, Strážovské vrchy, Vtáčnik a Javorie.
Prístup.
Na vrchol nevedie značená turistická trasa, preto prístup je možný neznačenými chodníkmi. Územie je však súčasťou národnej prírodnej rezervácie, preto pohyb turistov mimo značených chodníkov je nežiadúci. Úpätím masívu vedú značené trasy:

</doc>
<doc id="682566" url="https://sk.wikipedia.org/wiki?curid=682566" title="Martin Remeš">
Martin Remeš

Brigádny generál Martin Remeš je slovenský generál, v súčasnosti veliteľ Strategického centra krízového manažmentu.
Životopis.
27. apríla 2022 Remešovo vymenovanie na brigádneho generála schválila vláda. 28. apríla 2022 bol k 1. máju 2022 vymenovaný za veliteľa Strategického centra krízového manažmentu Generálneho štábu OS SR.
Do prvej generálskej hodnosti, brigádny generál ho vymenovala prezidentka Zuzana Čaputová 4. mája 2022.

</doc>
<doc id="682567" url="https://sk.wikipedia.org/wiki?curid=682567" title="Radegast (Moravsko-sliezske Beskydy)">
Radegast (Moravsko-sliezske Beskydy)

Radegast () je vrch v Moravsko-sliezskych Beskydách. Leží na severnej Morave nad Trojanovicami, približne juhovýchodne od Frenštátu pod Radhoštěm. Patrí do CHKO Beskydy a na severovýchodnom úpätí je sedlo a turistické stredisko Pustevny.
Poloha.
Nachádza sa v strednej časti pohoria, v geomorfologickom podcelku Radhošťská hornatina a jej časti Pustevenský hřbet. Leží na hranici Moravsko-sliezskeho a Zlínskeho kraja, okresov Nový Jičín a Vsetín a zasahuje na katastrálne územie obcí Trojanovice, Dolní Bečva a Prostřední Bečva. Najbližším sídlom je na severe ležiaca obec Trojanovice, južným smerom sa nachádza Prostřední a Horní Bečva.
Opis.
Radegast je súčasťou hrebeňa, ktorý vedie z vrchu Čertův mlýn () západným smerom na Radhošť (). Severne susedí Okrouhlý () a Nořičí hora (), východne Tanečnice (), Čertův mlýn a Magura (), južne Malinová () a Bečovská Kýčera () a západne vrch Radhošť. Severné svahy odvodňujú prítoky Lomnej do rieky Lubiny v povodí Odry, voda z južných svahov odteká do Rožovskej Bečvy v povodí Moravy. Na vrchol vedie značený chodník z Pusteven a severovýchodne je vybudovaná vyhliadková Stezka Valaška. V blízkosti vrcholu stojí viac ako 3 metre vysoká socha slovanského boha Slnka, hojnosti a úrody, Radegasta. Masív má tri vrcholy a ich dostupnosť uľahčuje neďaleké stredisko Pustevny.
Výhľady.
Hlavný vrchol pokrýva lesný porast, ktorý umožňuje obmedzený rozhľad. Z lokalít s riedkou vegetáciou a vyhliadok na hrebeni možno pozorovať najmä vrchy Moravsko-sliezskych Beskýd, no tiež okolité kotliny a pri vhodných podmienkach aj Hostýnsko-vsetínskú hornatinu, Biele Karpaty, Javorníky, Malú Fatru a Hrubý Jeseník.

</doc>
<doc id="682568" url="https://sk.wikipedia.org/wiki?curid=682568" title="1 World Trade Center">
1 World Trade Center



</doc>
<doc id="682575" url="https://sk.wikipedia.org/wiki?curid=682575" title="North Bay (Ontário)">
North Bay (Ontário)

North Bay je mesto v kanadskej provincii Ontário. Je administratívnym sídlom okresu Nipissing District. Prístupnosť z mesta urobila centrum vzdelávania a zdravotníctva.
Poloha.
Mesto sa nachádza v severovýchodnej zátoke jazera Lake Nipissing, približne 345 kilometrov severne od Toronta. Leží približne na obchodnej trase z čias obchodu z kožušinou. Na východe mesta leží jazero Trout Lake, zdroj rieky Mattawa River ako aj pitnej vody pre mesto.
Dejiny.
Význam pri vývoji mesta mala železnica: Canadian Pacific Railway, Canadian National Railway a Ontario Northland Railway. V roku 1882 bola zavedená železnica, od roku 1886 mala prepojenie na Toronto. Od roku 1891 má status „town“. Od roku 1925 má status „city“ a v roku 1968 sa spojilo s okolitými obcami čím vytvorilo vtedy najväčšie mesto (rozlohou) v Kanade.
Demografia.
V sčítaní obyvateľstva v roku 2016 malo mesto 51 553 obyvateľov, z toho 41 255 uvádza ako rodný jazyk angličtinu, 6 645 francúzštinu a 2 150 neoficiálne jazyky, z toho 155 jazyky pôvodných obyvateľov. 30 ľudí uvádza češtinu a 5 slovenčinu. 65 ľudí udalo ako etnický pôvod český, 70 slovenský a 60 československý.
Doprava.
Mesto sa nachádza na železničnej križovatke. Krížia sa tu tiež provinčné Cesta 11 a Cesta 17. Nachádza sa tu letisko North Bay Jack Garland Airport (IATA: YYB). V meste funguje North Bay Transit.
Ekonomika.
Obchod z kožušinou má význam doteraz. Drevársky priemysel je tiež dôležitý. V poslednej dobe rastie význam informačných technológií, spracovávania a všeobecného priemyslu. Sídli tu tiež Nipissing University.

</doc>
<doc id="682583" url="https://sk.wikipedia.org/wiki?curid=682583" title="Ovis canadensis">
Ovis canadensis



</doc>
<doc id="682586" url="https://sk.wikipedia.org/wiki?curid=682586" title="Anton Schmidt">
Anton Schmidt

Anton Schmidt môže byť:

</doc>
<doc id="682588" url="https://sk.wikipedia.org/wiki?curid=682588" title="Rita Zeqiriová">
Rita Zeqiriová

Rita Zeqiriová (; * 8. december 1995) je kosovská plavkyňa.
Kariéra.
2016.
Zúčastnila sa Letnej olympiáde 2016 v Riu, ktorá bola jej (zatiaľ) jediná olympiáda. Získala 34. miesto v prsiach na 100 metrov. Táto olympiáda bola prvou s kosovskou účasťou a Zeqiriová bola prvá olympijská plavkyňa krajiny.
V tom istom roku sa zúčastnila aj Európskeho šampionátu.

</doc>
<doc id="682594" url="https://sk.wikipedia.org/wiki?curid=682594" title="Indigo (chemická látka)">
Indigo (chemická látka)

Indigo je organická zlúčenina, ktorá má jasne modrú farbu. Kedysi sa toto farbivo extrahovalo z listov niektorých rastlín rodu "Indigofera", hlavne "Indigofera tinctoria". Rastliny, ktoré produkovali toto farbivo, boli bežne pestované a používané po celom svete, hlavne v Ázii, ako dôležité plodiny. Produkcia farbiva indigo bola ekonomicky dôležitá kvôli historickej vzácnosti modrých farbív.
Väčšina indiga, ktorá sa aktuálne vyrobí, je syntetického pôvodu. Ročne sa ho vyrobí niekoľko tisíc ton. Najčastejšie je spájané s produkciou denimu (rifloviny) a modrých riflí, kde jeho vlastnosti umožňujú rýchle použitie ďalších techník na úpravu farby.
Chemické vlastnosti.
Indigo je tmavomodrý kryštalický prášok, ktorý sublimuje pri teplote 390–392 °C. Je nerozpustné vo vode, etanole a éteroch, ale je rozpustné v DMSO, chloroforme, nitrobenzéne a koncentrovanej kyseline sírovej. 
Indigo absorbuje žiarenie v oranžovej oblasti viditeľného spektra (λmax = 613 nm). Jeho tmavomodrá farba vzniká vďaka konjugovaným dvojitým väzbám, kvôli ktorým je táto molekula planárna. Indigo biela tieto väzby nie sú konjugované a zlúčenina nie je planárna.
Použitie.
Hlavným použitím indiga je farbenie bavlny, hlavne pri tvorbe rifloviny vhodnej na výrobu nohavíc. Na jeden pár nohavíc je v priemere potreba len 3-12 g farbiva. Menšie množstvá sa používajú na farbenie vlny a hodvábu.
Indigokarmín, takisto známy ako indigo, je derivát indiga, ktorý sa tiež používa ako farbivo. Ročne sa ho vyrobí asi 20 tisíc ton, takisto hlavne na tvorbu modrých riflí. Používa sa i ako potravinárske farbivo. V menšej miere sa indigokarmín používa ako redoxný indikátor.

</doc>
<doc id="682597" url="https://sk.wikipedia.org/wiki?curid=682597" title="Indigo">
Indigo

Indigo môže byť:

</doc>
<doc id="682604" url="https://sk.wikipedia.org/wiki?curid=682604" title="Rita Zeqiri">
Rita Zeqiri



</doc>
<doc id="682606" url="https://sk.wikipedia.org/wiki?curid=682606" title="Ketóza">
Ketóza

Ketóza môže byť:

</doc>
<doc id="682608" url="https://sk.wikipedia.org/wiki?curid=682608" title="Dihydrouridín">
Dihydrouridín

Dihydrouridín alebo 5,6-dihydrouridín (skratka D, DHU alebo UH2) je pyrimidínový nukleozid, ktorý vzniká adíciou dvoch atómov vodíka na uridín. Kvôli tomu má dihydrouridín nasýtený kruh. Dihydrouridín sa skladá z bázy dihydrouracilu viazaného na pentózu a vyskytuje sa v molekulách tRNA a rRNA.
Význam v molekulách RNA.
Keďže dihydrouridín nie je planárny, narúša skladacie interakcie v helixoch RNA a destabilizuje jej štruktúru. Naopak stabilizuje C2'-"endo" konformáciu cukru, ktorá je flexibilnejšia než C3'-"endo" konformácia. Tento efekt sa potom uplatňuje i na 5' susednom nukleotide. Na základe toho dihydrouridín destabilizuje lokálnu štruktúru RNA, na rozdiel od pseudouridínu a 2'-"O"-metylovaného uridínu, ktoré lokálnu štruktúru stabilizujú. Dihydrouridín vzniká pôsobením tRNA-dihydrouridiínsyntázy. 
Transferová RNA organizmov, ktoré rastú pri nízkych teplotách (psychrofilné organizmy) obsahujú veľké množstvo dihydrouridínu (v priemere 40-70 %), čo je nutné pre lokálnu flexibilitu tRNA pri alebo pod bodom mrazu.

</doc>
<doc id="682611" url="https://sk.wikipedia.org/wiki?curid=682611" title="Andrew Fletcher">
Andrew Fletcher

Andrew John Leonard Fletcher, známy ako Fletch (* 8. júl 1961, Nottingham – † 26. máj 2022) bol anglický hudobník, člen skupiny Depeche Mode.
Fletcher začínal ako hráč na basovú gitaru v kapele No Romance in China spolu s Vinceom Clarkom, neskôr ale prešiel na klávesové nástroje v skupine Composition of Sound, kde boli jeho spoluhráči Vince a Martin Gore. Títo traja hudobníci potom spolu so spevákom Davidom Gahanom vytvorili skupinu Depeche Mode. Fletcher v kapele nebol nikdy lídrom, viac sa zameriaval na manažérsku činnosť, ktorá bola jeho silnou stránkou. Bol tiež jediným členom, ktorý sa nikdy autorsky nepodieľal na tvorbe Depeche Mode, hoci v jednom rozhovore naznačil, že sa o to v minulosti pokúšal.
Fletcher bol hovorcom skupiny, často vydával vyhlásenia do médií a komunikoval s novinármi, ako to bolo v prípade albumov Exciter v roku 2001 a Playing the Angel v rokoch 2004 a 2005.
Hovorilo sa o ňom, že bol členom, ktorý skupinu stmeľuje a pomáhal nájsť kompromisné riešenie medzi Davom a Martinom v ich autorských roztržkách pri práci na albume "Playing the Angel".
Fletcher bol kritizovaný pre svoj hlas a bol jediným členom skupiny, ktorý nespieval. Počas živých vystúpení býval videný s mikrofónom, ktorý bol ale obvykle vypnutý.
Andy Fletcher založil vydavateľstvo Toast Hawaii. Občas tiež vystupoval ako DJ.
Od 16. januára 1993 bol ženatý, s manželkou Grainne mali 2 deti.

</doc>
<doc id="682612" url="https://sk.wikipedia.org/wiki?curid=682612" title="Andy Fletcher">
Andy Fletcher



</doc>
<doc id="682613" url="https://sk.wikipedia.org/wiki?curid=682613" title="Fletch">
Fletch



</doc>
<doc id="682614" url="https://sk.wikipedia.org/wiki?curid=682614" title="Andy Fletch">
Andy Fletch



</doc>
<doc id="682615" url="https://sk.wikipedia.org/wiki?curid=682615" title="Andrew John Leonard Fletcher">
Andrew John Leonard Fletcher



</doc>
<doc id="682616" url="https://sk.wikipedia.org/wiki?curid=682616" title="Ihlica tŕnistá">
Ihlica tŕnistá



</doc>
<doc id="682617" url="https://sk.wikipedia.org/wiki?curid=682617" title="Cícer">
Cícer

Cícer môže byť:

</doc>
<doc id="682618" url="https://sk.wikipedia.org/wiki?curid=682618" title="Jennifer Ehleová">
Jennifer Ehleová

Jennifer Anne Ehleová (neprechýlene Jennifer Anne Ehle; * 29. december 1969, Winston-Salem, Severná Karolína, USA) je americká herečka. Je dcérou anglickej herečky Rosemary Harrisovej a amerického spisovateľa Johna Ehleho.
Detstvo a mladosť.
Jej prababička z maminej strany je rumunského pôvodu a zo strany jej otca má nemecký a anglický pôvod. Svoje detstvo prežila v USA a v Anglicku. Je dcérou herečky Rosemary Harris a Johna Ehleho.
Kariéra.
Prvý raz sa na Broadwayi objavila ako batoľa, no profesionálne sa herectvu začala venovať až v roku 1991. O rok neskôr si spoločne so svojou matkou Rosemary Harris zahrala tú istú postavu (obe hrali postavu v rôznom veku) v televíznom seriáli "The Camomile Lawn".
Bola obsadená do televízneho seriálu "Pýcha a predsudok" z roku 1995, kde za svoj herecký výkon bola ocenená televíznou cenou BAFTA. V roku 1997 sa objavila prvýkrát vo svojom prvom celovečernom filme "Paradise Road", po boku Glenn Close, Cate Blanchett a Julianny Margulies. V rovnakom roku si zahrala aj v životopisnej dráme "Oscar Wilde".
V roku 2000 získala svoju prvú divadelnú cenu Tony Awards, za jej herecký výkon v divadelnej inscenácii "The Real Thing". Účinkovala tiež po boku Lieva Schreibera v divadelnej inscenácii "Macbeth" a pozitívne recenzia získala aj na svoj herecký výkon v divadelnej inscenácii "The Coast of Utopia", za ktorý získala svoju druhú cenu Tony. 
V roku 2009 získala rolu Catelyn Stark v pilotnom dieli televízneho seriálu "Hra o tróny", ale neskôr rolu odmietla kvôli narodeniu svojej dcéry a nahradila ju herečka Michelle Fairley. O rok neskôr bola obsadená do filmu "Kráľova reč". V roku 2011 si zahrala v dráme "Nákaza" a v rovnakom roku si po boku Patricka Wilsona zahrala v televíznom seriáli "Muž s poslaním". 
V roku 2014 stvárnila jednu z vedľajších úloh vo filme "Robocop". V roku 2020 hrala v televíznom seriáli "The Comey Rule".
Súkromný život.
Od roku 2001 je vydatá za spisovateľa Michaela Ryana, s ktorým má dve deti. 

</doc>
<doc id="682619" url="https://sk.wikipedia.org/wiki?curid=682619" title="Veľká cena Španielska 2022">
Veľká cena Španielska 2022

Veľká cena Španielska 2022 (špa. Formula 1 Pirelli Gran Premio de España 2022) sa uskutočnila 22. mája 2022 na pretekárskom okruhu Circuit de Barcelona-Catalunya v mestečku Montmeló, ktoré leží neďaleko od Barcelony. Boli to šieste preteky sezóny 2022 Majstrovstiev sveta Formule 1. 
V predpolí pretekárskeho víkendu oznámila Formula 1, že zrušila Veľkú cenu Ruska, ktorá bola odrieknutá už pred začiatkom sezóny, bez náhrady. To znamená, že sa v sezóne 2022 uskutoční 22 pretekov, rovnako ako v predchádzajúcom roku.
Pred Veľkou cenou viedol Charles Leclerc v priebežnom poradí šampionátu jazdcov pred Maxom Verstappenom a Sergiom Pérezom.
Priebeh kvalifikácie.
Najrýchlejší čas v kvalifikácii zajazdil pretekár tímu Ferrari Charles Leclerc. Na druhom mieste skončil Max Verstappen z Red Bullu a tretí skončil Leclercov tímový kolega Carlos Sainz.
Priebeh pretekov.
Veľkú cenu vyhral Max Verstappen pred svojím tímovým kolegom Sergiom Pérezom a Georgeom Russellom z Mercedesu. V 27. kole musel Charles Leclerc, ktorý v tom čase viedol Veľkú cenu, odstúpiť z pretekov kvôli technickému problému na jeho pohonnej jednotke.
V dôsledku tohto výsledku stratil monacký pretekar vedenie v priebežnom poradí Majstrovstiev sveta, ktorého sa ujal víťaz Veľkej ceny Španielska Max Verstappen.
Výsledky.
Kvalifikácia.
Poznámky:
Preteky.
Poznámky:

</doc>
<doc id="682621" url="https://sk.wikipedia.org/wiki?curid=682621" title="Krásny kopec">
Krásny kopec

Krásny kopec () je vrch vo Veľkej Fatre. Leží nad obcou Čremošné, približne východne od Turčianskych Teplíc.
Poloha.
Nachádza sa v južnej časti Veľkej Fatry, v geomorfologickom podcelku Bralná Fatra. Leží na hranici Žilinského a Banskobystrického kraja, na pomedzí okresov Turčianske Teplice a Banská Bystrica a zasahuje na katastrálne územie obce Mošovce a Dolný Harmanec. Najbližšími sídlami sú juhovýchodne ležiaci Dolný Harmanec a Turecká, západným smerom Háj, Turčianske Teplice a Čremošné. Vrch patrí do Národného parku Veľká Fatra.
Opis.
Krásny kopec leží v rázsoche, ktorá vybieha južným smerom zo Smrekova () na Črchľu (). Západným smerom sa nachádza Veľký Rakytov (), Rožková () a Lopušná (), južným Priečny vrch () a Črchľa, východným Krížna () a Malá Krížna () a severným Smrekov a Haľamova kopa (). Západne sa zvažujúce svahy odvodňuje potok Teplica do rieky Turiec, východné riečka Bystrica a južné jej prítok Harmanec, smerujúce do Hrona. Na vrchol nevedie značený chodník, no východne ho traverzuje Cesta hrdinov SNP zo sedla Malý Šturec. Južné svahy masívu patria do Chráneného areálu Krásno. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať najmä okolité veľkofatranské vrcholy a blízke Kremnické vrchy, zriedkavo pri priaznivých podmienkach tiež Malú Fatru, Strážovské vrchy, Vtáčnik, Javorie a Poľanu.
Prístup.
Na vrchol nevedie značená turistická trasa, no východným smerom prechádza popod vrchol traverzom značená magistrála. 

</doc>
<doc id="682622" url="https://sk.wikipedia.org/wiki?curid=682622" title="Peter Čerešňák">
Peter Čerešňák

Peter Čerešňák (* 26. január 1993, Trenčín) je slovenský hokejový obranca. 
Je odchovancom klubu HK Dukla Trenčín. Za seniorské mužstvo debutoval v sezóne 2010/11, keď za Duklu odohral 7 zápasov. Ako mládežníckeho reprezentanta ho draftoval klub NHL New York Rangers v roku 2011. Následne hral 2 roky za klub Peterborough Petes v OHL, po ktorých sa vrátil do Trenčínu. Od sezóny 2014/15 hral v českej najvyššej hokejovej súťaži. Jeho prvým klubom v Česku boli HC Vítkovice, kde ho trénoval Peter Oremus. Tu odohral dve sezóny, následne prestúpil do HC Plzeň. Sezóna 2021/22 bola pre Čerešňáka jednou z najúspešnejších; bol jedným najproduktívnejších hráčov a získal ocenenie Obranca sezóny českej ligy. V drese HC Plzeň odohral celkovo šesť sezón, počas ktorých sa s mužstvom prebojoval do semifinále play-off, pred sezónou 2022/23 podpísal zmluvu s klubom HC Dynamo Pardubice.
Reprezentoval na viacerých medzinárodných podujatiach. Hral za Slovensko na mládežníckych podujatiach do 18 a 20 rokov. Bol kapitánom tímu do 18 rokov na majstrovstvách sveta juniorov do 18 rokov v roku 2011, ktoré sa konali v Drážďanoch a Crimmitschau. So svojím tímom však nedokázal zabrániť zostupu do I. divízie na MS. V roku 2014 ho ako 21-ročného nováčika tréner Vladimír Vůjtek prekvapujúco nominoval na Majstrovstvá sveta v Česku. Po prípravných zápasoch so slovenskou reprezentáciou bol nominovaný reprezentačným trénerom Zdenom Cígerom na MS 2017, ktoré sa konali v Kolíne nad Rýnom a Paríži.
Hral aj na Zimných olympijských hrách 2018, kde bol najproduktívnejším Slovákom a na Zimných olympijských hrách v Pekingu 2022, kde získal bronzovú medailu.

</doc>
<doc id="682626" url="https://sk.wikipedia.org/wiki?curid=682626" title="Kyselina 3,4,5-trihydroxybenzoová">
Kyselina 3,4,5-trihydroxybenzoová



</doc>
<doc id="682627" url="https://sk.wikipedia.org/wiki?curid=682627" title="Galoyl">
Galoyl



</doc>
<doc id="682629" url="https://sk.wikipedia.org/wiki?curid=682629" title="Kuang-sü">
Kuang-sü

Kuang-sü (čínsky: 光绪, pchin-jin: Guāngxù), rodným menom Caj-tchien (čínsky: 载湉, pchin-jin: Zǎitián; * 14. august 1871, Peking, Čína† 14. november 1908, Peking) bol čínsky cisár, desiaty z dynastie Čching a deviaty Čching, ktorý vládol nad vlastnou Čínou. Bol bratrancom zosnulého cisára Tchung-č’ a na trón bol dosadený cisárovnou vdovou Cch’-si. Jeho manželkou bola Ťing-fen, neskôr známa ako cisárovná regentka Lung-jü za cisára Pchu I. Cisárova vláda trvala od roku 1875 do roku 1908, ale v praxi vládol bez vplyvu cisárovnej vdovy Cch’-si iba v rokch 1889 až 1898, avšak stále pod jej dohľadom. Inicioval Sto dní reforiem, jeho úsilie však prerušil prevrat cisárovnej vdovy v roku 1898, po ktorom cisár zostal až do svojej smrti v domácom väzení.
Sto dní reforiem.
Sto dní reforiem bolo poslednou snahou o reformu dynastie Čching. Konfuciánsky učenec Kchang Jou-wej a jeho žiak Liang Čchi-čchao sa snažili zaviesť reformy v duchu konfucianizmu. V tom čase sa 27-ročný cisár Kuang-sü priklonil k myšlienkam Kchang Jou-weja, a preto začal s reformistami spolupracovať. Za nominálnej vlády cisára, stále pod dohľadom cisárovnej vdovy, bolo počas 103 dní (11. jún 1898 – 21. september 1898) vydaných okolo 180 cisárskych ediktov. Cieľom reforiem bolo modernizovať skúškový systém na školách a celkovo zriadiť moderný systém vzdelávania, ktorý v tom čase bol zastaraný, a znížiť tak negramotnosť v krajine. Ďalej sa reformy usilovali o industrializáciu, podporu výroby a obchodu, zrušenie sinekúr, o zavedenie princípu kapitalizmu, o modernizáciu armády a konečne o zavedenie konštitučnej monarchie. Hnutie, pretože bolo v duchu konfucianizmu, nespochybňovalo moc cisára, využívalo ho ako symbol zmeny. Reformátori týmto chceli ustanoviť pravidlá štátu, ktoré budú odrážať záujmy obyčajného obyvateľstva. Avšak reformy vo väčšine prípadov zostali len na papieri, pretože hodnostári na dvore čakali na reakciu cisárovnej vdovy, a tak nebol čas reformy zaviesť do praxe.
Reakcie na reformy.
Cisárovná vdova Cch’-si nebola modernizácii a západnému mysleniu naklonená. Ako reakciu na pokus o reformácie cisárovná vdova 21. septembra 1898 zorganizovala štátny prevrat. Kchang Jou-wej a Liang Čchi-čchao utiekli do Japonska, kde pokračovali v politickom boji. Šesť reformátorov, ktorých Cch’-si dopadla bolo popravených, medzi nimi i revolucionár Tchan S'-tchung. Cisár bol uväznený v domácom väzení a reformy boli zrušené.
V nasledujúcom roku vypuklo Boxerské povstanie. Toho istého roku cisárovná vdova využila situáciu a vyhlásila vojnu západu. Po prehre so západnými mocnostiami utiekla Cch’-si s mladým cisárom do Si-anu. Generálni guvernéri čínskych provincií sa rozhodli, že budú pekinské vyhlásenie vojny cudzincom ignorovať a celú vec zvedú na Boxerské povstanie. Ako dôsledok musela Cch’-si nakoniec k reformám, ktoré vychádzali z pôvodných Stodňových reforiem pristúpiť, reformy ale na posilnenie cisárskej moci nestačili a dynastii sa nepodarilo pri moci zostať. Kuang-sü umiera roku 1908, deň pred smrťou Cch’-si a následne na trón nastupuje posledný čínsky cisár Pchu I.
Smrť.
Cisár zomrel v 37 rokoch. Podľa záznamov paláca zomrel prirodzenou smrťou, hoci bolo podozrivé, že mladý cisár umrel deň pred smrťou cisárovnej vdovy, ktorá si nepriala, aby cisár pokračoval v reformách. V roku 2008 bol v jeho tele zistený vysoký obsah arzénu, čo potvrdilo zvesti, že bol otrávený.

</doc>
<doc id="682630" url="https://sk.wikipedia.org/wiki?curid=682630" title="Bora-Hansgrohe">
Bora-Hansgrohe



</doc>
<doc id="682633" url="https://sk.wikipedia.org/wiki?curid=682633" title="Vedecký skepticizmus">
Vedecký skepticizmus

Skeptické hnutie (vedecký alebo racionálny skepticizmus, tiež často skrátene skepticizmus) je moderné sociálne hnutie založené na vede a vedeckej metóde. Zahŕňa použitie skeptickej filozofie, schopností kritického myslenia a vedeckých znalostí a jej metód na empirické tvrdenia. Cieľom hnutia je skúmanie alternatívnych vedeckých a iných tvrdení a určenie, či sú podporené empirickým výskumom a reprodukovateľné, v rámci cesty za „rozširovaním potvrdených znalostí“. Tento proces sa niekedy označuje ako skeptické skúmanie.
Jeho korene možno vysledovať do 19. storočia, kedy začali ľudia verejne klásť otázky ohľadne akceptovania dovtedy nespochybniteľných tvrdení o špiritizme, široko rozšírených povier a pseudovedy. Publikácie ako tie od holandskej Vereniging tegen de Kwakzalverij (1881) tiež mierili na lekárske šarlatánstvo.
Podľa vzoru belgickej organizácie Comité Para, ktorá vznikla v roku 1949, založili Američania Paul Kurtz a Marcello Truzzi v Amherste (New York) v roku 1976 Výbor pre vedecký výskum paranormálnych tvrdení (Committee for the Scientific Investigation of Claims of the Paranormal; CSICOP). Dnes je známy ako Výbor pre skeptické vyšetrovanie (Committee for Skeptical Inquiry; CSI a inšpiroval ostatných k celosvetovému zakladaniu podobných skupín.
Vedecký skepticizmus.
Vedecký skepticizmus alebo racionálny skepticizmus (skrátnenie aj skepticizmus) je epistemologický postoj, pri ktorom osoba spochybňuje pravdivosť tvrdení, ku ktorým neexistuje empirický dôkaz. V praxi sa termín častejšie vzťahuje na skúmanie tvrdení a teórií, ktoré sa pohybujú mimo štandardnej vedy, ako k bežným vedeckým debatám a sporom. Vedecký skepticizmus sa odlišuje od filozofického skepticizmu, ktorý spochybňuje schopnosť človeka získať akúkoľvek znalosť o podstate sveta zo zmyslovej skúsenosti, a podobného ale takisto odlišného metodologického skepticizmu, čo je systematický postoj spochybňovania pravdivosti všetkých názorov.
"Nový skepticizmus" opísaný Paulom Kurtzom v roku 1992 je vedecký skepticizmus. Napríklad Robert K. Merton tvrdí, že všetky myšlienky musia byť testované a majú byť cieľom dôslednej a štruktúrovanej spoločenskej kontroly (ako uvádza v Mertoniánskych normách).
Podľa profesora dejín náboženstva Olava Hammera je dôležitým rozdielom od klasického skepticizmu to, že vedecký skepticizmus nie je úplne totožný s klasickým pyrrhoniánskym skepticizmom, ktorý by spochybňoval všetky druhy znalostí, vrátane tých získaných modernou vedou. Podľa Hammera, „intelektuálnych predchodcov moderného skeptického hnutia možno skôr nájsť medzi mnohými spisovateľmi minulosti, ktorí argumentovali proti predstavám, s ktorými sa nestotožňovali.“
K vedeckému skepticizmu sa vzťahujú nasledovné citáty:
„Stručne; skeptikom je ten, kto je ochotný spochybniť akékoľvek tvrdenie o pravde, žiadajúc jasnosť definície, konzistenciu v logike a adekvátnosť dôkazov. Použitie skepticizmu je preto nevyhnutnou súčasťou objektívneho vedeckého skúmania a hľadania hodnoverných vedomostí.“ (Paul Kurtz: "The New Skepticism", 1992, str. 9)
„Skeptické myslenie je prostriedkom na vytvorenie a pochopenie odôvodneného argumentu a - veľmi dôležité - na rozoznanie argumentu klamného či podvodného. Otázka nie je, či sa nám záver, ktorý vyplynie z reťaze argumentov páči, ale či tento záver vyplýva z premisy alebo východiskového bodu a či táto premisa je správna.“ (Carl Sagan; "The Demon-Haunted World", 1995, str. 197)
„Veda je [...] spôsob skeptického výsluchu s dobrým pochopením ľudskej omylnosti. Ak nie sme schopní klásť skeptické otázky, aby sme spovedali tých, ktorí nám hovoria, že niečo je pravda, byť nedôverčiví k autoritám, potom sme pripravení padnúť do pazúrov prvého šarlatána, politického či náboženského, ktorý ide okolo.“ (Carl Sagan)
„Vedecký skepticizmus (je) prax alebo projekt štúdia paranormálnych alebo pseudovedeckých tvrdení ďalekohľadom vedy a kritického bádania, s následným zdieľaním týchto výsledkov s verejnosťou.“ (Daniel Loxton)
„Skeptik je ten, kto dáva prednosť názorom a záverom, ktoré sú hodnoverné a overené pred tými, ktoré sú utešujúce alebo vyhovujúce, a preto dôsledne a otvorene aplikuje metódy vedy a rozumu na všetky empirické tvrdenia, najmä svoje vlastné. Skeptik priebežne upravuje akceptovanie akéhokoľvek tvrdenia s pomocou platnej logiky, poctivého a systematického hodnotenia dostupných dôkazov; študuje chyby ľudského myslenia a spôsoby klamov tak, aby sa vyhol oklamaniu inými alebo samým sebou. Skepticizmus si cení metódu nad akýkoľvek čiastočný záver.“ (Steven Novella)
„Skepticizmus je provizórny prístup k tvrdeniam. Je to použitie rozumu na každú a všetky idey — nič nie je nedotknuteľné. Inými slovami, skepticizmus je metóda, nie postoj.“ (The Skeptics Society)
„Pravý význam slova "skepticizmus" nemá nič spoločné s nedôverou, pochybnosťou alebo odmietaním. Skepticizmus je proces uplatňovania rozumu a kritického myslenia na určenie hodnovernosti. "Je to spôsob ako nájsť podložený záver, nie jeho predpojaté odôvodnenie."“ (Brian Dunning)
Pokiaľ ide o skeptické sociálne hnutie, Loxton sa odvoláva na ďalšie hnutia, ktoré už predtým propagovali „humanizmus, ateizmus, racionalizmus, vedecké vzdelávanie a dokonca kritické myslenie“. Videl dopyt pre nové hnutie — hnutie ľudí nazývaných „skeptici“ — založený na chýbaní záujmu vedeckej komunity venovať sa paranormálnym a pseudovedeckým tvrdeniam. Spolu s Kendrickom Frazierom opísal toto hnutie ako náhradníka za inštitucionalizovanú vedu v tejto oblasti. Hnutie ustanovilo osobitný študijný odbor a poskytlo organizačnú štruktúru, keďže „dlho existujúcemu žánru individuálnej skeptickej literárnej tvorby“ chýbala takáto komunita a zázemie. Skeptické organizácie bežne zvyknú mať medzi svojimi cieľmi vedecké vzdelanie a propagáciu vedy.
Prehľad.
Vedeckí skeptici tvrdia, že empirický výskum reality vedie k najspoľahlivejším empirickým poznatkom, a že k tomuto účelu sa najviac hodí vedecká metóda. Pokúšajú sa hodnotiť tvrdenia na báze ich overiteľnosti a falzifikovateľnosti a sú proti akceptovaniu tvrdení založených na viere či nepriamych alebo nepodložených dôkazoch. Skeptici často smerujú svoju kritiku na tvrdenia, ktoré považujú za ťažko uveriteľné, pochybné alebo zjavne v protiklade so všeobecne akceptovanou vedou. Vedeckí skeptici netvrdia, že neobyčajné tvrdenia by mali byť automaticky a priori odmietnuté — skôr argumentujú, že tvrdenia o paranormálnom alebo anomálnom úkaze by mali byť kriticky preskúmané a že mimoriadne tvrdenia vyžadujú vo svoj prospech mimoriadne dôkazy predtým, než ich akceptujú ako hodnoverné. Z pohľadu vedy sú teórie posudzované podľa mnohých kritérií, ako je falzifikovateľnosť, Occamova britva, Morganov kánon, sila metódy alebo podľa schopnosti, s akou sa jej predpovede zhodujú s experimentálnymi výsledkami. Skepticizmus by mal byť všeobecne považovaný za súčasť vedeckej metódy; napríklad experimentálny výsledok nie je považovaný za všeobecne uznaný či platný, kým nie je viac krát nezávisle zopakovaný.
Spektrum skeptikov možno rozdeliť na tzv. „mokrých“ a „suchých“, čo je rozdelenie primárne založené na úrovni stretov s tými, ktorí propagujú pseudovedecké tvrdenia. „Suchí“ skeptici dávajú prednosť odhaleniu podstaty a výsmechu, dôvodom je snaha, aby príslušní „promotéri“ nezískavali zbytočnú pozornosť a falošnú kredibilitu. „Mokrí“ skeptici dávajú prednosť pomalšej a premyslenejšej angažovanosti s cieľom nepôsobiť nedbalo a neuvážene, a aby sa tak nezačali podobať skupinám, voči ktorým sú ako skeptici v opozícii.
Podľa Rona Lindsaya aj keď sa niektoré z tvrdení zdajú byť neškodné, je dôležité pokračovať v upozorňovaní na ne a na spôsoby myslenia, ktoré k nim vedú, aby sme „tu nemali oveľa viac ľudí veriacich, že 19. november bol zinscenovaný, klimatická zmena je hoax, naša vláda je pod kontrolou mimozemšťanov a podobne - a že tieto názory majú ďaleko od neškodnosti.“
Hnutie CSICOP, v podstate založené mužmi, malo neskôr problémy s obvineniami zo sexizmu. Na disparitu medzi mužmi a ženami upozornila v roku 1985 Mary Coulmanová, neskôr v roku 2011 prominentná skeptička Rebecca Watsona na obťažovanie členiek hnutia; následne sa sama stala cieľom online obťažovania.
Odhaľovanie podstaty (debunk) a racionálne informácie/výskum.
Termín „debunk“ (slovensky odhaľovanie podstaty, rozkrývanie klamu; čoraz častejšie je anglická forma slova používaná i v slovenskom slangovom prostredí) sa používa na opis snáh skeptikov odhaliť alebo diskreditovať tvrdenia, ktoré považujú za falošné, prehnané alebo tendenčné. Je významovo úzko spojený so skeptickým výskumom či vyšetrovaním kontroverzných tém (pozri Zoznam tém považovaných za pseudovedu) ako sú UFO, tvrdenia o paranormálnych udalostiach, bájnych zvieratách, konšpiračné teórie, alternatívna medicína, náboženstvo alebo okrajové oblasti vedeckého alebo pseudovedeckého bádania.
Ďalšie témy, ktoré vedecká skeptická literatúra spochybňuje zahrňujú tvrdenia o účinku rôznych potravín, procedúr a alternatívnej medicíny na zdravie; prijateľnosť a existenciu nadprirodzených schopností (napríklad veštenie z tarotových kariet) alebo entít (napr. duchov, anjelov, bohov); monštier kryptozoológie (napr. Lochnesskej príšery); a tiež kreacionizmus/inteligentný dizajn, virgule a ďalšie tvrdenia, ktorých pravdivosť skeptici považujú na základe vedeckých poznatkov za nepravdepodobnú.
Skeptici ako James Randi sa stali známymi práve odhaľovaním podstaty takýchto rôznych falošných tvrdení. Paranormálny vyšetrovateľ Joe Nickell však upozorňuje, že „debunkeri“ musia byť opatrní a pristupovať k analýze paranormálnych tvrdení s vážnosťou a bez predsudkov.
Zarážajúcou charakteristikou skeptického hnutia je fakt, že hoci väčšina skúmaných tvrdení, ako napríklad fungovanie astrológie či homeopatie bola opakovane vyvrátená, stále zostávajú populárne. Frazier v eoku 2018 znovu zdôraznil, že „potrebujeme nezávislý, na vede a faktoch postavený kritický výskum a vyšetrovanie možno viac ako kedykoľvek predtým v našich dejinách.“
Komunita vedeckých skeptikov sa tradične zamerala na to, čomu ľudia veria, namiesto toho prečo veria — môžu existovať psychologické, kognitívne alebo inštinktívne dôvody pre vieru, aj keď je pre ňu veľmi málo dôkazov. Podľa Hammera množstvo literatúry vyprodukovanej skeptickým hnutím pracuje s implicitným modelom, že viera v iracionálno je založená na vedeckej neznalosti alebo kognitívnych klamoch. Ukazuje na skeptickú diskusiu o astrológii: Skeptická predstava o astrológii ako „hypotéze ktorá zlyhala“ nerieši základné antropologické predstavy o astrológii ako forme ritualizovaného veštenia. Kým antropologický prístup sa pokúša činnosť astrológov a ich klientov vysvetliť, záujem skeptického hnutia o kultúrne aspekty takejto viery je malý.
Podľa sociológa Davida J. Hessa má skeptický diškurz tendenciu oddeľovať vedu a skeptický projekt od jeho sociálnych a ekonomických aspektov. Tvrdí, že z tejto perspektívy skepticizmus preberá určité aspekty posvätného diskurzu, ako v "Elementary Forms of the Religious Life" Emila Durkheima — Veda, videná ako čistá a posvätná (pohľad potencovaný hodnotami myslenia a rozumu) ja postavená mimo populárne paranormálno, na ktoré sa hľadí ako vulgárne a svetské; stierajú sa tak hranice medzi vedou a náboženstvom. Hess uvádza tiež silnú tendenciu k tomu, že skeptici aj ich oponenti vidia druhú stranu ako bytosti poháňané materialistickou filozofiou a finančným ziskom a seba považujú za tých, ktorí majú čistejšie úmysly.
Nebezpečenstvo pseudovedy.
Aj keď všetky pseudovedecké tvrdenia nie sú nevyhnutne nebezpečné, niektoré môžu byť potenciálne škodlivé. Platón veril, že zbavovanie ľudí nevedomosti napriek ich počiatočnému odporu je veľká a úctyhodná vec. Moderní skeptickí autori k tejto otázke pristupujú rôznymi spôsobmi. Bertrand Russell tvrdil, že konanie niektorých osôb založené na tvrdeniach, pre ktoré neexistujú dôkazy o ich účinnosti, môže vyústiť do deštruktívnych činov. James Randi často písal o problémoch s podvodmi veštcov a rôznych liečiteľov vierou. Nekvalifikovaná liečiteľská prax a alternatívna medicína môže skončiť vážnym zranením a smrťou. Skeptický aktivista Tim Farley, ktorý sa podujal vytvoriť katalóg škodlivých pseudovedeckých praktík a prípadov ujmy, ktoré spôsobili, odhaduje zdokumentované číslo poranených a zabitých na viac ako 600 000. Richard Dawkins upozorňuje na náboženstvo ako zdroj násilia (najmä vo svojej knihe "Boží blud"), a považuje kreacionizmus za ohrozenie biológie. Niektorí skeptici, ako napríklad tvorci podkastu The Skeptics' Guide to the Universe sa stavajú proti určitým novým náboženským hnutiam, z dôvodou ich kultistickému správaniu.
Leo Igwe, asistent na the Bayreuth International Graduate School of African Studies a vedecký pracovník James Randi Educational Foundation (JREF), napísal "A Manifesto for a Skeptical Africa (Manifest skeptickej Afriky)", ktorý následne podporilo mnoho verejných aktivistov v Afrike, rovnako ako skeptici z celého sveta. Je nigérijský ochranca ľudských práv a bojovník proti následkom obvinení detí z čarodejníctva. Igwe sa dostal do sporu s vysoko postavenými ľuďmi veriacimi v čarodejníctvo, čo viedlo k útokom na neho a jeho rodinu.
Pseudoskepticizmus.
Richard Cameron Wilson v článku v "New Statesman" píše, že „falošný skeptik je v skutočnosti maskovaný dogmatik, ktorý je ešte nebezpečnejší vďaka svojmu úspešnému maskovaniu pod plášťom nezaujatého a slobodomyseľného prieskumníka“. Niektorí obhajcovia diskreditovaných intelektuálnych názorov (ako popieranie AIDS, holokaustu či klimatickej zmeny) sa pseudoskepticky štylizujú a označujú samých seba za „skeptikov“. A to napriek pre nich typickému vyzobávaniu hrozienok dôkazov, ktoré vyhovujú ich preexistujúcemu názoru. Podľa Wilsona, ktorý na tento fenomén upozornil v roku 2008 vo svojej knihe "Don't Get Fooled Again", charakteristickým znakom falošného skepticizmu je, že sa nezameriava na hľadanie nestrannej pravdy, ale na obranu predpojatej ideologickej pozície.
Niekedy je z tohto dôvodu kritizovaný samotný vedecký skepticizmus. Termín "pseudoskepticizmus" sa občas používa v kontroverzných oblastiach, kde existuje zo strany vedeckých skeptikov silná opozícia. Napríklad v roku 1994 popísala Susan Blackmoreová, parapsychologička, ktorá sa stala skeptičkou a nakoniec v roku 1991 členkou Committee for the Scientific Investigation of Claims of the Paranormal (CSICOP), čosi, čo označila ako „najhorší druh pseudoskepticizmu“:
Na margo nálepiek „dogmatické“ a „patologické“, ktoré adresovala „Association for Skeptical Investigation“ názorom kritikov paranormálneho výskumu, Bob Carroll z "Skeptic's Dictionary" argumentuje, že toto združenie „je skupina pseudoskeptických paranormálnych výskumníkov a podporovateľov, ktorí neprijímajú kritiku paranormálnych výskumov skutočne pravými skeptikmi a ľuďmi s kritickým myslením. Jediný skepticizmus, ktorý táto skupina propaguje je skepticizmus voči kritikom, ktorí kritizujú ich paranormálne výskumy.“
Dejiny.
Historické korene.
Podľa skeptického autora Daniela Loxtona, je „skepticizmus príbeh bez začiatku alebo konca“. Jeho článok z roku 2013 v časopise "Skeptic" „Why Is There a Skeptical Movement (Prečo tu je skeptické hnutie)“ odkazuje na históriu dvoch tisícročí paranormálneho skepticizmu. Je toho názoru, že praktikovanie, problémy a základné koncepty sa objavujú už v staroveku a odkazuje na príbehy o vyvracaní, uvádzané v niektorých verziách Starého zákona, kde prorok Daniel odhaľuje príbeh o „žijúcej“ soche ako podvod. Podľa Loxtona sa v priebehu dejín objavujú ďalšie príklady jedincov praktikujúcich kritický prístup, píšúcich knihy alebo verejne vystupujúcich proti konkrétnym podvodom a populárnym poverám, ako napríklad Lukianos zo Samosaty (2. storočie), Michel de Montaigne (16. storočie), Thomas Ady a Thomas Browne (17. storočie), Antoine Lavoisier a Benjamin Franklin (18. storočie), mnoho rôznych filozofov, vedcov a kúzelníkov počas 19. a začiatkom 20. storočia až k Harrymu Houdinimu a po ňom. Avšak skeptici spájajúci sa v spoločnostiach, ktoré skúmajú paranormálnu a okrajovú vedu sú moderný fenomén.
Dve ranné historické práce s vplyvom na skeptické hnutie boli "Foibles and Fallacies of Science" (1924) Daniela Webstera Heringa a "The Psychology of the Occult" D. H. Rawcliffa.
Loxton zmieňuje belgickú Comité Para (1949) ako najstaršiu skeptickú organizáciu so „širokým mandátom“. Hoci ešte pred ňou vznikla holandská Vereniging tegen de Kwakzalverij (VtdK) (1881), ktára je preto ostatnými považovaná za najstaršiu, VtdK sa zameriavala iba na boj proti šarlatánstvu a preto mala 'úzky mandát'. Comité Para bola čiastočne založená ako reakcia na predátorský priemysel falošných médií, ktorý zneužíval smútiacich príbuzných ľudí, ktorí zmizli počas 2. svetovej vojny. V protiklade, Michael Shermer považuje za začiatok moderného skeptického hnutia knihu Martina Gardnera z roku 1952 "Fads and Fallacies in the Name of Science".
V roku 1968 bola založená Fancúzska asociácia pre vedecké informácie (AFIS). AFIS sa usiluje brániť vedu voči tým, ktorí popierajú jej kultúrnu hodnotu, zneužívajú ju na kriminálne účely alebo ju využívajú ako krytie šarlatánskych praktík. Podľa AFIS nedokáže veda samotná ani jednotlivec použitím vedeckej metódy vyriešiť problémy ľudstva. Tvrdí však, že ľudia by mali byť informovaní o vedeckom a technickom pokroku a problémoch, ktoré pomáha riešiť. Jej periodikum, "Science et pseudo-sciences", sa pokúša šíriť vedecké informácie spôsobom, ktorému dokáže rozumieť každý.
CSICOP a súčasný skepticizmus.
V roku 1976 bol v Spojených štátoch založený Výbor pre vedecký výskum paranormálnych tvrdení (Committee for the Scientific Investigation of Claims of the Paranormal - CSICOP), od novembra 2006 známy ako Výbor pre výskum skepticizmu (Committee for Skeptical Inquiry - CSI). Jeho vznik považujú viacerí za „zrodenie moderného skepticizmu“. Jeho zakladateľ Paul Kurtz ho v skutočnosti vytvoril podľa vzoru Comité Para, a to vrátane jeho názvu. Kurtzov motív bolo „zdesenie ... nad rastúcou vlnou viery v paranormálno a nedostatok jeho adekvátneho vedeckého výskumu.“
Kurtz bol okrem iného aj ateista a zakladateľ Výboru pre vedecký výskum náboženskej viery (Committee for the Scientific Examination of Religion). Aj keď videl, že skeptické hnutie zahŕňa oba aspekty, odporúčal CSICOP sa zamerať na paranormálne a pseudovedecké tvrdenia a nechať náboženské aspekty iným. Hoci nie najstaršia, CSICOP bola „najúspešnejšia severoamerická skeptická organizácia súčasnosti“, ktorá vo svojom periodiku "Skeptical Inquirer" spopularizovala termíny „skeptik“, „skeptický“ a „skepticizmus“, a priamo inšpirovala založenie mnohých ďalších skeptických organizácií na celom svete, najmä v Európe. Patria medzi ne Australian Skeptics (1980), Vetenskap och Folkbildning (Švédsko, 1982), New Zealand Skeptics (1986), GWUP (Rakúsko, Nemecko a Švajčiarsko, 1987), Skepsis r.y. (Fínsko, 1987), Stichting Skepsis (Holandsko, 1987), CICAP (Taliansko, 1989) a SKEPP (holandsky hovoriace Belgicko, 1990).
Okrem vedcov boli vo vyšetrovaní a odhaľovaní šarlatánov dôležití aj javiskoví kúzelníci ako James Randi. V roku 1996 Randi vytvoril Vzdelávaciu nadáciu Jamesa Randiho (James Randi Educational Foundation - JREF) a Miliónovú paranormálnu výzvu (One Million Dollar Paranormal Challenge), kde každý, kto dokáže demonštrovať paranormálne schopnosti pri vzájomne dohodnutých kontrolovaných podmienkach, môže získať milión dolárov. Po Randiho odchode v roku 2015 bola výzva JREF oficiálne ukončená, pričom ju nikto nedokázal úspešne zdolať.
Ďalšie vplyvné druhogeneračné americké organizácie boli Spoločnosť skeptikov (The Skeptics Society; založená v roku 1992 Michaelom Shermerom), Novoanglická skeptická spoločnosť (New England Skeptical Society; vznik v roku 1996) a Nezávislá vyšetrovacia skupina (Independent Investigations Group; vytvorená v roku 2000 Jamesom Underdownom).
Po roku 1989.
Po revolučnom roku 1989 zažila východná Európa vlnu šarlatánstva a viery v paranormálne javy, ktorú už nebrzdili všeobecne sekulárne komunistické režimy, železná opona a s ňou spojené informačné bariéry. Nasledovalo založenie mnohých nových skeptických organizácii, primárne zväčša s cieľom chrániť spotrebiteľov. Patrili k nim Český klub skeptikov SISYFOS (1995), Maďarská spoločnosť skeptikov (2006), Poľský klub skeptikov (2010) a rusky hovoriaca Spoločnosť skeptikov (2013). Rakúska skeptická spoločnosť vo Viedni (založená v roku 2002) zápasila s problémami ako „vitalizovaná voda“ Johanna Grandera a používaniu prútikárstva v Rakúskom parlamente.
Euŕopsky kongres skeptikov (European Skeptics Congress - ESC) sa v Európe koná od roku 1989, od roku 1994 koordinovaný Európskym združením skeptických organizácií (European Council of Skeptical Organizations). V Spojených štátoch je od roku 2003 najdôležitejšou skeptickou konferenciou The Amaz!ng Meeting (TAM) organizovaný JREF v Las Vegas. Od roku 2010 Merseyside Skeptics Society a Greater Manchester Skeptics spoločne organizujú (QED) v Manchesteri v Spojenom kráľovstve. Konajú sa aj Svetové kongresy skeptikov, menovite v Buffale, štát New York (1996), Heidelbergu v Nemecku (1998), v Sydney v Austrálii (2000), v Burbanku, štát California (2002), v Abano Terme v Taliansku (2004) a v Berlíne v Nemecku (2012).
V roku 1991 Center for Inquiry, americký think-tank, priviedol pod svoje krídla CSICOP a Council for Secular Humanism (CSH). V januári 2016 sa k nemu pripojila Richard Dawkins Foundation for Reason and Science.
Významné skeptické projekty.
Guerrilla Skepticism na Wikipédii.
V roku 2010 spustila Susan Gerbic v snahe spopularizovať skeptické myšlienky v širokej populácií projekt Guerrilla Skepticism on Wikipedia (GSoW), ktorého cieľlom bolo zlepšiť a rozšíriť skeptický obsah na Wikipédii. V roku 2017 obdržala Gerbic (ktorá sa v roku 2018 stala členkou výboru Committee for Skeptical Inquiry) a jej GSoW tím ocenenie od James Randi Educational Foundation, predávané „osobe alebo organizácii, ktorá najlepšie reprezentuje ducha nadácie podporou kritických otázok a hľadaním nezaujatých a na faktoch založených odpovedí. Sme radi, že môžeme oceniť Susaninu snahu získať a trénovať tím editorov, ktorí neustále vylepšujú Wikipédiu ako verejný zdroj racionality a vedeckých myšlienok.“
V júli 2018 "Wired" informoval, že GSoW tím tvorí už viac ako 120 dobrovoľných editorov z celého sveta a že sú spoločne zodpovední za vytvorenie alebo vylepšenie niektorých z najpopulárnejších článkov na Wikipédii o skeptických témach. Do júla 2018 tento tím vytvoril alebo kompletne prepísal viac ako 630 článkov Wikipédie v mnohých jazykoch, ktoré mali dohromady viac ako 28 miliónov zobrazení.
Významné skeptické médiá.
Knihy
Časopisy
Televízne programy
Podcasty

</doc>
<doc id="682635" url="https://sk.wikipedia.org/wiki?curid=682635" title="Skeptické hnutie">
Skeptické hnutie



</doc>
<doc id="682636" url="https://sk.wikipedia.org/wiki?curid=682636" title="Racionálny skepticizmus">
Racionálny skepticizmus



</doc>
<doc id="682644" url="https://sk.wikipedia.org/wiki?curid=682644" title="14 naj... Unplugged">
14 naj... Unplugged

14 naj... Unplugged je koncertný album slovenského speváka Roba Grigorova a skupiny Midi, ktorý vyšiel v roku 1995.

</doc>
<doc id="682645" url="https://sk.wikipedia.org/wiki?curid=682645" title="Katarína Boloňská">
Katarína Boloňská



</doc>
<doc id="682646" url="https://sk.wikipedia.org/wiki?curid=682646" title="Veľká cena Monaka 2022">
Veľká cena Monaka 2022

Veľká cena Monaka 2022 (fra. Formula 1 Grand Prix De Monaco 2022) sa uskutočnila 29. mája 2022 na pretekárskom okruhu Circuit de Monaco v Monte Carle, na pobreží Stredozemného mora. Boli to siedme preteky sezóny 2022 Majstrovstiev sveta Formule 1.
Pred Veľkou cenou bol Max Verstappen na čele celkového poradia jazdcov. Na druhom mieste ležal Charles Leclerc a na treťom Sergio Pérez.
Priebeh kvalifikácie.
Charles Leclerc získal Pole Position na domácej pôde pred svojím tímovým kolegom z Ferrari Carlosom Sainzom a Sergiom Pérezom z tímu Red Bull. Kvalifikácia bola dvakrát prerušená červenými vlajkami: prvýkrát v Q1, keď sa Yuki Tsunoda dotkol ochranných bariér, a druhýkrát tesne pred koncom záverečnej časti kvalifikácie, keď Pérez havaroval v 8. zákrute a Carlos Sainz s ním následne kolidoval, čo zablokovalo trať. Po druhom prerušení kvalifikácia už nebola reštartovaná.
Priebeh pretekov.
Sergio Pérez vyhral v Monaku tretie preteky v kariére, čím sa stal najúspešnejším mexickým jazdcom v histórii F1. Druhý skončil Carlos Sainz a tretí Max Verstappen, Pérezov tímový kolega v Red Bulle.
Začiatok pretekov bol pôvodne naplánovaný na 29. mája o 15:00 miestneho času, ale kvôli silnému dažďu bol štart pretekov spočiatku odsunutý približne o štvrťhodinu. O 15:18 potom jazdci odjazdili jedno kolo za bezpečnostným vozidlom, než sa opäť vrátili do boxov a bola vyvesená červená vlajka, čo znamenalo prerušenie štartovej procedúry. Až o 16:05 boli preteky napokon odštartované za safety carom, ktorý po troch kolách opäť zašiel do boxov. Po štarte pretekov sa poradie na čele poľa nezmenilo: Charles Leclerc, ktorý v predchádzajúci deň získal Pole Position, pred Carlosom Sainzom a Sergiom Pérezom. Všetci jazdci jazdili v začiatočných fázach Veľkej ceny mimoriadne opatrne kvôli mokrej trati v úzkych uliciach Monaka. Trať však postupne osychala a jazdci prešli z dažďových pneumatík na intermediálne a potom na slicky (s výnimkou Carlosa Sainza, ktorý prešiel z dažďových pneumatík rovno na suché). Najlepšie strategické rozhodnutia pri tom učinil tím Red Bull: Sergio Pérez sa dostal na prvé miesto vďaka šikovnej voľbe pneumatík a Max Verstappen si taktiež polepšil zo štvrtého na tretie miesto; jazdec Ferrari Charles Leclerc naopak klesol z prvého na štvrté miesto v dôsledku zastávok v boxoch. V 30. kole boli preteky opäť prerušené, tentoraz kvôli nehode Micka Schumachera, v dôsledku ktorej bolo jeho vozidlo vážne poškodené, ale našťastie sa mu nič nestalo. Po 20-minútovom prerušení a troch kolách za bezpečnostným vozidlom sa v pretekoch pokračovalo. Pérez viedol preteky pred Sainzom a Verstappenom. Napriek zhoršujúcim sa pneumatikám sa mexický pretekár dokázal udržať pred svojimi prenasledovateľmi až do konca a vyhrať preteky, ktoré sa kvôli dvojhodinovému limitu skončili už po 64 kolách namiesto pôvodne plánovaných 77.
Výsledky.
Preteky.
Poznámky:

</doc>
<doc id="682649" url="https://sk.wikipedia.org/wiki?curid=682649" title="Dennis the Menace and Gnasher">
Dennis the Menace and Gnasher

Dennis the Menace and Gnasher (pôvodne Dennis the Menace, neskôr Dennis and Gnasher) je dlhotrvajúci strip v britskom komikse "The Beano", ktorý vydáva spoločnosť DC Thomson v Dundee. V komikse účinkuje chlapec Dennis the Menace a jeho abesínsky drôtosrstý pes Gnasher.
Strip sa prvýkrát objavil v čísle 452 zo 17. marca 1951 a v predaji bol od 12. marca 1951. Je to najdlhší strip v komikse. Nápad a názov postavy vznikli, keď redaktor komiksu počul britskú music-hallovú pieseň s refrénom „I’m Dennis the Menace from Venice“. Vytvorenie Dennisa v 50. rokoch 20. storočia viedlo k nárastu predaja "The Beano". Od vydania čísla 1678 (zo 14. septembra 1974) Dennisa the Menace na titulnej strane nahradil Biffo the Bear, a odvtedy je tam.
Zhodou okolností 12. marca 1951 debutoval v USA ďalší komiks s názvom "Dennis the Menace". Výsledkom toho je, že americká séria bola pôvodne pre britské publikum premenovaná na "Dennis", zatiaľ čo účinkovania britskej postavy sa mimo Spojeného kráľovstva často nazývajú "Dennis and Gnasher".
Dennis je archetypálny, zle vychovaný školák. Hlavná opakujúca sa dejová línia v priebehu rokov predstavuje jeho násilnú kampaň proti gangu „softies“ (zženštilých, dobre vychovaných chlapcov), najmä Waltera the Softyho. Walter sa pri mnohých príležitostiach ocitne v nepriaznivých podmienkach, aj keď sa niekedy smeje naposledy. Autor Michael Rosen uvádza, že „vo väčšine kníh pre deti sa zlé dieťa stáva dobrým – ale skvelá vec na Dennisovi je, že sa nikdy nezlepší.“
Strip "Dennis the Menace and Gnasher" prvýkrát nakreslil David Law (19511970), ktorý daroval zlomyseľnému chlapcovi svoj charakteristický červeno-čierno pruhovaný odev, veľké topánky a diabolský úsmev. Neskôr David Sutherland (19701998) a David Parkins prevzal vedenie od roku 1998 do roku 2006, hoci Nigel Parkinson po roku 2002 získal leví podiel na stripoch a Jimmy Hansen sa s ním v rokoch 200506 striedal. Tom Paterson nakreslil niekoľko druhých Dennisových stripov pre zadné strany komiksu. Barrie Appleby vytvoril kresbu pre sériu "Beano Superstars", ktorá sa ku koncu svojej série uchýlila väčšinou k stripom založeným na televíznom seriáli. V roku 2011 sa stal hlavným umelcom Dennisa. V roku 2012 bol Nigel Parkinson vymenovaný za jediného oficiálneho umelca Dennisa. Dennisovi sa vrátil jeho predchádzajúci vzhľad a osobnosť – mesiac nato začal Nigel Auchterlounie písať pre Dennisa a prinútil ho (a ostatné postavy) mať širšie osobnosti. Auchterlounie sa od prevzatia Dennisa ukázal ako veľmi populárny spisovateľ. Dennis a Gnasher zostali maskotmi "The Beano".

</doc>
<doc id="682650" url="https://sk.wikipedia.org/wiki?curid=682650" title="Strip">
Strip

Strip je veľmi krátky, väčšinou čiernobiely vtipný komiks, pozostávajúci iba z 2 až 6 políčok tvoriacich prúžok (angl. "strip"). Uverejňuje sa väčšinou v spodnej časti novinovej stránky, kde má tento špecifický typ komiksu svoj pôvod.

</doc>
<doc id="682651" url="https://sk.wikipedia.org/wiki?curid=682651" title="Črchľa (vrch vo Veľkej Fatre)">
Črchľa (vrch vo Veľkej Fatre)

Črchľa () je vrch vo Veľkej Fatre. Leží nad obcou Dolný Harmanec, približne severozápadne od Banskej Bystrice.
Poloha.
Nachádza sa v južnej časti Veľkej Fatry, v geomorfologickom podcelku Bralná Fatra. Leží v Banskobystrickom kraji, v okrese Banská Bystrica a na katastrálnom území obce Dolný Harmanec. Najbližšími sídlami sú východne situovaná Turecká a Staré Hory a južne ležiaci Dolný Harmanec. Vrch patrí do Národného parku Veľká Fatra.
Opis.
Črchľa leží v rázsoche, ktorá vybieha južným smerom zo Smrekova () cez Krásny kopec (). Západným smerom sa nachádza Lopušná () a Holý kopec (), južným Kosienky () a Vápenica (), východným Predný Japeň () a Líška () a severným Malá Krížna (), Smrekov a Krásny kopec. Masív patrí do povodia Hrona, kde vodu odvádza riečka Bystrica a jej prítoky. Na vrchol nevedie značený chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať najmä okolité veľkofatranské vrcholy a blízke Kremnické vrchy, pri priaznivých podmienkach tiež Strážovské vrchy, Javorie, Poľanu a Nízke Tatry.
Prístup.
Na vrchol nevedie značená turistická trasa, no západným úpätím vedie značka z rázc. Veľký tunel.

</doc>
<doc id="682655" url="https://sk.wikipedia.org/wiki?curid=682655" title="Prostetická skupina">
Prostetická skupina

Prostetická skupina je neaminokyselinová (nepeptidová) zložka štruktúry konjugovaných proteínov (heteroproteínov), ktorá je pevne viazaná na apoproteín. Zvyčajne je to organická molekula, ktorá je kovalentne viazaná na bielkovinu. Nemala by byť zamieňaná s kofaktorom, ktorý sa takisto viaže na apoenzým (holoproteín alebo heteroproteín) pomocou nekovalentných interakcií. Prostetická skupina je teda na bielkovinu viazaná pevnejšie, než kofaktory/koenzýmy. 
Prostetická skupina je zložka konjugovaných proteínov, ktoré je nutná pre biologickú aktivitu bielkoviny. Môže to byť organická molekula (napríklad vitamín, cukor, RNA alebo lipid) alebo anorganická (napríklad kovový ión alebo fosfát). Prostetická skupina je pevne viazaná na bielkovinu a môže byť viazaná i kovalentnou väzbou. Tieto skupiny majú zvyčajne dôležitú úlohu počas enzýmovej katalýzy. Bielkovina bez prostetickej skupiny sa nazýva apoproteín a bielkovina s naviazanou prostetickou skupinou sa nazýva holoproteín. Nekovalentne viazaná prostetická skupina sa zvyčajne nedá oddeliť od holoproteínu bez toho, aby denaturoval celý proteín. Názov „prostetická skupina“ je teda veľmi všeobecný a popisuje hlavne pevnú väzbu skupiny na apoproteín. Popisuje teda "štruktúrnu" vlastnosť, na rozdiel od koenzýmu, ktorý popisuje "funkčnú" vlasnosť.
Typy prostetických skupín.
Prostetické skupiny sú podskupinou kofaktorov. Kovové ióny, ktoré sú slabo viazané, sú stále kofaktory, ale zvyčajne nie sú označované ako prostetické skupiny. U enzýmov sú prostetické skupiny vyžadované pre aktivitu a účastnia sa katalytického mechanizmu. Ostatné prostetické skupiny majú štruktúrne vlastnosti. To platí napríklad pre sacharidy a lipidy v glykoproteínoch a lipoproteínoch a pre RNA v nukleoproteínoch a ribózomoch. Tieto skupiny môžu byť veľké a môžu tvoriť hlavnú časť bielkoviny, ako je to napríklad u proteoglykánov.
Typickým príkladom prostetickej skupiny je hem v hemoglobíne. Medzi ďalšie príklady patria skupiny odvodené od vitamínov - napríklad tiamínpyrofosfát, pyridoxalfosfát a biotín. Keďže prostetické skupiny sú často vitamíny alebo deriváty vitamínov, to vysvetľuje, prečo je potrebné prijímať vitamíny v strave. Anorganické prostetické skupiny sú zvyčajne prechodné kovy, ako sú železo (v hemovej skupiny, napríklad v hemoglobíne alebo cytochróm c oxidáze), zinok (napríklad v karbonickej anhydráze), meď (napríklad v komplexe IV v respiračnom reťazci) alebo molybdén (napríklad v nitrátreduktáze).
Zoznam prostetických skupín.
V tabuľke nižšie sú uvedené niektoré bežné prostetické skupiny.

</doc>
<doc id="682674" url="https://sk.wikipedia.org/wiki?curid=682674" title="Ropice (Moravsko-sliezske Beskydy)">
Ropice (Moravsko-sliezske Beskydy)

Ropice () je vrch v Moravsko-sliezskych Beskydách. Leží na severnej Morave nad Řekou, približne juhozápadne od Třinca. Patrí do CHKO Beskydy.
Poloha.
Nachádza sa v severnej časti pohoria, v geomorfologickom podcelku Lysohorská hornatina a jej časti Ropická rozsocha. Leží v Moravsko-sliezskom kraji, v okrese Frýdek-Místek a zasahuje na katastrálne územie obcí Řeka a Morávka. Najbližším sídlom je na severe ležiaca obec Řeka, západným smerom sa nachádza Morávka a východným Tyra, mestská časť Třinca.
Opis.
Ropice je súčasťou hrebeňa, ktorý vedie z vrchu Kalužný () severozápadným smerom na Čupel (). Severným smerom sa nachádza Javorový () a Šindelná (), východným Ostrý () a Smrčina (), južným Slavíč () a západným Travný (), plytkým sedlom oddelený Velký Lipový () a Príslop (). Severné svahy hrebeňa a masívu odvodňuje Ropičanka do Olše, vodu z južne situovaných svahov odvádza potok Slavíč do Ostravice, obe v povodí Odry. Na vrchol vedie značená hrebeňovka. Takmer celý masív patrí do Prírodnej rezervácie Ropice.
Výhľady.
Súvislý lesný porast vrchu neumožňuje rozhľad. Z lokalít s riedkou vegetáciou možno pozorovať najmä okolité vrchy Moravsko-sliezskych Beskýd, ojedinele aj Javorníky, Malú Fatru, Kysucké, Oravské a Sliezske Beskydy.

</doc>
<doc id="682697" url="https://sk.wikipedia.org/wiki?curid=682697" title="S-Adenozylmetionínamín">
S-Adenozylmetionínamín

"S"-Adenozylmetionínamín (dekarboxylovaný "S"-adenozylmetionín) je substrát, ktorý sa účastní biosyntézy polyamínov, ako sú spermidín, spermín a termospermín.
"S"-Adenozylmetionínamín vzniká z "S"-adenozylmetionínu pôsobením enzýmu adenozylmetioníndekarboxylázy, pri čom sa štiepi oxid uhličitý:
 "S"-adenozylmetionín → "S"-adenozylmetionínamín + CO2

</doc>
<doc id="682698" url="https://sk.wikipedia.org/wiki?curid=682698" title="Olena Volodymyrivna Zelenská">
Olena Volodymyrivna Zelenská

Olena Volodymyrivna Zelenská (; * 6. február 1978, Kryvyj Rih, Ukrajinská SSR, Sovietsky zväz) je ukrajinská architektka, scenáristka a ako manželka Volodymyra Zelenského súčasná prvá dáma Ukrajiny.
Životopis.
Olena Volodymyrivna Kijaško sa narodila 6. februára 1978 v Kryvom Rihu. V rokoch 19851995 študovala na Gymnáziu Kryvyj Rih č. 95, následne v rokoch 19952000 absolvovala štúdium architektúry na Stavebnej fakulte Národnej univerzity Kryvyj Rih. Začala však písať texty pre produkčnú spoločnosť Studio Kvartal 95 a nakoniec sa stala scenáristkou.
Prvá dáma Ukrajiny.
Dňa 20. mája 2019 sa Zelenská stala prvou dámou Ukrajiny. 18. novembra sa objavila na obálke ukrajinskej verzie časopisu "Vogue". V rozhovore v tomto časopise hovorila o svojej prvej iniciatíve – výživovej reforme v ukrajinských školách. Ukrajinská vláda tieto nové výživové normy schválila 1. septembra 2021.
V decembri 2019, počas príhovoru na treťom Ukrajinskom ženskom kongrese, Zelenská iniciovala pristúpenie Ukrajiny k Biarritzkému partnerstvu, medzinárodnej iniciatíve G7 o rovnoprávnosti žien a mužov. V novembri 2020 a septembri 2021 vystúpila Zelenská na štvrtom a piatom Ukrajinskom ženskom kongrese.
V júni 2020 začala iniciatívu za rozšírenie ukrajinčiny do sveta a zaradenie ukrajinčiny do audiosprievodcov na svetovo známych miestach – napríklad v najväčších múzeách na svete. V rámci tejto iniciatívy bolo v roku 2020 predstavených 11 ukrajinských audiosprievodcov v múzeách v Azerbajdžane, Rakúsku, Taliansku, Lotyšsku, Turecku a Čiernej Hore a na dvoch autobusových linkách v Litve. V roku 2021 boli ďalší ukrajinskí audiosprievodcovia predstavení v múzeu Mount Vernon, Umeleckých múzeách San Francisca, zámku Versailles, chráme Sagrada Família, zámku Frederiksborg, dome Hundertwasserhaus, Galatskej veži v Istanbule a Múzeu anatólských civilizácií.
V auguste 2021 otvorila Kyjevský summit prvých dám a gentlemanov.
Po ruskej invázii na Ukrajinu v roku 2022 zostala Zelenská s manželom na Ukrajine, hoci bola spolu s rodinou podľa Zelenského ruský „cieľ číslo dva“. V polovici marca bola na Ukrajine na nezverejnenom mieste. Vydala vyhlásenie, v ktorom zdôraznila mená detí zabitých počas invázie. Počas vojny sa jej úsilie sústredilo na humanitárnu pomoc, najmä na evakuáciu detí so zdravotným postihnutím cez Poľsko a dovoz inkubátorov do nemocníc vo vojnou postihnutých oblastiach. Od začiatku invázie Zelenská prvýkrát verejne vystúpila na stretnutí s Jill Bidenovou 8. mája v Užhorode, kam Bidenová nakrátko vycestovala počas májovej návštevy Slovenska, pričom jej cesta na Ukrajinu, ktorá sa zhodovala s dňom matiek, oslavovaným v USA a na Ukrajine, nebola vopred ohlásená.
Osobný život.
Zelenská a jej budúci manžel Volodymyr Zelenskyj chodili do rovnakého ročníka na gymnáziu v Kryvom Rihu, no osobne sa nepoznali. Zoznámili sa až neskôr, keď Zelenská študovala na Stavebnej fakulte Kryvoyjrožskej národnej univerzity. Svadbu mali v roku 2003 po osemročnej známosti. V roku 2004 sa im narodila dcéra Oleksandra a v roku 2013 syn Kyrylo.

</doc>
<doc id="682699" url="https://sk.wikipedia.org/wiki?curid=682699" title="Olena Zelenská">
Olena Zelenská



</doc>
<doc id="682700" url="https://sk.wikipedia.org/wiki?curid=682700" title="Olena Kijaško">
Olena Kijaško



</doc>
<doc id="682701" url="https://sk.wikipedia.org/wiki?curid=682701" title="Olena Volodymyrivna Kijaško">
Olena Volodymyrivna Kijaško



</doc>
<doc id="682704" url="https://sk.wikipedia.org/wiki?curid=682704" title="Železničná stanica Dubnica nad Váhom">
Železničná stanica Dubnica nad Váhom

Železničná stanica Dubnica nad Váhom je železničná stanica v Dubnici nad Váhom. Leží na dvojkoľajnej trati 120 Bratislava – Žilina a je elektrifikovaná.
Doprava.
Na stanici sa nachádzajú 6 dopravných, 3 manipulačné a 1 ostatná koľaj. Stanica má tri nástupištia, jedno z nich sa používalo na zamestnaneckú prepravu do ZŤS. Tam vedie aj vlečka. Na stanici je predajné miesto ZSSK.

</doc>
<doc id="682705" url="https://sk.wikipedia.org/wiki?curid=682705" title="Caroline Weberová (gymnastka)">
Caroline Weberová (gymnastka)

Caroline Weberová (; * 31. máj 1986, Dornbirn, Rakúsko) je bývalá rakúska reprezentantka v modernej gymnastike.
Dvakrát sa zúčastnila Olympijských hier: 2008 v Pekingu a 2012 v Londýne. Jej prezývka je „Caro“.
Športová činnosť.
Získala celkovo 55 národných majstrovských titulov.
Ostatné.
Na svetovom šampionáte v roku 2007 získala 14. miesto, v roku 2009 18. miesto, v roku 2010 15. miesto a v roku 2011 15. miesto. V súťaži tímov získala 10. miesto v roku 2010 a 15. miesto v roku 2011. Zúčastnila sa aj Svetových hier 2009 kde získala 7. (lopta), 7. (stuha) a 8. miesta (lano).
Kariéru ukončila v roku 2013. Po ukončení pracuje ako herečka a tanečnica.

</doc>
<doc id="682714" url="https://sk.wikipedia.org/wiki?curid=682714" title="Caroline Weberová">
Caroline Weberová

Caroline Weberová môže byť:

</doc>
<doc id="682716" url="https://sk.wikipedia.org/wiki?curid=682716" title="Bujar Nishani">
Bujar Nishani

Bujar Nishani (* 29. september 1966, Durrës, Albánsko† 28. máj 2022, Nemecko) bol albánsky politik, prezident Albánska v rokoch 2012 až 2017.
Životopis.
Nishani absolvoval vojenskú akadémiu a neskôr vyštudoval právo. Fakultu práva Tiranskej univerzity absolvoval v roku 2004. Nasledujúci rok získal ešte magisterský titul z európskych štúdií. Svoju kariéru začal v roku 1988 vyučovaním na alma mater, vojenskej akadémii v Scanderbegu. Od roku 1993 pôsobil na Ministerstve obrany a od nasledujúceho roku na Ministerstve zahraničných vecí. V roku 1996 bol členom kabinetu ministra obrany.
Nishani bol moslim. Jeho manželka bola Odeta Nishaniová, s ktorou mal dve deti. Zomrel po problémoch so srdcom, informovala o tom v sobotu 28. mája 2022 kancelária albánskeho prezidenta Ilira Metu.
Politická kariéra.
V roku 1991 sa stal členom Demokratickej strany. V roku 2003 sa stal mestským poslancom v Tirani. V rokoch 2005 a 2009 bol zvolený za poslanca, reprezentujúceho okrsok 34 v Tirane. Od marca 2007 do septembra 2009 bol ministrom vnútra. Od septembra 2009 do apríla 2011 bol ministrom spravodlivosti a od apríla 2011 do júna 2012 bol opätovne vo funkcii ministra vnútra.
Prezident Albánska.
Do úradu bol zvolený ako 6. prezident postkomunistického Albánska a vo veku 45 rokov zároveň jeho najmladší. Vo voľbe 140-členným parlamentom ho podporovali len zákonodarcovia zo stredopravej Demokratickej strany vtedajšieho premiéra Saliho Berishu. Opoziční poslanci hlasovanie bojkotovali a požadovali konsenzuálneho kandidáta.

</doc>
<doc id="682721" url="https://sk.wikipedia.org/wiki?curid=682721" title="4-chlór-4-deoxygalaktóza">
4-chlór-4-deoxygalaktóza

4-chlór-4-deoxygalaktóza (chlórdeoxygalaktóza) je chlórovaný derivát sacharidu galaktózy. Je to jedna zo zložiek disacharidu sukralózy, ktorá sa používa ako umelé sladidlo. 4-chlór-4-deoxygalaktóza vzniká rozkladom sukralózy.

</doc>
<doc id="682729" url="https://sk.wikipedia.org/wiki?curid=682729" title="Cyklický GMP-AMP syntáza">
Cyklický GMP-AMP syntáza

Cyklický GMP-AMP syntáza (cGAS, cGAMP syntáza, syntáza cyklického GMP-AMP alebo syntáza cyklického guanozínmonofosfát-adenozínmonofosfátu) je enzým, ktorý patrí medzi nukleotidyltransferázy. Je to senzor cytozolovej DNA, ktorý aktivuje odpoveď interferónov typu I. Je súčasťou cGAS-STING dráhy, ktorá deteguje DNA. Viaže sa na mikrobiálnu DNA a na DNA, ktoré sa dostanú do cytoplazmy, na základe čoho katalyzuje syntézu cGAMP. cGAMP potom pôsobí ako druhý posol, viaže sa na proteín endoplazmatického retikula, STING, ktorý spúšťa produkciu interferónov typu I. Myši, ktoré nemajú cGAS, sú náchylnejšie na smrteľné infekcie DNA vírusmi a RNA vírusmi. Okrem toho bolo ukázané, že cGAS je súčasťou nešpecifického imunitného systému ako senzor pre retrovírusy, vrátane vírusu HIV. U ľudí je cGAS kódovaná génom MB21D1 na chromozóme 6.

</doc>
<doc id="682730" url="https://sk.wikipedia.org/wiki?curid=682730" title="Dušan Kováčik">
Dušan Kováčik

JUDr. Dušan Kováčik PhD. (* 1. január 1962, Trenčín) je slovenský právnik, bývalý vojenský a špeciálny prokurátor, ktorý bol právoplatne usvedčený a odsúdený za korupciu.
Životopis.
Absolvoval Právnickú fakultu Univerzity Komenského v Bratislave a Vysokú školu zdravotníctva a sociálnej práce sv. Alžbety v Bratislave. Právnickú fakultu absolvoval v roku 1985 a titul JUDr. mu bol udelený v roku 1989. . V roku 2012 Denník SME upozornil na nezrovnalosti pri vzdelaní z Vysokej školy zdravotníctva a sociálnej práce sv. Alžbety nezrovnalosti. Titul PhD. si Kováčik uvádzal už 14. apríla 2009, ale zároveň tvrdil, že diplom získal až 29. júna 2009. Kováčik obhajoval svoj doktorát zo sociálnej práce, na VŠZaSP učil trestné právo. Svoj doktorský výskum nechcel zverejniť a nezverejnila ho ani škola, prezradila však len, že dizertačná práca sa mala venovať domácemu násiliu. Kováčikova hovorkyňa k prípadu povedala: „Špeciálny prokurátor nie je oprávnený sa vyjadrovať k legitímnosti udelenia titulu PhD. Toto prináleží príslušnej vysokej škole alebo ministerstvu školstva, ktoré vedú centrálne registre doktorandov a ich prác.“ Udelenie doktorátu mala preveriť Akreditačná komisia.
Profesijný život.
Súčasťou návrhu na voľbu do funkcie špeciálneho prokurátora v Úrade špeciálnej prokuratúry Generálnej prokuratúry Slovenskej republiky v roku 2004 je Kováčikov profesijný životopis od absolvovania právnickej fakulty UK až do 1. septembra 2003. Hneď po dokončení štúdia pracoval od 1. augusta 1985 ako odborný referent Okresného národného výboru Trenčín – výbor ľudovej kontroly. Od októbra 1985 do septembra 1986 vykonal základnú vojenskú službu, po čom nastúpil do závodu Vzduchotechnika, k. p. Nové Mesto nad Váhom.
Úrad špeciálnej prokuratúry.
Úradu špeciálnej prokuratúry šéfoval v období od septembra 2004 do novembra 2020. Bol prvým jej vedúcim. Do funkcie špeciálneho prokurátora bol prvý krát zvolený Národnou radou 12. mája 2004 na obdobie od 1. septembra 2004 do 31. augusta 2009.
Počas výkonu svojej funkcie dozoroval 60 prípadov, ale podal len dve obžaloby. Podobnú štatistiku nemal iný z 25 prokurátorov pracujúcich na ÚŠP. Jeden z prípadov v ktorom obžalobu nepodal je kauza Ladislava Bašternáka. Dozoroval tiež Kauzu Gorila. Údaje o počte prípadov zverejnil až po „zásahu generálneho prokurátora Jaromíra Čižnára, ktorý mu v rozhodnutí napísal, že takúto informáciu nemôže utajovať, lebo tým porušuje zákon“. Podobnú štatistiku zverejnil .týždeň v máji 2014. Dovtedy podal len 12 žalôb, čiže 1,2 ročne, a 59 ich zastavil. Za toto obdobie však mal pridelených až 110 káuz. Kováčik nevidel čas na odchod v apríli 2018 keď o jeho rezignáciu žiadalo hnutie Za slušné Slovensko.
Podľa zistení Transparency International Slovensko Kováčik za rok 2019 získal dvakrát odmenu 8500 eur, 13. a 14. plat. Celkový plat v roku 2019 mal byť 104 795 eur čím zarobil viac ako predseda vlády a podľa TIS „je to tretia najlepšie platená funkcia v štáte, po guvernérovi NBS a prezidentke“. 
Pred uplynutím funkčného obdobia bolo 29. januára 2014 vypísané výberové konanie na túto funkciu, prihlásil sa len jeden kandidát, Dušan Kováčik. V máji 2014 bol Kováčik zvolený na ďalšie funkčné obdobie. Hlasovalo zaňho 92 zo 118 prítomných poslancov. Obdobie malo prebiehať do 1. septembra 2021.
Do funkcie špeciálneho prokurátora bol prvý krát zvolený Národnou radou 12. mája 2004 na obdobie od 1. septembra 2004 do 31. augusta 2009. Pred uplynutím funkčného obdobia bolo 29. januára 2014 vypísané výberové konanie na túto funkciu, prihlásil sa len jeden kandidát, Dušan Kováčik.
Úrad špeciálnej prokuratúry riadil v období od septembra 2004 do novembra 2020. Počas výkonu svojej funkcie dozoroval 60 prípadov, ale podal len dve obžaloby.
Trestná činnosť.
Koncom októbra 2020 bol zadržaný Národnou kriminálnou agentúrou. Zadržaný bol 22. októbra 2020, 25. októbra ho Špecializovaný trestný súd poslal do väzby. Obvinený bol zo zločinu prijímania úplatku, zo zločinu založenia, zosnovania a podporovania zločineckej skupiny a z pokračovacieho zločinu zneužitia právomoci verejného činiteľa v súbehu s prečinom ohrozenia dôvernej skutočnosti a vyhradenej skutočnosti. K 22. októbru 2020 mu prvá námestníčka generálneho prokurátora Viera Kováčiková pozastavila výkon funkcie. K rezignácii ho vyzvala okrem iných aj prezidentka Zuzana Čaputová a 20 prokurátorov z ÚŠP. Po obvinení a väzbe sa funkcie špeciálneho prokurátora vzdal 10. novembra 2020, 15. februára 2021 ju prevzal jeho nástupca Daniel Lipšic.
Súd s Kováčikom na Špecializovanom trestnom súde sa začal v júni 2021. Obvinený sa vyhlásil za nevinného. V septembri 2021 ho ŠTS uznal vinným vo všetkých bodoch obžaloby a uložil mu trest 14 rokov väzenia a prepadnutie majetku. Z väzby bol prepustený 4. apríla 2022.
Najvyšší súd ako odvolací súd 24. mája 2022 Kováčika odsúdil na 8 rokov odňatia slobody (započítalo sa však 17 mesiacov strávených vo väzbe) a peňažný trest 100 tisíc eur. Súd potvrdil, že Kováčik vynášal informácie bývalému riaditeľovi Kriminálneho úradu finančnej správy (KÚFS) Ľudovítovi Makóovi, čo však nepovažoval za zneužitie právomoci verejného činiteľa, ale za vyzradenie utajovanej skutočnosti. Senát zrušil rozsudok v časti spolupráce s mafiánskou skupinou, ale potvrdil vinu prijatia úplatku 50 tisíc eur od sprostredkovateľa Ľudovíta Makóa za účelom, aby Kováčik zabezpečil, že zastupujúca prokurátorka nepodá odvolanie voči rozhodnutiu súdu prepustiť v tom čase obvineného Ľubomíra Kudličku z väzby. „Viedol riadny život. Na druhej strane treba poukázať na to, že k prijatiu úplatku došlo v súvislosti s funkciou špeciálneho prokurátora. Ide o prokuratúru, ktorá stíha najzávažnejšie zločiny,“ uviedol senát k rozsudku.
Dňa 7. augusta 2024 Kováčikovi prerušili výkon trestu, ktorý si odpykával v Dubnici nad Váhom na základe toho, že minister spravodlivosti Boris Susko (Smer-SD) podal dovolanie. Prepustený bol bez akýchkoľvek obmedzení. Od pustenia na slobodu Kováčik poskytol rozhovory dezinformačným médiám, volal po odplate a stíhaní policajtov, prokurátorov a sudcov, ktorí ho dostali do väzenia.
Najvyšší súd SR na základe dovolania ministra spravodlivosti Borisa Suska 11. decembra 2025 zrušil rozsudky pre porušenie práv Dušana Kováčika a vrátil vec Špecializovanému trestnému súdu, aby vo veci znovu rozhodol.
3. septembra 2024 ho Špecializovaný trestný súd ako súd prvého stupňa uznal vinným v druhej korupčnej kauze za prijatie úplatku 50 tisíc eur od podnikateľa Petra Košča za blokovanie stíhania dvoch trestných vecí, jednej proti samotnému Koščovi a druhej proti jeho známemu, vtedajšiemu riaditeľovi úradu zvláštnych policajných činností Jozefovi Rehákovi. Proti Kováčikovi svedčil bývalý riaditeľ finančnej polície Bernard Slobodník, ktorý mal úplatok ukrytý v knihe sprostredkovať. Súd upustil od uloženia trestu pretože trest uložený v prvej trestnej veci považoval za dostatočný. Košč bol pôvodne v tejto veci obžalovaný za podplácanie, avšak jeho stíhanie bolo zastavené z dôvodu, že po prijatí novely trestného zákona bol skutok premlčaný.

</doc>
<doc id="682732" url="https://sk.wikipedia.org/wiki?curid=682732" title="Guaníndeamináza">
Guaníndeamináza

Guaníndeamináza (cypin, guanáza, guanínamináza, GAH alebo guanínaminohydroláza) je aminohydroláza, ktorá premieňa guanín na xantín. Je to hlavný cytozolový proteín, ktorý interaguje s PSD-95. Podporuje skladanie lokalizovaných mikrotubulov v dendritoch neurónov.
Štruktúra.
Guaníndeamináza vo svojej štruktúre viaže ión zinku, ktorý je nutný pre katalytickú aktivitu.

</doc>
<doc id="682733" url="https://sk.wikipedia.org/wiki?curid=682733" title="Drupi">
Drupi

Drupi (vlastným menom: Giampiero Anelli; * 10. august 1947, Pavia) je taliansky rockový spevák.
Umelecká dráha.
V 60. rokoch 20. storočia vystupoval s rockovou kapelou "Le Calamite". Jeho sólová kariéra sa začala na festivale v Sanreme v roku 1973, kde zaspieval pieseň "Vado via", ktorá u poslucháčov úplne prepadla (podľa jeho vlastných slov skončila posledná). Za necelé tri mesiace sa ale pieseň umiestnila na 14. mieste britskej hitparády. V nasledujúcich rokoch mal u publika úspech aj s ďalšími piesňami: "Sereno è" (1974), "Piccola e fragile" (1975), "Sambariò" (1976), "Due" (1977), "Come Va" (1978), "La mia canzone al vento" (1980) alebo "Soli" (1982). V roku 2007 plánoval s Michalom Davidom autorskú spoluprácu na muzikáli "Mona Lisa", ku ktorej ale pre časovú zaneprázdnenosť talianskeho hudobníka nedošlo.

</doc>
<doc id="682735" url="https://sk.wikipedia.org/wiki?curid=682735" title="Aminohydroláza">
Aminohydroláza

Aminohydrolázy sú hydrolázy, ktoré pôsobia na amínovú skupinu. V klasifikácii enzýmov im patrí číslo EC 3.5., pretože sú to hydrolázy pôsobiace na C-N väzbu. Väčšina známych aminohydroláz je potom radená pod 3.5.4 (pôsobiace na cyklické amidíny). 

</doc>
<doc id="682736" url="https://sk.wikipedia.org/wiki?curid=682736" title="Jednozložkové palivo">
Jednozložkové palivo

Jednozložkové (raketové) palivo (iné názvy: jednozložková (raketová) pohonná látka, jednozložková (raketová) pohonná zmes, monergol; angl. monopropellant, monofuel) je palivo uvoľňujúce energiu prostredníctvom svojho exotermického chemického rozkladu. Exotermický rozklad môže byť iniciovaný katalyzátorom, alebo fyzikálne, napr. teplom. 
Používa sa v raketových motoroch, kde sa využíva najmä konštrukčná jednoduchosť a spoľahlivosť palivového systému a spaľovacej komory. Naopak obvyklou nevýhodou tohto paliva býva nižší merný impulz v porovnaní z dvojzložkovým palivom (biergolom). Jednozložkové palivo, ktorého produktom rozkladu je kyslík, môže byť použité s ďalším palivom, ktoré zvýši jeho merný impulz, čím sa však stáva dvojzložkovým palivom. Napríklad peroxid vodíka môže ako jednozložkové palivo dosiahnuť merný impulz až 1 045 m/s , alebo v kombinácii H2O2 /RP-1 môže dosiahnuť merný impulz až 2 500 m/s.

</doc>
<doc id="682737" url="https://sk.wikipedia.org/wiki?curid=682737" title="Zoznam svätcov Katolíckej cirkvi">
Zoznam svätcov Katolíckej cirkvi

Svätí a blahoslavení (lat. "sanctus, beatus") sú Katolíckou cirkvou uznávané osoby, ktoré sa osobitne usilujú o určité cnosti a hodnoty špecifické pre katolicizmus alebo kresťanstvo vo všeobecnosti. Svätí majú slúžiť ako vzory a sú predmetom úcty. Ich počet sa odhaduje na približne 10 000;Rímske martyrológium z roku 2001 uvádza 6 538 mien. 
V Biblii.
V Biblii sa termín „svätý" vzťahuje na žijúcu osobu, ktorá nasleduje učenie Boha. „Svätý" je ten, kto nasledoval Krista. V Novom zákone sa označenie kresťanov ako „svätých" objavuje niekoľkokrát, vrátane:
V katolíckej cirkvi.
K svätým sa počítajú aj anjeli (napr. archanjel Michal). Katolícka cirkev nepozná mená všetkých svätých v prvom zmysle (všetci svätí, známi aj neznámi, sa spomínajú na slávnosť Všetkých svätých - 1. novembra). Cnosti svätých sú predstavené ako príklad na nasledovanie. Svätí sú prostredníkmi a orodovníkmi u Boha, patrónmi jednotlivcov, sociálnych skupín, profesií, miest, krajín alebo kontinentov. Na počesť svätcov boli postavené početné svätyne. 
Svätí a blahoslavení rímskokatolíckej cirkvi.
Niektorí svätci sú v súpise uvedení viackrát, pretože vystupujú pod rôznymi menami alebo priezviskami (napr. sv. Terézia Benedikta od Kríža známa aj ako sv. Edita Steinová). 

</doc>
<doc id="682739" url="https://sk.wikipedia.org/wiki?curid=682739" title="Katovsko">
Katovsko

Katovsko je malá dedina, časť obce Bratronice v okrese Strakonice. Nachádza sa asi 2 km juhozápadne od Bratoníc. Je tu evidovaných 7 adries. V roku 2011 tu trvalo žili dvaja obyvatelia.
Katovsko leží v katastrálnom území Bratronice o výmere 4,71 km².
História.
Prvá písomná zmienka o dedine pochádza z roku 1443, kedy bola tunajšia tvrdza v majetku Štefana z Katovska dobytá johanitmi zo Strakoníc vedenými veľmajstrom Václavom z Michalovic.

</doc>
<doc id="682741" url="https://sk.wikipedia.org/wiki?curid=682741" title="Diftamid">
Diftamid

Diftamid je posttranslačne upravená aminokyselina, ktorá vzniká úpravou histidínu. Nachádza sa v eukaryotickom elongačnom faktore 2 (eEF-2) u archeónov a eukaryotov. Diftamid je pomenovaný podľa toxínu produkovaného baktériou "Corynebacterium diphtheriae", ktorého je cieľom. Okrem toho je to i cieľ pre exotoxín A z "Pseudomonas aeruginosa". Je to jediný cieľ týchto toxínov.
Štruktúra a biosyntéza.
Štruktúra diftamidu bola potvrdená röntgenovou kryštalografiou, ale jej stereochémia nie je známa.
Diftamid je syntetizovaný z histidínu a "S"-adenozylmetionínu (SAM). Bočný reťazec viazaný na imidazolovú skupinu i metylové skupiny pochádzajú zo SAM. Celková syntéza z histidínu prebieha v troch krokoch:
Tejto biosyntetickej dráhy sa u eukaryotov účastní celkom 7 génov (Dpd1 až Dph7).
Biologický význam.
Diftamid zaručuje presnosť translácie.
Je známe, že prítomnosť či neprítomnosť diftamidu ovplyvňuje pôsobenie bielkoviny NF-κB alebo dráhy receptorov bunkovej smrti.

</doc>
<doc id="682743" url="https://sk.wikipedia.org/wiki?curid=682743" title="Milovanice">
Milovanice

Milovanice je malá dedina, časť obce Postupice v okrese Benešov. Nachádza sa asi 1,5 km juhovýchodne od Postupíc. V roku 2009 tu bolo evidovaných 34 adries. Milovanice je tiež názov katastrálneho územia s rozlohou 4,87 km². V katastrálnom území Milovanice ležia aj Holčovice.
História.
Prvá písomná zmienka o dedine pochádza z roku 1404.

</doc>
<doc id="682745" url="https://sk.wikipedia.org/wiki?curid=682745" title="Guanáza">
Guanáza



</doc>
<doc id="682746" url="https://sk.wikipedia.org/wiki?curid=682746" title="Guanínamináza">
Guanínamináza



</doc>
<doc id="682747" url="https://sk.wikipedia.org/wiki?curid=682747" title="Guanínaminohydroláza">
Guanínaminohydroláza



</doc>
<doc id="682748" url="https://sk.wikipedia.org/wiki?curid=682748" title="CGAMP syntáza">
CGAMP syntáza



</doc>
<doc id="682752" url="https://sk.wikipedia.org/wiki?curid=682752" title="Líška (vrch vo Veľkej Fatre)">
Líška (vrch vo Veľkej Fatre)

Líška () je vrch vo Veľkej Fatre. Leží nad obcou Turecká, približne severne od Banskej Bystrice.
Poloha.
Nachádza sa v južnej časti Veľkej Fatry, v geomorfologickom podcelku Hôľna Fatra. Leží v Banskobystrickom kraji, v okrese Banská Bystrica a zasahuje na katastrálne územie obce Staré Hory a Turecká. Najbližším sídlom je na južnom úpätí ležiaca Turecká, juhovýchodne sa nachádzajú Staré Hory a východne osada Valentová (Motyčky). Vrch patrí do Národného parku Veľká Fatra.
Opis.
Líška je súčasťou rázsochy, vybiehajúcej juhovýchodným smerom z masívu Krížnej () na Majerovu skalu (). Západne susedí Kráľova skala (), Malá Krížna () a Črchľa (), južne Predný Japeň (), východne Majerova skala a Repište () a severne Ostré brdo (), Ostredok () a Krížna. Masív je súčasťou povodia rieky Hron, kde vodu odvádzajú prítoky Starohorského potoka cez riečku Bystricu. Vrcholom vedie značený chodník zo Starých Hôr. Na južných svahoch sú lyžiarske trate.
Výhľady.
Hôľnatý vrchol bez vyššej vegetácie umožňuje nerušený kruhový rozhľad. Poskytuje výhľad na viaceré veľkofatranské vrcholy, vidieť tiež Starohorské vrchy, Veporské vrchy, Poľanu, Javorie, Kremnické vrchy, Vtáčnik, Strážovské vrchy, Vysoké a Nízke Tatry.

</doc>
<doc id="682753" url="https://sk.wikipedia.org/wiki?curid=682753" title="Giampiero Anelli">
Giampiero Anelli



</doc>
<doc id="682754" url="https://sk.wikipedia.org/wiki?curid=682754" title="Voghera">
Voghera

Voghera je talianske mesto v provincii Pavia v oblasti Lombardia.
V roku 2012 tu žilo 38 274 obyvateľov.
Partnerskými mestami sú Leinfelden-Echterdingen v Nemecku a Manosque (Provensalsko), vo Francúzsku.
Vývoj počtu obyvateľov.
Zdroj: 

</doc>
<doc id="682757" url="https://sk.wikipedia.org/wiki?curid=682757" title="Zerbolò">
Zerbolò

Voghera je talianske mesto v provincii Pavia v oblasti Lombardia.
K 31. decembru 2011 tu žilo 1 667 obyvateľov.

</doc>
<doc id="682759" url="https://sk.wikipedia.org/wiki?curid=682759" title="Mokliny">
Mokliny

Mokliny je osada, časť obce Postupice v okrese Benešov. Nachádza sa asi 1,5 km na severozápad od Postupíc. V roku 2009 tu bolo evidovaných 5 adries. Mokliny ležia v katastrálnom území Pozov o výmere 6,23 km².
Katovsko leží v katastrálnom území Bratronice o výmere 4,71 km².
História.
Prvá písomná zmienka o dedine pochádza z roku 1788.

</doc>
<doc id="682761" url="https://sk.wikipedia.org/wiki?curid=682761" title="Pozov">
Pozov

Pozov je malá dedina, časť obce Postupice v okrese Benešov. Nachádza sa asi 2,5 km na západ od Postupíc. V roku 2009 tu bolo evidovaných 28 adries. Pozov je tiež názov katastrálneho územia o výmere 6,23 km². V katastrálnom území Pozov ležia aj Mokliny.
História.
Prvá písomná zmienka o dedine pochádza z roku 1370.

</doc>
<doc id="682763" url="https://sk.wikipedia.org/wiki?curid=682763" title="Roubíčkova Lhota">
Roubíčkova Lhota

Roubíčkova Lhota je malá dedina, časť obce Postupice v okrese Benešov. Nachádza sa asi 2 km na severozápad od Postupíc. V roku 2009 tu bolo evidovaných 13 adries. Roubíčkova Lhota je tiež názov katastrálneho územia o výmere 4,67 km². V katastrálnom území Roubíčkova Lhota leží aj Dobříčkov.
História.
Prvá písomná zmienka o dedine pochádza z roku 1387.

</doc>
<doc id="682765" url="https://sk.wikipedia.org/wiki?curid=682765" title="Dobříčkov">
Dobříčkov

Dobříčkov je malá dedina, časť obce Postupice v okrese Benešov. Nachádza sa asi 3 km na severozápad od Postupíc. Prechádza tadiaľto železničná trať Benešov – Trhový Štěpánov. V roku 2009 tu bolo evidovaných 32 adries. Dobříčkov leží v katastrálnom území Roubíčkova Lhota o výmere 4,67 km².
História.
Prvá písomná zmienka o dedine pochádza z roku 1318. V blízkosti autobusovej zastávky Postupice, Dobříčkov stojí pamätník, pripomínajúci že 9. mája 1945 sa tu pri oslobodzovaní Prahy stretol 1. ukrajinský front Červenej armády maršala I. S. Koneva s vojskami 2. ukrajinského frontu maršala R. J. Malinovského.

</doc>
<doc id="682767" url="https://sk.wikipedia.org/wiki?curid=682767" title="Čelivo">
Čelivo

Čelivo je malá dedina, časť obce Postupice v okrese Benešov. Nachádza sa asi 4,5 km na juhovýchodne od Postupíc. V roku 2009 tu bolo evidovaných 33 adries. Čelivo je tiež názov katastrálneho územia s rozlohou 5,49 km². V katastrálnom území Čelivo leží aj Buchov.
História.
Prvá písomná zmienka o dedine pochádza z roku 1370.

</doc>
<doc id="682773" url="https://sk.wikipedia.org/wiki?curid=682773" title="Dych (Robo Grigorov)">
Dych (Robo Grigorov)

Dych je názov štúdiového albumu, ktorý v roku 2014 vydal slovenský spevák Robo Grigorov.
Album "Dych" od speváka Roba Grigorova vyšiel na CD nosiči v limitovanej nepredajnej edícii. Pre verejnosť bol dostupný na stiahnutie len v rámci elektronického internetového predaja. Nachádza sa na ňom deväť nahrávok: šesť z nich sú kompletné novinky, tri skladby pochádzajú zo soundtracku k filmu "Tak fajn", ktorý v premiére vyšiel v roku 2012 a nakrútil ho režisér Pavol Janík.
Pilotným singlom albumu bola nahrávka „Dych“, ktorú otextoval Kamil Peteraj.
Album bol súbežne nahrávaný v štúdiách na Slovensku a v Pretórii (Juhoafrická republika). Zvukármi boli Sean Manley a Peter Farnbauer. Saxofón v piesni „Dych“ nahral ruský hudobník, saxofonista Ruslan Nikolaev. Pri nahrávaní boli použité aj niektoré exotické, netradičné hudobné nástroje, ako je indiánska flauta, či škótske gajdy. Pri výtvarnom návrhu obalu albumu boli použité motívy od akademického sochára Igora Maršalku. Sprievodné texty na albume sú, okrem bežného, aj v Braillovom písme pre nevidiacich.

</doc>
<doc id="682774" url="https://sk.wikipedia.org/wiki?curid=682774" title="Roman Lazar">
Roman Lazar

Roman Lazar (* 18. marec 1966, Dunajská Streda) je slovenský maliar, podnikateľ, producent a režisér.
Životopis.
V rokoch 1985 – 1990 študoval na Katedre výtvarnej výchovy Pedagogickej fakulty v Nitre u akademického maliara doc. Jozefa Trepáča. Po ukončení štúdia založil v roku 1990 reklamnú agentúru Designland, ktorú riadil až do roku 2009 a v ktorej pracoval aj ako kreatívny riaditeľ. V roku 2012 produkoval celovečerný film "Spiknutie", ktorý spolu s Gabrielom Hoštajom aj režíroval. Dnes sa venuje maľovaniu.

</doc>
<doc id="682776" url="https://sk.wikipedia.org/wiki?curid=682776" title="Bunun">
Bunun

Bununský jazyk alebo Bunun (čínsky v slovenskom prepise: "Pu-nung-jü", pchin-jin: "Bùnóng yǔ", znaky zjednodušené: 布农语, tradičné: 布農語) je jeden z formosanských jazykov, ktorými sa hovorí na Taiwane, geografická skupina Austronézskych jazykov. Je taktiež jednou z primárnych skupín austronézskej jazykovej rodiny alebo jednou z primárnej skupiny. Má tri veľké skupiny dialektov: Severné, Centrálne a Južné dialekty. Severné dialekty sú Takituduh a Takibaka, centrálne sú Takbanuaz a Takivatan a južný dialekt je Isbunkun. Najdominantnejší dialekt je Isbunkun a po ňom nasledujú centrálne dialekty. Bununským jazykom sa hovorí najmä v horách južného Taiwanu a to presnejšie v okrese Nan-tchou (pchin-jin: "Nántóu xiàn", znaky: 南投縣), okrese Tchaj-tung (pchin-jin: "Táidōng xiàn", znaky: 臺東縣), okrese Chua-lien (pchin-jin: "Huālián xiàn", znaky: 花蓮縣) a v meste Kao-siung (pchin-jin: "Gāoxióng shì", znaky: 高雄市).
Mnohí obyvatelia Taiwanu Bunun používajú pre komunikáciu práve južný dialekt Isbunkun. K roku 2002 je približne 38,000 obyvateľov stále aktívne používajúcich bununský jazyk a taktiež celková populácia Bunun k roku 2009. Počet Bunun ľudí, ktorí používajú bununský jazyk ako svoj popredný jazyk na komunikáciu zásadne klesá, a to kvôli vplyvu čínskej kultúry Chan.
Bununská verzia biblie je práve napísaná v južnom dialekte Isbunkun.
Bununský jazyk je taktiež známy pod názvami ako Bubukun, Bunan, Bunti, Bunum, Vonun, Vunum, Vunun alebo Vunung.
História.
Ešte predtým ako Japonci prevzali kontrolu nad Taiwanom, ľudia Bunun žili vysoko v horách spolu s ľuďmi Atayal, v severnej a strednej časti centrálneho pohoria. Žili v prechodných osadách a cestovali vnútrozemím. Predpoklad je, že sa pôvodne celý kmeň Bunun usadil v oblasti Sinji (čínsky: 信義區, oblasť dnešného Tchaj-peju) v okrese Nan-tchou (čínsky: 南投縣). Z hôr postupne ľudia Bunun rozširovali svoje územie na juh a východ od konca 17. storočia.
Tradičný životný štýl ľudí Bunun sa zmenil, keď bol Taiwan prenechaný Japonsku na konci prvej čínsko-japonskej vojny v roku 1895. Japonci ich vnímali ako prekážku, a tak nútili vysokohorské kmene, aby sa čo najrýchlejšie postupne premiestnili do dedín so školami a hlavne s japonskými policajnými základňami. Čoraz väčší počet Taiwanských domorodcov sa počas druhej polovice 20. storočia začalo sťahovať do miest, a taktiež aj ľudia Bunun. Napriek tomu sa aj tak ľudia Bunun cítia byť spojený s horami, a snažia sa zachovávať si svoje tradície a svoj jazyk.

</doc>
<doc id="682779" url="https://sk.wikipedia.org/wiki?curid=682779" title="Prolylizomeráza">
Prolylizomeráza

Prolylizomeráza (takisto peptidylprolylizomeráza alebo peptidyl-prolyl-"cis"-"trans"-izomeráza) je enzým (EC 5.2.1.8) prítomný v prokaryotoch i eukaryotoch, ktorý katalyzuje premenu peptidovej väzby aminokyseliny prolínu z "cis" na "trans" alebo obrátene. Prolín má nezvyčajne obmedzenú peptidovú väzbu kvôli svojmu bočnému reťazcu, ktorý obsahuje cyklickú štruktúru viazanú na sekundárny amín. U väčšiny aminokyselín má peptidová väzba silnú preferenciu "trans" usporiadania kvôli stérickej zábrane, ale nezvyčajná štruktúra prolínu stabilizuje "cis" formu, takže pri biologicky významných podmienkach sú zastúpené oba izoméry ("cis" i "trans"). Medzi bielkoviny s prolylizomerázovou aktivitou patrí cyklofilín, FKBP a parvulín, ale i väčšie proteíny môžu mať domény s prolylizomerázovou aktivitou.
Skladanie bielkovín.
Prolín je unikátna prírodná aminokyselina, ktorá má relatívne malý energetický rozdiel medzi "cis" konfiguráciou peptidovej väzby a častejšie sa vyskytujúcou "trans" konfiguráciou. Aktivačná energia potrebná na katalýzu tejto izomerizácie je relatívne vysoká, asi ~ 20 kcal/mol ("cf." ~ 0 kcal/mol pre bežné peptidové väzby). Na rozdiel od ostatných peptidových väzieb však X-prolyl peptidová väzba (teda peptidová väzba pred prolínom) nenadobúda vhodnú konformáciu spontánne, takže tento proces "cis"-"trans" izomerizácie môže byť rýchlosť určujúcim krokok pri skladaní bielkovín. Prolylizomerázy teda fungujú ako šaperóny pri skladaní bielkovín (napomáhajú ostatným bielkovinám s ich správnym skladaním). "Cis-"peptidová väzba na N-konci prolínu sa často nachádza v prvej aminokyseline niektorých tesných ohybov v kostre bielkoviny. Medzi proteíny, ktoré majú "cis"-prolín v natívnom stave, patrí ribonukleáza A, ribonukleáza T1, beta laktamáza, cyklofilín a niektoré interleukíny.
Prolylizomerázy sa môžu skladať autokatalyticky, takže rýchlosť skladania záleží na koncentrácii reaktantu. Predpokladá sa, že parvulín a ľudský cytozolový FKBP autokatalyzujú svoje skladanie.
Evidencia izomerizácie prolínu.
Existuje niekoľko metód identifikácie prítomnosti izomerizácie prolínu ako rýchlosť určujúceho kroku v skladaní bielkovín, medzi ktoré patria:
Je však nutné poznamenať, že nie každá prolínová peptidová väzba je kritická pre štruktúru či funkciu bielkoviny a nie každá taká väzba výrazne ovplyvňuje kinetiku skladania bielkoviny, hlavne u "trans" väzieb. Okrem toho majú niektoré prolylizomerázy istý stupeň sekvenčnej špecificity a teda nemusia katalyzovať izomerizáciu prolínu v niektorých sekvenciách.
Meranie prolylizomerázovej aktivity.
Prolylizomerázová aktivita bola prvýkrát objavená pomocou merania s chymotrypsínom. Proteolytický enzým chymotrypsín má veľkú substrátovú špecificitu na štvorreziduový peptid Ala-Ala-Pro-Phe (AAPF) len keď prolínová peptidová väzba je v "trans" konfigurácii. Prídavok chymotrypsínu k roztoku peptidu s touto sekvenciou vedie k rýchlemu štiepeniu asi 90 % peptidov, ale u peptidov s "cis" konfiguráciou - ktorých je asi 10 % vo vodnom roztoku - sú štiepené rýchlosťou odpovedajúcou nekatalyovanej izomerizácie prolínovej peptidovej väzby. Prídavok potenciálnej prolylizomerázy zrýchli tento druhý proces len ak skutočne vykazuje prolylizomerázovú aktivitu.

</doc>
<doc id="682784" url="https://sk.wikipedia.org/wiki?curid=682784" title="Kybernetická vojna vedená Čínou">
Kybernetická vojna vedená Čínou

Kybernetická vojna vedená Čínou je súhrnom všetkých bojových aktivít v kybernetickom priestore, ktoré vykonávajú orgány Čínskej ľudovej republiky, vrátane pridružených skupín pre pokročilú pretrvávajúcu hrozbu (APT), proti iným krajinám.
Organizácie.
Zatiaľ čo niektoré podrobnosti zostávajú nepotvrdené, má sa za to, že Čína organizuje svoje zdroje takto:
Časopis "Foreign Policy" odhaduje rozsah osôb patriacich k čínskej „hackerskej armáde“ od 50 000 do 100 000 osôb.
V reakcii na tvrdenia, že čínske univerzity, podniky a politici sú od roku 2009 predmetom kybernetickej špionáže zo strany Národnej bezpečnostnej agentúry Spojených štátov, PLA v máji 2011 oznámila kybernetickú bezpečnostnú jednotku na obranu svojich vlastných sietí.
Obvinenia zo špionáže a kybernetických útokov.
Austrália.
V máji 2013 ABC News tvrdilo, že Čína ukradla plány sídla Austrálskej organizácie pre bezpečnostné spravodajstvo.
Kanada.
Predstavitelia kanadskej vlády tvrdili, že čínski hackeri začiatkom roka 2011 kompromitovali niekoľko oddelení federálnej vlády, hoci čínska vláda tvrdenie poprela. V roku 2014 kanadský riaditeľ pre informácie tvrdil, že čínski hackeri kompromitovali počítačové systémy v rámci Národnej rady pre výskum.
India.
Predstavitelia indickej vlády sa domnievajú, že útoky na indické vládne siete, ako napríklad útok na indickú národnú bezpečnostnú radu, pochádzajú z Číny. Podľa indickej vlády sú čínski hackeri experti na prevádzkovanie botnetov, ktoré boli použité pri týchto útokoch. Okrem toho boli hlásené aj ďalšie prípady čínskych kybernetických útokov proti indickému kyberpriestoru.
Japonsko.
V apríli 2021 Japonsko tvrdilo, že čínska armáda poverila hackerskú skupinu, aby spáchala kybernetické útoky na približne 200 spoločností a výskumných ústavov v Japonsku, medzi ktoré patrila aj JAXA.
Spojené štáty.
Spojené štáty americké obvinili Čínu z kybernetických útokov zameraných na siete dôležitých amerických vojenských, obchodných, výskumných a priemyselných organizácií. Poradná skupina Kongresu vyhlásila Čínu za „najväčšie riziko pre bezpečnosť amerických technológií“ a „došlo k výraznému nárastu kybernetických prienikov s pôvodom v Číne a zameraných na americké vládne a obranné počítačové systémy“.
V januári 2010 spoločnosť Google oznámila cielené útoky na jej podnikovú infraštruktúru pochádzajúcu z Číny, „ktoré viedli ku krádeži duševného vlastníctva spoločnosti Google“. Účty Gmail patriace dvom aktivistom za ľudské práva boli napadnuté pri útoku na systém hesiel Google. Americkí bezpečnostní experti spojili útok Google s rôznymi inými politickými a firemnými špionážnymi snahami pochádzajúcimi z Číny, ktoré zahŕňali špionáž proti vojenským, komerčným, výskumným a priemyselným korporáciám. Predstavitelia Obamovej administratívy označili kybernetické útoky za „stále závažnejšiu kybernetickú hrozbu pre kritické priemyselné odvetvia USA“.
Okrem Google bolo napadnutých najmenej 34 ďalších spoločností. Hlásené prípady zahŕňajú Northrop Grumman, Symantec, Yahoo, Dow Chemical a Adobe Systems. Kyberšpionáž bola zameraná na komerčné aj vojenské záujmy.
Diplomatické telegramy zdôrazňujú obavy USA, že Čína využíva svoj prístup k zdrojovému kódu Microsoftu na posilnenie svojich útočných a obranných schopností.
Niekoľko súkromných firiem zaoberajúcich sa počítačovou bezpečnosťou uviedlo, že majú čoraz viac dôkazov o snahách o kyberšpionáž pochádzajúce z Číny, vrátane „Comment Group“.
Čína poprela obvinenia z kybernetickej vojny a obvinila Spojené štáty, že sa proti nej zapájajú do kybernetickej vojny, čo sú obvinenia, ktoré Spojené štáty popierajú.
Počas marca 2013 pokračovali diskusie na vysokej úrovni.
V máji 2014 veľká federálna porota v Spojených štátoch obvinila piatich príslušníkov jednotky PLA 61398 z obvinení z krádeže dôverných obchodných informácií od amerických komerčných firiem a z nasadenia škodlivého softvéru do ich počítačov.
V septembri 2014 vyšetrovanie senátneho výboru pre ozbrojené sily odhalilo hackerov spojených s čínskou vládou, ktorí sa dopúšťali rôznych prienikov do počítačových systémov patriacich americkým leteckým spoločnostiam, technologickým spoločnostiam a iným dodávateľom zapojeným do pohybu amerických jednotiek a vojenského materiálu a v októbri 2014, FBI dodala, že hackeri, o ktorých sa domnievajú, že sú podporovaní čínskou vládou, nedávno spustili útoky na americké spoločnosti.
V roku 2015 americký Úrad pre personálny manažment (OPM) oznámil, že sa stal terčom úniku údajov, ktorého cieľom boli záznamy až 21,5 milióna ľudí. "The Washington Post" uviedol, že útok prišiel z Číny s odvolaním sa na nemenovaných vládnych predstaviteľov. Riaditeľ FBI James Comey vysvetlil: „Z hľadiska národnej bezpečnosti a kontrarozviedky ide o veľmi veľkú vec. Je to pokladnica informácií o každom, kto pracoval, pokúšal sa pracovať alebo pracuje pre vládu Spojených štátov amerických.“
V roku 2019 štúdia ukázala pokračujúce útoky na americké námorníctvo a jeho priemyselných partnerov.
Vo februári 2020 americká federálna porota obvinila štyroch členov Čínskej ľudovej oslobodzovacej armády z hacku Equifax z roku 2017. Oficiálny účet FBI na Twitteri uviedol, že zohrali úlohu pri „jednej z najväčších zaznamenaných krádeží osobných údajov štátom podporovanými hackermi“, ktorá zahŕňala „145 miliónov Američanov“.
"Hlas Ameriky" v apríli 2020 informoval, že „americké spravodajské agentúry dospeli k záveru, že čínski hackeri zasahovali do volieb v roku 2016 aj 2018“ a uviedli, že „už existujú náznaky, že Čínou sponzorovaný hackeri sa zapojili do takzvaného „spear-phishingu“ útoky na americké politické ciele“ pred voľbami v USA v roku 2020.
V marci 2021 zverejnila spravodajská komunita Spojených štátov analýzu, v ktorej zistila, že Čína zvažovala zasahovanie do volieb, ale rozhodla sa proti nim pre obavy, že zlyhajú.
V apríli 2021 FireEye uviedol, že podozriví čínski hackeri použili zero-day útok proti zariadeniam Pulse Connect Secure, vpn zariadení, s cieľom špehovať desiatky vládnych, obranných a finančných cieľov v USA a Európe.
Ukrajina.
V apríli 2022 "The Times" informovali, že niekoľko dní pred začiatkom ruskej invázie na Ukrajinu v roku 2022 spustila jednotka kybernetickej vojny Ľudovej oslobodzovacej armády kybernetické útoky proti stovkám miest ukrajinskej vlády, podľa predstaviteľov Bezpečnostnej služby Ukrajiny.
Vatikán.
V júli 2020 bolo oznámené, že čínski štátom podporovaní hackeri pôsobiaci pod názvom RedDelta hackli vatikánsku počítačovú sieť pred rokovaniami medzi Čínou a Vatikánom.

</doc>
<doc id="682785" url="https://sk.wikipedia.org/wiki?curid=682785" title="Caroline Weber">
Caroline Weber



</doc>
<doc id="682786" url="https://sk.wikipedia.org/wiki?curid=682786" title="Teista">
Teista



</doc>
<doc id="682787" url="https://sk.wikipedia.org/wiki?curid=682787" title="Teistka">
Teistka



</doc>
<doc id="682791" url="https://sk.wikipedia.org/wiki?curid=682791" title="Volebná kalkulačka">
Volebná kalkulačka

Volebná kalkulačka je spravidla webová aplikácia, ktorá má voličom napomáhať pri rozhodovaní vo voľbách. Ide väčšinou o krátky online kvíz, v ktorom užívateľ odpovedá na niekoľko otázok týkajúcich sa najrôznejších tém občianskeho života a po ktorého skončení volič zistí, do akej miery sa jeho názory zhodujú s názormi politických strán či jednotlivých politikov. Odpovede strán či kandidátov na otázky v kalkulačke môžu tvorcovia kalkulačky určovať sami na základni vlastného zhodnotenia, programových dokumentov strán či politikov, alebo sú určené priamo stranou či kandidátom.
Dejiny.
Idea pochádza z Holandska, projekt sa postupne rozšíril do mnohých ďalších krajín. Holandský StemWijzer bol vydaný v papierovej forme v roku 1989 a je dostupný online od roku 1998. V Nemecku pripravuje Spolková centrála pre politické vzdelávanie aplikáciu Wahl-O-Mat od roku 2002.
Použitie v rôznych krajinách.
V roku 2007 malo 15 z 22 európskych krajín aspoň jednu volebnú kalkulačku. Medzi najúspešnejšie patrili holandský Stemwijzer so 4,7 miliónmi konzultáciami v roku 2006 (40 % voličov) a nemecká Wahl-O-Mat so 85 miliónmi konzultáciami. Volebné kalkulačky sú aj v Ukrajine, Švédsku, Lotyšsku, Slovensku, Česku, Rakúsku, Francúzsku, Nemecku, Maďarsku, Spojenom kráľovstvu, Spojených štátoch, Kanade, Austrálii, Novom Zélande a Indii, aj pre EÚ-voľby.

</doc>
<doc id="682795" url="https://sk.wikipedia.org/wiki?curid=682795" title="BTR-D">
BTR-D

BTR-D je sovietsky obrnený transportér určený na prepravu výsadkových vojsk. Vozidlo bolo pôvodne určené na prepravu osôb a ranených, ale úspešne sa používalo aj na prepravu zbraní, munície, palív a mazív a podobných vojenských zásob. Môže byť prepravované vo vojenských dopravných lietadlách An-12A, z ktorých môže byť zhodené na padáku.
Vznik a vývoj.
V roku 1969 získalo sovietske výsadkové vojsko nové vozidlo BMD-1, ktorého zavedením sa znížila závažnosť problému palebnej podpory a prepravy výsadkárov po pristátí. Tento problém však stále nebol uspokojivo vyriešený, pretože BMD-1 postavené na báze BMP-1 bolo malé vozidlo schopné previesť len 5 výsadkárov. Z tohto dôvodu sa hneď po spustení výroby začal projektovať obojživelný obrnený transportér skonštruovaný na základe podvozku BMD-1. Vozidlo získalo označenie BTR-D a bolo vyvinuté vo Volgogradskom traktorovom závode pod vedením hlavného konštruktéra Arkadija Vasilieviča Šabalina. BTR-D bolo zavedené do služby v roku 1974. Celkovo sa v rokoch 1975 - 1991 vo Volgogradskom traktorovom závode vyrobilo 2900 vozidiel rôznych verzií.
Konštrukcia.
BTR-D konštrukčne vychádza z vozidla BMD-1, ale na rozdiel od svojho predchodcu má korbu predĺženú o 483 mm. Na výrobu karosérie boli použité plechy z hliníkovej zliatiny. Vozidlo má v podvozkovej sústave navyše jeden pár pojazdových kolies a jeden pár kladiek. Vyznačuje sa absenciou veže, namiesto ktorej je mierne zvýšená korba.
V prednej časti vozidla uprostred sedí vodič, vľavo veliteľ a vpravo strelec, ktorý ovláda 7,62 mm guľomet PKT. Hneď za touto trojicou potom nasleduje priestor pre desať výsadkárov. Výzbroj sa dá rozšíriť o guľomety alebo granátomety na vonkajších lafetách. Pohybové vlastnosti vozidla sa oproti BMD-1 výraznejšie nezmenili, hoci jeho hmotnosť vzrástla o 800 kg. Čelná časť vozidla je v porovnaní s BMD-1 trochu lepšie pancierovaná.
V zadnej časti korby je umiestnený šesťvalcový motor 5D20 s výkonom 240 koní. Pohybové ústrojenstvo je po každej strane tvorené šiestimi pojazdovými kolesami, hnacím kolesom vzadu a napínacím vpredu. Vozidlo je plne obojživelné, pričom vo vode sa vďaka dvom vodometom dokáže pohybovať rýchlosťou 10 km/h. Na cestách dosahuje maximálnu rýchlosť 60 km/h a jeho dojazd je 500 km.
Výzbroj BTR-D pozostáva z dvoch guľometov PKT kalibru 7,62 mm s palebným priemerom 2 000 nábojov. V bokoch trupu a v zadnom prieleze je 5 strieľní s pancierovými uzávermi. Okrem toho je BTR-D vybavený odpaľovačom dymových granátov 902V Tuča. Od druhej polovice 80. rokov 20. storočia tieto stroje boli často vybavené 30 mm automatickým granátometom AGS-17 Plamia, ktorý bol namontovaný na konzole na pravej strane strechy trupu.
V otočnej veži veliteľa boli nainštalované dva pozorovacie prístroje TNPO-170A a prístroj TKN-ZB s iluminátorom. Komunikácia s okolitým svetom prebiehala prostredníctvom rádiovej stanice R-123M. 

</doc>
<doc id="682796" url="https://sk.wikipedia.org/wiki?curid=682796" title="Štefanová (vrch vo Veľkej Fatre)">
Štefanová (vrch vo Veľkej Fatre)

Štefanová () je vrch v centrálnej časti Veľkej Fatry. Nachádza sa nad obcou Belá-Dulice, približne juhovýchodne od Martina. 
Poloha.
Nachádza sa v centrálnej časti Veľkej Fatry, v geomorfologickom podcelku Lysec. Leží v Žilinskom kraji, na hranici okresov Martin a Ružomberok a zasahuje na katastrálne územie obcí Belá-Dulice a Ľubochňa. Najbližšími sídlami sú západným smerom situované Turčianske Jaseno, Belá-Dulice a Necpaly, juhovýchodným ležia Liptovské Revúce. Vrch patrí do Národného parku Veľká Fatra a severozápadná časť patrí do NPR Madačov.
Popis.
Štefanová je súčasťou turčianskej vetvy hlavného hrebeňa, ktorá vedie z neďalekej Ploskej () severným smerom na Kľak (). Leží nad Belianskou dolinou, východným smerom sa tiahne mohutná Ľubochnianska dolina. Severným smerom susedí Lysec () a Malý Lysec (), východným sa nachádza Skalná Alpa (), Tanečnica () a Rakytov (), južným Javorina (), Šoproň () a Borišov () a západným Havranov () a Hradište (). Západné svahy odvodňuje Beliansky potok do rieky Turiec, východne sa zvažujúce odvádzajú vodu Ľubochniankou do Váhu. Vrcholom vedie Veľkofatranská magistrála.
Výhľady.
Súvislý lesný porast vrcholu i hrebeňa neumožňuje rozhľad. Z malých lokalít s redšou vegetáciou je výhľad na okolité vrchy Veľkej Fatry, ojedinele je viditeľná aj Malá Fatra, časť hrebeňa Nízkych Tatier (najmä masív Prašivej), Kubínska hoľa, Veľký Choč či Babia hora a Pilsko.

</doc>
<doc id="682798" url="https://sk.wikipedia.org/wiki?curid=682798" title="Richard Paul Astley">
Richard Paul Astley



</doc>
<doc id="682799" url="https://sk.wikipedia.org/wiki?curid=682799" title="Javorový">
Javorový

Javorový alebo Javorový vrch () je vrch v Moravsko-sliezskych Beskydách. Leží na severnej Morave nad Řekou, približne juhozápadne od Třinca. Patrí do CHKO Beskydy.
Poloha.
Nachádza sa na severnom okraji pohoria, v geomorfologickom podcelku Lysohorská hornatina a jej časti Ropická rozsocha. Leží v Moravsko-sliezskom kraji, v okrese Frýdek-Místek a zasahuje na katastrálne územie obce Řeka a mesta Třinec. Najbližším sídlom je na juhozápadnom úpätí ležiaca obec Řeka, severne sa nachádza mesto Třinec a východne jeho mestská časť Tyra.
Opis.
Javorový je súčasťou hrebeňa, ktorý vedie z vrchu Kalužný () severozápadným smerom na Ropice (), kde sa vetví a pokračuje severným smerom na Gutský vršek () a Malý Javorový (). Západným smerom sa nachádza Príslop (), Ropička () a Godula (), južným susedí sedlom oddelená Šindelná (), Ropice a Smrčina (), východne sa nachádza Ostrý () a Malý Javorový () a severne Podgrúň () a Gutský vršek (). Masív patrí do povodia Olše, kde vodu odvádza zo západnej časti Ropičanka a z východnej potok Tyra. Na vrchol vedie značená hrebeňovka, vedúca okolo chaty na Malom Javorovom. Na severných svahoch leží Prírodná rezervácia Gutské peklo. Na Malom Javorovom stojí vysielač a na severných svahoch je vybudované lyžiarske stredisko, dostupné lanovkou. Tým sa zjednodušuje i prístup na hlavný, vyšší vrchol.
Výhľady.
Súvislý lesný porast s malou vrcholovou lúkou umožňuje veľmi obmedzený rozhľad. Z lokalít s riedkou vegetáciou možno pozorovať najmä okolité vrchy Moravsko-sliezskych Beskýd, ojedinele aj Malú Fatru, Kysucké, Oravské a Sliezske Beskydy, nezriedka i Hrubý Jeseník.

</doc>
<doc id="682803" url="https://sk.wikipedia.org/wiki?curid=682803" title="Náboženstvo v starovekom Grécku">
Náboženstvo v starovekom Grécku

Náboženské praktiky v starovekom Grécku zahŕňali zbierku viery, rituálov a mytológie vo forme ľudového verejného náboženstva a kultových praktík. Aplikácia moderného konceptu „náboženstva“ na staroveké kultúry bola spochybnená ako anachronická. Starovekí Gréci nemali slovo pre „náboženstvo“ v modernom zmysle. Podobne žiaden nám známy grécky spisovateľ neklasifikuje bohov ani kultové praktiky do samostatných „náboženstiev“. Namiesto toho napríklad Hérodotos hovorí o Helénoch, že majú „spoločné svätyne bohov a obetí a rovnaké zvyky“.
Väčšina starovekých Grékov uznávala dvanásť hlavných olympských bohov a bohýň – Zeus, Héra, Poseidón, Démétér, Aténa, Ares, Afrodita, Apolón, Artemis, Hefaistos, Hermes a buď Hestia alebo Dionýzos – hoci filozofie ako stoicizmus a niektoré formy platonizmu používali jazyk, ktorý, ako sa zdá, predpokladá jediné transcendentné božstvo. Uctievanie týchto božstiev a niekoľkých ďalších sa vyskytovalo v celom gréckom svete, hoci často majú rôzne epitetá, ktoré odlišovali aspekty božstva, a často odrážajú začlenenie iných miestnych božstiev do panhelénskej schémy.
Náboženské praktiky Grékov sa rozšírili aj za pevninské Grécko, na ostrovy a pobrežia Iónie v Malej Ázii, do Magna Graecia (Sicília a južné Taliansko) a do rozptýlených gréckych kolónií v západnom Stredomorí, ako je Massalia (Marseille). Rané talianske náboženstvá, ako napríklad etruské náboženstvo, boli ovplyvnené gréckym náboženstvom a následne ovplyvnili veľkú časť starovekého rímskeho náboženstva.
Presvedčenia.
„Neprebiehala centralizácia autority nad gréckymi náboženskými praktikami a vierovyznaním, zmena bola regulovaná len na občianskej úrovni. Fenomén, ktorý študujeme, teda v skutočnosti nie je organizovaným „náboženstvom“. Namiesto toho by sme mohli myslieť na vieru a praktiky Grékov vo vzťahu k bohom ako na skupinu blízko príbuzných „náboženských dialektov“, ktoré sa navzájom podobali oveľa viac ako dialekty negrékov.“
Teológia.
Staroveká grécka teológia bola polyteistická, vychádzala z predpokladu, že existuje veľa bohov a bohýň, ako aj rad nižších nadprirodzených bytostí rôznych typov. Existovala hierarchia božstiev, pričom Zeus, kráľ bohov, mal úroveň kontroly nad všetkými ostatnými, hoci nebol všemohúci. Niektoré božstvá mali nadvládu nad určitými aspektmi prírody. Napríklad Zeus bol bohom neba, posielal hromy a blesky, Poseidón vládol nad morom a zemetraseniami, Hádes premietal svoju pozoruhodnú silu do ríš smrti a podsvetia a Hélios ovládal slnko. Iné božstvá vládli abstraktným pojmom; napríklad Afrodita ovládala lásku. Všetky významné božstvá boli vo forme vizualizované ako „ľudské“, hoci sa často dokázali premeniť na zvieratá alebo prírodné javy.
Hoci boli bohovia nesmrteľní, určite neboli všedobí a dokonca ani všemocní. Museli poslúchnuť osud, v gréckej mytológii známy ako Moiry, ktorý prekonal akúkoľvek ich božskú moc alebo vôľu. Napríklad v mytológii bolo Odyseovým osudom vrátiť sa po trójskej vojne domov na Ithaku a bohovia mu mohli cestu len predĺžiť a sťažiť, nie zastaviť.
Bohovia sa správali ako ľudia a mali ľudské neresti. Stýkali sa s ľuďmi, niekedy s nimi dokonca plodili deti. Niekedy sa niektorí bohovia stavali proti iným a snažili sa jeden druhého prekonať. V "Iliade" Afrodita, Ares a Apolón podporujú trójsku stranu v trójskej vojne, zatiaľ čo Héra, Aténa a Poseidón podporujú Grékov.
Niektorí bohovia boli špecificky spojení s určitým mestom. Aténa bola spojená s Aténami, Apolón s Delfami a Dilom, Zeus s Olympiou a Afrodita s Korintom. Ale v týchto mestách boli uctievaní aj iní bohovia. Iné božstvá boli spojené s národmi mimo Grécka; Poseidón bol spájaný s Etiópiou a Trójou a Ares s Tráciou.
Identita mien nebola zárukou podobného kultu; samotní Gréci si boli dobre vedomí toho, že Artemis uctievaná v Sparte, panna lovkyňa, bola veľmi odlišným božstvom od Artemis, ktorá bola bohyňou plodnosti v Efeze s mnohými prsiami. Hoci sa uctievanie veľkých božstiev šírilo z jedného miesta na druhé a hoci väčšina väčších miest mala chrámy niekoľkých veľkých bohov, identifikácia rôznych bohov s rôznymi miestami zostala silná až do konca.
Staroveké pramene gréckeho náboženstva hovoria veľa o kulte, ale veľmi málo o viere, v nemalej miere, pretože Gréci vo všeobecnosti považovali to, čomu ľudia verili, za oveľa menej dôležité ako to, čo robili.
Posmrtný život.
Gréci verili v podsvetie obývané duchmi mŕtvych. Jednu z najrozšírenejších oblastí tohto podsvetia ovládal Hádes, brat Dia. Ďalšími známymi ríšami sú Tartaros, miesto múk pre zatratených, a Elysium, miesto rozkoší pre cnostných. V ranom mykénskom náboženstve všetci mŕtvi išli k Hádesovi, ale vzostup tajomných kultov v archaickom veku viedol k rozvoju miest ako Tartarus a Elysium.

</doc>
<doc id="682808" url="https://sk.wikipedia.org/wiki?curid=682808" title="Šalvia divotvorná">
Šalvia divotvorná



</doc>
<doc id="682810" url="https://sk.wikipedia.org/wiki?curid=682810" title="Súpisky hokejových reprezentácii na Majstrovstvách sveta v ľadovom hokeji 2022">
Súpisky hokejových reprezentácii na Majstrovstvách sveta v ľadovom hokeji 2022

Súpisky hokejových reprezentácii na Majstrovstvách sveta v ľadovom hokeji 2022 pozostávajú z minimálne 15 korčuliarov (útočníkov a obrancov) a dvoch brankárov. Maximálne môže mať tím 25 korčuliarov a troch brankárov. Majstrovstiev sa zúčastnilo 16 tímov, ktoré boli rozdelené do dvoch základných skupín.
"Zloženie tímov a vek hráčov sú k 13. máju 2022."
Skupina A.
Kanada.
Hlavný tréner: Claude Julien
Nemecko.
Hlavný tréner: Toni Söderholm
Švajčiarsko.
Hlavný tréner: Patrick Fischer
Slovensko.
Hlavný tréner: Craig Ramsay
Dánsko.
Hlavný tréner: Heinz Ehlers
Kazachstan.
Hlavný tréner: Yuri Mikhailis
Francúzsko.
Hlavný tréner: Philippe Bozon
Taliansko.
Hlavný tréner: Greg Ireland
Skupina B.
Fínsko.
Hlavný tréner: Jukka Jalonen
Spojené štáty.
Hlavný tréner: David Quinn
Česko.
Hlavný tréner: Kari Jalonen
Švédsko.
Hlavný tréner: Johan Garpenlöv
Lotyšsko.
Hlavný tréner: Harijs Vītoliņš
Nórsko.
Hlavný tréner: Petter Thoresen
Veľká Británia.
Hlavný tréner: Peter Russell
Rakúsko.
Hlavný tréner: Roger Bader

</doc>
<doc id="682813" url="https://sk.wikipedia.org/wiki?curid=682813" title="Bratronice (Smilovice)">
Bratronice (Smilovice)

Bratronice je malá dedina, časť obce Smilovice v okrese Mladá Boleslav. Nachádza sa asi 1 km juhozápadne od Smilovíc. Dedinou preteká rieka Vlkava a prechádza cesta I/38. Je tu evidovaných 32 adries. Trvalo tu žije 68 obyvateľov. Bratronice ležia v katastrálnom území Bratronice u Luštěnic s rozlohou 2,9 km².

</doc>
<doc id="682816" url="https://sk.wikipedia.org/wiki?curid=682816" title="Miroslav (Postupice)">
Miroslav (Postupice)

Miroslav je malá dedina, časť obce Postupice v okrese Benešov. Nachádza sa asi 5 km juhozápadne od Postupíc. V roku 2009 tu bolo evidovaných 51 adries. Miroslav leží v katastrálnom území Nová Ves s rozlohou 8,47 km².
História.
Prvá písomná zmienka o dedine pochádza z roku 1381.

</doc>
<doc id="682818" url="https://sk.wikipedia.org/wiki?curid=682818" title="Nová Ves (Postupice)">
Nová Ves (Postupice)

Nová Ves je malá dedina, časť obce Postupice v okrese Benešov. Nachádza sa asi 3 km juhozápadne od Postupíc. V roku 2009 tu bolo evidovaných 50 adries. Nová Ves je tiež názov katastrálneho územia s rozlohou 8,47 km². V katastrálnom území Nová Ves leží aj Miroslav a Vrbětín.
História.
Prvá písomná zmienka o dedine pochádza z roku 1544.

</doc>
<doc id="682820" url="https://sk.wikipedia.org/wiki?curid=682820" title="Vrbětín">
Vrbětín

Vrbětín je osada, časť obce Postupice v okrese Benešov. Nachádza sa asi 5,5 km juhozápadne od Postupíc. V roku 2009 tu boli evidované 4 adresy. Vrbětín leží v katastrálnom území s rozlohou 8,47 km².
História.
Prvá písomná zmienka o dedine pochádza z roku 1389.

</doc>
<doc id="682822" url="https://sk.wikipedia.org/wiki?curid=682822" title="Buchov (Postupice)">
Buchov (Postupice)

Buchov je osada, časť obce Postupice v okrese Benešov. Nachádza sa asi 4,5 km juhže od Postupíc. V roku 2009 tu boli evidované 4 adresy. Buchov leží v katastrálnom území Čelivo s rozlohou 5,49 km².
História.
Prvá písomná zmienka o dedine pochádza z roku 1413. V roku 1880 žilo v Buchove celkom 45 obyvateľov v štyroch domoch. Potom ich počet klesal, takže v roku 1900 tu žilo 36, v roku 1930 25, v roku 1950 18, v roku 1980 4 a v roku 2001 dokonca len jeden stály obyvateľ. Po sčítaní v roku 2011 však Český štatistický úrad uvádza celkom 11 obyvateľov.

</doc>
<doc id="682824" url="https://sk.wikipedia.org/wiki?curid=682824" title="Jemniště">
Jemniště

Jemniště je malá dedina, časť obce Postupice v okrese Benešov. Nachádza sa asi 2 km severovýchodne od Postupíc. V roku 2009 tu bolo evidových 32 adries. Jemniště je tiež názov katastrálnrho územia s rozlohou 2,94 km². V katastrálnom území Jemniště leží aj Lísek a Sušice.
História.
Prvá písomná zmienka o dedine pochádza z roku 1381.

</doc>
<doc id="682826" url="https://sk.wikipedia.org/wiki?curid=682826" title="Lhota Veselka">
Lhota Veselka

Lhota Veselka je malá dedina, časť obce Postupice v okrese Benešov. Nachádza sa asi 2 km východne od Postupíc. Prechádza tadiaľto železničná trať Benešov u Prahy – Trhový Štěpánov. V roku 2009 tu bolo evidových 14 adries. Osadou preteká rieka Chotýšanka, ktorá je ľavostranným prítokom rieky Blanice. Lhota Veselka leží na katastrálnom území Postupice s rozlohou 7,33 km². Medzi miestnym obyvateľstvom je Lhota Veselka nazývaná "Chalupy". Pravobrežná časť Lhoty Veselky sú Dolní Chalupy a časť na ľavom brehu Chotýšanky sú Hořejší Chalupy.
História.
Prvá písomná zmienka o dedine pochádza z roku 1385.

</doc>
<doc id="682833" url="https://sk.wikipedia.org/wiki?curid=682833" title="Javorový vrch">
Javorový vrch

Javorový vrch môže byť:
na Slovensku:
v Česku:

</doc>
<doc id="682836" url="https://sk.wikipedia.org/wiki?curid=682836" title="Buchov">
Buchov

Buchov môže byť:

</doc>
<doc id="682843" url="https://sk.wikipedia.org/wiki?curid=682843" title="Po piči front (album)">
Po piči front (album)

Po piči front je štúdiový album, ktorý vznikol v roku 1995 v jeden večer štúdiu Ebony zo spontánnych improvizácií, jam session, Richarda Müllera a hudobníkov: Andreja Šebana, Emila Frátrika a Oskara Rózsu. Nemali ambície tvoriť album, no svoje nápady nahrávali na audiokazetu. Výsledok sa im nakoniec natoľko pozdával, že sa rozhodli, že ho zverejnia a pod názvom "PPF" vyšiel album na CD nosičoch v stokusovej limitovanej edícii. Neskôr tento hudobný projekt vybrali na festival, ktorý sa konal v americkom Austine.
Originálna kazeta vyšla v jedinom exemplári spolu s certifikátom originality a s pôvodným obalom, na ktorom je vlastnoručná kresba od Richarda Müllera. Táto kresba je reprodukovaná aj na obaloch CD a vinylových LP platní.

</doc>
<doc id="682849" url="https://sk.wikipedia.org/wiki?curid=682849" title="Sarah Lane">
Sarah Lane



</doc>
<doc id="682850" url="https://sk.wikipedia.org/wiki?curid=682850" title="George Russell (automobilový pretekár)">
George Russell (automobilový pretekár)

George William Russell (* 15. február 1998, King’s Lynn, Norfolk, Spojené kráľovstvo) je britský pretekár, ktorý v súčasnosti súťaží vo Formule 1 za Mercedes.
V roku 2018 sa stal šampiónom FIA Formuly 2 za ART Grand Prix a je šampiónom série GP3 z roku 2017. Po víťazstve v šampionáte Formuly 2 sa Russell v roku upísal Williamsu, pričom debutoval na Veľkej cene Austrálie v roku 2019, zastupoval i Lewisa Hamiltona v Mercedese na Veľkej cene Sachiru 2020. Russell dosiahol svoje prvé pódium v F1 s Williamsom na Veľkej cene Belgicka v roku 2021. Je tiež súčasťou programu Mercedes Young Driver. V roku 2022 Russell opustil Williams a pripojil sa k Mercedesu.
Osobný život.
George Russell sa narodil v King’s Lynn v Norfolku. Je najmladšie dieťa Steva a Alison Russellových a vyrastal po boku dvoch súrodencov: sestry Cary a staršieho brata Benjyho. Motokáram sa začal venovať vo veku 7 rokov ako aj jeho brat Benjy. Russell vyrastal vo Wisbech, Cambridgeshire, a študoval tam na Wisbech Grammar School. Neskôr sa vo veku 18 rokov presťahoval do Milton Keynes, aby bol bližšie k svojim pretekárskym tímom.
Rovnako ako jeho otec je fanúšikom futbalového klubu Wolverhampton Wanderers.
Juniorská pretekárska kariéra.
Karting.
Russell začal s motokárami v roku 2006 a do roku 2009 postúpil až do triedy kadetov, kde sa stal šampiónom MSA British Open a šampiónom British Open. V roku 2010 prešiel do kategórie Rotax Mini Max, kde sa stal britským šampiónom Super One, britským šampiónom Formula Kart Stars a tiež vyhral Kartmasters British Grand Prix. Russell absolvoval KF3 v roku 2011, vyhral titul SKUSA Supernationals a stal sa CIK-FIA European Championship, ktorý neskôr úspešne obhájil aj v roku 2012. Vo svojom poslednom roku v motokárach v roku 2013 skončil Russell na 19. mieste v KF1 CIK-FIA World Championship. 
Formula Renault 2.0.
V roku 2014 Russell debutoval v monoposte, keď pretekal na šampionáte Formula Renault 2.0 Alps. Pôvodne mal pretekať za tím Prema Powerteam no na poslednú chvíľu prestúpil do Koiranen GP. Napriek tomu, že pre chorobu vynechal jedno kolo, skončil v šampionáte štvrtý a na Red Bull Ringu obsadil jediné pódium.
Russell sa zúčastnil aj dvoch kôl šampionátu Eurocup Formula Renault 2.0. Zúčastnil sa moskovského kola s Koiranen GP a potom prestúpil do Tech 1 Racing na posledné kolo sezóny v Jereze. Pretekal ako hosť a po štarte z pole position vyhral posledné preteky sezóny.
Formula 4.
V roku 2014 Russell súťažil aj v šampionáte BRDC Formula 4 s obhajcom titulu Lanan Racing. Do posledných pretekov sezóny v Snettertone vstúpila aj so svojim tímovým kolegom Arjunom Mainim a dvojicou HHC Motorsport Sennanom Fieldingom a Raoulom Hymanom do boja za titul. Po štarte z pole position Russell vyhral preteky, svoje piate v sezóne, aby si zaistil titul len o tri body od Mainiho.
Za víťazstvo v šampionáte BRDC Formuly 4 Russell mal možnosť testoval auto GP3 s Arden Motorsport na okruhu Yas Marina v Abú Zabí. V decembri 2014 sa Russell stal najmladším víťazom prestížnej ceny McLaren Autosport BRDC Award, keď porazil ostatných finalistov Alexandra Albona, Bena Barnicoata, Sennana Fieldinga, Seba Morrisa a Harrisona Scotta a získal peňažnú odmenu 100 000 libier, členstvo v British Racing Drivers' Club a test Formuly 1 s McLarenom.
Vo februári 2015 bol Russell vyhlásený za jedného z dvanástich jazdcov vybraných do programu British Racing Drivers' Club SuperStars, ako najmladšieho nováčika v tomto programe.
Majstrovstvá Európy FIA Formuly 3.
Russell absolvoval Formulu 3 v roku 2015, keď spolu s Carlinom pretekal vo FIA European Formula 3 Championship. Svoje prvé víťazstvo v pretekoch získal v úvodnom kole sezóny v Silverstone, keď skončil pred druhým debutantom Charlesom Leclercom a Antoniom Giovinazzim v druhých pretekoch víkendu. V Spa-Francorchamps a Norisringu obsadil ďalšie dve pódiové umiestnenia a skončil šiesty v šampionáte. V poradí nováčikov skončil druhý za Leclercom.
V septembri 2015 sa Russell zúčastnil nemajstrovského podujatia Masters of Formula 3, ktoré sa konalo v Zandvoorte. Po štvrtom mieste v kvalifikačných pretekoch skončil druhý za tímovým kolegom Antoniom Giovinazzim v hlavných pretekoch. Russell mal s Carlinom súťažiť aj na Veľkej cene Macaa, krátko pred podujatím ho však nahradil japonský pilot Euroformula Open Championship, Yu Kanamaru.
Russell prešiel na sezónu 2016 do Hitech GP, zaznamenal dve víťazstvá a skončil tretí v poradí.
Séria GP3.
Russell podpísal zmluvu s ART Grand Prix na sezónu 2017. V tíme sa prvýkrát predstavil už na posezónnom teste v Yas Marina v novembri 2016.
Russell odštartoval sezónu dobre na okruhu Circuit de Catalunya v Barcelone, kde zakončil víkend na 4. a 5. mieste. V ďalších pretekoch na Red Bull Ringu získal svoju prvú pole position a víťazstvo v sérii GP3. Russell na svojich „domácich pretekoch“ v Silverstone získal opäť pole position, ktoré premenil na ďalšie víťazstvo v prvých pretekoch víkendu a obsadil 4. miesto v druhých pretekoch, čím sa dostal do vedenia šampionátu.
Čoskoro nasledoval dominantný výkon v Spa-Francorchamps, vďaka ktorému si Russell vybudoval náskok v bodovaní šampionátu po víťazstve a 2. pozícii v dvoch pretekoch, spolu s Pole Position a najrýchlejším kolom v oboch pretekoch.V ďalšom kole v Monze sa konalo iba jedno podujatie série GP3 po nepriaznivých poveternostných podmienkach, ktoré viedli k zrušeniu sobotňajších pretekov. Russell vyhral obrovský súboj so svojimi tímovými kolegami z ART Grand Prix Jackom Aitkenom a Anthoine Hubertom a spečatil tak svoje štvrté víťazstvo v sezóne.
Russell získal štyri víťazstvá, tri pole position a päť ďalších pódiových umiestnení. Russell vyhral v roku 2017 titul v sérii GP3 po tom, čo v Jereze obsadil 4. miesto v 2. pretekoch, čo mu zabezpečilo nedostihnuteľné vedenie v hodnotení šampionátu.
Formula 2.
V januári 2018 bol Russell potvrdený ako jazdec ART Grand Prix pre 2018 FIA Formula 2 Championship. Stal sa tiež rezervným jazdcom Mercedesu spolu s Pascalom Wehrleinom.
Russell sa kvalifikoval na 2. mieste pri debute v Bahrajne a skončil 5. v úvodnom kole šampionátu. V Baku v druhom kole šampionátu viedol Russell väčšinu hlavných pretekov, až pokiaľ neprišlo neskoré safety car a dráma pri reštarte mu uprela prvé víťazstvo v sérii. V šprintérskych pretekoch Russell zajazdil najrýchlejšie kolo na svojej ceste k víťazstvu z 12. miesta v štartovom poli.
Russell získal svoje druhé víťazstvo v sezóne v Barcelone po tom, čo zvíťazil v súboji s Nyckom de Vriesom, čím získal svoje prvé víťazstvo v klasických pretekoch sezóny. Nasledovalo 4. miesto v šprintérskych pretekoch a posunul sa na 2. miesto v poradí šampionátu. V Monte-Carlo mal Russell vo voľnom tréningu poruchu motora, ktorá výrazne obmedzila jeho jazdu. Russell bol v ťažkej pozícii, kvalifikoval sa na 16. pozícii a dokončil dva preteky mimo bodov. Russell opäť udrel vo Francúzsku v Le Castellet a získal svoju prvú pole position vo Formule 2. Viedol náročné preteky na mokro/sucho od štartu až po cieľovú vlajku a získal svoje tretie víťazstvo v sezóne a šampionát.
Neskôr získal titul víťazstvom v Abú Zabí, po sezónnom boji s Britom Landom Norrisom. Svojím titulom sa stal piatym majstrom, ktorí bol nováčikom v kategórii GP2/F2 (predtým dosiahli Nico Rosberg, Lewis Hamilton, Nico Hülkenberg a Charles Leclerc) a štvrtým pilotom po Hamiltonovi, Hülkenbergovi a Leclercovi, ktorý vyhral GP3/F3 a titul GP2/F2 v po sebe nasledujúcich sezónach.
Formula 1.
Začiatkom roka 2017 sa Russell pripojil k Mercedes-AMG Petronas Motorsport ako súčasť ich programu pre juniorov. Bolo oznámené, že Russell sa zúčastní oboch dní testu v Budapešti 1. – 2. augusta, ktorý nasledoval týždeň po pretekoch Formuly 1 na rovnakom okruhu. V novembri toho istého roku bolo oznámené, že Russell absolvuje svoj debut v tréningu Formuly 1 na Veľkej cene Brazílie počas prvého tréningu pre Force India. Následne bolo oznámené, že pre nich bude jazdiť aj v prvom tréningu na Veľkej cene Abú Zabí.
Russell bol vyhlásený za jedného z testovacích jazdcov pneumatík Pirelli pre Force India na teste po Veľkej cene Španielska v máji 2018. Počas testu absolvoval za tím 123 kôl, ktoré boli jeho prvé v monoposte Formuly 1 so špecifikáciami pre rok 2018.
Williams (20192021).
2019prvá sezóna.
Dňa 13. októbra 2018 bolo oznámené, že Russell podpísal viacročnú zmluvu s tímom Williams.
Williamsu FW42 chýbalo tempo a bolo najpomalším autom v poli. Vo väčšine pretekov bol jeho tímový kolega Kubica jedinou Russellovou súťažou na trati. Na dažďom poznačenej Veľkej cene Nemecka Russell prešiel cieľom na 13. mieste a potom postúpil na 11. po tom, čo boli jazdci tímu Alfa Romeo po pretekoch penalizovaní. Jeho prvý bod vo Formule 1 mu ušiel len o vlások, keď ho v záverečných kolách predbehol Kubica.
Prvé DNF v kariére prišlo na Veľkej cene Singapuru, keď sa s ním Romain Grosjean pri pokuse o predbehnutie zrazil, čím Russella poslal do steny. Potom opäť odstúpil na Veľkej cene Ruska po tom, čo utrpel problém s kolesom. Veľká cena Brazílie poskytla jednu z mála príležitostí Russellovej debutovej sezóny pretekať s inými jazdcami, keď mu neskoré safety car umožnilo skončiť na 12. mieste, len 1,5 sekundy za bodovanou pozíciou.
Russell ukončil sezónu na 20. mieste v šampionáte, ako jediný jazdec nezískal ani bod.
2020prvé body v kariére.
Russell pokračoval vo Williamse aj v roku 2020, pričom jeho partnerom sa stal bývalý pretekár Formuly 2 Nicholas Latifi. Z úvodnej Veľkej ceny Rakúska odstúpil pre stratu tlaku paliva. Russell začal Veľkú cenu Štajerska na 11. mieste po kvalifikácii na mokrej trati, čím prekonal svoju doterajšiu najlepšiu kvalifikačnú pozíciu. Nabehnutie do štrku v prvých kolách ukončilo Russellove šance na body a skončil na 16. mieste.
Russell vypadol z Veľkej ceny Belgicka po tom, čo zablúdené koleso z auta Antonia Giovinazziho zasiahlo jeho Williams. Na Veľkej cene Toskánska Russell štartoval z 18. miesta, no väčšinu pretekov jazdil na bodovaných pozíciách. Pred druhou červenou vlajok jazdil na deviatom mieste, ale zažil zlý reštart a klesol späť na 12. miesto. Napriek tomu, že ešte predbehol Romaina Grosjeana, napokon nedokázal postúpiť ďalej a obsadil 11. miesto. Na Veľkej cene Emilia Romagna Russell havaroval z 10. miesta, počas safety car, incident, ktorý opísal ako „najväčšiu chybu [svojej] kariéry“.
Zástup v Mercedese.
Russell zastupoval Lewisa Hamiltona v Mercedese na Veľkej cene Sakhiru 2020 po Hamiltonovom pozitívnom výsledku testu na koronavírus. Russell na tlačovej konferencii pred podujatím uviedol, že necítil „žiadny tlak“ po tom, čo šéf tímu Mercedes Toto Wolff povedal, že očakáva, že auto skončí v prvej päťke. Russell sa kvalifikoval na druhej pozícii, keď len tesne prišiel o pole position, na tímového kolegu Bottasa stratil 26 milisekúnd. Russell prevzal kontrolu od začiatku pretekov a viedol väčšinu pretekov, ale pri 20 zostávajúcich kolách mechanici tímu Mercedes pochybili a namontovali na Russellovo auto Bottasove predné pneumatiky, čo spôsobilo, že musel v ďalšom kole znova zamieriť do boxov, aby chybu napravili. Desať kôl pred cieľom utrpel defekt a bol nútený znova zamieriť do boxov. Russell skončil na deviatom mieste a získal svoje prvé tri body v bodovaní F1, dva body za deviate a jeden za najrýchlejšie kolo. Russell bol chválený médiami a tímom Mercedes za jeho výkon.
Návrat do Williamsu.
Russell plnil mediálne povinnosti pre Mercedes na Veľkej cene Abú Zabí, ale vrátil sa do Williamsu včas na tréning, keď bol Hamilton vyhlásený za spôsobilého súťažiť. Po piatkovom tréningu Russell povedal, že návrat do Williamsu na toto podujatie bol „zvláštny pocit“, keďže týždeň predtým súťažil v rýchlejšom Mercedese. Na podujatí mal Russell špeciálnu prilbu ako poctu spoluzakladateľovi Williamsu Frankovi Williamsovi a bývalej zástupkyni šéfa tímu Claire Williams, ktorí obaja opustili tím a Formulu 1 počas sezóny. Russell sa kvalifikoval na 18. mieste a preteky dokončil na 15. mieste.
2021prvé pódium v F1.
Russella si Williams udržal aj pre sezónu 2021 spolu s Nicholasom Latifim. Na Veľkej cene Emilia Romagna sa zrazil s Valtterim Bottasom po tom, čo prešiel na mokrú škvrnu a stratil kontrolu nad vozidlom počas pokusu o predbiehanie, čo spôsobilo odstúpenie oboch vozidiel a červenú vlajku. Russell najprv obvinil z incidentu Bottasa a obvinil ho z „pokusu zabiť [ich] oboch“, ale neskôr svoje tvrdenia stiahol a ospravedlnil sa Bottasovi a jeho vlastnému tímu Williams.
Pred červenou vlajkou na VC Azerbajdžanu bol na 15. mieste, ale nepodarilo sa mu reštartovať kvôli problémom s prevodovkou. Na Veľkej cene Francúzska skončil na 12. mieste a neskôr poznamenal, že to boli „najlepšie preteky, aké kedy absolvoval spolu s Williamsom“. Na VC Štajerska sa kvalifikoval na 11. mieste, pričom v tretej kvalifikácii (Q3) mu chýbalo osem milisekúnd. Bol povýšený na 10. miesto po tom, čo Yuki Tsunoda dostal trest. Toto bola je jeho najlepšia pozícia v štartovom poli pre Williams. Počas pretekov získal Russell dve pozície v úvodných kolách, ale neskôr niekoľkokrát vstúpil do boxov, keď sa jeho tím snažil vyriešiť problém so spoľahlivosťou. Nakoniec z pretekov odstúpil. Russell sa prvýkrát dostal do Q3 s vozidlom Williams na Veľkej cene Rakúska a do pretekov štartoval ôsmy, čo je najvyššia pozícia tímu v štartovom poli od roku 2017. Preteky dokončil na 11. mieste, keď ho v záverečných kolách predbehol Fernando Alonso. Russell sa opäť dostal do Q3 na Veľkej cene Británie, ale dostal trest za kolíziu s Carlosom Sainzom Jr. v kvalifikácii šprintu. Preteky dokončil na 12. mieste. Na Veľkej cene Maďarska štartoval Russell zo 17. miesta a skončil ôsmy (po diskvalifikácii Sebastiana Vettela), čím získal svoje prvé body pre Williams.
V kvalifikácii Veľkej ceny Belgicka, ktorá bola ovplyvnená dažďom sa Russell kvalifikoval na druhom mieste za Maxom Verstappenom. Pre Williams to bol prvý štart v prvom rade od Veľkej ceny Talianska v roku 2017. Preteky zdržalo vlhké počasie a nakoniec sa odjazdili len dve kolá, obe v podmienkach safety car. To umožnilo Russellovi udržať si pozíciu zo štartu a získať svoje prvé pódiové umiestnenie vo Formule 1. Na Veľkej cene Talianska v roku 2021 skončil Russell deviaty a získal ďalšie dva body. Na Veľkej cene Ruska sa Russell kvalifikoval na treťom mieste v zmiešaných podmienkach a potom dokončil preteky na desiatom mieste. Bol to jeho posledný bodový zisk v tomto ročníku. Russellova sezóna sa skončila dvoma odstúpeniami; bol vyradený z Veľkej ceny Saudskej Arábie po kolízii s Nikitom Mazepinom a na Veľkej cene Abú Zabí mal problémy s prevodovkou. V šampionáte jazdcov sa umiestnil na 15. mieste, pričom získal 16 z 23 bodov svojho tímu.
Mercedes (2022).
Russell prišiel do Mercedesu v roku 2022, nahradil Valtteriho Bottasa a pripojil sa k sedemnásobnému majstrovi sveta Lewisovi Hamiltonovi. Pred sezónou 2022 sa Russell rozhodol radikálne prepracovať svoj dizajn prilby tým, že upustil od svojho predtým červeného dizajnu v prospech prevažne čierneho dizajnu s červenou na bokoch z rešpektu k Michaelovi Schumacherovi. Vo svojich prvých pretekoch ako pretekár na plný úväzok pre Mercedes skončil Russell štvrtý. Na svojom 63. štarte, Veľkej cene Austrálie 2022, po štarte zo 6. miesta obsadil 3. miesto, svoje druhé pódium. Russell bol účastníkom havárie v prvom kole Veľkej ceny Británie, ktorej sa zúčastnilo niekoľko jazdcov. Russell vyskočil z auta, aby skontroloval Zhou Guanyu s úmyslom vrátiť sa do pretekov, keď sa ubezpečí, že Zhou je v bezpečí. Jeho monopost však odtiahli traťoví komisári späť do boxov, čo znamená, že mu nedovolili pokračovať v pretekoch. Na Veľkej cene Maďarska získal Russell svoju prvú pole position vo Formule 1.
2025.
V roku 2025 George Russell prežíval jednu z najúspešnejších sezón svojej kariéry. Ako jazdec tímu Mercedes-AMG Petronas F1 Team sa dokázal niekoľkokrát presadiť medzi silnou konkurenciou a priniesol tímu značné body aj cenné výsledky.
Sezónu odštartoval vo veľmi dobrej forme, keď už v úvode pretekov dosiahol viaceré pódiá. V Bahrajne získal druhé miesto, a to napriek problémom s brzdami, čo ukázalo, že aj v náročných podmienkach vie predviesť solídny výkon. Jeho spoľahlivosť a konzistencia sa prejavili tým, že počas sezóny neskončil žiadnou diskvalifikáciou ani technickým odstúpenímv štatistike má 0 odstúpení za rok 2025.
Vrcholom sezóny bol pre neho triumf na Veľkej cene Kanady, kde štartoval z pole position a celé preteky ovládol, pričom udržal za sebou aj silného rivala Maxa Verstappena. Víťazstvo v Montreale prinieslo Mercedesu dôležitý úspech a potvrdilo Russellovu schopnosť premeniť kvalifikačnú dominanciu na víťazstvo.
Navyše Russell dokázal vyniknúť aj v nočnej a náročnej Veľkej cene Singapuru, kde opäť získal pole position a následne dominoval v pretekoch, keď Verstappena a ostatných rivalov odsunul a priviedol Mercedes k víťazstvu. To bol jeho ďalší dôkaz formy a psychickej odolnosti v tesnom boji o pódiá a víťazstvá.
Celkovo za sezónu 2025 Russell dosiahol 2 víťazstvá, 9 pódií, 2 pole positions. V šampionáte skončil na 4. mieste, so ziskom 319 bodov.
Na záver sezóny vyjadril, že piate miesto v poslednej veľkej cene sezóny Abú Zabí. preňho a tím znamenalo realistické zhodnotenienazval ho „reality checkom“ a upozornil, že aj keď sezóna bola silná, tím stále má čo zlepšovať, aby mohol reálne bojovať o titul.
Celkovo možno obdobie 2025 považovať za jeden z najstabilnejších a najúspešnejších v Russellovej kariére. Preukázal, že má rýchlosť, spoľahlivosť a schopnosť využívať príležitosti, a to aj keď auto v niektorých situáciách nemuselo byť úplne ideálne. 
Iné aktivity.
V marci 2021 bol Russell vymenovaný za riaditeľa Asociácie jazdcov Grand Prix (GPDA), čím nahradil Romaina Grosjeana, ktorý odstúpil po svojom odchode z Formuly 1 do IndyCar.

</doc>
<doc id="682855" url="https://sk.wikipedia.org/wiki?curid=682855" title="Maďarová (vrch vo Veľkej Fatre)">
Maďarová (vrch vo Veľkej Fatre)

Maďarová () je vrch vo Veľkej Fatre. Nachádza sa nad Vlkolíncom, približne juhozápadne od Ružomberka. 
Poloha.
Nachádza sa v severnej časti Veľkej Fatry, v geomorfologickom podcelku Šiprúň. Leží v Žilinskom kraji, v okrese Ružomberok a na katastrálnom území obce Ľubochňa. Najbližšími sídlami sú východným smerom situovaný Vlkolínec, severovýchodným mesto Ružomberok, severným Hubová a Ľubochňa. Vrch patrí do Národného parku Veľká Fatra.
Popis.
Maďarová je súčasťou liptovskej vetvy hlavného hrebeňa a leží v rázsoche, vybiehajúcej západným smerom od Chabzdovej na Chovanovú (). Severne susedí Magura (), Vtáčnik () a Chabzdová, východne Malinné () a Vtáčnik (), južným smerom leží Šiprúň () a Malá Smrekovica () a západným Čierňavský vrch () a Kľak (). Južne orientované svahy odvodňuje Čierňava, severozápadné potok Salatín, oba smerujúce do Ľubochnianky, vodu zo severovýchodnej časti odvádza Bystrý potok do Váhu. Vrchol traverzuje chodník z Ľubochne.
Výhľady.
Vrchol Maďarovej pokrýva nesúvislý, riedky lesný porast, ktorý umožňuje obmedzený rozhľad. Z vhodných lokalít s redšou vegetáciou je výhľad na okolité vrchy Veľkej Fatry, no je možno vidieť aj Malú Fatru, Oravskú Maguru, Chočské vrchy, Západné a Nízke Tatry.
Prístup.
Na vrchol nevedie značená trasa, no blízkym sedlom vedie značený chodník.

</doc>
<doc id="682856" url="https://sk.wikipedia.org/wiki?curid=682856" title="Sirácky">
Sirácky

Sirácky môže byť:

</doc>
<doc id="682857" url="https://sk.wikipedia.org/wiki?curid=682857" title="Maďarová">
Maďarová

Maďarová môže byť:

</doc>
<doc id="682858" url="https://sk.wikipedia.org/wiki?curid=682858" title="Gábor Baross">
Gábor Baross



</doc>
<doc id="682859" url="https://sk.wikipedia.org/wiki?curid=682859" title="Ostrý (Moravsko-sliezske Beskydy)">
Ostrý (Moravsko-sliezske Beskydy)

Ostrý () je vrch v Moravsko-sliezskych Beskydách. Leží na severnej Morave nad Košařiskami, približne južne od Třinca. Patrí do CHKO Beskydy.
Poloha.
Nachádza sa na severnom okraji pohoria, v geomorfologickom podcelku Lysohorská hornatina a jej časti Ropická rozsocha. Leží v Moravsko-sliezskom kraji, v okrese Frýdek-Místek a zasahuje na katastrálne územie obce Košařiska a mesta Třinec. Najbližším sídlom je na východnom úpätí ležiaca obec Košařiska, severovýchodne sa nachádza Bystřice, severne mesto Třinec a na západnom úpätí jeho mestská časť Tyra.
Opis.
Ostrý je súčasťou rázsochy, ktorá vedie z vrchu Kalužný () severovýchodným smerom na Kozinec (). Východným smerom sa nachádza Skalka () a Kykula (), južným Kozubová () a Kalužný, západným Smrčina (), Ropice () a Javorový () a severným Kozinec a Žďár (). Masív patrí do povodia Olše, kde vodu odvádza zo západnej časti Tyra, z východnej potok Kopytnice a z južnej Tominová. Na vrchol nevedie značená trasa a juhozápadne od vrcholu stojí horská chata, kde je významná križovatka značených chodníkov. Veľká časť masívu je súčasťou Prírodnej rezervácie Čerňavina. 
Výhľady.
Súvislý lesný porast vrcholovej časti neumožňuje rozhľad. Z horských lúk na hrebeni a úbočí je možné pozorovať okolité vrchy Moravsko-sliezskych Beskýd, no tiež Malú Fatru, Kysucké, Oravské a Sliezske Beskydy.
Prístup.
Na vrchol nevedie značená turistická trasa, západným úbočím ho traverzuje značka.

</doc>
<doc id="682861" url="https://sk.wikipedia.org/wiki?curid=682861" title="Simone Adolphine Weil">
Simone Adolphine Weil



</doc>
<doc id="682866" url="https://sk.wikipedia.org/wiki?curid=682866" title="Holčovice (Postupice)">
Holčovice (Postupice)

Holčovice je malá dedina, časť obce Postupice v okrese Benešov. Nachádza sa asi 3 km na juh od Postupíc. V roku 2009 tu bolo evidovaných 19 adries. Holčovice ležia v katastrálnom území Milovanice o výmere 4,87 km².
História.
Prvá písomná zmienka o dedine pochádza z roku 1400.

</doc>
<doc id="682867" url="https://sk.wikipedia.org/wiki?curid=682867" title="Lísek (Postupice)">
Lísek (Postupice)

Lísek je malá dedina, časť obce Postupice v okrese Benešov. Nachádza sa asi 1 km na sever od Postupíc. V roku 2009 tu bolo evidovaných 43 adries. Lísek leží v katastrálnom území Jemniště o výmere 2,94 km².
Dejiny.
Prvá písomná zmienka o dedine pochádza z roku 1720.

</doc>
<doc id="682868" url="https://sk.wikipedia.org/wiki?curid=682868" title="Sušice (Postupice)">
Sušice (Postupice)

Sušice je osada, časť obce Postupice v okrese Benešov. Nachádza sa asi 2 km na sever od Postupíc. V roku 2009 tu boli evidované 4 adresy. Sušice leží v katastrálnom území Jemniště o výmere 2,94 km².
História.
Prvá písomná zmienka o dedine pochádza z roku 1654.

</doc>
<doc id="682870" url="https://sk.wikipedia.org/wiki?curid=682870" title="Archie Panjabiová">
Archie Panjabiová

Archie Panjabiová (; * 31. máj 1972, Londýn, Anglicko, Spojené kráľovstvo) je anglická herečka.
Detstvo a mladosť.
Panjabiová sa narodila v časti Edgware v Londýne. Jej rodičia sú hinduistickými prisťahovalcami z Indie. V roku 1994 ukončila Brunel University. Venuje sa aj baletu.
Kariéra.
V roku 1999 sa objavila v komediálnom filme "Východ je východ". V roku 2005 účinkovala po boku Ralpha Fiennesa a Rachel Weisz v oscarovom filme "Nepohodlný". O rok neskôr získala rolu Gemmy v komédii "Dobrý ročník". Spoločne s Angelinou Jolie si zahrala v dráme "Sila srdca" z roku 2007.
V roku 2009 sa pripojila k hereckému obsadeniu televízneho seriálu "Dobrá manželka". Za svoj herecký výkon v televíznom seriály obdržala ocenenie Emmy Award a stala sa prvým hercom indického pôvodu, ktorý získal toto ocenenie.
Stvárnila vedľajšiu úlohu vo filme "Východiskový bod" z roku 2014, hosťovala v šiestych epizódach televízneho seriálu "Vraždy na Shetlandech" z roku 2016 po boku Gemmy Chan a od roku 2019 do roku 2021 stvárnila hlavnú úlohu v televíznom seriály "Departure".
V roku 2022 sa pripojila k hereckému obsadeniu televízneho seriálu "Snowpiercer", kde si zahrala v tretej sérii v siedmych epizódach.
Súkromný život.
Od roku 1998 je vydatá za Rajesha Nihalaniho. Venuje sa tiež viacerým filantropickým aktivitám.

</doc>
<doc id="682871" url="https://sk.wikipedia.org/wiki?curid=682871" title="Archie Panjabi">
Archie Panjabi



</doc>
<doc id="682875" url="https://sk.wikipedia.org/wiki?curid=682875" title="Eddie Olczyk">
Eddie Olczyk

Edward Walter Olczyk Jr. (* 16. august 1966, Chicago, Illinois, USA) je bývalý americký hokejista, tréner a športový komentátor.
V rokoch 1984 až 2000 nastúpil na viac ako 1000 zápasov v NHL a to za kluby Chicago Blackhawks, Toronto Maple Leafs, Winnipeg Jets, New York Rangers, Los Angeles Kings a Pittsburgh Penguins. S New York Rangers vyhral v roku 1994 Stanleyho pohár.
Po ukončení aktívnej hráčskej kariéry bol v rokoch 2003 až 2005 trénerom Pittsburgh Penguins.
15. augusta 2012 bol slávnostne uvedený do Siene slávy amerického hokeja.
V posledných rokoch sa venuje športovému moderátorstvu na kanáli NBC a pre klub Chicago Blackhawks.

</doc>
<doc id="682877" url="https://sk.wikipedia.org/wiki?curid=682877" title="Kontrolokracia">
Kontrolokracia

Kontrolokracia () je novodobý termín, prvýkrát použitý nórskym sociológom a politológom Steinom Ringenenom v jeho knihe z roku 2016 - "Perfektná Diktatúra: Čína v 21. storočí (The Perfect Dictatorship: China in the 21st Century)". Ringen využíva svoj novovytvorený termín v snahe o presnejšie označenie režimu súčasnej Čínskej ľudovej republiky, pod vládou prezidenta Si Ťin-pchinga (Xi Jinping), argumentujúc, že tento spôsob vládnutia, bol pretvorený na nový, radikálne prísnejší a ideologickejší režim, ako kedykoľvek predtým.
Ringen o Čínskej ľudovej republike hovorí ako o sofistikovanej diktatúre, v ktorej je občanom poskytovaných mnoho slobôd, no sloboda má svoje presne vyhradené hranice, po ktorých prekročení, dochádza k zásahu (komunistickou) stranou, silou, ktorú strana uzná za vhodnú. Strana je vždy prítomná, a každý si je toho vedomý. Nesnaží sa každému presne diktovať čo má povolené robiť, namiesto toho veľmi podrobne kontroluje čo povolené nie je. Ringen poukazuje na dlhodobú výhodnosť tohto prístupu oproti prostému využívaniu hrubej sily. No, pripomína že hrozba trestu za prekročenie tejto neurčitej hranice slobody, je vždy prítomná.
Pod kontrolokraciou boli blokované mnohé internetové stránky, kontrola a cenzúra bola sprísnená, posílená propaganda a politická výchova, došlo k zatknutiu mnohých aktivistov, právnikov a autorov, osobnému prejavu na internete vládne strach. Rovnako dôležité je, že systém ktorý Si Ťin-pching v roku 2012 zaviedol určuje smer ktorým sa vyvíjajú nové technológie v Číne. Na posilnenie kontroly, ktorú si centrálna vláda drží nad spoločnosťou, využíva technológie ako Cloud computing, big data a umelú inteligenciu (AI).
V roku 2015 boli v Číne blokované mnohé populárne VPN (virtual private network), ktoré dovtedy predstavovali pre ich používateľov možný prístup na zahraničný web. Medzi blokované VPN patrili aj Golden Frog, StrongVPN ako aj Astrill.

</doc>
<doc id="682879" url="https://sk.wikipedia.org/wiki?curid=682879" title="George Russell">
George Russell

George Russell môže byť:

</doc>
<doc id="682881" url="https://sk.wikipedia.org/wiki?curid=682881" title="Pas de deux">
Pas de deux

Pas de deux je tanec pre pár. Slovo sa používa hlavne v klasickom balete. kde ho tancujú tanečník a tanečnica alebo dve postavy. Postupne sa stali stredobodom baletov a získali dôležitosť sami o sebe.
Grand pas de deux.
"Grand pas de deux" bolo rezervované pre baleríny a hlavných tanečníkov pričom balerína tancuje "en pointe" (na špičkách). Vyvinulo sa z "pas de deux" v romantických baletoch, ako napríklad v "Giselle". "Labutie jazero" obsahuje dva "grand pas de deux": princ s Odette v 2. dejstve a princ s Odille v 3. dejstve.
"Grand pas de deux" sú si podobné a majú túto štruktúru:

</doc>
<doc id="682884" url="https://sk.wikipedia.org/wiki?curid=682884" title="N6-metyladenozín">
N6-metyladenozín

"N"6-Metyladenozín (m6A) je modifikovaný nukleozid, ktorý bol pôvodne identifikovaný a čiastočne charakterizovaný v 70. rokoch 20. storočia. Je to bežná modifikácia mRNA a DNA. Je prítomná u niektorých vírusov a u väčšiny eukaryotov vrátane cicavcov, hmyzu, rastlín a kvasiniek. Takisto je prítomná v tRNA, rRNA, malej nukleárnej RNA (snRNA) a i v niekoľkých dlhých nekódujúcich RNA, napríklad "Xist".
Biosyntéza a funkcia.
Metylácia adenozínu je riadená veľkým komplexom m6A metyltransferázy, ktorý obsahuje METTL3 ako podjednotku, ktorá viaže SAM. "In vitro" tento komplex preferenčne metyluje RNA oligonukleotidy, ktoré obsahujú sekvenciu GGACU a podobná preferencia bola identifikovaná "in vivo" na značených m6A miestach v genómovej RNA vírusu Rousovho sarkómu a v mRNA hovädzieho prolaktínu. Nedávnejšie štúdie charakterizovali ostatné kľúčové zložky m6A metyltransferázového komplexu u cicavcov, vrátane METTL14, proteín asociovaný s Wilmsovým tumorom 1 (WTAP), KIAA1429 a METTL5. V roku 2010 sa uvažovalo o tom, že prítomnosť m6A v mRNA je dynamická a reverzibilná, čo bolo neskôr potvrdené objavom prvej m6A demetylázy, proteín asociovaný s tukovou hmotou a obezitou (FTO), v roku 2011. To takisto obnovilo záujem v štúdiu m6A. Neskôr bola objavená druhá m6A demetyláza, homológ enzýmu alkB (nazývaný ALKBH5).
Biologické funkcie m6A sú sprostredkované pomocou proteínov, ktoré sa viažu na RNA, ktoré špecificky rozoznávajú metylovaný adenozín. Tieto bielkoviny sa nazývajú „čítačky“ m6A. Rodina enzýmov s doménami homológnymi s T521-B (YTH), ktorá obsahuje proteíny YTHDF1, YTHDF2, YTHDF3 a YTHDC1, boli charakterizované ako priamo „čítačky“ m6A a majú konzervované miesto na viazanie m6A. Inzulínu podobne rastové faktory-2 mRNA viažuce proteíny 1, 2 a 3 (IGF2BP1-3) boli takisto popísané ako nová trieda „čítačiek“ m6A. IGF2BP používajú K homológne domény na selektívne rozpoznávanie RNA, ktoré obsahujú m6A, a podporujú jej transláciu a zvyšujú stabilitu. Tieto "čítačky" m6A, spolu s m6A metyltransferázami ("zapisovačmi") a demetylázami ("vymazávačmi"), tvoria komplexný mechanizmus regulácie m6A, v ktorom "zapisovače" a "vymazávače" rozhodujú o rozložení a prítomnosti m6A v RNA a "čítačky" sprostredkovávajú funkcie závislé na m6A. Okrem toho bolo ukázané, že m6A sprostredkováva i štrukturálny switch, nazvaný m6A switch.
Výskyt.
Kvasinky.
U kvasiniek "Saccharomyces cerevisiae" je homológ podjednotky METTL3, IME4, indukovaný v diploidných bunkách v rámci odpovede na neprítomnosť dusíka a fermentovateľného zdroja uhlíka. Je vyžadovaný na metyláciu mRNA a začiatok správnej meiózy a sporulácie. mRNA IME1 a IM2, kľúčových regulátorov meiózy, sú známe ciele pre metyláciu a to isté platí aj o transkripte IME4.
Rastliny.
U rastlín je väčšina m6A prítomná v posledných 150 nukleotidoch pred poly(A) koncom mRNA.
Mutácie enzýmu MTA, čo je homológ podjednotky METTL3 u "Arabidopsis thaliana", majú za následok zastavenie rastu embrya v globulárnom štádiu. Zníženie m6A o 90 % u dospelých rastlín vedie k dramatickým zmenám rastu a homeotickým abnormalitám kvetov (kvety sa nevyvíjajú správne).
Cicavce.
Značenie m6A v ľudskej a myšej RNA viedlo k identifikácii viac ako 18 000 miest v transkriptoch, kde sa vyskytuje m6A, a viac ako 7 000 ľudských génov, ktoré obsahujú sekvenciu [G/A/U][G&gt;A]m6AC[U&gt;A/C] (tzv. konsenzuálna sekvencia), čo odpovedá predtým odhaleným motívom, kde býva m6A prítomný (GGACU, viď vyššie). Lokalizácia jednotlivých miest, kde sa nachádza m6A, je v mnohých mRNA u ľudí a myší veľmi podobná a transkriptómová analýza ukázala, že m6A sa nachádza v oblastiach, ktoré sú evolučne zachovávané. m6A sa nachádza v dlhých vnútorných exónoch a je obzvlášť bežný v 3' UTR a poblíž stop kodónov. m6A v 3' UTR je takisto asociovaný s prítomnosťou miest, ktoré môžu viazať mciroRNA - asi 2/3 mRNA, ktoré obsahujú m6A v 3' UTR oblasti, majú aspoň jedno väzbové miesto pre microRNA. Integráciou všetkých sekvencií s m6A bola vytvorená nová databáza, nazývaná RMBase, ktorá identifikovala a ukázala ~200 000 miesto v ľudskom a myšom genóme, ktoré odpovedajú prítomnosti m6A v RNA.
Presné značenie m6A pomocou m6A-CLIP/IP (skrátene m6A-CLIP) ukázala, že väčšina m6A sa nachádza v poslednom exóne mRNA v rôznych tkanivách/kultúrach ľudských a myších buniek a že obohatenie m6A pri stop kodónoch je vlastne náhoda, pretože mnohé stop kodóny sa nachádzajú na začiatku posledných exónov, kde je skutočne vyšší výskyt m6A. Vysoký výskyt m6A v poslednom exóne (≥ 70 %) umožňuje potenciálnu reguláciu 3' UTR, vrátane alternatívnej polyadenylácie. Štúdia kombinujúca m6A-CLIP s rigoróznou frakcionáciou buniek ukázala, že m6A modifikácie mRNA vznikajú v nascentnej pre-mRNA a nie sú vyžadované na zostrih, ale rozhodujú o cytoplazmatickej dĺžke života mRNA.
m6A je náchylný na dynamickú reguláciu počas vývoja i v rámci odpovedí na bunkové stimuly. Analýza m6A v RNA z myšieho mozgu ukázala, že hladina m6A je nízka počas vývoja embrya a dramaticky sa zvýši pred dovŕšením dospelosti. Okrem toho platí, že umlčanie m6A metyltransferázy výrazne ovplyvňuje expresiu génov a alternatívnych zostrihov RNA, čo vedie k modulácii signálnej dráhy p53 (známeho i ako TP53) a apoptóze.
m6A sa nachádza i na RNA v rámci R-slučiek (rozdelenej dvojzávitnici DNA, na ktorú je pripojená RNA, čím vzniká triplet DNA, DNA, RNA) v ľuďských bunkách, kde sa účastní regulácie stability hybridov RNA:DNA.
Nedávno bol ukázaný význam m6A metylácie pre fyziologické procesy. Inhibícia m6A metylácie pomocou farmakologickej inhibície bunkovej metylácie alebo konkrétnejšie umlčaním m6A metylázy METTL3 pomocou siRNA viedlo k predĺženiu periódy circadiánneho rytmu. Naopak, zvýšená expresia METTL3 viedla ku kratšej perióde. Cicavčie cirkadiánne hodiny, ktoré sú zložené zo spätnoväzbovej transkripčnej slučky, ktorá ja prísne regulovaná, aby oscilovala s periódou približne 24 hodín, je teda extrémne senzitívna na zmeny v m6A-dependentnom spracovaní RNA, pravdepodobne kvôli prítomnosti m6A v transkriptoch potrebných génov. Účinku globálnej inhibície metylácie na periódu cirkadiánneho rytmu u myších buniek sa dá predísť pomocou ektopickej (na nezvyčajnom mieste) expresie enzýmu z metabolizmu bakteriálnej metylácie. Myšie bunky exprimujúce tento bakteriálny proteín boli odolné voči farmakologickej inhibícii metylačného metabolizmu a navykazovali zníženie m6A metylácie mRNA alebo metylácie proteínov.
Klinický význam.
Vzhľadom na verzatilitu m6A v mnohých fyziologických procesoch nie je prekvapivé, že existuje spojenie medzi m6A a mnohými ľudskými chorobami. Mnohé z nich existujú kvôli mutáciám alebo ako jednonukleotidové polymorfizmy. Spojenie medzi m6A a mnohými druhmi rakoviny bolo naznačené vo výskumoch a zahŕňa rakovinu žalúda, prostaty, prsníka, pankreasu, obličiek, mezotelióm, sarkóm a leukémiu. Čím viac dát je dostupných, tým viac vyzerá, že m6A pôsobí na delenie rakovinových buniek. Je známe, že vyčerpanie METTL3 vedie k apoptóze rakovinových buniek znižuje ich invazívnosť, zatiaľ čo aktivácia ALKBH5 kvôli hypoxii spôsobuje rozvoj rakovinových kmeňových buniek. Bolo naznačené i to, že m6A sa účastní regulácie energetickej homeostázy a obezity, keďže FTO je hlavný regulačný gén na energetický metabolizmus a obezitu. Bolo ukázané, že jednonukleotidové polymorfizmy FTO sú asociované s indexom telesnej hmotnosti (BMI) v ľudskej populácii a výskytom obezity a diabetu. Takisto bol navrhnutý možný vplyv FRO na pre-adipocytovú diferenciáciu. Takisto bolo skúmané spojenie medzi m6A a neurónovými poruchami. Napríklad neurodegeneratívne poruchy môžu byť ovplyvnene m6A, pretože dopamínová signalizácia je závisla na FTO a správnej metylácii m6A kľúčových signalizačných transkriptov. Je známe, že mutácie HNRNPA2B1, potenciálnej „čítačky“ m6A, vedú k neurodegenercii. IGF2BP1–3, nový druh m6A „čítačiek“, má onkogénnu funkciu. Zníženie či zastavenie expresie IGF2BP1–3 vedie k zníženiu expresie proteínu MYC, proliferácii buniek a tvorby kolónií ľudských rakovinových buniek. Pri znížení expresiu ZC3H13, zložky m6A metyltransferázového komplexu, bola pozorovaná značná inhibícia rastu kolorektálnnych rakovinových buniek.
Okrem toho bolo ovplyvňuje m6A i virálne infekcie. Mnohé RNA vírusy, vrátane SC40, adenovírusu, vírusu herpesu, vírusu Rousovho sarkómu a vírusu chrípky, obsahujú m6A metylácie na vírusovej genómovej RNA. Ďalšie nedávne štúdie preukázali, že regulátory m6A ovládajú úspešnosť infekcie a replikácie RNA vírusov, ako je vírus HIV, vírus hepatitídy C a Zika vírusu. Tieto výsledky naznačujú, že m6A a príbuzné faktory hrajú dôležitú úlohu v regulácii životného cyklu vírusu a interakcií vírusu s hostiteľom.

</doc>
<doc id="682888" url="https://sk.wikipedia.org/wiki?curid=682888" title="Simone Adolphine Weilová">
Simone Adolphine Weilová



</doc>
<doc id="682889" url="https://sk.wikipedia.org/wiki?curid=682889" title="Magura (1 308,7 m n. m.)">
Magura (1 308,7 m n. m.)

Magura () je vrch vo Veľkej Fatre. Nachádza sa nad Ľubochňou, približne juhozápadne od Ružomberka. 
Poloha.
Nachádza sa v severnej časti Veľkej Fatry, v geomorfologickom podcelku Šiprúň. Leží v Žilinskom kraji, v okrese Ružomberok a na katastrálnom území obce Ľubochňa. Najbližšími sídlami sú východným smerom situovaný Vlkolínec, severovýchodným mesto Ružomberok, severným Hubová a Ľubochňa. Vrch patrí do Národného parku Veľká Fatra.
Popis.
Magura je súčasťou liptovskej vetvy hlavného hrebeňa a leží v rázsoche, vybiehajúcej severozápadným smerom od Chabzdovej na Červený grúň (). Západným smerom susedí Čierňavský vrch (), Chovanová () a Kľak (), južným Maďarová () a Vyšná Krivá (), východným Chabzdová () a Vtáčnik () a severným Magurka () a Červený grúň. Západné svahy odvodňuje potok Salatín do Ľubochnianky, vodu z východnej časti odvádza Bystrý potok do Váhu. Vrcholom vedie značený chodník z Ľubochne.
Výhľady.
Vrchol Magury pokrýva nesúvislý, riedky lesný porast, ktorý umožňuje obmedzený rozhľad. Z vhodných lokalít s redšou vegetáciou je výhľad na okolité vrchy Veľkej Fatry, no je možno vidieť aj Malú Fatru, Oravskú Maguru, Oravské Beskydy, Chočské vrchy, Západné a Nízke Tatry.

</doc>
<doc id="682892" url="https://sk.wikipedia.org/wiki?curid=682892" title="Kympa">
Kympa

Kympa, alebo tiež Kempa (), je najvyšší vrch Jablunkovskej brázdy. Nachádza sa neďaleko poľských hraníc, východne od obce Bukovec. 
Poloha.
Nachádza sa na juhovýchodnom okraji Jablunkovskej brázdy, zovretý medzi údoliami rieky Olše a jej ľavostranného prítoku. Celý vrch leží na území Česka. Na severe susedí s vrchom "Hrádek" (), na juhu so "Sušským vrchom" (), ležiacim už v Jablunkovskom medzihorí. Oblasť odvodňuje rieka Olše.
Opis.
Vrch leží v severozápadnej časti horského chrbta, ktorý sa tiahne pozdĺž štátnej hranice s Poľskom smerom k Jablunkovskému medzihoriu a od východu uzatvára Jablunkovskú brázdu. Severnými svahmi prechádza medzinárodná cesta III. triedy z Jablunkova cez Bukovec do Istebnej a takisto na severnom svahu sa nachádza lyžiarske stredisko "Kempaland".
Výhľady.
Vrch je odlesnený, ale kvôli nízkej nadmorskej výške ponúka prevažne iba obmedzené výhľady na vrchy okolitých pohorí, ako sú Gírová, Ochodzita, či Kykula. Zo vzdialenejších vrcholov sú viditeľné Lysá hora, Barania Góra a Veľká Rača. 
Prístup.
Cez vrch nevedie turistická trasa. Najľahší prístup na vrchol je zo severu po poľnej ceste, ktorá odbočuje z cesty BukovecIstebna.

</doc>
<doc id="682903" url="https://sk.wikipedia.org/wiki?curid=682903" title="Monopropellant">
Monopropellant



</doc>
<doc id="682909" url="https://sk.wikipedia.org/wiki?curid=682909" title="Monergol">
Monergol



</doc>
<doc id="682910" url="https://sk.wikipedia.org/wiki?curid=682910" title="Jednozložková pohonná látka">
Jednozložková pohonná látka



</doc>
<doc id="682911" url="https://sk.wikipedia.org/wiki?curid=682911" title="Jednozložková pohonná zmes">
Jednozložková pohonná zmes



</doc>
<doc id="682912" url="https://sk.wikipedia.org/wiki?curid=682912" title="Antifebrílium">
Antifebrílium



</doc>
<doc id="682913" url="https://sk.wikipedia.org/wiki?curid=682913" title="Antifebrifugum">
Antifebrifugum



</doc>
<doc id="682914" url="https://sk.wikipedia.org/wiki?curid=682914" title="Febrifugum">
Febrifugum



</doc>
<doc id="682915" url="https://sk.wikipedia.org/wiki?curid=682915" title="Žižkovské divadlo Járy Cimrmana">
Žižkovské divadlo Járy Cimrmana



</doc>
<doc id="682917" url="https://sk.wikipedia.org/wiki?curid=682917" title="Baal">
Baal

Baal je štúdiový album, ktorý spolu nahrali Richard Müller a Andrej Šeban. Album vydalo v roku 1991 hudobné vydavateľstvo Multisonic. V rokoch 1995 a 2002 vyšli tomuto albumu reedície.
Baal bol spočiatku projekt komponovania scénickej hudby pre muzikál, ktorý bol napísaný podľa divadelnej hry Bertolda Brechta. K scénickej hudbe pôvodného muzikálu sa nezachovala originálna hudobná partitúra. So súhlasom dedičov Brechtových autorských práv bola k divadelnému predstaveniu zložená hudba nanovo. Premiéra hry sa konala dňa 7. apríla 1989 v martinskom Divadle SNP.

</doc>
<doc id="682918" url="https://sk.wikipedia.org/wiki?curid=682918" title="Lísek (rozlišovacia stránka)">
Lísek (rozlišovacia stránka)

Lísek môže byť:

</doc>
<doc id="682920" url="https://sk.wikipedia.org/wiki?curid=682920" title="Magister architektúry">
Magister architektúry

Magister architektúry (v skratke Mgr. arch.) je akademický titul, ktorý sa udeľuje absolventom umeleckých magisterských študijných programov v oblasti architektúry a urbanizmu.
Tento titul sa udeľuje na Slovensku len na Vysokej škole výtvarných umení v Bratislave v študijnom odbore Umenie v študijnom programe Architektonická tvorba.
Na Slovensku sa titul Mgr. arch. udeľoval v rokoch 19921996 po zaniknutí udeľovania titulu akademický architekt (ak. arch./akad. arch.) a titulu magister (Mgr.) v rokoch 19901992. Opätovne sa udeľuje od roku 2022 vďaka novele vysokoškolského zákona.
Titul vyplýva z potrieb domácej i medzinárodnej praxe, keďže je potrebné už názvoslovím rozlíšiť absolventov architektúry, tak ako sú rozlišovaní, kvôli špecifikám štúdia, absolventi umeleckých magisterských študijných programov titulom Magister umenia (Mgr. art.) alebo podobne absolventi inžinierskych študijných programov v oblasti architektúry a urbanizmu titulom Inžinier architekt (Ing. arch.).
Titul nadväzuje na tradíciu udeľovania titulu akademický architekt (akad. arch.) absolventom umeleckých akadémií v Česko-Slovensku a je aj približným medzinárodným ekvivalentom titulu Master of Architecture (M.Arch/MArch).

</doc>
<doc id="682921" url="https://sk.wikipedia.org/wiki?curid=682921" title="Jean Giono">
Jean Giono

Jean Giono (* 30. marec 1895, Manosque, Francúzsko† 8. október 1970, Manosque) bol francúzsky spisovateľ – románopisec, vyznávač literárneho vitalizmu a panteizmu. Prostredím jeho románov je krajina v oblasti Provensalska umožňujúca mu rozvíjať pestrosť obraznosti, ktorá mu priniesla obdiv čitateľov.
Život.
Giono získal lásku k prírode v detstve, keď pásol ovce počas prázdnin. Pochádzal z rodiny remeselníka. Svoje detstvo nestrávil v bohatstve, no bolo šťastné. Juhofrancúzska príroda, v ktorej sa väčšinou pohyboval, zostala zvečnená v jeho diele. Čo sa týka vzdelania, bol samouk, lebo musel odísť predčasne z lýcea, aby pomohol finančne rodičom. Zamestnal sa v banke. Jeho detstvo skončilo začiatkom prvej svetovej vojny, keď bol mobilizovaný ako 19-ročný a na fronte potom strávil viac ako štyri roky. V prvej svetovej vojne bol účastníkom bojov o Verdun, ktoré prežil ako jeden z jedenástich vojakov - pešiakov jeho kompánie. Hororové zážitky z vojny spodobnil v románe "Le grand troupeau" (Veľká črieda). Po vojne sa oženil s mladou učiteľkou Élise Maurin, s ktorou mal dve dcéry Aline a Sylvie a ktoré sa stali neskôr tiež spisovateľkami. V roku 1932 bol vyznamenaný za zásluhy v boji v prvej svetovej vojne rytierskym krížom "Ordre national de la Légion d'honneur".
V období šírenia nacizmu sa Giono dal na cestu pacifizmu, zároveň publikoval román "Que ma joie demeure" (1935) a esej "Les Vraies Richesses" (1936), ktorými sa prihlásil k ekologickému pohľadu na svet. Od roku 1935 sa okolo neho vytváralo zoskupenie ľudí, ktorí ho považovali za svojho ekologického a mierotvorného guru. Obdobie vojny a nemeckej okupácie sťažilo Gionovi život, zo svojho domu na vidieku urobil skrýšu pre židovských utečencov, komunistov a členov francúzskeho odboja. V roku 1943 napísal divadelnú hru "Le Voyage en calèche" (Cesta na voze), v ktorej hrdinovia odboja bojujú s okupantmi.
V roku 1939 sa dostal na dva mesiace do žalára kvôli svojmu presvedčeniu. Po vypuknutí druhej svetovej vojny na území Francúzska sa dal mobilizovať, aby nenechal svoju rodinu celkom bez prostriedkov, no hneď po príchode do Marseille, kde sa kumulovali ozbrojené sily, ho zatkli a uväznili na dva mesiace. Po oslobodení Francúzska v roku 1944 ho v súvislosti s vyšetrovaním uväznili na 9 mesiacov pre podozrenie z kolaborácie s okupačnou armádou. V roku 1945 ho začali prenasledovať komunisti sústredení v skupine bojovníkov odporu proti nemeckej okupácii. Títo považovali pacifizmus za kolaboráciu s nacistami. Francúzski liberacionisti spomedzi spisovateľov ho dali na čiernu listinu. Z tohoto zovretia ho vyslobodzoval André Gide, ktorý ho nakoniec úspešne zbavil stigmy. V roku 1954 bol Giono zvolený do Goncourtovej akadémie, ktorá udeľuje Goncourtovu cenu za literatúru. V roku 1961 bol zvolený za predsedu poroty filmového festivalu v Cannes.
Tvorba.
Gionove prózy zaraďuje literárna veda do smerov panteizmus a vitalizmus. Giono písal romány, poviedky, eseje a divadelné hry, v ktorých odmietal vojnu a ničenie prírodných ekosystémov vo Francúzsku. Za svoj pacifizmus bol prenasledovaný, za svoje odmietanie protinacistického odboja tiež. Bol vyznavačom prepojenia človeka s prírodou a jeho jednoduchého života v zdravom prostredí, ktoré staval do protikladu s moderným životným štýlom, viac-menej postupne odľudšteným.
Citáty.
„"Svet je optimistický výtvor. Dôkaz: všetky vtáky spievajú v stupnici dur".“ 

</doc>
<doc id="682925" url="https://sk.wikipedia.org/wiki?curid=682925" title="Čierňavský vrch">
Čierňavský vrch

Čierňavský vrch () je vrch vo Veľkej Fatre. Nachádza sa nad Ľubochňou, približne juhozápadne od Ružomberka. 
Poloha.
Nachádza sa v severnej časti Veľkej Fatry, v geomorfologickom podcelku Šiprúň. Leží v Žilinskom kraji, v okrese Ružomberok a na katastrálnom území obce Ľubochňa. Najbližšími sídlami sú severným smerom situovaná Ľubochňa a Hubová a severovýchodným mesto Ružomberok. Vrch patrí do Národného parku Veľká Fatra.
Popis.
Čierňavský vrch je súčasťou rázsochy liptovskej vetvy hrebeňa, ktorá vybieha západným smerom od Chabzdovej na Chovanovú (). Západnému smeru dominuje Kľak () a Konská (), južne sa nachádza Vyšná Krivá () a Malá Smrekovica (), východne Šiprúň (), Maďarová (), Chabzdová a Magura () a severne Magurka (), Červený grúň () a Chovanová. Južne orientované svahy odvodňuje Čierňava, severné potok Salatín, oba smerujúce do Ľubochnianky. Na vrchol nevedie značený turistický chodník.
Výhľady.
Vrchol pokrýva súvislý, no pomerne riedky lesný porast, ktorý umožňuje veľmi obmedzený rozhľad. Z vhodných lokalít s redšou vegetáciou je výhľad na okolité vrchy Veľkej Fatry, no ojedinele možno vidieť aj Malú Fatru, Oravskú Maguru, Chočské vrchy, Západné a Nízke Tatry.
Prístup.
Na vrchol nevedie značená trasa, no prístup je možný hrebeňom cez Maďarovú, odbočením z modrej značky.

</doc>
<doc id="682927" url="https://sk.wikipedia.org/wiki?curid=682927" title="Smrčina (Moravsko-sliezske Beskydy)">
Smrčina (Moravsko-sliezske Beskydy)

Smrčina () je vrch v Moravsko-sliezskych Beskydách. Leží na severnej Morave nad Řekou, približne južne od Třinca. Patrí do CHKO Beskydy.
Poloha.
Nachádza sa v severnej časti pohoria, v geomorfologickom podcelku Lysohorská hornatina a jej časti Ropická rozsocha. Leží v Moravsko-sliezskom kraji, v okrese Frýdek-Místek a zasahuje na katastrálne územie mesta Třinec a obce Morávka. Najbližšími sídlami sú severne ležiaca obec Řeka a Tyra, mestská časť Třinca, západným smerom sa nachádza Morávka a východným Košařiska.
Opis.
Smrčina je súčasťou hrebeňa, ktorý vedie z vrchu Kalužný () severozápadným smerom na Ropice () a Čupel (). Severným smerom sa nachádza Šindelná () a Javorový (), východným Ostrý () a Kozubová (), južným Kalužný () a Slavíč () a západným Travný (), sedlom oddelená Ropice a Príslop (). Severovýchodné svahy masívu odvodňuje potok Tyra do Olše, vodu z juhozápadne situovaných svahov odvádza potok Slavíč do Ostravice, obe v povodí Odry. Na vrchol nevedie značená trasa, no značený chodník vedie traverzom severovýchodným úbočím.
Výhľady.
Vrchol Smrčiny pokrýva súvislý, miestami riedky lesný porast, ktorý však umožňuje veľmi obmedzený rozhľad. Z vhodných lokalít s riedkou vegetáciou možno pozorovať najmä okolité vrchy Moravsko-sliezskych Beskýd, nezriedka aj Malú Fatru, Kysucké, Oravské a Sliezske Beskydy.
Prístup.
Na vrchol nevedie značená trasa, no červený turistický chodník traverzuje vrchol.

</doc>
<doc id="682929" url="https://sk.wikipedia.org/wiki?curid=682929" title="Yasmine Naghdiová">
Yasmine Naghdiová

Yasmine Naghdiová (; * 25. marec 1992, Londýn, Spojené kráľovstvo) je britská baletka, hlavná sólistka The Royal Ballet.
Životopis.
Jej matka, Sabine Naghdiová, je z Belgicka. O svojej a dcérinej ceste za baletom napísala memoár "Tears of a Ballet Mum".
Kariéra.
Balet študovala na The Royal Ballet School. Členkou súboru v The Royal Ballet je od roku 2010. Od roku 2012 bola „first artist“, od roku 2014 sólistka, od roku 2016 prvá sólistka a od roku 2017 „principal“. Do Royal Ballet sa dostala na pozvanie priamo z Royal Ballet School.
Medzi jej hlavné role v The Royal Ballet patria: Odette/Odile ("Labutie jazero"), Aurora ("Spiaca krásavica"), "Giselle", Júlia ("Rómeo a Júlia"), Gamzatti ("La Bayadère"), Kitri ("Don Quixote"), Tatiana ("Onegin"), Swanilda ("Coppelia"), Sugar Plum Fairy ("Luskáčik"), "Vták Ohnivák" či Mathilde Kschessinska ("Anastasia").
Vo februári 2022 na pozvanie Mária Radačovského s "La Bayadère" hosťovala v Národnom divadle Brno.

</doc>
<doc id="682935" url="https://sk.wikipedia.org/wiki?curid=682935" title="Yasmine Naghdi">
Yasmine Naghdi



</doc>
<doc id="682941" url="https://sk.wikipedia.org/wiki?curid=682941" title="Majstrovstvá sveta v ľadovom hokeji žien do 18 rokov 2019">
Majstrovstvá sveta v ľadovom hokeji žien do 18 rokov 2019

Majstrovstvá sveta v ľadovom hokeji žien do 18 rokov 2019 boli dvanáste majstrovstvá sveta v ľadovom hokeji žien do 18 rokov. Konali sa v japonskom meste Obihiro od 6. do 13. januára 2019. Zlato získali hokejistky Kanady, keď vo finále vyhrali nad USA 3 : 2 gólom v predĺžení.
O udržanie.
 vyhralo 2 : 1 na zápasy a udržalo sa v Top divízii. zostupuje do I. A divízie MS 2020.
Nižšie divízie.
I. A divízia.
Turnaj I. A divízie MS 2019 sa hral v Radentheine v Rakúsku od 7. do 13. januára 2019.
I. B divízia.
Turnaj I. B divízie MS 2019 sa hral v Dumfries v Spojenom kráľovstve od 6. do 12. januára 2019.
Kvalifikácia I. B divízie.
Kvalifikácia I. B divízie v rámci MS 2019 sa hrala v Jace v Španielsku od 12. do 18. januára 2019.

</doc>
<doc id="682943" url="https://sk.wikipedia.org/wiki?curid=682943" title="Polyamid">
Polyamid

Polyamid (skratka PA) je polymér s opakujúcimi sa jednotkami spojenými amidovými väzbami.
Polyamidy sa vyskytujú prirodzene alebo umelo. Príkladmi prirodzene sa vyskytujúcich polyamidov sú bielkoviny, ako je vlna a hodváb. Umelo vyrobené polyamidy môžu byť vyrobené postupnou polymerizáciou alebo syntézou na pevnej fáze, čím sa získajú materiály, ako sú nylony, aramidy a polyaspartát sodný. Syntetické polyamidy sa bežne používajú v textilnom priemysle, automobilovom priemysle, kobercoch, kuchynských pomôckach a športovom oblečení pre ich vysokú odolnosť a pevnosť. Výroba zariadení pre dopravu tovarov sú hlavným spotrebiteľom, ktorý predstavuje 35 % spotreby polyamidov.
Klasifikácia.
Polyméry aminokyselín sú známe ako polypeptidy alebo proteíny.
Podľa zloženia ich hlavného reťazca sú syntetické polyamidy klasifikované takto:
Všetky polyamidy sa vyrábajú vytvorením amidovej väzby na spojenie dvoch molekúl monoméru. Monoméry môžu byť samotné amidy (zvyčajne vo forme cyklického laktámu, ako je kaprolaktám), α,ω-aminokyseliny alebo stechiometrická zmes diamínu a dikyseliny. Oba tieto druhy prekurzorov poskytujú homopolymér. Polyamidy sa ľahko kopolymerizujú, a preto sú možné mnohé zmesi monomérov, ktoré môžu následne viesť k mnohým kopolymérom. Navyše mnohé nylonové polyméry sú navzájom miešateľné, čo umožňuje vytváranie zmesí.

</doc>
<doc id="682945" url="https://sk.wikipedia.org/wiki?curid=682945" title="Pavol Regenda">
Pavol Regenda

Pavol Regenda (* 7. december 1999, Michalovce) je slovenský hokejový útočník, aktuálne hráč tímu NHL San Jose Sharks. Predtým pôsobil v tíme extraligových Michaloviec. Taktiež je členom slovenskej hokejovej reprezentácie, s ktorou v roku 2022 získal bronzovú medailu na Zimných olympijských hrách v Pekingu. 
Klubová kariéra.
Dorastenecká kariéra.
Regenda začínal s hokejom v rodných Michalovciach, kde pôsobil v mládežníckych štruktúrach klubu do roku 2016. Okrem Michaloviec si zahral aj za juniorské tímy Spišskej Novej Vsi a Trenčína. V roku 2017 odišiel na sever Európy. Dve sezóny pôsobil vo Švédsku, v kluboch Linköping HC a Växjö Lakers, za ktoré nastupoval v súťaži určenej pre hráčov do dvadsať rokov. Pred štartom sezóny 2019-20 sa presunul do susedného Fínska, kde sa pripojil k mládežníckemu mužstvu Jokerit Helsinki. V tom istom ročníku odohral svoj prvý zápas v kariére medzi seniormi, jeden štart si pripísal za helsinský klub Kiekko-Vantaa, ktorý pôsobí v druhej fínskej lige Mestis.
Sezóna 2020-21.
V sezóne 2020-21 sa vrátil do Michaloviec, ktoré postúpili do semifinále play off v Tipos Extralige. Regenda sa na ňom podieľal 25 bodmi za 11 gólov a 14 prihrávok v 50 zápasoch základnej časti a taktiež siedmimi bodmi (štyri góly a tri asistencie) v jedenástich zápasoch vyraďovacej časti.
Sezóna 2021-22.
V nasledujúcom ročníku získal v 43 zápasoch 39 bodov. Po sezóne sa dohodol na prestupe do BK Mladá Boleslav. Za český klub však napokon nenastúpil, po skončení majstrovstiev sveta v hokeji podpísal dvojročný nováčikovský kontrakt s Anaheimom Ducks.
Sezóna 2022-23.
Pred štartom sezóny 2022-23 sa zúčastnil nováčikovského kempu Ducks. V predsezónnych zápasoch bol najproduktívnejším hráčom celku, vďaka čomu si vybojoval miesto v zostave Káčerov. 13. októbra 2022 debutoval v NHL v zápase proti Seattle Kraken, hral vo formácií s Derekom Grantom a Maxom Jonesom. O päť dní neskôr si prvýkrát pripísal kanadské body za dve asistencie v zápase proti New York Rangers. Po piatich zápasoch ho tréner Anaheimu poslal na farmu San Diego Gulls, kde hneď vo svojom debute strelil gól. Po štyroch odohraných zápasoch v nižšej lige sa vrátil naspäť do NHL. V 34. minúte stretnutia proti Minnesote stretol svoj prvý gól v NHL. V decembri 2022 ho klub druhýkrát poslal do San Diego Gulls. O pár dní sa stal prvou hviezdou zápasu proti Tucson Roadrunners, pripísal si tri body. Anaheim skončil sezónu na poslednom mieste vo svojej konferencií, Regenda však šancu do konca sezóny v NHL nedostal. V apríli 2023, tesne pred koncom sezóny v zápase AHL proti Calgary Wranglers utrpel otras mozgu.
Reprezentácia.
Pavol Regenda nastúpil prvýkrát za reprezentáciu v roku 2017 na majstrovstvách sveta hráčov do 18 rokov, ktoré sa konali v Spišskej Novej Vsi a Poprade. Na turnaji odohral všetkých päť zápasov, v ktorých si pripísal jednu asistenciu. Do národného tímu sa vrátil v roku 2019, keď sa ocitol v nominácii na majstrovstvá sveta hráčov do 20 rokov. Regenda na turnaji strelil jeden gól a na ďalšie dva prihrával.
Do seniorskej reprezentácie premiérovo nahliadol v sezóne 2020-21, keď odohral štyri prípravné zápasy, v ročníku 2021-22 bol bol členom olympijského tímu, ktorý vybojoval bronzové medaily. V tej istej sezóne sa prvýkrát predstavil aj na seniorských majstrovstvách sveta v hokeji, kde v ôsmich zápasoch nastrieľal päť presných zásahov a stal sa najlepším strelcom tímu.

</doc>
<doc id="682947" url="https://sk.wikipedia.org/wiki?curid=682947" title="Doplňujúce obecné voľby 1935">
Doplňujúce obecné voľby 1935

Volebný akt prebehol v 360 obciach v rámci celého Československa, v ktorých neprebehli voľby v riadnom termíne na prelome rokov 1931/1932. Pre obce a mestá, kde prebehli, išlo v poradí už o piate voľby za rok 1935. Voliči rozhodovali o zložení zastupiteľstiev svojich obcí na obdobie 6 rokov. Všade voľby prebehli 1. decembra 1935, keďže však vtedajšia centrálna vláda komunálne voľby považovala za „lokálnu záležitosť“, neexistuje oficiálny jednotný archív výsledkov. Volebné zisky v jednotlivých obciach sú tak sprostredkované len cez dobové stranícke noviny a aj to len v tých obciach, kde daná strana kandidovala, uspela dostatočne na to, aby to zverejnila (nechcela sa „chváliť“ slabým výsledkom) a mala dostatočné informácie od svojich informátorov (pri niektorých obciach boli zverejnené napríklad len konkrétne získané mandáty v obecnom zastupiteľstve, no bez uvedenia počtu získaných hlasov).

</doc>
<doc id="682958" url="https://sk.wikipedia.org/wiki?curid=682958" title="Záporožská Sič">
Záporožská Sič

Záporožská Sič (iné názvy: Záporožská Seč; rus. Запорожская Сечь - Zaporožskaja Seč, ukr. Запорізька Січ - Zaporizka Sič) môže byť:

</doc>
<doc id="682962" url="https://sk.wikipedia.org/wiki?curid=682962" title="Záporožská Sič (územie)">
Záporožská Sič (územie)

Záporožská Sič (iné názvy: Záporožská Seč, [ako územie aj:] Záporožie; , ) bola vojensko-politická organizácia a príslušné autonómne územie (kvázištát) kozákov od približne polovice 16. storočia do roku 1775 severne od dnešnej Kachovskej vodnej nádrže. Presnejšie sa rozkladala približne na území medzi (vrátane) Kachovskou nádržou na juhu, riekou Syňucha na západe, riekou Oriľ (Oreľ) na severe a dnešným mestom Doneck na východe, pričom ale východná hranica istý čas siahala až po ústie Donu do Azovského mora. (Hlavní) obyvatelia Záporožskej Siče sa nazývajú Záporožskí Kozáci alebo Záporožci. Záporožská Sič bola (ako územie so zvláštnym postavením) formálne najprv súčasťou Litvy, potom (od roku 1569) Poľska a napokon od 50./60. rokov 17. storočia Ruska, ale do 17. storočia si toto územie nárokovali (resp. občas aj obsadili) aj susedné štáty Osmanská ríša a Krymský chanát. Názvom Záporožie sa označuje aj všeobecne (historické) územie zodpovedajúce vyššie uvedenému územiu Záporožskej Siče.
Záporožská Sič je pomenovaná podľa jej rovnomenného sídla, ktorého poloha sa neustále menila (pozri samostatný článok).

</doc>
<doc id="682963" url="https://sk.wikipedia.org/wiki?curid=682963" title="Sušice (rozlišovacia stránka)">
Sušice (rozlišovacia stránka)

Sušice môžu byť:

</doc>
<doc id="682966" url="https://sk.wikipedia.org/wiki?curid=682966" title="Záporožskí Kozáci">
Záporožskí Kozáci



</doc>
<doc id="682967" url="https://sk.wikipedia.org/wiki?curid=682967" title="Záporožci">
Záporožci



</doc>
<doc id="682969" url="https://sk.wikipedia.org/wiki?curid=682969" title="Záporožská Seč">
Záporožská Seč



</doc>
<doc id="682970" url="https://sk.wikipedia.org/wiki?curid=682970" title="Sič">
Sič



</doc>
<doc id="682971" url="https://sk.wikipedia.org/wiki?curid=682971" title="Primárna štruktúra bielkovín">
Primárna štruktúra bielkovín

Primárna štruktúra bielkovín je lineárna sekvencia aminokyselín v peptide alebo bielkovine. Je to zoznam poradia aminokyselín, ktoré tvoria konkrétny polypeptid. Zapisuje sa vždy od N-konca po C-koniec, teda od aminoskupiny na jednej strane po karboxylovú skupinu na druhej strane. Biosyntéza bielkovín prebieha najčastejšie pomocou ribozómov v bunkách. Peptidy je možné pripraviť i v laboratóriu. Primárnu štruktúru bielkovín je možné priamo sekvenovať alebo určiť podľa príslušnej sekvencie DNA.
Vznik.
Biologická syntéza.
Aminokyseliny polymerizujú vďaka peptidovým väzbám, ktoré sú tvorené aminoskupinou jednej aminokyseliny a karboxylovou skupinou druhej aminokyseliny. Takto tvoria dlhý reťazec, z ktorého trčia do strán bočné reťazce aminokyselín. V biologických systémoch vznikajú bielkoviny v bunkách počas translácie na ribozómoch. Niektoré organizmy sú takisto schopné tvoriť krátke peptidy pomocou neribozomálnej syntézy peptidov, ktoré často využívajú iné aminokyseliny okrem štandardných 20 aminokyselín, a tieto peptidy môžu potom byť upravené, prepojené navzájom alebo uzavreté do cyklického reťazca.
Chemická syntéza.
Peptidy je možné syntetizovať chemicky pomocou mnohých laboratŕoynch metód. Chemické metódy typicky syntetizujú peptidu v opačnom poradí (od C-konca) oproti biologickej syntéze (ktorá prebieha od N-konca).
Zápis.
Sekvencia bielkovín je typicky zapisovaná ako zoznam písmen, z ktorých je bielkovina tvorená. Tento zápis začína N-koncom na ľavej strane a končí C-koncom na pravej strane. Buď sa používajú trojpísmenové skratky, alebo jednopísmenové skratky, ktoré predstavujú 20 bežných proteínogénnych aminokyselína niekedy sa používajú i špeciálne znaky, ktoré popisujú jednotlivé skupiny aminokyselín alebo nejednoznačné aminokyseliny (podobne, ako u zápisu nukleových kyselín).
Peptidy je možné sekvenovať priamo alebo je možné ich sekvenovať z príslušnej sekvencie DNA. Existujú veľké databáze sekvencií, zbierajú známe sekvencie bielkovín.
Okrem týchto aminokyselín sa ešte niekedy vyskytujú dve aminokyseliny, a to pyrolyzín a selenocysteín: 
Úpravy.
Všeobecne sú polypeptidy lineárne nevetvené reťazce, takže ich primárna štruktúra sa dá popísať sekvenciou aminokyselín v ich reťazci. Niektoré bielkoviny však môžu byť spojené dokopy, najčastejšie pomocou disulfidových väzieb, takže ich primárna štruktúra potom vyžaduje upresnenie atómov, ktoré tvoria túto väzbu medzi jednotlivými bielkovinami, teda napríklad to, ktoré cysteíny tvoria disulfidovú väzbu. Medzi ďalšie podobné prípady patrí napríklad dezmozín.
Izomerizácia.
Chirálne centrá polypeptidového reťazca môžu podliehať racemizácii. Aj keď sa tým nemení sekvencia, menia sa tým chemické vlastnosti tejto sekvencie. U bielkovín môžu spontánne izomerizovať -aminokyseliny na svojich Cα uhlíkoch, čím z nich vznikajú -aminokyseliny, ktoré väčšina proteáz nevie štiepiť. Okrem toho môže prolín tvoriť stabilné "trans"-izoméry peptidovej väzby.
Posttranslačné úpravy.
Okrem uvedených úprav môžu byť niektoré aminokyseliny posttranslačne upravené. Tieto úpravy sú v krátkosti popísané nižšie. 
N-koncová aminoskupina polypeptidu môže byť upravené kovalentne, môže tu prebehnúť napríklad
 Kladný náboj na N-koncovej aminoskupine môže byť eliminovaný náhradou za acetylovú skupinu.
 N-koncový metionín sa často nachádza s formylovanou aminoskupinou, čiže má po translácii N-koniec blokovaný formylovou skupinou. Táto skupina (a niekedy i samotný metionín, ak ho nasleduje Gly alebo Ser) sa niekedy štiepi pomocou enzýmu deformylázy.
 Glutamín na N-konci môže atakovať sám seba, čím vzniká cyklický pyroglutamátová skupina.
 Podobne ako u acetylácie môže byť viazaná myristoylová skupina, ktorá má namiesto metylu 14 hydrofóbnych vodíkov. Vďaka tomu je ideálna pre ukotvenie bielkovín do bunkovej membrány.
Podobne môže byť upravená C-koncová karboxylová skupina, kde môže prebehnúť napríklad
Karboxylová skupina môže byť blokovaná amináciou, takže má neutrálny náboj namiesto záporného.
 Glykozylfosfatidylinozitol (GPI) je veľká, hydrofóbna fosfolipidová prostetická skupina, ktorá ukotvuje bielkoviny na bunkovú membránu. Pripája sa na polypeptidový C-koniec pomocou amidovej väzby, ktorá sa potom spája s etanolamínom, následne na sacharidy a nakoniec na fosfatidylinozitolový lipid.
Okrem týchto úprav môžu byť upravené i bočné reťazce aminokyselín. Tú môže prebehnúť napríklad
 Okrem štiepenia je fosforylácia asi tou najdôežitejšou chemickou modifikáciou bielkovín. Fosfátová skupina môže byť viazaná na hydroxylové skupiny serínu, treonínu a tyrozínu, čím pridáva záporný náboj na tomto mieste a tvorí neprirodzenú aminokyselinu. Fosforylácia bielkovín je katalyzovaná kinázami a opačná reakcia (defosforylácia) je katalyzovaná fosfatázami. Fosforylované tyrozíny sa často využívajú ako „úchytky“, zatiaľ čo fosforylovaný serín a treonín vyvolávajú konformačné zmeny, pravdepodobne kvôli novému zápornému náboju. Efekt fosforylácie serínu a treonínu sa niekedy sa simulovať mutáciou týchto aminokyselín na glutamát.
 Pod týmto názvom sa nachádza mnoho bežných a veľmi rozličných chemických úprav. Sacharidové skupiny môžu byť viazané na bočné reťazce serínu a treonínu alebo na bočnú amidovú skupinu asparagínu. Tieto úpravy majú mnoho funkcií, a to od zvýšenia rozpustnosti až po komplexné rozpoznávanie bielkovín. Všetky glykozylácie je možné blokovať pomocou niektorých inhibítorov, napríklad tunikamycínu.
 Pri tejto úprave napadá bočný reťazec asparagínu alebo aspartátu nasledujúcu peptidovú väzbu, čím vzniká symetrický sukcinimidový intermediát. Hydrolýza tohto intermediátu vedie k aspartátu alebo jeho β-aminokyselinovej verzii, izoaspartátu. (Izoaspartát má identický vzorec s aspartátom; jediný rozdiel je v tom, ktorá karboxylová skupina sa účastní hlavného polypeptidového reťazca.) V prípade asparagínu vedie tvorba oboch produktov k strate amidovej skupiny, preto sa táto úprava nazýva deamidácia.
 Prolínové reziduá môžu byť hydroxylované na jednom z dvoch atómov. Podobne môže byť hydroxylovaný lyzín na jednom atóme. Hydroxyprolín je dôležitou súčasťou kolagénu, ktorý je bez neho nestabilný. Hydroxylácia je katalyzovaná enzýmom, ktorý vyžaduje kyselinu askorbovú (vitamín C). Nedostatky kyseliny askorbovej vedú k poruchám spojivového tkaniva, napríklad skorbutu.
Niektoré reziduá môžu byť metylované, najčastejšie kladne nabité skupiny lyzínu a arginínu. Arginínové reziduá interagujú s fosfátovými skupinami nukleových kyselín a bežne tvoria vodíkové väzby s bázami, hlavne guanínom, v komplexoch proteín-DNA. Lyzínové reziduá môžu byť metylované až trikrát. Metylácia však "nemení" náboj na ich bočnom reťazci.
Acetylácia lyzínovej aminoskupiny je chemicky analogická k acetylácii N-koncovej aminoskupiny. Táto modifikácia sa však využíva na reguláciu viazania bielkovín na nukleové kyseliny. Vyrušenie kladného náboja lyzínu oslabuje elektrostatickú atrakciu k záporne nabitým nukleovým kyselinám.
Na hydroxylovú skupinu tyrozínu je možné naviazať sulfátovú skupinu. Táto modifikácia prebieha v Golgiho aparáte, zatiaľ čo ostatné prebiehajú v endoplazmatickom retikule. Podobne ako je to u fosforylovaných tyrozínov sa i sulfátované tyrozíny používajú na špecifické rozpoznávanie, napríklad v chemokinových receptoroch na povrchu bunky. Tak ako pri fosforylácii, naviazanie sulfátovej skupiny pridáva záporný náboj na neutrálny tyrozín.
 Hydrofóbne izoprény (napríklad farnezylová, geranylový a geranylgeranylová skupina) a palmitoylová skupina môžu byť naviazané na sírový atóm cysteínových reziduí, čo umožňuje ich ukotvenie do bunkovej membrány. Na rozdiel od myristoylovej skupiny a GPI kotvy sa tieto skupiny nemusia pripájať na konce bielkoviny.
Relatívne vzácna modifikácia, ktorá pridáva ďalšiu karboxylovú skupinu (a teda dvojitý záporný náboj) na bočný reťazec glutamátu, čím vzniká karboxyglutamát (Gla). Táto úprava slúži na posilnenie väzby na „tvrdé“ kovové ióny, napríklad vápnik.
 ADP-ribozylová skupina môže byť presunutá na niekoľko rôznych bočných reťazcov s rozličnými účinkami. Táto modifikácia je cieľom silných toxínov veľmi rozličných baktérií, napríklad "Vibrio cholerae", "Corynebacterium diphtheriae" and "Bordetella pertussis".
 Rôzne dlhé poskladané proteíny môžu byť pripojené svojím C-koncom na aminoskupiny bočného reťazca lyzínu iných bielkovín. Ubikvitín je najbežnejším príkladom tejto úpravy a zvyčajne označuje bielkoviny určené na rozklad.
Väčšina úprav polypeptidového reťazca uvedená vyššie prebieha posttranslačne, teda až po tom, čo sa bielkovina syntetizuje na ribozóme. Zvyčajne prebiehajú v endoplazmatickom retikule, bunkovej organele eukaryotickej bunky.
Mnohé ďalšie chemické reakcie (napríklad naviazanie kyanoskupiny) môžu byť aplikované chemicky, ale nie sú prítomné v živých systémoch.
Štiepenie a spájanie.
Okrem úprav popísaných vyššie je najdôležitejšou úpravou primárnej štruktúry štiepenie peptidov (chemickou hydrolýzou alebo proteázami). Bielkoviny sa často syntetizujú v neaktívnej prekurzorovej forme - typicky časť na N-konci alebo C-konci blokuje aktívne miesto bielkoviny, čím bráni jej funkcii. Takýto proteín sa potom aktivuje štiepením inhibitujúceho peptidu.
Niektoré proteíny majú dokonca schopnosť toto štiepenie vykonať sami. Typicky je to vďaka hydroxylovej skupine serínu (vzácne treonínu) alebo tiolovej skupine cysteínu, ktorá napadá karbonylový uhlík predchádzajúcej peptidovej väzby, čím vzniká tetraédrický intermediát (hydroxyoxazidolidín (Ser/Thr) alebo hydroxytiazolidín (Cys)). Tento intermediát sa zvykne vrátiť naspäť do pôvodného tvaru vypudením atakujúcej skupiny, keďže amid je preferovaný na základe voľnej energie (pravdepodobne kvôli silnej rezonančnej stabilizácii peptidovej skupiny). Ďalšie molekulárne interakcie však môžu spôsobiť, že amidová skupina nebude dostatočne stabilná - vtedy sa namiesto toho vypudí aminoskupina a vznikne ester (Ser/Thr) alebo tioester (Cys), ktorý nahradí pôvodnú peptidovú väzbu. Táto chemická reakcia sa nazýva N-O acylový posun.
Výsledná (tio)esterová väzba môže byť štiepená roznymi spôsobmi:
Komprimácia sekvencie.
Komprimácie aminokyselinovej sekvencie, teda zmenšenie objemu sekvencie, je pomerne náročná úloha. Existujúce špecializované nástroje na komprimáciu sekvencie majú nízku úroveň kompresie v porovnaní s nástrojmi na komprimáciu DNA sekvencií, hlavne kvôli povahe dát. Aktuálne najlepší kompresor, ktorý komprimuje dáta bez straty informácie, je AC2. AC2 využíva neurálnu sieť.
História.
Predstavu bielkovín ako lineárnych reťazcov α-aminokyselín zmienili takmer v ten istý moment dvaja vedci, na tej istej konferencii v roku 1902. Bolo to 74. stretnutie Spoločnosti nemeckých vedcov a doktorov, ktoré sa konalo v Karlových Varoch. Franz Hofmeister formuloval tento návrh ráno na základe poznatkov o biuretovej reakcii bielkovín. O niekoľko hodín neskôr ho nasledoval Emil Fischer, ktorý mal mnoho chemických detailov, ktoré podporovali model peptidovej väzby. Pred nimi tento návrh podal i francúzky chemik E. Grimaux, v roku 1882.
Napriek dátam a neskôr i dôkazom, že proteolytické trávenie bielkovín produkovalo len oligopeptidy, predstava toho, že bielkoviny sú len lineárne nevetvené polyméry aminokyselín nebola okamžite prijatá. Niektorí rešpektovaní vedci, napríklad William Astbury, pochybovali o tom, že kovalentné väzby sú dostatočne silné na to, aby držali tak veľké molekuly pokope. Obávali sa toho, že náhodný pohyb molekúl spôsobený teplotou by postupne rozložil tvar týchto molekúl. Hermann Staudinger čelil podobným názorom v 20. rokoch 20. storočia keď tvrdil, že guma sa skladá z makromolekúl.
Kvôli tomu vzniklo niekoľko alternatívnych hypotéz. Hypotéza koloidných bielkovín tvrdila, že bielkoviny sú koloidy zložené z menších molekúl. Táto hypotéza bola vyvrátená v 20. rokoch 20. storočia pomocou dvoch druhov meraní. Prvým z nich bola ultracentrifugácia, ktorú robil Theodor Svedberg, ktorý preukázal, že bielkoviny majú dobre definovaný a reprodukovateľnú molekulárnu hmotnosť: Druhými boli elektroforetické merania, ktoré robil Arne Tiselius, ktoré naznačovali, že bielkoviny sú zložené z jedinej molekuly. Druhá hypotéza bola cyklolová hypotéza rozvinutá Dorothy Wrinchovou, ktorá tvrdila, že lineárne polypeptidy podstupovali chemické cyklolové prešmyky C=O + HN formula_5 C(OH)-N, ktoré viedli k previazaniu reťazca amidových skupín a tak tvorili dvojdimenzionálny materiál. Ďalší vedci predstavili iné hypotézy primárnych štruktúr bielkovín, napríklad diketopiperazínový model Emila Abderhaldena alebo pyrol/piperidínový model Troensegaarda v roku 1942. Aj keď týmto hypotézam nebola venovaná veľká pozornosť, tieto modely boli konečne vyvrátené, keď Frederick Sanger úspešne sekvenoval inzulín v roku 1955 a keď John Kendrew a Max Perutz určili štruktúru myoglobínu a hemoglobínu pomocou röntgenovej kryštalografie v rokoch 1957 a 1959.
Primárna štruktúra iných molekúl.
Dá sa povedať, že každý heteropolymér s lineárnym reťazcov má primárnu štruktúru, analogicky k primárnej štruktúre bielkovín. Toto použitie je však vzácne v porovnaní s bielkovinami. U RNA, ktorá má širokú škálu sekundárnych štruktúr, sa väčšinou poradie nukleobáz označuje jednoducho ako „sekvencia“, podobne ako u DNA (ktorá zvyčajne tvorí dvojzávitnicu, ktorá má minimálnu sekundárnu štruktúru). Ostatné biologické polyméry, napríklad polysacharidy, majú takisto technicky primárnu štruktúru, ktorá je tvorená poradím podjednotiek, ale toto pomenovanie sa nepoužíva.
Vzťah k sekundárnej a terciárnej štruktúre.
Primárna štruktúra biologických polymérov do veľkej miery určuje trojdimenzionálny tvar (terciárnu štruktúru). Sekvencia aminokyselín v bielkovinách sa dá použiť na predpovedanie lokálnych vlastností, napríklad segmentov sekundárnej štruktúry, alebo transmembránových oblastí. Komplexita skladania bielkovín však aktuálne nepovoľuje určovanie terciárnej štruktúry bielkoviny len na základe jej primárnej štruktúry (poradia aminokyselín). Znalosť štruktúry podobných homológnych sekvencií (napríklad členov tej istej rodiny bielkovín) umožňuje vysokú presnosť predpovedí terciárnej štruktúry vďaka homológnemu modelovaniu. Ak je známa celá sekvencia bielkoviny, je možné odhadnúť jej biofyzikálne vlastnosti, napríklad izoelektrický bod.
Rodiny bielkovín s podobnými sekvenciami sú určované pomocou klastrovania sekvencií a projekty štruktúrnej genomiky majú za cieľ vytvoriť set reprezentatívnych štruktúr sekvenčného priestoru možných neredundantných sekvencií.

</doc>
<doc id="682973" url="https://sk.wikipedia.org/wiki?curid=682973" title="Breza biela">
Breza biela



</doc>
<doc id="682980" url="https://sk.wikipedia.org/wiki?curid=682980" title="Tlstá hora (vrch vo Veľkej Fatre; 1208 m n. m.)">
Tlstá hora (vrch vo Veľkej Fatre; 1208 m n. m.)

Tlstá hora () je vrch vo Veľkej Fatre. Nachádza sa nad Černovou, približne západne od Ružomberka. 
Poloha.
Nachádza sa v severnej časti Veľkej Fatry, v geomorfologickom podcelku Šípska Fatra. Leží v Žilinskom kraji, v okrese Ružomberok a na katastrálnom území mesta Ružomberok. Najbližšími sídlami sú východným smerom situovaný Ružomberok, severovýchodným mestská časť Černová, severozápadným Hubová a Ľubochňa. Vrch leží v ochrannom pásme Národného parku Veľká Fatra.
Popis.
Tlstá hora je súčasťou liptovskej vetvy hlavného hrebeňa a leží v spoločnom masíve s Vtáčnikom (). Severne susedí Plieška () a Veľký Smrekovec (), západne sa nachádza Červený grúň () a Magurka (), južne je plytkým sedlom oddelený Vtáčnik, no tiež Chabzdová () a Malinné () a východne Brdo () a Čutkovo (). Západne orientované svahy odvodňuje Bystrý potok, východné Čutkovský potok, oba smerujúce severným smerom do rieky Váh. Popod vrchol vedie značený chodník z Černovej.
Výhľady.
Vrcholový hrebeň Tlstej hory pokrýva nesúvislý lesný porast, ktorý umožňuje obmedzený rozhľad. Z vhodných lokalít s redšou vegetáciou je výhľad najmä na okolité vrchy Veľkej Fatry, no pri priaznivých podmienkach je možno vidieť aj Malú Fatru, Oravskú Maguru i Beskydy, Chočské vrchy, Západné a Nízke Tatry.

</doc>
<doc id="682981" url="https://sk.wikipedia.org/wiki?curid=682981" title="Volebný kompas">
Volebný kompas



</doc>
<doc id="682983" url="https://sk.wikipedia.org/wiki?curid=682983" title="BTR-MD">
BTR-MD

BTR-MD Rakuška je ruský pásový obrnený transportér určený na prepravu výsadkových vojsk. BTR-MD Rakuška nahrádza v jednotkách výsadkového vojska zastarané vozidlá BTR-D.
Vznik a vývoj.
Úlohu, vyvinúť nové viacúčelové obrnené vozidlo, dostali ruskí konštruktéri z Volgogradského traktorového závodu ešte v roku 1992. Hlavným cieľom bolo nahradiť zastaraný sovietsky obojživelný obrnený transportér BTR-D, ktorý bol zavedený do služby ešte v roku 1974. Zložitá ekonomická situácia a nedostatok financií po rozpade Sovietskeho zväzu však viedli k zmrazeniu tohto projektu. V dôsledku toho sa vozidlo podarilo dokončiť až v roku 2003. Základom nového obrneného transportéru s projektovým označením „objekt 955“ sa stal podvozok BMD-3. V rôznych informačných zdrojoch dostalo vozidlo neoficiálne označenie BTR-D-3, BTRD-3 alebo BTR-MD. 
V roku 2008 sa začal vývoj modernizovaného transportéru BTR-MDM na podvozku BMD-4M. Vývojové práce prebiehali v Kurganskom strojárskom závode, kde sa neskôr spustila aj sériová výroba tohto typu. Testovanie prvých dvoch vozidiel BTR-MDM sa začalo v roku 2013 a v septembri 2016 bol tento typ oficiálne zavedený do služby. 
V roku 2015 vtedajší veliteľ ruského výsadkového vojska generálplukovník Vladimír Šamanov oznámil, že plány na prezbrojenie výsadkárov počítajú s tým, že do roku 2025 by mali vojaci dostať 2500 BTR-MDM. Tieto plány sa s najväčšou pravdepodobnosťou nepodarí naplniť, pretože do roku 2021 bolo ruským výsadkárom dodaných iba 200 vozidiel BTR-MDM.
Konštrukcia.
Trup BTR-MDM je vytvorený zo zvarených pancierových hliníkových plechov. Sedadlo vodiča je umiestnené v prednej časti vozidla. Naľavo a napravo od neho sú sedadlá dvoch členov výsadku. Celkovo môže Rakuška prepraviť 13 výsadkárov. V streche vozidla sú tri poklopy, cez ktoré dokážu vojaci vystúpiť z auta.
Na streche na ľavej strane stroja je nainštalovaná veža. Sedadlo strelca sa nachádza pod vežou. Hlavnou výzbrojou je 7,62 mm guľomet namontovaný vo veži strelca. Na prednej ľavej strane vozidla je nainštalovaný ešte jeden guľomet kalibru 7,62 mm.
V strednej časti vozidla sú po bokoch dvojité lavice (tri na každej strane) pre členov výsadku. Okrem toho sú na bokoch nainštalované držiaky na inštaláciu nosidiel s ranenými.
V zadnej časti vozidla je umiestnený motor s výkonom 450 koní. Maximálna rýchlosť transportéru po ceste je /h a dojazd .
Transportér BTR-MDM je dlhý a široký . Rozmery vozidla umožňujú, že môže byť prepravované letecky pomocou lietadiel IL-76M/MD, AN-124, ale aj v podvese pomocou vrtuľníkov Mi-26.
Bojové nasadenie.
Ruská invázia na Ukrajinu.
Pri okupácii Ukrajiny nasadilo Rusko do bojov vozidlá BTR-MDM Rakuška. Za prvých 247 dní vojny stratilo Rusko minimálne 12 týchto obrnených transportérov.

</doc>
<doc id="682984" url="https://sk.wikipedia.org/wiki?curid=682984" title="Jennifer Anne Ehle">
Jennifer Anne Ehle



</doc>
<doc id="682989" url="https://sk.wikipedia.org/wiki?curid=682989" title="Jozef Hrošík">
Jozef Hrošík

Jozef Hrošík môže byť:

</doc>
<doc id="682991" url="https://sk.wikipedia.org/wiki?curid=682991" title="P-8 Poseidon">
P-8 Poseidon



</doc>
<doc id="682992" url="https://sk.wikipedia.org/wiki?curid=682992" title="Eponymum (medicína)">
Eponymum (medicína)

Eponymum je anatomický termín nazvaný podľa skutočnej alebo neexistujúcej osoby. Táto osoba ho buď objavila a popísala, alebo bol označovaný na jej počesť. V súčasnosti anatomická nomenklatúra takéto označovanie nepovoľuje; napriek tomu sa naďalej v menšej miere používa (najmä v klinickej medicíne), z prevažne z nostalgických, historických či zvykových dôvodov. 
Medzi často používané (a poslovenčené) eponymá patrí napríklad (eponymum/anatomický názov/slovenská zaužívané verzia - bežne aj v odbornej literatúre): tuba Eustachi/tuba auditiva (Eustachova trubica), cavum Douglasi/excavatio rectouterina (Douglasov priestor), glandula Bartholini/glandula vestibularis major (Bartholiniho žľaza), ostium Bauhini/Ostium ileocaecale (Bauhínska chlopňa) a mnohé ďalšie.

</doc>
<doc id="682993" url="https://sk.wikipedia.org/wiki?curid=682993" title="Lienka krasolienka">
Lienka krasolienka



</doc>
<doc id="682994" url="https://sk.wikipedia.org/wiki?curid=682994" title="Catedral Metropolitana de la Asunción de la Santísima Virgen María a los cielos de la Ciudad de México">
Catedral Metropolitana de la Asunción de la Santísima Virgen María a los cielos de la Ciudad de México



</doc>
<doc id="683000" url="https://sk.wikipedia.org/wiki?curid=683000" title="Breza obyčajná">
Breza obyčajná



</doc>
<doc id="683001" url="https://sk.wikipedia.org/wiki?curid=683001" title="Breza ovisnutá">
Breza ovisnutá



</doc>
<doc id="683002" url="https://sk.wikipedia.org/wiki?curid=683002" title="Breza bielokôra">
Breza bielokôra



</doc>
<doc id="683006" url="https://sk.wikipedia.org/wiki?curid=683006" title="BM-27 Uragan">
BM-27 Uragan

BM-27 Uragan alebo 9K57 Uragan je sovietsky a neskôr ruský salvový raketomet kalibru 220 mm na podvozku nákladného automobilu ZIL-135 (8x8). Je určený na ničenie živej sily, ľahko obrnených a obrnených vozidiel motorizovanej pechoty a tankových jednotiek nepriateľa, veliteľských stanovíšť, komunikačných centier a objektov vojenských síl na vzdialenosť 10 až 35 km.
Vznik a vývoj.
Po úspešnom zavedení raketometu BM-21 Grad spustil Štátny výskumný ústav presného strojárstva v Tule z vlastnej iniciatívy výskumné práce zamerané na vytvorenie ešte výkonnejšieho raketového systému. Tieto práce prebiehali v rokoch 1963-1964 a skúmali možnosti vývoja systému s väčším dosahom a väčšou ničivou silou. Výsledkom výskumu bol projekt salvového raketometu Uragan s dosahom 35 km, ktorý bol v júni 1964 zaslaný na posúdenie Ministerstvu strojárstva. Na základe príkazu Ministerstva obranného priemyslu z 28. decembra 1966 boli zahájené vývojové práce na vytvorenie vysoko presného salvového raketového systému Uragan. V roku 1972 bol vývoj systému ukončený a jeho prvý prototyp podstúpil továrenské skúšky. Odstraňovanie nedostatkov systému a jeho testovanie prebiehali až do roku 1975, kedy bol raketomet Uragan zavedený do služby v Sovietskej armáde.
Konštrukcia.
Systém BM-27 Uragan pozostáva z nasledovných komponentov:
Bojové vozidlo BM 9P140.
Bojové vozidlo BM 9P140 je dlhé 9,63 m, široké 2,8 m a vysoké 3,23 m. Na korbe má lafetovaných 16 trubíc, z ktorých odpaľuje ťažké rakety kalibru 220 mm. Jednou salvou je schopné pokryť a zničiť priestor o rozlohe 42 600 m², čiže takmer 4,3 hektára. BM 9P140 je ťažké terénne vozidlo 8×8 ZiL-135LMP, ktorého pohon zaisťujú dva osemvalcové dvojradové vidlicové benzínové motory ZIL-375 (každý s výkonom 180 koní). Motory dokážu vozidlu udeliť rýchlosť až 65 kilometrov za hodinu. Na plnú nádrž môže po ceste prejsť až 500 kilometrov. Vozidlo raketometu je vybavené aj systémom riadeného hustenia pneumatík, ktorý pomáha jazde v ťažkom teréne, akým je piesok alebo blato.
Systém riadenia paľby ovládaný zbraňovým operátorom a veliteľom vozidla je typu 1V126. Jeho súčasťou je aj panoramatický ďalekohľad pre nepriamu paľbu PG-1. Schopnosť nočného videnia nemá, takýto prístroj má k dispozícii iba vodič. Systém riadenia paľby po zaujatí miesta odpalu automaticky preberá informácie napríklad z vozidla pre topografický prieskum 1T12-2M a od súbežne neseného meteorologického systému 1B44.
Prepravné a nakladacie vozidlo 9T452.
Prepravné a nakladacie vozidlo 9T452 vezie zásobu ďalších 16 rakiet a je schopné prázdny raketomet automaticky nabiť do 15 minút. Ide o vozidlo rovnakého typu ako u samotného raketometu, teda o ZIL-135. 
Súprava špeciálneho vybavenia a náradia 9F381 je vezená väčšinou na sprievodných nákladných vozidlách, v súčasnosti predovšetkým na KAMAZoch.
Rakety.
Raketa systému je (podľa typu a variantu bojovej hlavice) maximálne 5,178 metra dlhá a má hmotnosť najviac 280 kg. Dokáže zasahovať ciele až na vzdialenosť 35 km. Hmotnosti hlavíc dosahujú hodnoty od cca 89,5 kg až po 143,5 kg.

</doc>
<doc id="683007" url="https://sk.wikipedia.org/wiki?curid=683007" title="Perušín">
Perušín

Perušín () je vrch vo Veľkej Fatre. Nachádza sa nad Ľubochňou, približne juhozápadne od Ružomberka. 
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Ľubochňa. Najbližšími sídlami sú severným smerom situovaná Ľubochňa a Hubová, severovýchodným mesto Ružomberok, juhovýchodným Liptovská Osada, južným Liptovské Revúce a západným Turčianske Jaseno. Vrch patrí do Národného parku Veľká Fatra.
Popis.
Perušín je súčasťou rázsochy, vybiehajúcej západným smerom z liptovskej vetvy hlavného hrebeňa z Malej Smrekovice (). Západným smerom leží Vyšná Lipová () a Jarabiná (), južným Tmavá (), Rakytov () a Skalná Alpa (), východným Rumbáre (), Malá Smrekovica a Šiprúň () a severným Vyšná Krivá (), Čierňavský vrch () a Konská (). Vrch leží v povodí Váhu a odvodňujú ho prítoky Ľubochnianky; severné svahy potok Čierňava, východné jeho prítok Krivá, južné potok Blatná a západné krátke prítoky hlavného toku. Na vrchol nevedie značený turistický chodník. Západná a južná časť masívu je súčasťou Národnej prírodnej rezervácie Kundračka, na východnom úpätí sa rozprestiera Národná prírodná rezervácia Rumbáre.
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je výhľad najmä na okolité vrchy Veľkej Fatry, ojedinele možno vidieť aj Malú Fatru a Oravskú Maguru, no tiež Babiu horu, Veľký Choč a Salatín.
Prístup.
Na vrchol nevedie značená trasa, no prístup je možný hrebeňom z Malej Smrekovice cez Rumbáre. V chránenom území je však voľný pohyb osôb mimo značených chodníkov nežiadúci.

</doc>
<doc id="683011" url="https://sk.wikipedia.org/wiki?curid=683011" title="Národné divadlo Brno">
Národné divadlo Brno



</doc>
<doc id="683016" url="https://sk.wikipedia.org/wiki?curid=683016" title="Windsor (Ontário)">
Windsor (Ontário)

Windsor je kanadské mesto v provincii Ontário. Je to najjužnejšie položené mesto Kanady.
Poloha.
Windsor je najjužnejšie položené mesto Kanady, leží na rieke Detroit River v juhozápadnom cípe provincie Ontário. Na druhom brehu rieky je Detroit v americkom štáte Michigan.
Dejiny.
Pred európskym usadením územie patrilo tzv. „Three Fires Confederacy“ (z národov Ojibwe, Odawa a Potawatomi) ako aj Huron-Wendat. V 17. storočí do oblasti prišli jezuitskí misionári a francúzski objavitelia. V 80. rokoch 18. storočia prišli anglicko-hovoriaci Lojalisti. V roku 1836 sa usadlíci dohodli na názve Windsor kvôli spojeniu s Britániou. V roku 1854 bola v oblasti zavedená železnica Great Western Railway a usadlosť bola formálne založená ako „village“. O štyri roky neskôr získala status „town“. Po zjednotení kanadského a amerického železničného rozchodu a rozmachu trajektov v 60. rokoch 19. storočia sa rozvíjalo aj mesto. V roku 1910 bol otvorený železničný tunel popod rieku. V susednom Walkerville bola v roku 1904 založená továreň spoločnosti Ford Motor Company of Canada. Automobilový priemysel bol odvtedy ťahúňom tamojšej ekonomiky. Medzi rokmi 1908 a 1928 vzrástlo aj obyvateľstvo mesta, z 21 000 na 105 000. V roku 1929 bol postavený Ambassador Bridge, najdlhší medzinárodný visutý most a o rok neskôr Detroit-Windsor Auto Tunnel, jediný medzinárodný automobilový tunel.
Olde Sandwich Towne, dnes súčasťou Windsoru, bolo založené v roku 1796 a je označované ako najstaršie neprerušene obývané miesto Ontária.
Súčasti.
Windsor, Sandwich, East Windsor a Walkerville boli spojené v roku 1935. V 60. rokoch 20. storočia boli pripojené aj Riverside, Ojibway a časti mesta Sandwich. V roku 2003 boli pridané aj časti mesta Tecumseh.
Demografia.
V sčítaní obyvateľstva v roku 2021 malo mesto 229 660 obyvateľov (v roku 2016 217 188). Zo sčítania v roku 2016 sú tieto údaje: 144 940 uvádza ako rodný jazyk angličtinu, 5 010 francúzštinu a 58 880 neoficiálne jazyky, z toho 45 jazyky pôvodných obyvateľov. 115 ľudí uvádza češtinu a 435 slovenčinu. 810 ľudí udalo ako etnický pôvod český, 1545 slovenský a 405 československý.
Kultúra a vzdelávanie.
Vo Windsore je divadlo Capitol Theatre v ktorom sídli teleso Windsor Symphony. V roku 1962 bola založená University of Windsor.
Doprava.
V meste sa nachádza najrušnejší pozemský hraničný prechod Kanady. Je tu tiež aj prístav a medzinárodné letisko, Windsor International Airport (IATA: YQG)
V meste je západný koniec provinčnej Diaľnice 401.
Ekonomika.
V meste je stále silný automobilový priemysel. Automobilky Chrysler a Ford stále investujú v meste, ale v roku 2010 svoju prevádzku ukončila firma General Motors. Okrem automobilového priemyslu sa vyrábajú stroje, plasty, guma a kovové produkty.

</doc>
<doc id="683018" url="https://sk.wikipedia.org/wiki?curid=683018" title="Retro (album)">
Retro (album)

Retro je prvý Kompilačný album najväčších hitov zo sólového účinkovania Richarda Müllera, ktoré boli zrealizované bez skupiny Banket. Album v roku 2002 vydalo hudobné vydavateľstvo Universal Music.

</doc>
<doc id="683019" url="https://sk.wikipedia.org/wiki?curid=683019" title="Park Antona Srholca">
Park Antona Srholca

Park Antona Srholca je plánovaný park v Bratislave, v mestskej časti Staré Mesto. Nachádzať sa bude medzi ulicami Vazovova a Radlinského a Blumentálskym kostolom.
Pri revitalizácii tohto parku na jeseň 2022 pribudnú v parku novovysadené stromy, ktoré sa bežne nachádzajú v slovenským lesoch a sú nenáročné na starostlivosť. Okrem toho pribudnú v parku kríky, živé ploty upravená trávnatá plocha s rozlohou a výtvarno-sochárske dielo súvisiace s osobnosťou Antona Srholca. Revitalizáciou sa zväčší aj priestor električkovej a autobusovej zastávky "Blumentál".

</doc>
<doc id="683021" url="https://sk.wikipedia.org/wiki?curid=683021" title="CSOŠE">
CSOŠE



</doc>
<doc id="683022" url="https://sk.wikipedia.org/wiki?curid=683022" title="CSOŠE P. G. Frassatiho">
CSOŠE P. G. Frassatiho



</doc>
<doc id="683023" url="https://sk.wikipedia.org/wiki?curid=683023" title="BM-27">
BM-27



</doc>
<doc id="683026" url="https://sk.wikipedia.org/wiki?curid=683026" title="Detroit River">
Detroit River

Detroit River je hraničná rieka medzi kanadskou provinciou Ontário a americkým štátom Michigan.
Názov.
Názov rieky pochádza z francúzštiny a znamená úžinu.
Geografia.
Rieka tečie medzi Jazerom svätej Kláry (sever) a Erijským jazerom (juh). Dĺžka rieky je 51 kilometrov alebo 52 kilometrov.
Mestá na rieke.
Okolo rieky sú rôzne kultúrne oblasti od bohatých predmestí Detroitu Grosse Pointe a Grosse Pointe Shores po oblasti ťažkého priemyslu v South Detroit a Trentone.
Dejiny.
Rieku po 6000 rokov využívali pôvodní obyvatelia ako dopravu, zbieranie zdrojov a obchod. Na rieke sa nachádza prvá trvalá poľnohospodárska komunita Ontária. Prepravovali sa cez ňu otroci utekajúci tzv. Underground Railroad či pašovaný rum. Pri rieke sa konali bitky britsko-americkej vojny v roku 1812. V roku 2001 bola vyhlásená za Canadian Heritage River, ako jediná v Severnej Amerike je tiež označná ako American Heritage River.
Príroda a jej ochrana.
Rieka je urbanizovaná, ale aj tak je migračná cesta pre vtáctvo a motýle. Niektoré ostrovy na rieke sú súčasťou Detroit River International Wildlife Refuge, jediné medzinárodné útočisko pre divé vtáky v Severnej Amerike. Od roku 1989 funguje Detroit River Canadian Cleanup Committee, ktorá sa snaží o zlepšenie zdravia rieky.
Využitie.
Rieka je využívaná komerčnou lodnou doopravou ako pre rekreáciu. Rieka je najvyužívanejším cezhraničným prechodom medzi Kanadou a Spojenými štátmi.

</doc>
<doc id="683030" url="https://sk.wikipedia.org/wiki?curid=683030" title="SOŠV">
SOŠV



</doc>
<doc id="683031" url="https://sk.wikipedia.org/wiki?curid=683031" title="Karel Vejmelka">
Karel Vejmelka

Karel Vejmelka (* 25. máj 1996, Třebíč) je český hokejový brankár aktuálne pôsobiaci v tíme Utah HC v National Hockey League.
V roku 2022 získal s českou hokejovou reprezentáciou bronz na Majstrovstvách sveta a v roku 2014 striebro na Majstrovstvách sveta juniorov do 18 rokov.
Dvakrát sa ako náhradný brankár HC Kometa Brno stal majstrom Českej extraligy.
Klubová kariéra.
Karel Vejmelka je odchovancom juniorského tímu HC Pardubice, kde v roku 2014 zažil svoj debut v seniorskom hokeji. Jeho netradičný, zľahka zastaralý štýl chytania priťahoval pozornosť iných extraligových klubov, a tak v roku 2016 bol z Pardubíc vymenený do HC Kometa Brno, kde do roku 2018 zastával pozíciu náhradníka slovenského brankára Mareka Čiliaka. Čiliakova pozícia v tíme však bola postupne potlačovaná Verjmelkovými výkonmi a v sezónach 2019/20 a 2020/21 sa Vejmelka stal neohrozenou jednotkou tímu. Čiliak bol presunutý do HC České Budějovice a novým záložným brankárom sa stal Lukáš Klimeš.
Vejmelka však svojim dominantným pôsobením v Brne zaujal zámorských scoutov, ktorí mu ponúkli angažmá v NHL. Vstupný kontrakt Vejmelka podpísal s tímom Arizona Coyotes, ktorý sa v tom čase nachádzal v tzv. prestavbe. Po odchode všetkých troch brankárov tímu (Darcy Kuemper, Antti Raanta, Adin Hill) v tíme „kojotov“ ostali len dva brankárske prospekty: Josef Kořenář a Ivan Prosetov. Coyotes situáciu vyriešili podpísaním Vejmelku a skúseného veterána Cartera Huttona.
Pred sezónou zámorskí experti očakávali brankársky tandem HuttonKořenář, avšak nepresvedčivé výkony Kořenářa a výborný tréningový kemp Vejmelku mu zaistili miesto v prvom tíme.
Carter Hutton sa po katastrofálnych výkonoch (úspešnosť zákrokov 74,1% a 7,76 inkasovaného gólu na zápas) zranil hneď v treťom zápase sezóny a neskôr bol vymenený do Toronta Maple Leafs. Z Vejmelku sa tak nečakane stal prvý brankár tímu NHL bez toho aby odchytal čo i len zápas v jednej z nižších severoamerických líg.
V sezóne nakoniec nastúpil až v 52 zápasoch, v ktorých si pripísal 13 víťazstiev, 1 čisté konto a úspešnosť zákrokov 89,8%. Po nepresvedčivých výkonoch Ivana Prosvetova v pozícii dvojky, sa v pozícii Vejmelkového náhradníka vystriedali Scott Wedgewood (získaný z New Jersey Devils a následne vymenený do Dallas Stars) a Harri Säteri (podpísaný z Khl po dominantnom výkone na Olympijských hrách).
Aj napriek zdanlivo podpriemerným číslam však Vejmelka patril k najlepším hráčom Arizony, a tak mu tím ponúkol trojročný jednocestný kontrakt v hodnote 8 175 000 amerických dolárov.
Reprezentačná kariéra.
Vejmelka Česko reprezentoval na dvoch významných turnajoch. V roku 2014 bol súčasťou juniorského výberu na Majstrovstvách sveta do 18 rokov, s ktorým získal striebornú medailu (avšak nezasiahol ani do jedného zo zápasov) a v roku 2022 bol prvým brankárom českej reprezentácie na seniorských Majstrovstvách sveta, kde Česko získalo bronzovú medailu. Vejmelka tu odchytal 8 zápasov, v ktorých si pripísal 5 víťazstiev a 89,6% úspešnosť zákrokov. V zápase o bronz, kde český výber nastúpil proti výberu USA bol za stavu 1:3 vystriedaný náhradníkom Marekom Langhamerom. Ten v zápase inkasoval už iba jeden gól a Česko nakoniec zápas úspešne zvrátilo na finálnych 8:4.

</doc>
<doc id="683033" url="https://sk.wikipedia.org/wiki?curid=683033" title="Tecumseh (rozlišovacia stránka)">
Tecumseh (rozlišovacia stránka)

Tecumseh môže byť:

</doc>
<doc id="683037" url="https://sk.wikipedia.org/wiki?curid=683037" title="Rumbáre">
Rumbáre

Rumbáre môže byť:

</doc>
<doc id="683038" url="https://sk.wikipedia.org/wiki?curid=683038" title="Grand River (Ontário)">
Grand River (Ontário)

Grand River je rieka v kanadskej provincii Ontário.
Názov.
Názov Grand bol na mape prvý krát použitý v roku 1744.
Geografia.
Dĺžka rieky je 267 alebo 266 kilometrov Odvodňuje najväčšie povodie v južnom Ontáriu: alebo 

</doc>
<doc id="683042" url="https://sk.wikipedia.org/wiki?curid=683042" title="Sekundárna štruktúra bielkovín">
Sekundárna štruktúra bielkovín

Sekundárna štruktúra bielkovín popisuje trojrozmerné usporiadanie lokálnych častí bielkoviny. Najbežnejšie dva druhy prvkov sekundárnej štruktúry sú α-helixy a β-skladané listy, aj keď okrem nich sa vyskytujú i β-ohyby a ω-slučky. Tieto prvky sa zvyčajne vytvárajú spontánne ako intermediáty pred tým, než sa bielkoviny poskladá do jej trojdimenzionálnej terciárnej štruktúry.
Sekundárna štruktúra je tvorená pravidelnými vodíkovými väzbami medzi aminoskupinou jednej aminokyseliny a karboxylovou skupinou inej aminokyseliny v polypeptidovom reťazci. Alternatívne je možné túto štruktúru definovať ako pravidelný vzor dihedrálnych uhlov peptidových väzieb v konkrétnej oblasti Ramachandranovho diagramu bez ohľadu na to, či má správne vodíkové väzby.
Koncept sekundárnej štruktúry popísal ako prvý Kaj Ulrik Linderstrøm-Lang na Stanforde v roku 1952. Okrem bielkovín majú i nukleové kyseliny charakteristickú sekundárnu štruktúru.
Druhy.
Najbežnejšími druhmi sekundárnej štruktúry sú α-helixy (skrutkovice) a β-skladané listy. Existujú i iné helixy, napríklad 310 helix a π-helix, ktoré majú energeticky výhodné vodíkové väzby, ale v bielkovinách sa nachádzajú málokedy, pretože majú nevýhodné usporiadanie reťazca okolo stredu helixu. Často sa však nachádzajú na konci α-helixov alebo v ich strede. Okrem toho existujú napríklad i polyprolínové helixy alebo α-listy, ktoré sú vzácne v natívnom stave bielkovín, ale predpokladá sa, že sa vyskytujú ako dôležité intermediáty pri skladaní bielkovín. Tesné ohyby a voľné ohybné slučky potom spájajú tieto ostatné častejšie prvky. Okrem toho sa vyskytujú i náhodné neusporiadané štruktúry (tzv. random coil, doslova „náhodné vinutie“).
Aminokyseliny sa líšia svojimi schopnosťami tvoriť jednotlivé prvky sekundárnej štruktúry. O prolíne a glycíne je známe, že kvôli svojim vlastnostiam narúšajú pravidelnú štruktúru α-helixu. Oba však majú nezvyčajné konformačné vlastnosti a často sa nachádzajú v ohyboch. Medzi aminokyseliny, ktoré sa často nachádzajú v helikálnej konformácii, patria metionín, alanín, leucín, glutamát a lyzín (MALEK), zatiaľ čo aminokyseliny s veľkými aromatickými bočnými reťazcami (tryptofán, tyrozín a fenylalanín; WYF) a aminokyseliny, ktoré sa vetvia na Cβ uhlíku (izoleucín, valín a treonín; IVT) sa častejšie nachádzajú v β-skladaných listoch. Tieto preferencie však nie sú tak silné, aby sa dala sekundárna štruktúra spoľahlivo určiť priamo zo sekvencie.
Predpokladá sa, že nízkofrekvenčné kolektívne vibrácie sú senzitívne k lokálnej tuhosti štruktúry, čo ukázalo, že β štruktúry sú všobecne tuhšie než α alebo neusporiadané štruktúry. Meranie rozptylu neutrónov ukázali priame prepojenie frekvencie ~1 THz s kolektívnym pohybom sekundárnej štruktúry β-barelu v bielkovine GFP.
Vodíkové väzby v sekundárnych štruktúrach môžu byť výrazne deformované, čo komplikuje automatickú detekciu. Existuje niekoľko metód, ktoré definujú sekundárnu štruktúru (napríklad DSSP, DEFINE, STRIDE, ScrewFit či SST).
DSSP klasifikácia.
DSSP, skratka pre "Dictionary of Protein Secondary Structure" alebo "Define Protein Secondary Structure", je bežne používaný na popis sekundárnej štruktúry bielkovín pomocou jednopísmenových symbolov. Sekundárna štruktúra je určená podľa vzoru vodíkových väzieb, ktoré pôvodne navrhli Pauling a kolektív v roku 1951 (predtým, než bola experimentálne určená štruktúra akéhokoľvek proteínu). Podľa DSSP existuje 8 druhov sekundárnej štruktúry:
„Coil“ sa často značí ako „ “ (medzera), C (coil) alebo „-“ (pomlčka). Helixy (G, H a I) a listy (E) musia mať rozumnú dĺžku, aby ich bolo možné priradiť (2 pre listy a 3, 4 alebo 5 pre helixy). Ak táto dĺžka nie je dostatočná, tak sa úseky podobné helixu označujú ako T a úseky podobné listu označujú ako B. Dá sa teda povedať, že helix je zložený zo súvislých otočiek a listy sú tvorené súvislými mostíkmi. Existujú i iné druhy sekundárnej štruktúry (ostré otočky, ω-ohyby, atp.), ale tie sa veľmi často nepoužívajú.
Sekundárna štruktúra je definovaná pomocou vodíkovej väzby, takže je nutná presná definícia vodíkovej väzby. Klasická definícia vodíkovej väzby pre sekundárne štruktúry je práve tá z DSSP, ktorá využíva čisto elektrostatický model. Podľa DSSP sa najprv priradí náboj ±"q"1 ≈ 0,42 "e" na karbonylový uhlík a kyslík, a náboj ±"q"2 ≈ 0,20 "e" na amidový vodík a dusík. Elektrostatická energia je potom definovaná ako 
 formula_1
Podľa DSSP je prítomná vodíková väzba vtedy a len vtedy, ak je "E" menšia než −0,5 kcal/mol (−2,1 kJ/mol). Aj keď tento vzorec je relatívne hrubou aproximáciou fyzikálnej energie vodíkovej väzby, je táto definícia všeobecne akceptovaná ako nástroj na definovanie sekundárnej štruktúry bielkovín.
SST klasifikácia.
SST je bayesovská metóda na určenie sekundárnej štruktúry bielkovín podľa koordinát (umiestnenia v 3D priestore) pomocou Shannonovho informačného kritéria minimálnej dĺžky správy (MML). SST vníma priradenie sekundárnej štruktúry ako potenciálnu hypotézu na vysvetlenie (kompresiu) koordinát atómov danej bielkoviny. Hlavnou myšlienkou je to, že "najlepšia" priradená sekundárna štruktúra je taká, ktorá vie vysvetliť (komprimovať) koordináty atómov danej bielkoviny najekonomickejším spôsobom, čím prepája určovanie sekundárnej štruktúry s bezstratovou kompresiou dát. SST presne rozkladá akýkoľvek reťazec proteínu na oblasti asociované s nasledujúcimi druhmi štruktúry:
SST deteguje π a 310 helikálne konce na α-helixoch a automaticky skladá rozličné natiahnuté vlákna do konzistentných β-skladaných listov. Tento program tvorí čitateľný výstup rozdelených prvkov sekundárnej štruktúry a príslušný skript, ktorý sa da načítať v programe PyMOL, umožňuje vizualizáciu priradených sekundárnych štruktúr po jednej.
Experimentálne určenie sekundárnej štruktúry.
Približné určenie prítomnosti sekundárnej štruktúry biopolyméru (napríklad „táto bielkovina sa zo 40 % skladá z α-helix a z 20 % z β-skladaných listov“) je možné urobiť spektroskopicky. U bielkovín je bežnou metódou cirkulárny dichroizmus v UV oblasti (170-250 nm). Výrazné dvojité minimum pri 208 a 222 nm ukazuje na α-helix, zatiaľ čo jedno minimum pri 195 alebo 218 nm ukazuje na neusporiadanú štruktúru (coil) alebo β-list.
Menej často sa používa infračervená spektroskopia, ktorá zachytáva oscilácie amidových väzieb kvôli prítomnej vodíkovej väzbe, konkrétne pri 1620-1700 cm-1. Okrem toho je možné sekundárnu štruktúru presne určiť pomocou chemických posunov v NMR spektre.
Predpovedanie sekundárnej štruktúry.
Predpovedanie terciárnej štruktúry len podľa sekvencie aminokyselín (primárnej štruktúry) je veľmi zložitý problém, ale predpovedanie sekundárnej štruktúry je o niečo jednoduchšie. Rané metódy predpovedanie sekundárnej štruktúry boli obmedzené určovaním troch hlavných stavov: α-helix, β-list a neusporiadaných štruktúr (coilov). Tieto metódy boli založené na preferenciách aminokyselín tvoriť helikálne alebo listové štruktúry, k čomu sa niekedy pridali pravidlá na určenie voľnej energie vzniku týchto prvkov. Prvými metódami, ktoré boli bežne používané na predpovedanie sekundárnej štruktúry podľa sekvencie aminokyselín, boli Chou-Fasmanova metóda a GOR metóda. Aj keď tieto metódy tvrdili, že majú asi 60% presnosť v určení stavu (α-helix, β-list, neusporiadaná štruktúra) pre konkrétne aminokyseliny, neskoršie analýzy ukázali, že ich úspešnosť bola výrazne nižšia.
Významné zlepšenie presnosti (až na ~80%) sa podarilo vďaka zarovnaniu viacerých sekvencií. Ak je známe, ktoré všetky aminokyseliny sa nachádzajú na konkrétnej pozícii (a v jej blízkosti, typicky ~7 reziduí na obe strany), je možné na základe toho lepšie usúdiť štruktúrne preferencie danej pozície. Ako príklad môže mať bielkovina na nejakej pozícii glycín, čo by samo o sebe naznačovalo neusporiadanú štruktúru (coil). Podľa zarovnania viacerých sekvencií sa však môže stať, že v iných sekvenciách sa na tejto pozícii nachádzajú aminokyseliny, ktoré preferujú helikálne usporiadanie. Aminokyseliny na tejto pozícii (a na blízkych susedných pozíciách) v bielkovinách s 95% homológiou zdieľajú asi miliardu rokov evolúcie. Okrem toho je možné preskúmať priemernú hydrofobicitu tejto a susedných pozícií, čím sa môže objaviť vzor a súbor reziduí, ktoré sú otočené smerom k rozpúšťadlu, čo opäť naznačuje α-helix. Po spojení týchto informácií by mal glycín v skúmanom proteíne nadobúdať štruktúru α-helixu, nie neusporiadanú štruktúru. Používa sa niekoľko metód na kombináciu všetkých dostupných dát, pomocou čoho je potom možné určiť jeden z troch stavov (α-helix, β-list, neusporiadaná štruktúra), vrátane neurónových sietí. Moderné predikčné metódy takisto ukazujú mieru istoty pre každú predpoveď.
Metódy určovania sekundárnej štruktúry boli hodnotené na súťaži CASP (Critical Assessment of protein Structure Prediction) a opakovane porovnávané. Podľa týchto testov sú najpresnejšími metódami Psipred, SAM, PORTER, PROF a SABLE. Hlavnou oblasťou na zlepšenie vyzerá byť predpoveď β-listov. Reziduá, ktoré sú takmer s istotou predpovedané ako β-listy, sú väčšinou skutočne β-listy, ale tieto metódy môžu vynechať niektoré oblasti, ktoré ako β-listy nepriradia (tzv. falošné negatívy). Pravdepodobný horný limit úspešných predpovedí je asi 90% kvôli záludnostiam štandardnej metódy (DSSP) a jej priradzovaním sekundárnej štruktúry, s ktorou sú tieto ostatné metódy porovnávané.
Presná predpoveď sekundárnej štruktúry je kľúčová pre predpovedanie terciárnej štruktúry, a to vo všetkých prípadoch okrem najjednoduchšieho (modelovania homológov). Predpovedanie štruktúry šiestich štruktúrnych prvkov, βαββαβ, s vysokou istotou naznačuje prítomnosť štruktúry typickej pre ferredoxín.
Použitie.
Sekundárna štruktúry bielkovín i nukleových kyselín môže pomôcť pri zarovnaní viacerých sekvencií. Tieto zarovnania môžu byť ešte presnejšie, ak sa do nich zahrnú informácie o sekundárnej štruktúre naviac k jednoduchej informácii o sekvencii. U RNA je toto niekedy menej užitočné, pretože párovanie báz sa zachováva omnoho lepšie než sekvencia. Vzdialené vzťahy medzi bielkovinami, ktoré majú nezarovnateľné sekvencie, je možné objaviť pomocou sekundárnej štruktúry.
Bolo ukázané, že α-helixy sú stabilnejšie, robustnejšie voči mutáciám a lepšie dizajnovateľné než β-listy v prírodných bielkovinách, takže dizajn funkčných bielkovín, ktoré sú tvorené výhradne α-helixmi ako prvkami sekundárnej štruktúry, je pravdepodobne jednoduchší, než dizajn bielkovín, ktoré obsahujú oba hlavné prvky (α-helixy i β-listy). Táto domnienka bola nedávno potvrdená i experimentálne.

</doc>
<doc id="683043" url="https://sk.wikipedia.org/wiki?curid=683043" title="Youtuberka">
Youtuberka



</doc>
<doc id="683045" url="https://sk.wikipedia.org/wiki?curid=683045" title="Veliki Bečkerek">
Veliki Bečkerek



</doc>
<doc id="683046" url="https://sk.wikipedia.org/wiki?curid=683046" title="Rumbáre (vrch vo Veľkej Fatre)">
Rumbáre (vrch vo Veľkej Fatre)

Rumbáre () je vrch vo Veľkej Fatre. Nachádza sa nad osadou Podsuchá, približne juhozápadne od Ružomberka. 
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Ľubochňa. Najbližším sídlom je východne ležiaca Podsuchá, juhovýchodne sa nachádza Liptovská Osada, južne Liptovské Revúce, severovýchodne mesto Ružomberok a severným smerom Ľubochňa a Hubová. Vrch patrí do Národného parku Veľká Fatra.
Popis.
Rumbáre sú súčasťou rázsochy, vybiehajúcej západným smerom z Malej Smrekovice () v liptovskej vetve hlavného hrebeňa. Západným smerom leží Perušín (), Vyšná Lipová () a Jarabiná (), južným Tmavá (), Skalná Alpa () a Smrekovica (), východným Malá Smrekovica a Šiprúň () a severným Vyšná Krivá (), Čierňavský vrch () a Maďarová (). Vrch leží v povodí Váhu a odvodňujú ho prítoky Ľubochnianky; severné a západné svahy potok Krivá, južné potok Blatná. Na vrchol nevedie značený turistický chodník. Východná časť masívu je súčasťou Národnej prírodnej rezervácie Jánošíkova kolkáreň, západným smerom sa rozprestiera Národná prírodná rezervácia Rumbáre.
Výhľady.
Vrchol pokrýva súvislý mladý lesný porast, ktorý umožňuje obmedzený rozhľad. Z vhodných lokalít je výhľad najmä na okolité vrchy Veľkej Fatry, nezriedka možno vidieť aj Malú Fatru a Oravskú Maguru, no tiež Babiu horu.
Prístup.
Na vrchol nevedie značená trasa, no prístup je možný hrebeňom z Malej Smrekovice. V chránenom území je však voľný pohyb osôb mimo značených chodníkov nežiadúci.

</doc>
<doc id="683048" url="https://sk.wikipedia.org/wiki?curid=683048" title="Slavíč (Moravsko-sliezske Beskydy)">
Slavíč (Moravsko-sliezske Beskydy)

Slavíč () je vrch v Moravsko-sliezskych Beskydách. Leží na severnej Morave nad Morávkou, približne južne od Třinca. Patrí do CHKO Beskydy.
Poloha.
Nachádza sa v severnej časti pohoria, v geomorfologickom podcelku Lysohorská hornatina a jej časti Ropická rozsocha. Leží v Moravsko-sliezskom kraji, v okrese Frýdek-Místek a na katastrálnom území obce Morávka. Najbližšími sídlami sú severozápadne ležiaca obec Morávka, severným smerom sa nachádza Řeka a Tyra, mestská časť Třinca a východným Horní Lomná.
Opis.
Slavíč je súčasťou hrebeňa, ktorý sa od hlavného hrebeňa odpája južne od Babieho vrchu () a vedie západným smerom, zovretý údoliami riek Slavíč a Skalka. Severne susedí Príslop (), Ropice () a Smrčina (), východne Kalužný () a Babí vrch, južne Malý Polom () a Mituří () a západným smerom Lysá hora () a Travný (). Severné svahy hrebeňa odvodňuje potok Slavíč, južné Nytrová a Skalka, všetky smerujúce do Morávky v povodí Ostravice a Odry. Na vrchol nevedie značená trasa.
Výhľady.
Vrchol Slavíča pokrýva súvislý, mladý a miestami riedky lesný porast, ktorý umožňuje veľmi obmedzený rozhľad. Z vhodných lokalít však možno pozorovať najmä okolité vrchy Moravsko-sliezskych Beskýd, nezriedka aj Malú Fatru, Kysucké a Sliezske Beskydy, Strážovské vrchy, Javorníky a ojedinele i Hrubý Jeseník.
Prístup.
Na vrchol nevedie značená trasa, preto prístup je možný neznačenými chodníkmi lesom. V blízkosti vedú:

</doc>
<doc id="683051" url="https://sk.wikipedia.org/wiki?curid=683051" title="Slavíč">
Slavíč

Slavíč môže byť:

</doc>
<doc id="683054" url="https://sk.wikipedia.org/wiki?curid=683054" title="9K58 Smerč">
9K58 Smerč



</doc>
<doc id="683055" url="https://sk.wikipedia.org/wiki?curid=683055" title="9K57 Uragan">
9K57 Uragan



</doc>
<doc id="683057" url="https://sk.wikipedia.org/wiki?curid=683057" title="Beseda">
Beseda

Beseda môže byť:

</doc>
<doc id="683058" url="https://sk.wikipedia.org/wiki?curid=683058" title="Spolkový štát">
Spolkový štát

Spolkový štát je štátny útvar pozostávajúci z niekoľkých územných jednotiek, ktoré vykonávajú určitú časť štátnej moci. Spolkovými štátmi sú Nemecká spolková republika (zložená zo 16 krajín, ), Rakúska republika (deväť spolkových krajín, ) a Švajčiarska konfederácia (pozostávajúca z 26 kantónov, , , , ).

</doc>
<doc id="683059" url="https://sk.wikipedia.org/wiki?curid=683059" title="BM-30">
BM-30



</doc>
<doc id="683060" url="https://sk.wikipedia.org/wiki?curid=683060" title="Maiko">
Maiko

Maiko (nevhodne: "majko"; , výslovnosť IPA: [ma̠iko̞], v tokijskom dialekte [màíkó]) je označenie učnice za gejšu používané v regióne Kansai (Kjóto, Osaka). Naproti tomu sa v regióne Kantó (Tokio) zaužívali výrazy ošaku (, Hepburn: "oshaku") a hangjoku (
Hepburn: "hangyoku"), avšak tento stupeň v kariérnej dráhe gejše v Tokiu takmer úplne vymizol.
Pôvodne ako takéto učnice slúžili dievčatá vo veku 13 až 18 rokov, pričom následne získavali postavenie gejše. Zavedenie povinnej školskej dochádzky, končiacej sa spravidla vo veku 15 rokov, spôsobilo neskorší vstup dievčat do tohto povolania, čo spôsobilo značné vymiznutie stupňa maiko. Mnohé ženy na dráhu gejše vstupujú v alebo krátko po 20. roku svojho života, pričom fázu učnice vynechávajú.

</doc>
<doc id="683062" url="https://sk.wikipedia.org/wiki?curid=683062" title="Müller spieva Lasicu, Lasica spieva Müllera, Müller a Lasica spievajú Filipa">
Müller spieva Lasicu, Lasica spieva Müllera, Müller a Lasica spievajú Filipa

Müller spieva Lasicu, Lasica spieva Müllera, Müller a Lasica spievajú Filipa je štúdiový album, ktorý nahral Richard Müller. Album v roku 2008 vydali hudobné vydavateľstvá 44 s.r.o., Sony BMG a Columbia. 

</doc>
<doc id="683066" url="https://sk.wikipedia.org/wiki?curid=683066" title="Pizza havaj">
Pizza havaj

Pizza havaj (či Hawai, Hawaii) je druh pizze, ktorá je na rozdiel od tradičnej talianskej pizze založená na kombinácii šunky a sladkého ananásu. Za jej pôvodcu je považovaný majiteľ reštaurácie Sam Panopoulos z kanadského Ontária.
História.
Pizzu havaj vymyslel v roku 1962 kanadský majiteľ reštaurácie gréckeho pôvodu Sam Panopoulos z Ontária, ktorý rád experimentoval a zo zaujímavosti chcel skúsiť spojenie sladkého ananásu so slaninou. Jeho nápad si počas niekoľkých mesiacov obľúbili aj hostia jeho reštaurácie Satellite v Chathame, v ktorej nový pokrm podával, a začali ho žiadať. Potom sa táto pizza rozšírila aj do ostatných častí sveta. Názov pizza dostala podľa značky konzervovaného ananásu Havaj, ktorý Panopoulos používal.
Popis.
Klasickým spôsobom pripravené a vyvaľkané cesto na pizzu je potreté klasickým paradajkovým základom s cesnakom a bazalkou. Na túto vrstvu sa sype strúhaný syr a na vrch sú kladené kúsky kompótovaného ananásu a na slabé plátky krájaná šunka. Následne je pizza štandardne pečená v rúre. Pizza je obľúbená pre exotické spojenie sladkého so slaným, na druhú stranu nejde o originálny taliansky spôsob prípravy pizze a pre niektorých ľudí je tak táto úprava kontroverzná.

</doc>
<doc id="683071" url="https://sk.wikipedia.org/wiki?curid=683071" title="Tmavá (vrch vo Veľkej Fatre)">
Tmavá (vrch vo Veľkej Fatre)

Tmavá () je vrch vo Veľkej Fatre. Nachádza sa nad Ľubochnianskou dolinou, približne juhozápadne od Ružomberka. 
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Ľubochňa. Najbližším sídlom je východne ležiaca Liptovská Osada, južne ležia Liptovské Revúce, západne Turčianske Jaseno a severovýchodne mesto Ružomberok. Vrch patrí do Národného parku Veľká Fatra.
Popis.
Tmavá je súčasťou rázsochy, vybiehajúcej západným smerom zo Skalnej Alpy () v liptovskej vetve hlavného hrebeňa. Severným smerom susedí Perušín (), východným Malá Smrekovica (), Smrekovica (), Dvorisko () a Skalná Alpa (), južným Rakytov () a Minčol () a západným Štefanová (), Malý Lysec () a Jarabiná (). Vrch leží v povodí Váhu a odvodňujú ho prítoky Ľubochnianky; severné svahy potok Blatná, južné potok Rakytov. Na vrchol nevedie značený turistický chodník. Južná časť masívu je súčasťou Národnej prírodnej rezervácie Skalná Alpa, severným smerom sa rozprestiera prírodná rezervácia Blatné.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je výhľad najmä na okolité vrchy Veľkej Fatry, ojedinele je možno vidieť aj Malú Fatru a časť Oravskej Magury.
Prístup.
Na vrchol nevedie značená trasa, no prístup je možný hrebeňom zo Skalnej Alpy. V chránenom území je však voľný pohyb osôb mimo značených chodníkov nežiadúci. 

</doc>
<doc id="683073" url="https://sk.wikipedia.org/wiki?curid=683073" title="Jennifer Bealsová">
Jennifer Bealsová

Jennifer Bealsová (* 19. december 1963, Chicago, Illinois, USA) je americká herečka a modelka, známa z filmov ako "Flashdance" (1983), "Diabol v modrom" (1995), "Proroctvo" (1998), "Roger Dodger" (2002), "Pod rúškom tajomstva" (2016) a z televíznych seriálov ako "Láska je Láska" (20042009) a "Dôkaz" (2015), "Taken – Posadnutý pomstou" (20172018) a "Láska je Láska: Generácia Q" (20192022).
Detstvo a mladosť.
Bealsová sa narodila a vyrastala v South Side v Chicagu, v štáte Illinois. Je dcéra učiteľky na základnej škole a jej otec bol Afroameričan a vlastnil obchod s potravinami. Má írsky a anglický pôvod. Má dvoch bratov. Jej otec zomrel, keď mala Bealsová deväť rokov. Neskôr sa jej matka vydala a vyrastala s nevlastným otcom.
Študovala na Francis W. Parker School, neskôr na Goodman Theatre Young People’s Drama Workshom a v roku 1987 ukončila štúdium na Yale University.
Kariéra.
V roku 1980 debutovala vo filme "Môj osobný strážca", kde ale mala veľmi malú rolu. V roku 1983 ju preslávil romantický film "Flashdance", kde za svoj herecký výkon získala nomináciu na filmové ocenenie Zlatý glóbus. Po boku britského speváka Stinga sa objavila v gotickom horore "Nevesta", ktorý bol voľne inšpirovaný filmom "Frankensteinova nevesta" z roku 1935. V roku 1988 si zahrala po boku Nicolasa Cagea v komédii "Bozk upíra".
V roku 1995 sa pripojila k hereckému obsadeniu ako Madonna, Alicia Witt, Antonio Banderas, Lili Taylor, Quentin Tarantino a Tamlyn Tomita vo filme "Štyri izby". V rovnakom roku si zahrala aj vo filme "Diabol v modrom". V roku 1997 si zahrala po boku Faye Dunaway vo filme "Súmrak rodiny Goldových" a o rok neskôr po boku Christophera Walkena a Brittany Murphy v dráme "Proroctvo".
V roku 2004 hosťovala v posledných dvoch epizódach televízneho seriálu "Frasier". V rovnakom roku sa stala tiež jednou z hlavných úloh televízneho seriálu "Láska je Láska", kde stvárnila rolu Bette Porterovej. Seriál mal v USA úspech, mal šesť sérii a skončil v roku 2009. V decembri 2019 si Bealsová zopakovala rolu Bette Porterovej, v televíznom seriály "Láska je Láska: Generácia Q".
V roku 2006 si zahrala v horore "Nenávisť 2". V roku 2010 stvárnila slepú manželku Denzela Washingtona v dráme "Kniha prežitia". Po boku Christophera Meloniho si zahrala v piatich epizódach televízneho seriálu "Law &amp; Order: Organized Crime".
Súkromný život.
Počas štúdia na Yale University, mala Bealsová krátky románik s filmovým manažérom Robertom Simondsom. V roku 1986 sa vydala za Alexandra Rockwella, s ktorým sa v roku 1996 rozviedla. V roku 1998 sa vydala za kanadského podnikateľa Kena Dixona, ktorému v roku 2005 porodila dcéru.
Bealsová sa opisuje ako duchovná osoba. Prejavuje záujem o bibliu, katolicizmus, judaizmus a budhizmus. Je silnou podporovateľkou práv homosexuálov. Venuje sa kung-fu, kickboxu, triatlonu a san shou.
Je vášnivou fotografkou. V roku 1989 strávila nejaký čas na Haiti, kde fotografovala priebeh volieb. Mala tiež niekoľko výstav, pod jej menom Jennifer Beals-Dixon.

</doc>
<doc id="683074" url="https://sk.wikipedia.org/wiki?curid=683074" title="Jennifer Beals">
Jennifer Beals



</doc>
<doc id="683075" url="https://sk.wikipedia.org/wiki?curid=683075" title="Tove Jansson">
Tove Jansson



</doc>
<doc id="683086" url="https://sk.wikipedia.org/wiki?curid=683086" title="Carter Hart">
Carter Hart

Carter Hart (* 13. august 1998, Sherwood Park, Alberta, Kanada) je kanadský hokejový brankár, ktorý hrá za tím NHL Vegas Golden Knights. V minulosti pôsobil v tíme Philadelphia Flyers.
S výberom Kanady získal jednu zlatú a jednu striebornú medailu na Majstrovstvách sveta juniorov do 20 rokov a striebornú medailu na seniorských Majstrovstvách sveta.
Trikrát bol zvolený za najlepšieho brankára kanadskej juniorskej ligy Western Hockey League a raz za najlepšieho hokejistu sezóny.
V NHL pôsobil medzi rokmi 2018-2024. Jeho kariéru v najlepšej hokejovej lige sveta prerušilo obžalovanie zo znásilnenia. V decembri 2025 dostal povolenie k návratu do NHL.
Klubová kariéra.
Juniorské súťaže.
Hart sa už od veľmi mladého veku profiloval ako jedna z najväčších brankárskych nádejí Kanady. Výbornými výkonmi vo svojom juniorskom tíme Sherwood Park Flyers sa už v 15 rokoch dostal do jednej z hlavných severoamerických juniorských líg - Western Hockey League. Počas štvorročného pôsobenia v tíme Everett Silvertips sa až trikrát stal najlepším brankárom súťaže a v roku 2016 aj najlepším brankárom združenia juniorských hokejových líg – CHL. V tom istom roku bol už ako 18-ročný draftovaný v 2. kole Philadelphiou Flyers, ktorá v ňom videla budúcu oporu v bránkovisku.
Po fantastickej sezóne 2017/2018, keď v 41 zápasoch zaknihoval 94,7% úspešnosť zákrokov a stal sa vôbec najlepším hráčom ligy, bol posunutý do druhej najvyššej americkej ligy – American Hockey League.
NHL.
Vo „farmárskom“ tíme Philadelphie – Lehigh Valley Phantoms však odohral len 18 zápasov. Philadelphia po ňom veľmi rýchlo siahla do prvého tímu, kde sa okamžite chopil postu jednotky a v prvej sezóne získal 91,7% úspešnosť zákrokov.
Svoju pozíciu v tíme upevnil v sezóne 2019/2020, keď v 43 zápasoch vyhral až 24 z nich a v Play-off zaznamenal 92,6% úspešnosť zákrokov.
Prvou veľkou krízou v Hartovej, dovtedy bezproblémovej kariére, bola skrátená sezóna 2020/2021, v ktorej sa jeho výkonnosť masívne prepadla až na 87,7% úspešnosť zákrokov a iba 9 víťazstiev v 27 zápasoch. Na nepresvedčivé výkony nadviazal aj v nasledujúcej sezóne 2021/2022, keď Philadelphia zažila katastrofálny prepad v ligovom rebríčku a Hart dokázal zastaviť iba 90,5% striel. Lepšie sa nedarilo ani jeho skúsenému náhradníkovi Martinovi Jonesovi, ktorý si v 35 zápasoch pripísal iba 90,0% úspešnosť zákrokov. Na konci základnej časti sa viacerí experti zhodli, že ďalšia budúcnosť Harta v organizácii Flyers bude priamo závislá od jeho ďalších výkonov.
Kontrakt vo výške 3 979 000 amerických dolárov ročne, mu vyprší v roku 2024.

</doc>
<doc id="683090" url="https://sk.wikipedia.org/wiki?curid=683090" title="3'-fosfoadenozín-5'-fosfosulfát">
3'-fosfoadenozín-5'-fosfosulfát

3'-fosfoadenozín-5'-fosfosulfát (PAPS) alebo 3'-fosfo-5'-adenylylsulfát je derivát adenozínmonofosfátu, ktorý je fosforylovaný na 3' pozícií a má sulfátovú skupinu naviazanú na 5' fosfát. Je to nejbežnejší koenzým v reakciách sulfotransferáz. Endogénne ho organizmy syntetizujú fosforyláciou adenozín-5'-fosfosulfátu (APS). U ľudí je táto reakcia katalyzovaná bifunkčnou 3'-fosfoadenozín-5'-fosfosulfátsyntázou (PAPSS1 a PAPSS2) vďaka ATP ako donoru fosfátu.
Vznik a redukcia.
APS a PAPS sú intermediáty pri redukcii síranov (sulfátov) na siričitany (sulfity), čo je exotermický premena, ktorú katalyzujú sulfátredukujúce baktérie. U týchto organizmov funguje sulfát ako koncový príjemca elektrónov, podobne ako O2 u aeróbnych organizmov (v elektrónovom transportnom reťazci). Sulfát sa neredkuje priamo, ale musí byť aktivovaný v podobe APS alebo PAPS. Tieto prenášače aktivovaného sulfátu vznikajú reakciou s ATP. Prvá reakcie ja katalyzovaná ATP sulfurylázou:
 SO42− + ATP → APS + PPi
Premena APS na PAPS je potom katalyzovaná APS kinázou:
 APS + ATP → PAPS + ADP
Redukcia APS vedie k vzniku siričitanu (sulfitu), ktorý sa ďalej redukuje na sulfán, ktorý sa následne vylučuje. Tento proces sa nazýva disimilačná redukcia síranov. Redukcia PAPS vedie takisto k sulfánu, ale v jeho prípade dochádza k použitiu v rámci biosyntézy, napríklad na tvorbu cysteínu. Tento proces sa potom nazýva asimilačná redukcia síranov, pretože dochádza k asimilácii (zabudovaniu) síry.

</doc>
<doc id="683091" url="https://sk.wikipedia.org/wiki?curid=683091" title="Adenozín-5'-fosfosulfát">
Adenozín-5'-fosfosulfát

Adenozín-5'-fosfosulfát (APS) alebo adenylylsulfát je derivát adenozínmonofosfátu, ktorý má 5' fosfáte viazanú sulfátovú skupinu. Táto látka vzniká u niektorých organizmov v metabolizme síry.
Vznik.
APS vzniká reakciou ATP sulfurylázy:
 SO42− + ATP → APS + PPi
APS sa potom môže premieňať na PAPS pôsobením APS kinázy:
 APS + ATP → PAPS + ADP
U nižších organizmov sú tieto dva kroky katalyzované uvedenými enzýmami. U vyšších organizmov, vrátane ľudí, je táto reakcia katalyzovaná bifunkčnou 3'-fosfoadenozín-5'-fosfosulfátsyntázou (PAPSS1 a PAPSS2), ktorá ma sulfurylázovú i kinázovú doménu, vďaka ATP ako donoru fosfátu.
Redukcia sulfátu.
APS sa spolu s PAPS uplatňujú pri redukcii síranov (sulfátov) na siričitany (sulfity). U sulfát redukujúcich mikroorganizmov funguje sulfát ako koncový príjemca elektrónov, podobne ako O2 u aeróbnych organizmov (v elektrónovom transportnom reťazci). Sulfát sa neredkuje priamo, ale musí byť aktivovaný v podobe APS alebo PAPS. Redukcia APS vedie k vzniku siričitanu, ktorý sa ďalej redukuje na sulfán, ktorý sa následne vylučuje. Tento proces sa nazýva disimilačná redukcia síranov.
Okrem toho však môže u niektorých organizmov prebiehať iný mechanizmus. V tomto mechanizme odovzdáva APS sulfhydrylovú skupinu na tiolovú skupinu prenášača, čím vzniká skupina RS-SO32-. Táto skupina sa následne pomocou feredoxínu redukuje až na RSS-, z čoho sa sulfidový anión prenáša na "O"-acetylserín, čím vzniká cysteín.Tým sa regeneruje prenášač a cysteín sa ďalej používa na syntézu metionínu. 

</doc>
<doc id="683094" url="https://sk.wikipedia.org/wiki?curid=683094" title="Casablanca (televízna relácia)">
Casablanca (televízna relácia)

Casablanca bola hudobná relácia vysielaná SVT na stanici TV1 medzi 4. októbrom 1982 a 14. marcom 1983. Nahradila reláciu "Måndagsbörsen".
Hostiteľmi boli Hélène Bennová a Janne Nilsson.
V exoticky vyzdobenom štúdiu s palmami a farebnými drinkami Bennová a Nilsson predstavili popové a rockové novinky a tiež umelcov zo Švédska, Anglicka a USA. Všetci umelci hrali naživo alebo prípadne spievali v štúdiu.
Opakujúcim sa prvkom v Casablance bol „Gluggen“ so Svantem Grundbergom. Ďalším prvkom bol „Rockflimmer“ s Kajom Kindvallom. Kindvall stal pri zrode švédskej televízie predstavujúc aktuálne hudobné videá. Na jeseň roku 1983 tento koncept ďalej rozvinul do vlastného programu "Videobeat".
Medzi zahraničnými interpretmi, ktorí vystúpili v štúdiu, boli:
Zo švédskych skupín sa tu predstavili:

</doc>
<doc id="683095" url="https://sk.wikipedia.org/wiki?curid=683095" title="Casablanca (rozlišovacia stránka)">
Casablanca (rozlišovacia stránka)

Casablanca môže byť:

</doc>
<doc id="683097" url="https://sk.wikipedia.org/wiki?curid=683097" title="Dvorisko (vrch vo Veľkej Fatre)">
Dvorisko (vrch vo Veľkej Fatre)

Dvorisko () je vrch vo Veľkej Fatre. Nachádza sa nad Ľubochnianskou dolinou, približne juhozápadne od Ružomberka. 
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Ľubochňa. Najbližším sídlom je juhovýchodne ležiaca Liptovská Osada, južne ležia Liptovské Revúce a severovýchodne mesto Ružomberok. Vrch patrí do Národného parku Veľká Fatra.
Popis.
Dvorisko je súčasťou rázsochy, vybiehajúcej západným smerom zo Skalnej Alpy () v liptovskej vetve hlavného hrebeňa. Severným smerom susedí Perušín () a Vyšná Krivá (), východným Malá Smrekovica (), Smrekovica () a Skalná Alpa (), južným Tanečnica (), Rakytov () a Minčol () a západným Štefanová (), Malý Lysec (), Tmavá () a Jarabiná (). Vrch leží v povodí Váhu a odvodňujú ho prítoky Ľubochnianky; severné svahy potok Blatná, južné potok Rakytov. Na vrchol nevedie značený turistický chodník a veľká časť masívu je súčasťou Národnej prírodnej rezervácie Skalná Alpa.
Výhľady.
Vrchol pokrývajú nesúvislé fragmenty lesného porastu, ktoré umožňujú takmer nerušený kruhový rozhľad. Pri vhodných podmienkach sú viditeľné mnohé vrchy Veľkej Fatry, no tiež časť Malej Fatry a Oravskej Magury.
Prístup.
Na vrchol nevedie značená trasa, no prístup je možný hrebeňom zo Skalnej Alpy. V chránenom území je však voľný pohyb osôb mimo značených chodníkov nežiadúci. Severným úpätím vedie Blatnou dolinou z rázc. Blatná k horskému hotelu Smrekovica žltý turistický chodník.

</doc>
<doc id="683104" url="https://sk.wikipedia.org/wiki?curid=683104" title="Ericsson Globe">
Ericsson Globe



</doc>
<doc id="683108" url="https://sk.wikipedia.org/wiki?curid=683108" title="Ústavný zákon o česko-slovenskej federácii">
Ústavný zákon o česko-slovenskej federácii



</doc>
<doc id="683109" url="https://sk.wikipedia.org/wiki?curid=683109" title="Hovorca">
Hovorca

Hovorca alebo tlačový hovorca je osoba, ktorá je oprávnená hovoriť v mene nadnárodnej organizácie, hlavy štátu alebo vlády štátu, úradu, firmy, organizácie alebo súkromnej osoby. Úlohou hovorcu alebo hovorkyne je zabezpečiť a udržiavať kontakt s verejnosťou prostredníctvom masovokomunikačných prostriedkov, ako sú tlač, rozhlas, televízia, tlačové agentúry alebo online média.
Od hovorcu alebo hovorkyne sa očakáva príslušné vzdelanie a najlepšie skúsenosti v oblasti žurnalistiky, dobré, priateľské a reprezentatívne vystupovanie, schopnosť verbálnej komunikácie a skúsenosti v oblasti práce s verejnosťou. Ďalšou úlohou hovorcu (hovorkyne) je sprostredkovať názory organizácie alebo osoby, ktorá ho poverila, informovať o jej hlavných činnostiach a obhajovať činnosť organizácie alebo osoby, za ktorú hovorí. Jeho úlohou je tiež minimalizovať škody spôsobené verejnou mienkou pri prezentácii nepriaznivých správ a obhajovať dobré meno organizácie alebo osoby.

</doc>
<doc id="683110" url="https://sk.wikipedia.org/wiki?curid=683110" title="Mike Smith">
Mike Smith

Mike Smith (* 22. marec 1982, Kingston, Ontario, Kanada) je kanadský hokejový brankár aktuálne pôsobiaci v tíme Edmonton Oilers v National Hockey League.
S reprezentačným výberom Kanady získal zlatú medailu na Zimných olympijských hrách 2014 a zlatú medailu na Majstrovstvách sveta v roku 2015.
V roku 2007 bol vyhlásený za najlepšieho nového brankára v NHL a v roku 2017 bol súčasťou All-Star Teamu ligy.
Smith je jedným z dvanástich brankárov NHL, ktorým sa podarilo v súťažnom zápase streliť gól. Gól strelil aj v nižšej severoamerickej lige ECHL. V ten istá deň sa zároveň stal prvým brankárom histórie, ktorý dokázal v jednom zápase vychytať čisté konto, pobiť sa a vstreliť gól.

</doc>
<doc id="683112" url="https://sk.wikipedia.org/wiki?curid=683112" title="Veľká cena Azerbajdžanu 2022">
Veľká cena Azerbajdžanu 2022

Veľká cena Azerbajdžanu 2022 (angl. Formula 1 Azerbaijan Grand Prix 2022) sa uskutočnila 12. júna 2022 na mestskom okruhu Baku City Circuit v Baku, hlavnom meste Azerbajdžanu. Išlo o ôsme preteky sezóny 2022 Majstrovstiev sveta Formule 1.
Pred Veľkou cenou oznámil Red Bull Racing, že predĺžil zmluvu s víťazom Veľkej ceny Monaka Sergiom Pérezom o dva roky, čo znamená, že tím bude súťažiť s nezmenenou dvojicou jazdcov až do konca sezóny 2024.
Ako líder priebežného poradia jazdcov prišiel do Baku Max Verstappen z tímu Red Bull. Na druhom mieste sa pred pretekmi nachádzal Charles Leclerc z tímu Ferrari; na tretej pozícii ležal Verstappenov tímový kolega z Red Bullu Sergio Pérez.
Priebeh kvalifikácie.
Charles Leclerc zaznamenal v kvalifikácii najrýchlejší čas. Na druhom mieste skončil Sergio Pérez a na treťom Max Verstappen. V prvej časti musela byť kvalifikácia prerušená kvôli nehode Lancea Strolla v tretej zákrute.
Priebeh pretekov.
Tím Red Bull získal v Baku po Veľkej cene Emilia Romagna a Veľkej cene Španielska už tretie double sezóny: ich pretekár Max Verstappen vyhral preteky pred tímovým kolegom Sergiom Pérezom; na treťom mieste skončil George Russell zo stajne Mercedes. Počas pretekov postupne vypadli štyria pretekári, ktorí jazdili na monopostoch poháňaných motormi Ferrari: Carlos Sainz, Charles Leclerc (ktorý bol v čase svojho odstúpenia na prvom mieste), Guanyu Zhou a Kevin Magnussen.
Výsledky.
Preteky.
Poznámky:

</doc>
<doc id="683113" url="https://sk.wikipedia.org/wiki?curid=683113" title="Jerome Rimson">
Jerome Rimson

Jerome Maurice Rimson (* 20. december 1950, Detroit, Michigan, USA) je americký basgitarista, spevák, producent a klávesista. Vlastní LoneWolf Productions a je bývalým členom skupín Automatic Man, Headstone a The Soul Band Phila Lynotta.
Životopis.
Rimson začal s hudbou vo svojich 10 rokoch. Keď mal 15, stará mama mu pomohla kúpiť prvú basgitaru a o rok neskôr, v roku 1966, začal hrať v kluboch a baroch Detroitu.
Navštevoval školu Kettering High School v obvode Waterford štátu Michigan. Neskôr absolvoval štúdium na Wayne State University v Detroite.
V roku 1972 bol basgitaristom a hudobným režisérom skupiny Detroit Emeralds.
V roku 1973 sa zo Spojených štátov presťahoval do Londýna. Odtiaľ sa v roku 1981 presťahoval do Dublinu. 
V rokoch 1980 a 1982 nahral basgitaru pre sólové albumy Phila Lynotta. Bol jediným basgitaristom okrem Lynotta, ktorý v albumoch na tento nástroj hral.
V roku 1983 spolu s Lynottom produkovali debutový singel dublinskej skupiny Blue Russia.
Spolu s bubeníkom Brianom Downeym a gitaristom Douglasom Brockiem sú pôvodnými členmi krátkodobého írskeho tria Sprit Nation, ktoré Brockie zostavil po európskom turné An Evening with Thin Lizzy v roku 1991.
V súčasnosti žije v lokalite Summer Hill mesta Mallow v grófstve Cork.

</doc>
<doc id="683116" url="https://sk.wikipedia.org/wiki?curid=683116" title="Magury">
Magury

Magury () je vrch vo Veľkej Fatre. Leží nad obcou Liptovské Revúce, približne juhozápadne od Ružomberka.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Liptovské Revúce. Najbližším sídlom sú na juhovýchodnom úpätí ležiace Liptovské Revúce a východne situovaná Liptovská Osada. Vrch patrí do Národného parku Veľká Fatra.
Opis.
Magury sú súčasťou bočnej rázsochy, ktorá vybieha z liptovskej vetvy hlavného hrebeňa juhovýchodným smerom medzi Minčolom () a Rakytovom (). Východným smerom leží Okrúhla () a Ctibor (), južným Čierna hora () a Stráž (), západným Čierny kameň () a Minčol a severným Suchá (), Rakytov a Tanečnica (). Na západe a juhu masív vymedzuje dolina Veľká Turecká, ktorou odteká voda Tureckým potokom do Revúcej, severne a východne sa nachádza dolina Veľká Rakytová, ktorou odteká rovnomenným potokom voda z tejto časti hrebeňa. Na vrchol nevedie značený turistický chodník.
Výhľady.
Vrcholová časť je pokrytá súvislým lesným porastom, no na západnom a južnom úbočí sa nachádzajú horské lúky s rozhľadom. Z vhodných lokalít je možné pozorovať najmä okolité veľkofatranské vrcholy, no tiež Nízke Tatry a Štiavnické vrchy.
Prístup.
Na vrchol nevedie značený turistický chodník a najbližší, zeleno značený prechádza hlavným hrebeňom. Od Liptovských Revúc vedie až pod vrchol lesná cesta, uľahčujúca jeho dostupnosť.

</doc>
<doc id="683117" url="https://sk.wikipedia.org/wiki?curid=683117" title="János Richter">
János Richter

János Richter (* 8. február 1872, Spišská Nová Ves† 18. máj 1934, Komárno) bol rímskokatolícky kňaz a politik maďarskej národnosti na Slovensku v období Uhorska a medzivojnového Česko-Slovenska.
Biografia.
Narodil sa v zmiešanom slovensko-maďarsko-nemeckom prostredí. Študoval teológiu a v roku 1894 bol vysvätený za kňaza. Pôsobil vo viacerých farnostiach na Orave. V roku 1910 bol za okres Dolný Kubín zvolený za poslanca Uhorského snemu za Národnú stranu práce, ktorá združovala vtedajšie liberálne politické prúdy. V sneme zasadal až do zániku kráľovstva v roku 1918.
Politicky aktívnym bol aj po vzniku Česko-Slovenska. Vo voľbách do Národného zhromaždenia v roku 1925 bol zvolený za senátora za Maďarskú národnú stranu, ktorá v daných voľbách kandidovala spoločne s nemeckou stranou Zväz poľnohospodárov. Kandidoval v národnostne zmiešanom XI. volebnom kraji (Nové Zámky + Košice). V senáte zasadal v inkompatibilnom, rozpočtovom a ústavnoprávnom výbore. V priebehu volebného obdobia sa koalícia strán rozpadla a maďarskí senátori (vrátane Richtera) zo spoločného klubu vystúpili. V tomto období pôsobil ako kňaz v Ipeľskom Sokolci (vtedy Sakáloš).
Za senátora bol zvolený aj vo voľbách v roku 1929. Vtedy Maďarská národná strana kandidovala v koalícii s Krajinskou kresťansko-socialistickou stranou a Spišskou nemeckou stranou. V tomto volebnom období zasadal v kultúrnom a zahraničnom výbore senátu.
Napriek tomu, že sa hlásil k maďarskej národnosti, prejavy v senáte prednášal v nemčine. Súviselo to s jazykovo zmiešaným prostredím Spiša, v ktorom vyrastal. Napriek svojmu pôvodu a politickej orientácii mal blízky vzťah k Slovákom a k ich potrebám. Dokonca sa osobne angažoval v prospech prepustenia Andreja Hlinku, keď bol za čias Uhorska väznený.
Zomrel 18. mája 1934 po dlhej a závažnej chorobe vo veku 62 rokov. Pochovaný je v Komárne. V senáte Jánosa Richtera nahradil Emmerich Varga zo Spišskej nemeckej strany.

</doc>
<doc id="683118" url="https://sk.wikipedia.org/wiki?curid=683118" title="Letisko Eleftheriosa Venizelosa Atény">
Letisko Eleftheriosa Venizelosa Atény



</doc>
<doc id="683119" url="https://sk.wikipedia.org/wiki?curid=683119" title="Letisko Ioannisa Daskalogiannisa Chania">
Letisko Ioannisa Daskalogiannisa Chania



</doc>
<doc id="683120" url="https://sk.wikipedia.org/wiki?curid=683120" title="Letisko Nikosa Kazantzakisa Iraklio">
Letisko Nikosa Kazantzakisa Iraklio



</doc>
<doc id="683121" url="https://sk.wikipedia.org/wiki?curid=683121" title="Letisko Rodos-Diagoras">
Letisko Rodos-Diagoras



</doc>
<doc id="683122" url="https://sk.wikipedia.org/wiki?curid=683122" title="Medzinárodné letisko Korfu">
Medzinárodné letisko Korfu



</doc>
<doc id="683124" url="https://sk.wikipedia.org/wiki?curid=683124" title="Dekubitus">
Dekubitus

__VYNÚTIŤOBSAH__

</doc>
<doc id="683129" url="https://sk.wikipedia.org/wiki?curid=683129" title="Hlasy">
Hlasy

Hlasy je štúdiový album, ktorý nahral Richard Müller s vokálnou (a cappella) skupinou Fragile. Album v roku 2013 vydalo hudobné vydavateľstvo Universal Music Group. Celý album coververzií Müllerových hitov je zaranžovaný a nahraný bez hudobných nástrojov. Ak aj počuť ich zvuky, sú v skutočnosti v mikrofónoch modulované hlasmi vokalistov zo skupiny Fragile.

</doc>
<doc id="683131" url="https://sk.wikipedia.org/wiki?curid=683131" title="Kostol Všetkých svätých (Kynek)">
Kostol Všetkých svätých (Kynek)

Kostol všetkých svätých sa nachádza v nitrianskej mestskej časti Kynek v okrese Nitra. Je zasvätený všetkým svätým. Je národnou kultúrnou pamiatkou. Postavený bol v polovici 13. storočia.
História.
Tunajší farár sa spomína v listine už pred rokom 1257. Kostol bol postavený niekedy v polovici 13. storočia. V roku 1728 sa uskutočnila baroková prestavba, ktorú financovala rodina Užovičovcov. V roku 1791 bol kostol klasicisticky upravený a na západe rozšírený o prístavbu s vežou a na juhu sakristiou so zaobleným uzáverom a rovným stropom. Interiér kostola zdobí nástropná maľba s motívom Nanebovzatia Panny Márie od akademického maliara Edmunda Massanyiho z roku 1941. Hodnotnou súčasťou je aj neogotický hlavný oltár z roku 1883 s obrazom Všetkých svätých a sochami sv. Ladislava a sv. Imricha, rokokové obrazy sv. Jána Nepomuckého a sv. Alžbety v klasicistických rámoch z 2. polovice 18. storočia a klasicistická mušľovitá svätenička z červeného mramoru. Na severnej strane svätyne sa nachádza gobelínový obraz s postavou Ježiša, ktorý vyšívala grófka Užovičová-Blundellová koncom 19. storočia. Pod kostolom sa nachádza krypta s hrobmi členov rodu Užovičovcov zo staršieho obdobia.

</doc>
<doc id="683132" url="https://sk.wikipedia.org/wiki?curid=683132" title="Hlasy 2">
Hlasy 2

Hlasy 2 je štúdiový album, ktorý nahral Richard Müller s vokálnou (a cappella) skupinou Fragile. Album v roku 2013 vydalo hudobné vydavateľstvo Universal Music Group. 
Celý album coververzií Müllerových hitov je zaranžovaný a nahraný bez hudobných nástrojov. Ak aj počuť ich zvuky, sú v skutočnosti v mikrofónoch modulované hlasmi vokalistov zo skupiny Fragile.

</doc>
<doc id="683137" url="https://sk.wikipedia.org/wiki?curid=683137" title="Majstrovstvá Ázie vo futbale 2023">
Majstrovstvá Ázie vo futbale 2023

Majstrovstvá Ázie vo futbale 2023 boli 18. ročník Majstrovstiev Ázie vo futbale, medzinárodného futbalového turnaja pre národné tímy pod hlavičkou Ázijskej futbalovej konfederácie (AFC). Turnaj sa bude hrať od 16. júna do 16. júla 2023. Na turnaji sa predstaví 24 tímov. Titul obhajoval .
Turnaj mala hostiť Čína. Dňa 14. mája 2022 však AFC oznámilo, že Čína nebude môcť usporiadať turnaj kvôli okolnostiam spojených s pandémiou COVID-19. 17. októbra 2022 AFC oznámilo, že turnaj sa bude konať v Katare. Katar hostil tento turnaj už v roku 1988 a 2011 a stane sa prvou krajinou, ktorá bude organizovať tento turnaj trikrát. Kvôli vysokým teplotám a účasti Kataru na Zlatom pohár CONCACAF 2023 sa turnaj bude konať od 12. januára do 10. februára 2024.
Domáci obhájil titul, keď vo finále zvíťazili nad Jordánskom 3:1.
Kvalifikované tímy.
Na turnaji sa predstaví 24 tímov. Pre pôjde o debut na turnaji. 
 ako Južný Vietnam

</doc>
<doc id="683139" url="https://sk.wikipedia.org/wiki?curid=683139" title="Lido (obecné chránené územie)">
Lido (obecné chránené územie)

Lido je obecné chránené územie v celku Podunajská pahorkatina v podcelku Dolnovážska niva v správe mesta Piešťany.
Nachádza sa v katastrálnom území mesta Piešťany, okres Piešťany v Trnavskom kraji. Vyhlásená bola v roku 2020 na rozlohe , bez ochranného pásma.
Predmetom ochrany je: Významná ekostabilizačná, biologická, vedecká i estetická hodnota. Obecné chránené územie plní významnú krajinnoekologickú funkciu a ako súčasť regionálneho biocentra Vážsky ostrov a súčasne aj nadregionálneho biokoridoru Váh prispieva k vyváraniu trvalých podmienok na rozmnožovanie, úkryt a výživu mnohých organizmov ako aj na zachovanie prirodzeného vývoja ich spoločenstiev a prírodnej rovnováhy. Z hľadiska fauny je tu zastúpený jeden z najdôležitejších biotopov na Slovensku, a to vŕbovo-topoľové nížinné lužné lesy, ktoré vytvárajú priaznivé podmienky pre veľmi bohatú biodiverzitu, zastúpenú nielen národne ale aj európsky významnými druhmi. Účelom vyhlásenia obecného chráneného územia je ochrana tohto územia, ktoré plní funkciu ekologicky významného krajinného celku ako aj priestoru pre krátkodobý pobyt obyvateľov a návštevníkov mesta v prírode."

</doc>
<doc id="683141" url="https://sk.wikipedia.org/wiki?curid=683141" title="Dan Blackburn">
Dan Blackburn

Dan Blackburn (* 20. máj 1983, Montreal, Kanada) je bývalý kanadský hokejový brankár, ktorý sa preslávil najmä v tíme New York Rangers v NHL. V roku 2000 bol vyhlásený za najlepšieho nováčika CHL, v roku 2001 za najlepšieho brankára WHL a v roku 2002 za najlepšieho nováčika v bránkovisku v NHL.
V roku 2004 utrpel zranenie ľavej ruky v oblasti nervu, čo zapríčinilo jej úplnú nehybnosť. Kariéru ukončil v roku 2005.
Klubová kariéra.
WHL.
Daniel Blackburn patril na prelome tisícročí k najväčším talentom kanadského mládežníckeho hokeja. Najviac sa zaskvel v kanadskej juniorskej súťaži Western Hockey League, keď v dvoch sezónach v drese Kootenay Ice získal ocenenie najlepšieho nováčika a následne aj najlepšieho brankára. Jeho prínos pre tím bol najmä v Play-off, keď si v 32 zápasoch vyraďovacích bojov dokázal udržať 93,7% úspešnosť zákrokov a priemer inkasovaného gólu na zápas 2,00.
V drafte v roku 2001 sa po Pascalovi Leclairovi stal druhým najvyššie zvoleným brankárom toho ročníku. Z 10. miesta si ho v 1. kole vybrali New York Rangers.
New York Rangers.
Bránkovisko Rangers zažívalo v roku 2001 krízu. Medzi sezónami 2000/01 a 2001/02 ukončili kariéru obaja náhradníci dlhoročnej brankárske jednotky tímu, Mika Richtera – Kirk McLean a Guy Hebert a v tíme tak bola potrebná nová brankárska jednotka. Práve toto miesto mal zaplniť Dan Blackburn.
Takmer bez pobytu v American Hockey League sa Blackburn prakticky okamžite premiestnil do základnej zostavy Rangers už vo svojej prvej profesionálnej sezóne. Predstavil sa v 31 zápasoch, v ktorých si pripísal 89,8% úspešnosť a 3,32 priemer inkasovaných gólov na zápas.
Už v sezóne 2002/03 bol Blackburn postavený do pozície jednotky tímu. Zvýšená záťaž však vyvolala prepad jeho výkonnosti a do tímu bol privedený skúsený Mike Dunham, ktorý oproti Blackburnovi exceloval. Sezónu tak Blackburn ukončil po 32 zápasoch, v ktorých si udržal podpriemernú 89% úspešnosť zákrokov.
V rámci tréningových kempov, ktoré prebiehali pred začiatkom sezóny 2003/04 Blackburn utrpel zranenie ľavej ruky v oblasti nervu, kvôli ktorému sa nepredstavil ani v jednom zápase. Po dvoch sezónach NHL sa tak Blackburnova kariéra rýchlejšie skončila, ako začala.
Pokus o návrat.
Počas „lockoutovej“ sezóny 2004/05 sa Blackburn pokúšal o návrat do profesionálneho hokeja v drese Victoria Salmon Kings v ECHL. Keďže zranenie mu znehybnilo ľavú ruku, namiesto konvenčného rozloženia vyrážačky a lapačky začal používať dve vyrážačky. Po 12 zápasoch, v ktorých si pripísal 89,2% úspešnosť zákrokov sa však rozhodol ukončiť profesionálnu hokejovú kariéru zo zdravotných dôvodov.
31. decembra 2011 sa zúčastnil spomienkového zápasu „Winter Classic Alumni Game“, kde sa predstavili legendy tímov New York Rangers a Philadelphia Flyers.

</doc>
<doc id="683142" url="https://sk.wikipedia.org/wiki?curid=683142" title="Gus Isidore">
Gus Isidore

Augustus Lundell „Gus“ Isidore (* 16. august 1960, Londýn, Spojené kráľovstvo) je britský hudobník, spevák, skladateľ a producent.
Životopis.
V roku 1976, keď mal 16 rokov, sa naučil hrať na gitare, skladať piesne a pripojil sa k skupine The Foundations. O rok neskôr upútal pozornosť Marca Bolana zo skupiny T. Rex, s ktorou nahral album "Dandy in the Underworld".
Medzi rokmi 1978 a 1982 spolupracoval s niekoľkými hudobníkmi pri nahrávaní albumu Eddyho Granta s názvom "Walking on Sunshine". V roku 1979 nahral album s Petrom Bardensom zo skupiny Camel a bol frontmanom jeho koncertnej skupiny. V roku 1981, po turné s Petrom Greenom z Fleetwood Mac, bol členom skupiny Asia, s ktorou odohral turné v Anglicku a Európe.
V roku 1982 spoznal Phila Lynotta, stal sa členom jeho podpornej skupiny The Soul Band, a spolupracoval s ním až do jeho smrti.
V roku 1984 ho Hugh Cornwall zo skupiny The Stranglers pozval, aby nahral gitaru pre jeho sólový album s Julesom Hollandom s názvom "Wolf".
Po presťahovaní sa do Helsínk v roku 1986 tu založil skupinu Buffalo Soldier.
V roku 1987 sa pridal k soulovému spevákovi Sealovi, s ktorým nahral jeho rané demonahrávky a debutový album. Neskôr spoluzložil Sealov druhý štúdiový album "Seal II".
V roku 1988 založil trio The Third Man, v ktorom pôsobil do roku 1990.
Medzi rokmi 2001 a 2005 spoluzložil niekoľko piesní pre rôznych interpretov, vrátane Seala, a začal pracovať na vzniku svojej skupiny Suns of Neptune, ktorá v roku 2006 vydala rovnomenné EP, t. j. jedinú svoju nahrávku.
V rokoch 2007 až 2008 robil mentora v Rock Academy School of Music.
V roku 2016 sa stal gitaristom v britskom muzikáli "Muted".

</doc>
<doc id="683143" url="https://sk.wikipedia.org/wiki?curid=683143" title="The Old Grey Whistle Test">
The Old Grey Whistle Test

The Old Grey Whistle Test (skrátene Whistle Test alebo OGWT) je britská hudobná televízna relácia. Bola vysielaná stanicou BBC Two v rokoch 1971 až 1988. Jej prvným moderátorom bol novinár Richard Williams, medzi neskorších moderátorov patrili napríklad Annie Nightingalová, David Hepworth a Andy Kershaw. Počas existencie programu v ňom vystupovalo množstvo hudobníkov, medzi ktorých patria napríklad Billy Joel, John Cale či skupiny Talking Heads a Lynyrd Skynyrd.

</doc>
<doc id="683145" url="https://sk.wikipedia.org/wiki?curid=683145" title="Suchá (vrch vo Veľkej Fatre; 1261 m n. m.)">
Suchá (vrch vo Veľkej Fatre; 1261 m n. m.)

Suchá () je vrch vo Veľkej Fatre. Leží nad obcou Liptovské Revúce, približne juhozápadne od Ružomberka.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Ružomberok a na katastrálnom území obce Liptovské Revúce. Najbližším sídlom sú na juhovýchode ležiace Liptovské Revúce a východne situovaná Liptovská Osada. Vrch patrí do Národného parku Veľká Fatra.
Opis.
Suchá je súčasťou rázsochy, ktorá vybieha západným smerom z masívu Rakytova () v liptovskej vetve hlavného hrebeňa. Západným smerom sa nachádza Javorina () a Štefanová (), severným Tmavá () a Dvorisko (), východným Tanečnica () a Rakytov a južne Magury () a Minčol (). Masív patrí do povodia Revúcej, kde vodu odvádza z južných svahov Nižný Rakytov, zo severných Rakytov. Na vrchol nevedie značený turistický chodník. Severné úbočie zasahuje do národnej prírodnej rezervácie Skalná Alpa.
Výhľady.
Vrcholová časť je pokrytá nesúvislým lesným porastom, ktorý umožňuje obmedzený rozhľad. Z vhodných lokalít je možné pozorovať najmä okolité veľkofatranské vrcholy, no tiež Malú Fatru.
Prístup.
Na vrchol nevedie značený turistický chodník a najbližší, žlto značený vedie sedlom úbočím Rakytova. Hlavným hrebeňom prechádza zeleno značený chodník, vedúci zo Sedla pod Čiernym kameňom do Nižného Šiprúnskeho sedla.

</doc>
<doc id="683147" url="https://sk.wikipedia.org/wiki?curid=683147" title="9K51M Tornado-G">
9K51M Tornado-G

9K51M Tornado-G je ruský salvový raketomet kalibru 122 mm na podvozku nákladného automobilu Ural-4320 (6x6). Je určený na ničenie živej sily, ľahko obrnených a obrnených vozidiel, delostreleckých a mínometných batérií alebo veliteľských stanovíšť na vzdialenosť až 40 km. 
Tornado-G je nová generácia známeho a celosvetovo rozšíreného salvového raketometu Grad. Na rozdiel od svojho predchodcu má vďaka použitiu nových projektilov zvýšený dostrel. Tento systém tiež potrebuje kratší čas na uvedenie do pohotovostného režimu.
Vznik a vývoj.
Raketomet BM-21 Grad, zavedený do služby v roku 1963, sa v Sovietskej armáde osvedčil veľmi dobre. Preto sa v 90. rokoch 20. storočia rozbehli výskumné práce zamerané na jeho modernizáciu. Zhotoviteľom raketometu sa stal Štátny výskumný a výrobný podnik Splav. Systém bol prvýkrát predstavený na testovacom polygóne v roku 1998. Ruská armáda si raketomet prvýkrát objednala v roku 2011 v počte 36 kusov. Sériová výroba sa rozbehla v roku 2013, kedy Tornado-G úspešne prešlo štátnymi skúškami. V októbri 2014 bol raketomet oficiálne zavedený do služby v ruskej armáde.
Konštrukcia.
Systém 9K51M Tornado-G pozostáva z bojového vozidla 2B17M postavenom na podvozku nákladného auta Ural-4320-10 (6x6) a rakiet kalibru 122 mm (9M538, 9M539 alebo 9M541). Raketomet dokáže vystreliť všetkých 40 rakiet počas 20 sekúnd. Maximálny dostrel výbušných rakiet je v rozmedzí 30-40 km. Existujú však správy o vytvorení nových projektilov pre Tornado-G s dostrelom až 100 km. Čas potrebný na bojové nasadenie systému na nepripravenom stanovišti je šesť minút, na pripravenom je to jedna minúta. Z bojového do cestovného režimu prejde Tornado-G za 30 sekúnd. Pohon vozidla zabezpečuje motor Kamaz-740, ktorý mu umožňuje ísť rýchlosťou až 80 km/h. Posádka vozidla sa v porovnaní s raketometom Grad zredukovala z 3 na 2 osoby.

</doc>
<doc id="683148" url="https://sk.wikipedia.org/wiki?curid=683148" title="Ronald Weasley">
Ronald Weasley



</doc>
<doc id="683159" url="https://sk.wikipedia.org/wiki?curid=683159" title="55 (album)">
55 (album)

55 je štúdiový album, ktorý v spolupráci s textárom Petrom Uličným a skladateľom Ondřejom Brzobohatým nahral Richard Müller. Album vydalo v roku 2016 hudobné vydavateľstvo Universal Music.

</doc>
<doc id="683162" url="https://sk.wikipedia.org/wiki?curid=683162" title="Hodina medzi psom a vlkom">
Hodina medzi psom a vlkom

Hodina medzi psom a vlkom je štúdiový album, ktorý v spolupráci s textárom Petrom Uličným nahral Richard Müller. Album vydalo v roku 2020 hudobné vydavateľstvo Universal Music.

</doc>
<doc id="683163" url="https://sk.wikipedia.org/wiki?curid=683163" title="Juraj Kupec">
Juraj Kupec

Juraj Kupec (* 9. jún 1963, Bratislava) je slovenský gitarista, skladateľ, hudobný producent a spevák. Spolupracoval so známymi interpretmi z českej a slovenskej hudobnej scény, ako sú No Name, Jana Kirschner, Peter Cmorik, Pavol Hammel, Tublatanka, Peter Lipa, Andrej Šeban, Lenka Filipová a iní. 
Juraj Kupec je autorom hudby slovenskej futbalovej hymny, „Slovensko do toho!“ je ktorú v roku 2005 spolu s ďalšími hosťami, ktorými boli: Jana Kirschnerová, Zuzana Smatanová, Ivan Tásler, Maťo Ďurinda, Richard Müller, Pavol Hammel, Peter Nagy, Janko Kuric, Meky Žbirka, Vašo Patejdl, Peter Lipa, Robo Papp, Bystrík, Robo Opatovský, Ibrahim Maiga, Dara Rolins, Katka Korček, No Name, Gladiator, Desmod, Hex a Jozef Šebo, nahrala hudobná skupina Babylon.
Biografia.
Matka Juraja Kupca bola učiteľka, otec tancoval v umeleckom súbore SĽUK. Ako osemročný krátko navštevoval ĽŠU, kde sa učil hrať na husle. Zaujímala ho skôr gitara, ale bavil ho aj hokej, dal mu prednosť, a tak prvú španielku si kúpil až keď mal trinásť rokov. Bol samouk, učil sa z hudby nahranej na magnetofóne. Počúval hudbu od kapiel Led Zeppelin, Deep Purple, Uriah Heep, Queen, Nazareth, Black Sabbath, Pink Floyd, Genesis, Yes, ale, samozrejme, aj The Beatles, The Rolling Stones, Cream, či Jimi Hendrix Experience. Učenie hry na gitaru mu šlo, bavilo ho to a tak sa začal hraniu venovať naplno.
V 70. a 80. rokoch na Slovensku zahraničné skupiny spoza Železnej opony nekoncertovali. Naživo preto spoznával hlavne hudbu domácich kapiel ako boli Collegium Musicum, Prúdy, Progres, Etc..., Jazz Q, či Fermáta. Postupne si spolu s kamarátmi založili vlastné skupiny. V roku 1978 to bol skupina Geneza. V nej sa snažili hrávať svoje pôvodné veci. Získali aj pár hudobných cien a to aj ako skupina aj Juraj Kupec ako inštrumentalista. Skúšobňu mali v tom čase v Karlovej Vsi. Raz sa im stalo, že ich kontaktoval Dežo Ursiny, či by mu aj s jeho kapelou Burčiak na pár dní túto skúšobňu nepožičali.
Za svoj hudobný vzor spomedzi slovenských hudobníkov Juraj Kupec považuje Františka Grigláka. V roku 1980 bol bedňákom, t. j. pomocným technikom, na turné po Slovensku a Česku, ktoré mala Griglákova skupina Fermáta. Počas tejto doby sa naučil veľa o práci hudobníkov. Spoznal sa vtedy aj osobne s Ferom Griglákom, ktorý ho naučil niektoré gitarové rífy.
Za štart svojej hudobnej kariéry Juraj Kupec považuje chvíľu, kedy mu Marián Greksa, s ktorým bol na základnej vojenskej službe vo VUS-e, pred jej koncom ponúkol aby s nimi hrával v ich kapele Demikát. Ponuku prijal, a odvtedy sa stal profesionálnym hudobníkom. Druhá úspešná kapela Juraja Kupca, s ktorou hrával v rokoch 19871988, bolo trio hudobníkov spolu s Igorom Skovayom (bicie nástroje) a Pavlom Vargom (spev, basová gitara, klávesové nástroje), ktoré si dalo názov Konvoj, potom to bola kapela Atak, no jeho najznámejšou skupinou bola Babylon, s ktorou nahral tri štúdiové albumy. Neskôr pokračoval ako hudobník v skupinách Gravis, či v Prúdoch Pavla Hammela. Zahral si aj s Richardom Müllerom, Janou Kirschner, so skupinou IMT Smile a v sprievodnej kapele Petra Cmorika.
Juraj Kupec pôsobí aj ako zvukár, či hudobný producent a režisér. Začínal v roku 1996 hudobnom štúdiu Ebony, ktoré vlastnil Martin Karvaš. Neskôr si založil vlastné štúdium Babylon, ktoré premenoval na Kupec Records. Podieľal sa na nahrávaní albumov Jany Kirschner, Petra Lipu, No Name, Andreja Šebana, skupiny Horkýže slíže, Tublatanky, Lenky Filipovej, Petra Cmorika a mnohých iných. Juraj Kupec je držiteľom viacerých ocenení z hudobnej brandže. Má viacero cien za hudobné nahrávky, cenu Aurel ako Producent roka, či za Zvuk roka, ale aj ako autor za skladbu „Dážď“ pre Petra Cmorika (z roku 2006).

</doc>
<doc id="683167" url="https://sk.wikipedia.org/wiki?curid=683167" title="Kofaktor F430">
Kofaktor F430

F430 je kofaktor (niekedy sa nazýva i koenzýmom) enzýmu metylkoenzým M reduktázy. Je to porfyrínový derivát, ktorý obsahuje atóm niklu. Metylkoenzým M reduktáza katalyzuje reakciu, ktorá vedie k uvoľneniu metánu v poslednom kroku metanogenézy:
 + HS–CoB → + CoB–S–S–CoM
Tento kofaktor sa vyskytuje len u metanogénnych archeónov a anaeróbnych metánotrofných archeónov. Vyskytuje sa v relatívne vysokých koncentráciách v archeónoch, ktoré sa účastnia reverznej metanogenézy – tieto archeóny môžu obsahovať až 7 % hm. niklového proteínu, ktorý im pomáha oxidovať metán.
Štruktúra.
Tento kofaktor bol pomenovaný triviálnym názvom kofaktor F430 v roku 1978 na základe vlastností žltej vzorky extrahovanej z "Methanobacterium thermoautotrophicum", ktorá mala spektroskopické maximum pri 430 nm. V roku 1982 bola táto látka identifikovaná ako kofaktor metylkoenzým M reduktázy a jeho štruktúra bola potvrdená pomocou röntgenovoej kryštalografie a NMR. Kofaktor F430 sa skladá z redukovaného porfyrínu v makrocyklickom systéme zvanom korfín. Okrem toho obsahuje ďalšie dva kruhy, takže na rozdiel od klasického tetrapyrolového jadra (kruhy A-D) má ešte γ-laktámový kruh E a karbocylický kruh F s ketónovou skupinou. Je to jediný prírodný tetrapyrol, ktorý obsahuje nikel, ktorý sa inak v živých systémoch vyskytuje len vzácne.
Biosyntéza.
Biosyntéza kofaktoru F430 začína u uroporfyrinogénu III, z ktorého sa syntetizujú všetky prírodne tetrapyroly vrátane chlorofylu, vitamínu B12, fykobilínov, sirohemu a hemu. Uroporfyrinogén III sa premieňa najprv na dihydrosirohydrochlorín a potom na sirohydrochlorín. Následne sa do tohto systému vkladá nikelnatý katión. Túto reakciu katalyzuje tá istá chelatáza, CbiX (tiež označovanej CfbA), ktorá katalyzuje i cheláciu kobaltu v biosyntéze kobalamínu.
Potom dochádza pomocou ATP-dependentnej Ni-sirohydrochlorín-"a,c"-diamidsyntázy (CfbB) k premene acetátových skupín "a" a "c" na acetamidy. Aminoskupiny pochádzajú z dvoch molekúl glutamínu. Poradie amidácie týchto dvoch skupín je náhodné. Dvojzložkový komplex Ni-sirohydrochlorín-a,c-diamidreduktívnej cyklázy (CfbCD) potom katalyzuje šesťelektrónovú a sedemprotónovú redukciu kruhov, čím vzniká biosyntetický intermediát. V procese dochádza k vzniku γ-laktámového kruhu E. Táto redukcia je spojená s hydrolýzou ATP a elektróny sa presúvajú pomocou dvoch 4Fe-4S centier. V poslednom kroku sa tvorí kruh F (karbocyklický s ketónovou skupinou) pôsobením ATP-dependentnej koenzým F(430) syntetázy (CfbE), čím vzniká koenzým F430. Tento posledný enzým je ligáza podobná MurF, ktorá sa účastní biosyntézy peptidoglykánu.

</doc>
<doc id="683172" url="https://sk.wikipedia.org/wiki?curid=683172" title="Sociálne pohlavie">
Sociálne pohlavie



</doc>
<doc id="683173" url="https://sk.wikipedia.org/wiki?curid=683173" title="Kostol svätých Cyrila a Metoda (Mlynárce)">
Kostol svätých Cyrila a Metoda (Mlynárce)

Kostol svätých Cyrila a Metoda sa nachádza v nitrianskej mestskej časti Mlynárce v okrese Nitra.&lt;ref name="zobraz/obsah/13524"&gt;&lt;/ref&gt; Postavený bol v roku 1947. Je zasvätený sv. Cyrilovi a Metodovi.
História.
V roku 1940 sa farárom v Nitre – Dolné mesto stal Mons. Michal Boleček, ktorý sa v roku 1943 v Molnoši rozhodol postaviť nový priestranný chrám. V júni 1944 plány nového kostola vyprojektoval nitriansky staviteľ arch. Otto Kapalla. V tom istom roku nitriansky arcibiskup Mons. Karol Kmeťko posvätil základný kameň nového domu Božieho, ktorý mal byť zasvätený sv. Cyrilovi a Metodovi. Druhá svetová vojna však výstavbu oddialila. Až začiatkom marca 1946 sa začalo intenzívne pracovať na stavbe.&lt;ref name="kostol/410138-kostol-sv-cyrila-a-metoda"&gt;&lt;/ref&gt; V októbri 1946 bol kostol pod strechou. Dňa 10. novembra kostol benediktoval Mons. Michal Boleček, aby sa v kostole mohli slúžiť sväté omše. V roku 1947 sa dokončili stavebné práce a nový Cyrilometodský chrám vybavili primeraným vnútorným zariadením. 5. júla 1947 nitriansky biskup Mons. Eduard Nécsey konsekroval hlavný oltár i kostol sv. Cyrila a Metoda.&lt;ref name="zobraz/obsah/"&gt;&lt;/ref&gt;
Vzhľad.
Kostol postavili v ideovej spolupráce Valéra Zavarského. Ide o modernejšie chápanú trojloďovú stavbu, riešenú prísne symetricky na pozdĺžnu os. Bazilika má rovno uzavreté presbytérium a predstavenú vežu, flankovanú vysokou kulisovou prístavbou, členenou dvojicou pretiahnutých okien. Stredná loď baziliky je 7,50 m široká, spolu s bočnými loďami je chrám 15,50 m široký. Dĺžka lode spolu s presbytériom a vstupnou časťou je 28,40 m. Vysoké prevýšenie strednej lode, charakteristické bazikálne osvetlenie dvojicami obdlžníkových okien v prevýšenej časti i v bočných lodiach dodávajú sakrálnemu objektu dojem ľahkosti a vznešenosti.
Kostol ozdobili traja umelci výtvarnými dielami rozličných techník: Kamenným reliéfom nad hlavným vchodom, farebnou vitrážou v dvojici polkruhovo ukončených okien a monumentálnou nástennou maľbou v závere presbytéria. Kamenný reliéf obidvoch svätcov od akademického sochára Vojtecha Ihriského, situovaný nad hlavný vchod do kostola, predstavuje Solúnskych bratov vo vzájomnom dialógu nad prvým prekladom svätého písma do nového liturgického jazyka – staroslovienčiny. Svätý Metod má oblečené liturgické rúcho s biskupskou mitrou na hlave a číta z otvorenej knihy preklad posvätného textu. Svätý Cyril v ruchu mnícha počúva slová svojho brata. Kompozícia obidvoch postáv vtlačených do plytkej polkruhovo ukončenej niky je určená vymedzeným priestorom a závislá od staršej výtvarnej tradície chápaním postoja obidvoch postáv v klasickom kontraposte, z ktorého potom vyplýva aj záhybový systém drapérií. Rovnako novým ešte priebojnejším hľadaním sa vyznačuje ústredné výtvarné dielo kostola – monumentálna nástenná maľba v závere presbytéria nad hlavným oltárom, ktorého mramorovú architektúru navrhol Valér Zavarský a realizoval akademický sochár František Gibala. Autor nástennej maľby nitriansky maliar Edmund Massányi, ktorý v značne komplikovanej kompozícii zobrazil Kázeň sv. Cyrila a Metoda. Solúnskí bratia stoja na vyvýšenom mieste a prihovárajú sa slovienom, rozmiestnených do kruhu okolo nich. Svätý Cyril drží v rukách otvorenú knihu s abecedou hlaholského písma. Svätý Metod s dvojkrížom v ruke sa obracia rečníckym gestom k zástupu veriacich. Tretie umelecké dielo v kostole sú farebné vitráže v dvojici okien, ktoré zobrazujú Solúnskych bratov v maximálnej výtvarnej skratke, vytvárajúcej z obidvoch postáv symbol Byzantskej misie, ktorú vyslal cisár Michal III. na Veľkú Moravu.

</doc>
<doc id="683175" url="https://sk.wikipedia.org/wiki?curid=683175" title="Nerovnosť vo vzdelaní">
Nerovnosť vo vzdelaní



</doc>
<doc id="683176" url="https://sk.wikipedia.org/wiki?curid=683176" title="Nerovnosti vo vzdelaní">
Nerovnosti vo vzdelaní



</doc>
<doc id="683178" url="https://sk.wikipedia.org/wiki?curid=683178" title="Negi Haruba">
Negi Haruba

Negi Haruba (; * 27. júl 1991, Čita, Japonsko) je japonský mangaka.
Medzi fanatikmi mangy sa preslávil svojim dielom "Gotóbun no Hanajome", ktoré vychádzalo vo "Šúkan Šónen" magazíne od augusta roku 2017, do februára roku 2020. V máji 2019 vyhral cenu najlepšej šónen mangy na 43. každoročnej súťaži "Kódanša Manga Šó". Bola to piata najlepšie predávaná manga za rok 2019.

</doc>
<doc id="683181" url="https://sk.wikipedia.org/wiki?curid=683181" title="Phil Lynott the Last Sessions">
Phil Lynott the Last Sessions

Phil Lynott the Last Sessions je sedemskladbové EP demonahrávok Phila Lynotta a Ricka Parfitta z roku 1984. Vyšlo 27. septembra 2019 prostredníctvom iOcean Music.

</doc>
<doc id="683183" url="https://sk.wikipedia.org/wiki?curid=683183" title="Nad Uhliskami">
Nad Uhliskami

Nad Uhliskami () je vrch vo Veľkej Fatre. Leží nad obcou Blatnica, približne východne od Turčianskych Teplíc.
Poloha.
Nachádza sa v strednej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Martin a zasahuje na katastrálne územie obce Blatnica a Necpaly. Najbližšími sídlami sú západne ležiace obce Necpaly, Folkušová a Blatnica. Vrch patrí do Národného parku Veľká Fatra.
Opis.
Vrch leží v bočnom hrebeni, ktorý vybieha severozápadným smerom z masívu Suchého vrchu (). Juhozápadné úpätie vymedzuje Dedošová dolina, severovýchodné Necpalská dolina. Západne susedí Prostredný grúň () a Plavá (), severne sa nachádza Jastrabské () a Osičné (), východným smerom susedí Prierastlé (), Borišov (), Chyžky () a Biela skala () a južným Štrochy () a Skalná (). Vrch patrí do povodia rieky Váh, resp. jeho čiastkového povodia rieky Turiec, kde vodu odvádza z juhozápadných svahov Gaderský a zo severovýchodných Necpalský potok. Na vrchol nevedie značený turistický chodník.
Výhľady.
Vrcholovú časť pokrýva súvislý, no riedky les, ktorý umožňuje veľmi obmedzený rozhľad. Z vhodných lokalít je možné pozorovať najmä okolité veľkofatranské vrcholy, pri priaznivých podmienkach tiež Malú Fatru a Strážovské vrchy.
Prístup.
Na vrchol nevedie značený chodník, preto prístup je možný odbočením z chodníkov, vedúcich blízkymi dolinami:

</doc>
<doc id="683186" url="https://sk.wikipedia.org/wiki?curid=683186" title="Voľby do orgánov samosprávy obcí na Slovensku v roku 2022">
Voľby do orgánov samosprávy obcí na Slovensku v roku 2022

Voľby do orgánov samosprávy obcí na Slovensku v roku 2022 (skrátene komunálne voľby v roku 2022) boli voľby poslancov zastupiteľstiev a starostov obcí, mestských častí a primátorov miest, ktoré sa konali v sobotu 29. októbra 2022 spolu s voľbami do orgánov samosprávnych krajov.
Organizácia volieb.
Spojenie komunálnych a krajských volieb priniesla vláda Petra Pellegriniho. Voľbám predchádzalo mimoriadne predĺženie funkčného obdobia krajských predstaviteľov na päť rokov, nasledovné obdobia budú opäť štvorročné. Hlasovať mohlo 4,4 milióna voličov, občanov Slovenska a osôb s trvalým pobytom. Prvý krát hlasovať v komunálnych voľbách mohlo aj približne 205 000 prvovoličov.
Hlasovacie miestnosti boli otvorené od 7.00 do 20.00. Volebné obálky a schránky mali bielu farbu.
Volebná účasť.
Volieb sa zúčastnilo 2 059 800 voličov, čím volebná účasť dosiahla 46,19 %. Najvyššia účasť bola 95,83 % v Ondrašovciach v okrese Prešov a najnižšia 15,43 % v Holumnici v okrese Kežmarok.
Výsledky volieb.
Kvôli rovnosti hlasov, nedostatočnému počtu poslancov a z iných dôvodov sa voľby budú musieť opakovať v 47 obciach. Starostami sa vo voľbách stal rekordný počet Rómov a Rómok, najviac v okrese Rimavská Sobota (12) a v Banskobystrickom kraji (19). 
Výsledky v krajských mestách.
Banská Bystrica.
V Banskej Bystrici bol za primátora zvolený 66,16 % Ján Nosko (NEKA), ktorý mandát získal tretíkrát za sebou.
Do zastupiteľstva sa dostalo 25 nezávislých kandidátov; 2 kandidáti Hlas-SD; 2 za koalíciu SaS, KDH, Progresívne Slovensko, DS, ODS - Občianski demokrati Slovenska a ŠANCA; 1 za SME RODINA a 1 za SNS.
Bratislava.
V Bratislave bol za primátora zvolený 60,20 % Matúš Vallo (Team Bratislava, Progresívne Slovensko, SPOLU), ktorý získal mandát druhýkrát za sebou.
Ostatní kandidáti nepresiahli hranicu 5 % hlasov.
Do zastupiteľstva sa dostalo 29 kandidátov Team Bratislava, Progresívne Slovensko, SaS; 5 nezávislých kandidátov; 5 SOM SLOVENSKO; 3 Starostovia a NEKA; 2 Tím Ružinov a 1 SME RODINA, KDH, ZA ĽUDÍ, DOBRÁ VOĽBA a Umiernení a SZÖVETSÉG – ALIANCIA.
Košice.
V Košiciach bol za primátora zvolený 36,79 % Jaroslav Polaček (KDH, SaS, SME RODINA, NOVA, SZÖVETSÉG – ALIANCIA, SRK, DOBRÁ VOĽBA a Umiernení a OĽaNO), ktorý mandát získal druhýkrát za sebou.
Ostatní kandidáti nepresiahli hranicu 5 % hlasov.
Do zastupiteľstva sa dostalo 21 nezávislých kadidátov; 8 kandidátov KDH, SaS, SME RODINA, NOVA, SZÖVETSÉG – ALIANCIA, SRK, DOBRÁ VOĽBA a Umiernení a OĽaNO; 6 Starostovia a NEKA; 2 ZA ĽUDÍ; 1 SMER-SD, SNS, SMS, ŽIVOT; 1 Progresívne Slovensko; 1 Hlas-SD a 1 SPOLU, DS, ŠANCA, ODS - Občianski demokrati Slovenska.
Nitra.
V Nitre bol za primátora zvolený 30,80 % Marek Hattas (TÍM KRAJ NITRA), ktorý mandát získal druhýkrát za sebou.
Do zastupiteľstva sa dostalo 16 nezávislých kandidátov; 9 kandidátov TÍM KRAJ NITRA; 4 kandidáti Hlas-SD, SME RODINA, DOBRÁ VOĽBA a Umiernení a Demokrati Slovenska; 2 kandidáti KDH, SaS, ŠANCA, SPOLU, ODS, DS, OKS a ZA ĽUDÍ.
Ostatní kandidáti nepresiahli hranicu 5 % hlasov.
Prešov.
Ostatní kandidáti získali pod 5%.V Prešove bol za primátora zvolený 37,26 % František Oľha (SaS, PS, SPOLU, DS, ŠANCA, ODS a DOBRÁ VOĽBA a Umiernení), ktorý získal mandát prvýkrát.
Do zastupiteľstva sa dostalo 8 nezávislých kandidátov; 8 SaS, PS, SPOLU, DS, ŠANCA, ODS a DOBRÁ VOĽBA a Umiernení; 5 KDH; 4 Hlas-SD a SZÖVETSÉG – ALIANCIA; 3 SMER-SD; 2 OĽaNO; 1 Starostovia a NEKA.
Trenčín.
V Trenčíne bol za primátora zvolený 72,94 % Richard Rybníček (NEKA), ktorý mandát získal štvrtýkrát za sebou.
Do zastupiteľstva sa dostalo 19 nezávislých kandidátov; 3 Hlas-SD; 2 SaS, KDH, OKS a 1 PS.
Trnava.
V Trnave bol za primátora zvolený 44,70 % Peter Bročka (NEKA), ktorý mandát získal tretíkrát za sebou.
Do zastupiteľstva sa dostalo 25 nezávislých kandidátov; 3 KDH, SaS, SPOLU, ODS - Občianski demokrati Slovenska, ŠANCA, SME RODINA, ZA ĽUDÍ, Kresťanská únia a OKS; 3 Starostovia a NEKA.
Žilina.
V Žiline bol za primátora zvolený 45,53 % Peter Fiabáne (NEKA), ktorý mandát získal druhýkrát za sebou.
Do zastupiteľstva sa dostalo 26 nezávislých kandidátov; 2 SMER-SD; 1 Hlas-SD; 1 KDH a 1 PS.
Doplňujúce voľby.
V obciach, v ktorých sa komunálne voľby nekonali v riadnom termíne, starosta nebol zvolený kvôli rovnosti hlasov, kandidát na starostu sa vzdal alebo ľudia nezvolili dostatočný počet poslancov, sa budú 25. marca 2023 v 54 obciach konať doplňujúce voľby.
Referendá.
V niektorých obciach sa počas volieb uskutočnili tiež referendá:

</doc>
<doc id="683187" url="https://sk.wikipedia.org/wiki?curid=683187" title="Voľby do orgánov samosprávnych krajov na Slovensku v roku 2022">
Voľby do orgánov samosprávnych krajov na Slovensku v roku 2022

Voľby do orgánov samosprávnych krajov na Slovensku v roku 2022 (skrátene krajské voľby v roku 2022) sa konali 29. októbra 2022 spolu s komunálnymi voľbami. Volebné miestnosti boli otvorené od 7:00 do 20:00.
Organizácia volieb.
Spojenie komunálnych a krajských volieb priniesla vláda Petra Pellegriniho. Voľbám predchádzalo mimoriadne predĺženie funkčného obdobia krajských predstaviteľov na päť rokov, nasledovné obdobia budú opäť štvorročné. Hlasovať môže 4,4 milióna voličov, občanov Slovenska a osôb s trvalým pobytom. Prvýkrát hlasovať v krajských voľbách bude môcť aj približne 260 000 prvovoličov. Volebné obálky a schránky mali modrú farbu.
Voľba predsedov samosprávnych krajov.
Nitriansky kraj.
Kandidáti na post predsedu Nitrianského samosprávneho kraja.
Na župana kandidujú títo kandidáti:
Košický kraj.
Kandidáti na post predsedu Košického samosprávneho kraja.
Na župana kandidujú títo kandidáti:
Prešovský kraj.
Kandidáti na post predsedu Prešovského samosprávneho kraja.
Na župana kandidujú títo kandidáti:
Trenčiansky kraj.
Kandidáti na post predsedu Trenčianskeho samosprávneho kraja.
Na župana kandidujú títo kandidáti:
Trnavský kraj.
Kandidáti na post predsedu Trnavského samosprávneho kraja.
Na župana kandidujú títo kandidáti:
Žilinský kraj.
Kandidáti na post predsedu Žilinského samosprávneho kraja.
Na župana kandidujú títo kandidáti:

</doc>
<doc id="683207" url="https://sk.wikipedia.org/wiki?curid=683207" title="Dekubit">
Dekubit



</doc>
<doc id="683208" url="https://sk.wikipedia.org/wiki?curid=683208" title="Decubitus">
Decubitus



</doc>
<doc id="683209" url="https://sk.wikipedia.org/wiki?curid=683209" title="Tlaková rana">
Tlaková rana



</doc>
<doc id="683210" url="https://sk.wikipedia.org/wiki?curid=683210" title="Tlakový vred">
Tlakový vred



</doc>
<doc id="683211" url="https://sk.wikipedia.org/wiki?curid=683211" title="Tlaková lézia">
Tlaková lézia



</doc>
<doc id="683212" url="https://sk.wikipedia.org/wiki?curid=683212" title="Dekubitálny vred">
Dekubitálny vred



</doc>
<doc id="683213" url="https://sk.wikipedia.org/wiki?curid=683213" title="Preležaninový vred">
Preležaninový vred



</doc>
<doc id="683214" url="https://sk.wikipedia.org/wiki?curid=683214" title="Tlaková nekróza">
Tlaková nekróza



</doc>
<doc id="683216" url="https://sk.wikipedia.org/wiki?curid=683216" title="Pumpuang Duangjan">
Pumpuang Duangjan

Pumpuang Duangjan (iný prepis "Poompuang Duangchan," thaj. พุ่มพวง ดวงจันทร์), vlastným menom Rampueng Jitharn (* 4. august 1961, Suphanburi, Thajsko † 13. jún 1992, Phitsanulok, Thajsko) bola thajská popová speváčka. Pumpuang bola známa svojimi humornými videoklipmi a výkonmi na pódiu a tiež ako interpretka najpopulárnejšej formy thajskej country hudby – luk thung.
Život a kariéra.
V hudobnom priemysle sa výraznejšie presadila v roku 1975, vo veku 15 rokov. Jej debutový album bol vydaný pod vedením jej šéfa Waipota Phetsuphana.
Medzi jej slávne piesne patrí „Kaew Roe Phee“, „Nak Rong Baan Nork“, „Krasae Khao Ma Si“, „Uhhue Lor Jang“.
V roku 1987 sa vydala za speváka Kaisorna Leelamekhina. Po necelom roku sa im narodil syn Puckkawat Leelamekhin, jej prvé dieťa. Zomrela v roku 1992 na komplikácie spojené s autoimunitným ochorením lupus erytematodes.
4. augusta 2018 Google vytvoril animovaný doodle ako pripomienku jej nedožitých 57. narodenín.

</doc>
<doc id="683217" url="https://sk.wikipedia.org/wiki?curid=683217" title="Jarky (potok)">
Jarky (potok)

Jarky je potok v regióne Dolná Nitra na území obcí Lovce, Žikava a Topoľčianky v okrese Zlaté Moravce v Nitrianskom kraji. Je pravostranným prítokom Hostianskeho potoka a má dĺžku . Je vodným tokom VI. rádu. 
Prameň.
Pramení v v severnej časti územia obce Lovce, v lesnom extraviláne v lese "Koreňová", na juhovýchodnom svahu vrchu Koreňová. Patrí do okresu Zlaté Moravce v Nitrianskom kraji a nachádza sa na rozhraní geomorfologického celku Tribeč, geomorfologickom podcelku Veľký Tribeč (geomorfologický podcelok), a geomorfologického celku Podunajská pahorkatina.
Opis toku.
Od prameňa tečie južným smerom cez lesný extravilán, skrúca sa do východného smeru, v priberá ľavostranný prítok Žliabok, v sa skrúca do juhovýchodovýchodného smeru a tento smer si v podstate zachováva až do svojho ústia, v priberá bezmenný pravostranný prítok z lesa "Potôčky" a zároveň vteká na územie obce Žikava, v ľavým brehom obmýva úpätie lesa "Medzi jarkami" a pravým brehom úpätie vrchu "Hôrka" s , lesný extravilán sa postupne mieša s poľnohospodárskym extravilánom, v na svojom krátkom derivačnom kanáli vytvára vodnú nádrž s názvom "Žikava", v vteká do poľnohospodárskeho extravilánu, v vteká do intravilánu obce Žikava, v vyteká z intravilánu do extravilánu obce Žikava, v prekračuje obecnú hranicu medzi obcami Žikava a Topoľčianky, v priberá ľavostranný prítok Žikavka, od opustenia intravilánu obce Žikava až do svojho ústia má aj v súčasnosti kľukatý, meandrovitý priebeh toku, tesne pred obecnou hranicou medzi obcou Topoľčianky a mestom Zlaté Moravce v juhozápadojužnom kúte poľnohospodárskeho extravilánu obce Topoľčianky ústi v do Hostianskeho potoka ako jeho pravostranný prítok. Hostiansky potok ústi ďalej do Žitavy. Vodný tok "Jarky" má dva významnejšie prítoky Žliabok a Žikavka.
Pôvod názvu.
Vodný tok "Jarky" na území obcí Lovce, Žikava a Topoľčianky má pôvod v názve lesa "Medzi jarkami", ktorého úpätie ľavým brehom obmýva. Z apelatíva "jarok" vo význame "menší potok, výmoľ, struha, priekopa pozdĺžneho tvaru na odtekanie vody" a v gramatickom množnom čísle bolo utvorené jednoslovné hydronymum v podobe "Jarky" ako súčasť početnej skupiny názvov v slovenskej toponymii, najmä hydronymii. Názov lesa "Medzi jarkami" má pôvod v charakteristických tvaroch miestneho povrchu terénu utvorených po silných dažďoch a pripomínajúcich kľukaté meandrujúce neregulované meniace sa riečisko vodného toku, ktoré je vo veľmi suchých obdobiach roka vyschnuté. Názov vodného toku "Jarky" bol štandardizovaný v roku 1979. V priestore slovenskej hydronymie potokov hydronymum "Jarky" je jedinečným hydronymom (jún 2022).
Referencie.
 
 

</doc>
<doc id="683218" url="https://sk.wikipedia.org/wiki?curid=683218" title="Kozia skala">
Kozia skala

Kozia skala () je vrch vo Veľkej Fatre. Leží nad obcou Folkušová, približne juhojuhovýchodne od Martina.
Poloha.
Nachádza sa v západnej časti Veľkej Fatry, v geomorfologickom podcelku Bralná Fatra. Leží v Žilinskom kraji, v okrese Martin a zasahuje na katastrálne územie obce Blatnica a Necpaly. Najbližšími sídlami sú západne ležiace obce Necpaly, Folkušová a Blatnica. Vrch patrí do Národného parku Veľká Fatra.
Opis.
Kozia skala leží v bočnom hrebeni, ktorý vybieha severozápadným smerom z masívu Suchého vrchu (). Masív tvorí horský chrbát s dvojicou vrcholov; niektoré zdroje pod názvom Kozia skala uvádzajú vyššiu () kótu, iné západnejšiu, nižšiu (), označovanú aj ako Eliášová. Južné úpätie vymedzuje Gaderská dolina, severovýchodné Necpalská dolina. Západne susedí Eliášová () a Pekárová (), južne Tlstá (), Lubená () a Prostredný grúň (), východne Dedošová (), Jastrabské () a Morávková () a severne Hrosková () a Lazce (). Vrch patrí do povodia rieky Váh, resp. jeho čiastkového povodia rieky Turiec, kde vodu odvádza z južných svahov Gaderský a zo severovýchodných Necpalský potok. Na vrchol nevedie značený turistický chodník.
Výhľady.
Vrcholovú časť pokrýva súvislý, no riedky les, ktorý umožňuje veľmi obmedzený rozhľad. Z vhodných lokalít je možné pozorovať najmä okolité veľkofatranské vrcholy, pri priaznivých podmienkach tiež Malú Fatru a Strážovské vrchy.
Prístup.
Na vrchol nevedie značený chodník, preto prístup je možný odbočením z chodníkov, vedúcich blízkymi dolinami:

</doc>
<doc id="683222" url="https://sk.wikipedia.org/wiki?curid=683222" title="Magurka (Moravsko-sliezske Beskydy)">
Magurka (Moravsko-sliezske Beskydy)

Magurka () je vrch v Moravsko-sliezskych Beskydách. Leží na severnej Morave nad Čeladnou, približne juhovýchodne od Frenštátu pod Radhoštěm. Patrí do CHKO Beskydy.
Poloha.
Nachádza sa v južnej časti pohoria, v geomorfologickom podcelku Radhošťská hornatina a jej časti Radhošťský hřbet. Leží v Moravsko-sliezskom kraji v okrese Frýdek-Místek a na katastrálnom území obce Čeladná. Najbližším sídlom je na severe ležiaca obec Čeladná, severozápadne sú Trojanovice a južne Prostřední a Horní Bečva.
Opis.
Magurka leží v rázsoche, vybiehajúcej juhovýchodným smerom z vrchu Čertův mlýn (). Severne susedí Kněhyně () a Malá Stolová (), východne leží Smrk () a Trojačka (), južne Blato () a Bukovina () a západne Radegast () a Čertův mlýn (). Masív patrí do povodia Odry; voda z južných svahov odteká potokom Magurka, zo severných potokom Kněhyňka do Čeladenky a následne do Ostravice. Na vrchol nevedie značený turistický chodník.
Výhľady.
Hustý lesný porast vrcholovej časti neumožňuje rozhľad. Z vhodných lokalít s riedkou vegetáciou možno pozorovať najmä okolité vrchy Moravsko-sliezskych Beskýd, ojedinele aj Javorníky, Biele Karpaty, Malú Fatru a Kysucké Beskydy.
Prístup.
Na vrchol nevedie značený turistický chodník, no západne vedie hrebeňom zelená trasa z rázc. Bařiny na Čertův mlýn. 

</doc>
<doc id="683224" url="https://sk.wikipedia.org/wiki?curid=683224" title="Ars Electronica">
Ars Electronica

Ars Electronica je rakúsky kultúrny, vzdelávací a vedecký inštitút pôsobiaci v oblasti umenia nových médií resp. mediálneho umenia, založený v Linzi v roku 1979. Sídli v Ars Electronica Center (AEC), kde sa nachádza tiež Múzeum budúcnosti (Museum of the Future). AEC organizuje každoročný festival a riadi multidisciplinárnu, mediálnu umeleckú a výskumnú platformu známu ako FutureLab. V rámci festivalu sú každoročne udeľované ocenenia Prix Ars Electronica.
História.
Pôvodnými zakladateľmi festivalu Ars Electronica boli Hannes Leopoldseder, Hubert Bognermayr, Herbert W. Franke a Ulrich Rützel. Premiéra tohto dnes už významného podujatia prebehla 18. septembra 1979 v bývalej tabakovej továrni v meste Linz. Sympózia sa zúčastnilo približne dvadsať umelcov a vedcov so zameraním na technológie a médiá v umení, pričom pôvodnou ambíciou nebolo osloviť širšiu verejnosť. Festival bol najskôr súčasťou medzinárodného festivalu Brucknerfest so zameraním na hudbu.
Pilotný projekt Ars Electronica sa stal zárodkom samostatného festivalu. Jeho spoluzakladateľ Hannes Leopoldseder prišiel s ideou, že Ars Electronica bude prezentovaná ako bienále s vlastným financovaním. Od roku 1980 Ars Electronica prezentovala svoje portfólio ako bienále, čím si vybudovala stabilné publikum a neskôr aj zahraničné renomé. V tejto forme pokračoval festival až do roku 1986, kedy jeho popularita vzrástla najmä vďaka spolupráci so zahraničnými umelcami, rozšírením jeho pôsobnosti a záujmu širšej verejnosti. To podnietilo k akcii aj samotný magistrát mesta Linz, ktorý sa ho rozhodol financovať každoročne. Projektu napomohol aj fakt, že v tej dobe sa už otvorene diskutovalo o digitálnej revolúcii, ktorá so sebou priniesla otázky týkajúce sa budúcnosti globalizovanej spoločnosti na pozadí technologických inovácií. Prix Ars Electronica bola slávnostne uvedená v roku 1987. Známe Centrum Ars Electronica spolu s platformou FutureLab boli otvorené pre verejnosť v roku 1996. Financovanie poskytuje okrem súkromných partnerov aj samotné mesto Linz, spolková krajina Horné Rakúsko a Rakúska republika. Od roku 2014 je na čele organizácie umelecký riaditeľ Gerfried Stocker a finančný riaditeľ Diethard Schwarzmair.
Múzeum (2009súčasnosť).
Centrum Ars Electronica, ktoré navrhla spoločnosť Treusch architecture ZT GmbH, otvorilo svoje brány v januári 2009. Ponúka vyše 3000 m2 určených na výstavy, 100 m2 na výskum a vývoj, 400 m2 na workshopy a konferencie, 650 m2 na catering a ďalších 1000 m2 verejných priestorov na rôzne druhy podujatí. Nové AEC pozostáva z pôvodnej budovy, novej „dvojveže“, hlavnej výstavnej sály s názvom Main Gallery (Hlavná galéria) a nových priestorov určených pre Ars Electronica Futurelab. Objekt je pokrytý preskleným plášťom s celkovou plochou 5000 m2 a pozostáva z 1100 sklenených panelov. Každý z panelov obsahuje LED inštaláciu, ktorá umožňuje meniť jeho farbu. Umelci tak môžu vytvárať vlastné vizualizácie a prezentovať ich pri rôznych príležitostiach, najmä počas festivalu Ars Electronica. Reštaurácia Cubus sa nachádza na treťom poschodí novej budovy, odkazuje na kubický tvar budovy.
Expozície.
Prestavba múzea Ars Electronica priniesla aj nové tematické štrukturovanie programu a celkovú reorganizáciu. Fokus sa zameriava na oblasť biologických vied, globalizáciu (napr. klimatické zmeny, rast populácie, problematika životného prostredia a ďalšie) alebo vesmírny výskum. Múzeum Ars Electronica je možné rozdeliť do nasledujúcich expozičných zón:
Main Gallery.
V expozícii Main Gallery (Hlavná galéria) s rozlohou približne 1000 m2 sa nachádza stála výstava pod názvom New Views of Humankind, ktorá sa zameriava na oblasti ako biotechnológia, robotika, prototyping a pod. Hlavná expozícia obsahuje aj originálny priestor pre deti, ktorý nie je tematicky prepojený s galériou. Celková expozícia je rozdelená do tzv. štyroch „laboratórií“:
Geo City.
Geo City sa zameriava na antropocénny globálny vývoj v súvislosti s nárastom populácie a ťažbou prírodných zdrojov. Globálny vývoj je spojený s možnými lokálnymi reakciami, čo je vizualizované v interaktívnom informačnom systéme s názvom Sim-Linz.
Umelci, tvorcovia, inžinieri.
Priestor pre dočasné výstavy na prvom a druhom poschodí pôvodnej budovy je určený pre interdisciplinárne projekty Ars Electronica a jej prispievateľov.
Deep Space.
Tzv. Deep Space je multifunkčná prezentačná miestnosť, ktorá ponúka široké zobrazovacie možnosti. Poskytuje dve základné plochy o veľkosti 16×9 metrov, ktoré slúžia ako projekčné plátno pre osem výkonných projektorov. Prezentované projekty predstavujú širokú škálu od videí vo vysokom rozlíšení až po vedecké (3D) vizualizácie, ako napríklad prelet Slnečnou sústavou a rozličným špecifickým umeleckým projektom.
FutureLab.
V centrálnej budove sa nachádza taktiež Ars Electronica FutureLab, ktorý je miestom pre výskum a testovanie nových technológií v rámci kybernetického umenia. Prix Ars Electronica je každoročné odovzdávanie cien Golden Nica, ktoré udeľuje Ars Electronica v rámci festivalovej sekcie Kybernetického umenia (Cybernetic Arts).
Festival Ars Electronica.
Festival Ars Electronica je stretnutím umelcov, vedcov a technológov a je „prostredím pre experimentovanie, evaluáciu a reinvenciu“. Ars Electronica je každoročne tematická v prepojení s technickými, technologickými trendmi a stratégiami v mediálnom umení, pričom reflektuje mnohé aktuálne spoločenské otázky. Téma festivalu je vždy určovaná originálnym názvom a prípadne špecifikovaná podnázvom. Umelci tak majú možnosť reagovať na konkrétne udalosti, ktoré sa v poslednom období udiali, zároveň naznačiť ich riešenie a celkovo potenciálnu budúcnosť. Napríklad v roku 2014 bolo témou festivalu „C... What It Takes to Change“, teda spôsoby, akými možno presadzovať sociálne zmeny a inovácie. Festival v tomto ročníku predstavil 579 účastníkov a takmer 85 000 návštevníkov.
Art&amp;Science.
European Digital Art and Science Network (Európska sieť digitálneho umenia a vedy) je názov iniciatívy a projektu európskych partnerov realizovaného v období 20142016, ktorého líder je Ars Electronica Linz. Konzorcium partnerov tvorili inštitúcie: Centre for the Promotion of Science (Srbsko), DIG–DIG gallery (Slovensko), LABoral (Španielsko), GV Art Ltd. (Spojené kráľovstvo), Science Gallery–Trinity College Dublin (Írsko), Zaragoza City of Knowledge Foundation (Španielsko) a Kapelica Gallery–Kersnikova (Slovinsko). Asociovanými partnermi boli vedecké inštitúcie ako ESA–European Space Agency, CERN, ESO–European Southern Observatory a Fraunhofer MEVIS. Cieľom projektu bolo identifikovať a prepojiť vedecké oblasti s kreatívnymi a inovatívnymi prístupmi v digitálnom umení či multimédiách.

</doc>
<doc id="683226" url="https://sk.wikipedia.org/wiki?curid=683226" title="Jarky">
Jarky

Jarky môže byť:

</doc>
<doc id="683227" url="https://sk.wikipedia.org/wiki?curid=683227" title="Poompuang Duangchannová">
Poompuang Duangchannová



</doc>
<doc id="683229" url="https://sk.wikipedia.org/wiki?curid=683229" title="Cesta III. triedy 3885 (Slovensko)">
Cesta III. triedy 3885 (Slovensko)

Cesta III/3885 je cesta III. triedy v okrese Snina od križovatky s cestou II/558 až po koniec rusínskej obce Ruský Potok. Jej celková dĺžka je 4,197 km. 
Začiatok cesty.
Cesta 3885 vzniká oddelením od cesty II. triedy 558, južne od obce Ruský Potok.
Trasa cesty.
Cesta pokračuje mnohými zákrutami cez ochranné pásmo Národného parku Poloniny do obce Ruský Potok. Trasa cesty ďalej vedie v obci popri 2 ubytovaniach, domoch, miestnemu obecnému úradu a popri dvoch autobusových zastávkach SAD Humenné - Ruský Potok, č. domu 83 a Ruský Potok, Jednota. 
Koniec cesty.
Cesta 3885 končí v strede obce Ruský Potok pri drevenom pravoslávnom chráme sv. Michala Archanjela, ktorý je jedným z najmenších i najstarších v okolí. Ďalej sa dostanete len miestnymi cestami k domom, či poľnou cestou do rusínskych obcí Runina a Topoľa. 

</doc>
<doc id="683232" url="https://sk.wikipedia.org/wiki?curid=683232" title="Hovorkyňa">
Hovorkyňa



</doc>
<doc id="683233" url="https://sk.wikipedia.org/wiki?curid=683233" title="Kostol svätého Ondreja (Divina)">
Kostol svätého Ondreja (Divina)

Kostol svätého Ondreja v obci Divina je neskoro barokový, bol postavený v rokoch 1773 – 1779. Kostol budovali žilinskí murárski majstri. Na fare sa zachoval pôvodný plán s rezom a pôdorysom kostola. Nad vstupom do objektu sa nachádza aliančný erb Suňogovcov a Esterházyovcov. Kostol dal postavitť gróf Ján Nepomuk (*30. 4. 1728 – †1798) zo sliezskej vetvy Suňogovcov, spolu so svojou druhou manželkou, grófkou Žofiou Esterházyovou. Kostol bol po výstavbe benedikovaný Michalom Rudnayom, farárom v Kysuckom Novom Meste. Kostol 30. júna roku 1900 konsekroval nitriansky biskup Imrich Bende. Na južnej fasáde sú umiestnené slnečné hodiny. Pod kostolom je krypta, v súčasnosti neprístupná. V kostole sa nachádzajú aj dve vzácne barokové sochy sv. Floriána a sv. Antona Paduánskeho z polovice 18. storočia. Hlavný oltár pochádza zo začiatku 20. storočia. Organ z roku 1907 vyrobila firma Gebrűder Rieger z Krnova. Vo veži kostola sú umiestnené 4 zvony. Najstarší má latinský nápis a datovanie: "F. UDIT MEIOANERNEST CHRISTELLIPOSO NIIANNO 1774". Ostatné zvony boli uliate v roku 1924. Okrem nich je vo veži aj drevený rapkáč používaný vo veľkonočnom období. Objekt je Národnou kultúrnou pamiatkou.

</doc>
<doc id="683234" url="https://sk.wikipedia.org/wiki?curid=683234" title="Prierastlé">
Prierastlé

Prierastlé () je vrch vo Veľkej Fatre. Leží nad obcou Necpaly, približne juhovýchodne od Martina.
Poloha.
Nachádza sa v strednej časti Veľkej Fatry, v geomorfologickom podcelku Hôľna Fatra. Leží v Žilinskom kraji, v okrese Martin a zasahuje na katastrálne územie obce Belá-Dulice a Necpaly. Najbližšími sídlami sú západným smerom ležiace obce Belá-Dulice, Necpaly, Folkušová a Blatnica, východne ležia Liptovské Revúce. Vrch patrí do Národného parku Veľká Fatra.
Opis.
Prierastlé leží v bočnom hrebeni, ktorý vybieha severozápadným smerom z masívu Borišova (). Hrebeň zoviera zo severovýchodu Belianska dolina, z juhozápadu Necpalská dolina. Severným smerom sa nachádza Štefanová (), Lysec () a Osičné (), západným Dedošová (), Plavá () a Nad Uhliskami (), južným Biela skala () a Suchý vrch () a východným Borišov, Šoproň () a Suchá (). Vrch patrí do povodia rieky Váh, resp. jeho čiastkového povodia rieky Turiec, kde vodu odvádza z južných svahov Necpalský a zo severných Beliansky potok. Na vrchol nevedie značený turistický chodník. Východné svahy patria do Národnej prírodnej rezervácie Borišov.
Výhľady.
Hustý súvislý lesný porast pokrýva celý vrch, čím neumožňuje rozhľad. Výnimočne možno z vhodných lokalít s riedkou vegetáciou pozorovať najmä okolité veľkofatranské vrcholy, no tiež časť Malej Fatry a Strážovských vrchov.
Prístup.
Na vrchol nevedie značený chodník, preto prístup je možný odbočením z chodníkov, vedúcich blízkymi dolinami ku Chate pod Borišovom, príp. hrebeňom z Borišova:

</doc>
<doc id="683239" url="https://sk.wikipedia.org/wiki?curid=683239" title="Ifjú Szivek">
Ifjú Szivek

Ifjú Szivek je tanečné divadlo a jeden z najznámejších maďarských folklórnych súborov na Slovensku, ktoré funguje ako profesionálne umelecké teleso pod Ministerstvom kultúry SR.
Súbor vznikol v roku 1955 po zániku tanečného súboru Népes (podobný Sľuku). Najväčším prínosom telesa je prezentácia tradičnej hudobnej a tanečnej kultúry strednej Európy ako spoločenskej hodnoty, prostredníctvom divadelných predstavení doma i v zahraničí (napr. v Maďarsku, v Austrálii, v USA, v Japonsku, vo Švajčiarsku, či vo Švédsku). Tanečné divadlo častokrát presahuje hranice tradičnej prezentácie hudby, tanca a krojov a niektorými svojimi produkciami nabáda k pochopeniu zložitejších spoločenských javov. Cieľovou skupinou divadla sú predovšetkým Maďari žijúci na Slovensku, vznikajú aj predstavenia výlučne pre deti a divadelné produkcie výchovného charakteru pre mladého diváka. Náplň činnosti divadla je rozšírená aj o archivovanie a spracovávanie terénnych folklórnych výskumov z 20. storočia. Katalogizáciou a spracovaním sa archív stáva dostupným pre záujemcov o tradičnú kultúru.
Súbor sa viackrát zúčastnil na slávnom divadelnom festivale v Avignone s produkciami „Vyvlastnenie“ a „Finetuning“. Ifjú Szivek je jediným maďarským „kamenným“ divadlom v hlavnom meste Slovenskej republiky. Jeho budova sa nachádza na Mostovej ulici v centre starého mesta Bratislavy a v rokoch 2021 a 2022 prešla úplnou rekonštrukciou. Umeleckým šéfom Tanečného divadla Ifjú Szivek je od roku 2000 Dušan Hégli.
Repertoár.
Divadlo udržiava na repertoári inscenácie rôzneho druhu, či už divadelno-výchovné predstavenia pre mládež, tradičný folklór, alebo projekty spoločenskými témami.
Vyvlastnenie.
Premiéra: 12. apríl 2013, Bratislava
„"Všetci sme produktom súhry rôznych kultúr, ideológií a príbehov. Napriek tomu v mnohých z nás žije nevysvetliteľná túžba strániť sa všetkého, čo je „iné“. Výsledkom trvalej izolácie je však vylúčenie, nech už je reč o ktorejkoľvek oblasti života. Otázkou zostáva už len to, či vylučujeme alebo sami sa staneme vylúčeným."“
Divadelno-tanečná inscenácia na základe historických udalostí, t.j. vyvlastnení Maďarov na Slovensku, resp. výmeny obyvateľstva medzi Česko-Slovenskom a Maďarskom.
Finetuning.
„"Táto tanečno-divadelná inscenácia na báze tradičnej ľudovej hudby a tanca mala premiéru v júli roku 2016 vo francúzskom Avignone, kde sa na renomovanom medzinárodnom divadelnom podujatí, Festival Off d’Avignon predstavila dvadsaťdvakrát. Tanečné divadlo Ifjú Szivek je prvým divadelným kolektívom zo Slovenska, ktorý sa prezentoval na Festivale Off d’Avignon."“
Inscenácia o domácom násilí, o násilí v medziľudských vzťahoch, s pomocou folklórnych prvkov.

</doc>
<doc id="683246" url="https://sk.wikipedia.org/wiki?curid=683246" title="Majstrovstvá sveta v ľadovom hokeji žien do 18 rokov 2018">
Majstrovstvá sveta v ľadovom hokeji žien do 18 rokov 2018

Majstrovstvá sveta v ľadovom hokeji žien do 18 rokov 2018 boli jedenáste majstrovstvá sveta v ľadovom hokeji žien do 18 rokov. Konali sa v ruskom meste Dmitrov od 6. do 13. januára 2018. Zlato získali hokejistky USA, keď vo finále vyhrali nad Švédskom 9 : 3.
O udržanie.
Tretí zápas, ktorý bol naplánovaný na 13. januára o 15:30, sa nehral, lebo o zostupujúcom už bolo rozhodnuté.&lt;br&gt; vyhralo 2 : 0 na zápasy a udržalo sa v Top divízii. zostupuje do I. A divízie MS 2019.
Nižšie divízie.
I. A divízia.
Turnaj I. A divízie MS 2018 sa hral v Asiagu v Taliansku od 8. do 14. januára 2018.
I. B divízia.
Turnaj I. B divízie MS 2018 sa hral v Katoviciach v Poľsku od 6. do 12. januára 2018.
Kvalifikácia I. B divízie.
Kvalifikácia I. B divízie v rámci MS 2018 sa hrala v Mexiku, hlavnom meste Mexika, od 30. januára do 4. februára 2018.

</doc>
<doc id="683251" url="https://sk.wikipedia.org/wiki?curid=683251" title="Anytos">
Anytos

Anytos () môže byť:

</doc>
<doc id="683252" url="https://sk.wikipedia.org/wiki?curid=683252" title="Jarmila Lajčáková Hargašová">
Jarmila Lajčáková Hargašová



</doc>
<doc id="683253" url="https://sk.wikipedia.org/wiki?curid=683253" title="Jarmila Hargašová-Lajčáková">
Jarmila Hargašová-Lajčáková



</doc>
<doc id="683254" url="https://sk.wikipedia.org/wiki?curid=683254" title="Jarmila Hargašová Lajčáková">
Jarmila Hargašová Lajčáková



</doc>
<doc id="683257" url="https://sk.wikipedia.org/wiki?curid=683257" title="Baku City Circuit">
Baku City Circuit

Baku City Circuit je mestský závodný okruh, nachádzajúci sa v hlavnom meste Baku v Azerbajdžane. Dĺžkou okruhu 6,003km je v modernej Formule 1 tretím najdlhším okruhom. Prvým pretekom motoristického športu Formuly 1 v Azerbajdžane vôbec, sa stala Veľká cena Európy v roku 2016, o rok neskôr už Veľká cena Azerbajdžanu 2017.

</doc>
<doc id="683258" url="https://sk.wikipedia.org/wiki?curid=683258" title="Chicagsky dohovor">
Chicagsky dohovor



</doc>
<doc id="683259" url="https://sk.wikipedia.org/wiki?curid=683259" title="Chicagska dohoda">
Chicagska dohoda



</doc>
<doc id="683261" url="https://sk.wikipedia.org/wiki?curid=683261" title="Andrej Andrejevič Vasilevskij">
Andrej Andrejevič Vasilevskij

Andrej Andrejevič Vasilevskij () je ruský hokejový brankár aktuálne pôsobiaci za tím Tampa Bay Lightning v National Hockey League.
Je dvojnásobným držiteľom Stanley-Cupu (2020, 2021), držiteľom Conn Smythe Trophy za najužitočnejšieho hráča Play-Off (2021) a Vezina Trophy za najlepšieho brankára sezóny v NHL (2019). Päťnásobný člen All-Star Teamu NHL. V KHL bol vyhlásený za najlepšieho nováčika sezóny (2014).
V reprezentačnom hokeji je držiteľom zlatej (2014) a dvoch bronzových medailí (2017, 2019) z Majstrovstiev sveta, kde bol dvakrát vyhlásený za brankára turnaja. Na juniorskej úrovni získal striebornú a bronzovú medailu na šampionátoch do 20 rokov a jednu bronzovú na šampionáte do 18 rokov.
Vasilevskij je viacerými odborníkmi považovaný za najlepšieho ruského brankára od čias Vladislava Tretiaka.
Klubová kariéra.
Juniorský hokej.
Vasilevskij sa spolu so svojim bratom Alexejom od detstva profiloval v hokeji. Zatiaľ čo Alexej zastával pozíciu obrancu, Andrej nastupoval ako brankár. Do roku 2013 pôsobili v tíme Tolpar Ufa v ruskej mládežníckej lige MHL. Andrej zažil najlepšiu sezónu 2011/12, keď si v 27 zápasoch pripísal až 93,1% úspešnosť zákrokov.
V roku 2012 bol draftovaný tímom Tampa Bay Lightning z celkovej 19. pozície (v tom roku bol najvyššie draftovaným brankárom, druhým bol z 24. miesta vybraný Kanaďan Malcolm Subban). Andrejov brat Alexej v drafte neobstál a nesiahol po ňom žiadny z tímov.
KHL.
Nasledujúce dve sezóny (20122014) bratia pôsobili v seniorskom tíme Salavat Julajev Ufa v Kontinentálnej hokejovej lige, kde bol za sezónu 2013/14 Andrej vyhlásený za najlepšieho nováčika. Ufu Vasilevskij nadpriemernými výkonmi v Play-Off (18 zápasov, 1,99 priemer inkasovaných gólov na zápas a 93,4% úspešnosť zákrokov) dostal až do finále Gagarinovho pohára.
6. mája 2014 mu Tampa Bay ponúkla vstupný dvojcestný kontrakt a Vasilevskij sa presunul do AHL.
Tampa Bay Lightning.
Vo „farmárskom“ tíme Tampy - Syracuse Crunch Vaslevskij odchytal iba 25 zápasov, keď bol povolaný do prvého tímu. Jednoznačnou jednotkou tímu bol v tom čase Ben Bishop, ktorý štatisticky patril k najlepším brankárom ligy. Vasilevskij nahradil na pozícii náhradníka ruského veterána – Jevgenija Nabokova, pre ktorého to bola posledná sezóna v kariére.
Vasilevskij sa okamžite stal stabilnou dvojkou tímu, keď hneď v prvej sezóne (2014/15) zaznamenal 91,8% úspešnosť zákrokov v 16 zápasoch a v nasledujúcej (2015/16) 91,0% v 24 zápasoch. V tom čase však exceloval aj Bishop, ktorý si pripisoval najlepšie čísla vo svojej kariére a nastúpil až v 61 dueloch.
Zlom nastal v sezóne 2016/17, keď Vasilevského výkonnosť predčila Bishopovu (ktorého stále sužovali početné zranenia). Vasilveskij tak postupne preberal post prvého brankára, keď odchytal 50 zápasov, v ktorých zaznamenal 91,7% úspešnosť zákrokov. Pred prestupovou uzávierkou sa tak Tampa rozhodla vsadiť na mladého brankára a Bishopa vymenili do Los Angeles Kings za Petra Budaja a Erika Černáka.
Od sezóny 2017/18 sa Vasilevskij stal neohrozenou jednotkou tímu a prepracoval sa k absolútnej brankárskej špičke NHL. Nielenže Tampa nevynechala ani jednu účasť v Play-Off, ale trikrát sa zúčastnila Finále Stanley-Cupu, dvakrát ho vyhrala a Vasilevskij si s úspešnosťou 93,7% vyslúžil v sezóne 2020/21 Conn Smythe Trophy za najužitočnejšieho hráča Play-Off. V roku 2019 získal ešte Vezina Trophy za najlepšieho brankára súťaže, pričom v každej sezóne bol na ňu minimálne nominovaný.
Vo finále konferencie 2021/22, kde sa Tampa postavila New York Rangers, si vybudoval rivalitu s ďalším ruským brankárskym megatalentom Igorom Šesťorkinom. Obaja sú v súčasnosti považovaní za najlepších brankárov sveta.
Vasilevskij je už vo veku 27 rokov považovaný sa budúceho člena Siene slávy NHL.
Štýl.
Vasilevskij sa stal novým vzorom pre ideálneho hokejového brankára. Má vysokú, mohutnú postavu a akrobatické schopnosti. Jeho štýl je agresívny a pozičný, snaží sa vykrývať väčšinu bránkového priestoru a rýchlymi presunmi, ale aj nadmerným využívaním hokejky dokáže prečítanú situáciu ľahko vyriešiť.
Práve vďaka brankárom ako Vasilevskij je prakticky nemožné pre nižších a ľahších brankárov pomýšľať na kariéru v NHL.
Kontrakt.
Vasilevskij podpísal 29. júla 2019 osemročný kontrakt s Tampou Bay Lightning v hodnote 76 miliónov amerických dolárov. Ročne mu zmluva vynesie 9,5 milióna. Neobmedzeným voľným hráčom sa stane v lete 2028.

</doc>
<doc id="683262" url="https://sk.wikipedia.org/wiki?curid=683262" title="Tomojuki Itamura">
Tomojuki Itamura

Tomojuki Itamura () je japonský režisér, animátor a umelec storyboardu. Začal pracovať v animačnom štúdiu OLM v roku 2002 ako „in-between“ animátor. Pracoval tam do roku 2007, a potom odišiel do štúdia Shaft. Itamura mal ako svoj režisérsky debut sériu "Monogatari", ktorú prebral od režiséra, a taktiež bývalého zamestnanca štúdia Shaft, Tacuju Oišiho.
Kariéra.
Itamura začal pracovať v štúdiu OLM v roku 2002 ako „in-between“ animátor v anime sérii "Pokémon Chronicles".
V roku 2006 pracoval na storyboardoch pre dve epizódy v "Ray the Animation", a o rok na to prešiel do štúdia Shaft. V ten istý rok debutoval ako režisér epizód s treťou epizódou "Sajonara, Zecubou-sensei", a v roku 2008 debutoval ako plnohodnotný režisér pod Akijuki Šinbom v "Mahou Sensei Nedžima!: Široki Cubasa Ala Alba". So štartom "Nisemonogatari", Itamura narežíroval všetky nasledujúce televízne seriály zo série "Monogatari", až do "Owarimonogatari II", ktoré vyšlo v roku kedy odišiel zo štúdia Shaft.

</doc>
<doc id="683265" url="https://sk.wikipedia.org/wiki?curid=683265" title="Júki Jase">
Júki Jase

Júki Jase () je japonský režisér a umelec storyboardu. Začal pracovať v animačnom štúdiu Satelight v roku 2005 ako produkčný manažér. V roku 2010 prešiel do štúdia Shaft ako režisér epizód, a debutoval v "Hidamari Sketch x Honeycomb".
Kariéra.
Jase začal svoju kariéru v anime priemysle ako produkčný manažér v roku 2005, v štúdiu Satelight. Stal sa režisérom epizód a neskôr na konci roku 2009 zo štúdia odišiel. V roku 2010 nastúpil do štúdia Shaft a zrežíroval dve epizódy série Akijuki Šinbu, "And Yet the Town Moves". V roku 2012 pod hlavným režisérom Šinbu, Jase debutoval ako plnohodnotný režisér v "Hidamari Sketch x Honeycomb", a v nasledujúcom roku zrežíroval "Onimonogatari" a "Koimonogatari" (posledné dve dejstvá "Monogatari Series Second Season"), pod hlavným režisérom Šinbom a režisérom Tomojukim Itamurom. V roku 2014 Jase dostal pozíciu režiséra pre anime adaptáciu JIN-ovho projektu Kagerou Daze, a v rokoch 2016/2017 zrežíroval poslednú sériu za štúdio Shaft: '. Nasledujúci rok podal výpoveď, a v roku 2019 zrežíroval prvú sezónu anime "Fire Force", so štúdiom David Production.

</doc>
<doc id="683267" url="https://sk.wikipedia.org/wiki?curid=683267" title="Andrej Vasilevskij">
Andrej Vasilevskij



</doc>
<doc id="683268" url="https://sk.wikipedia.org/wiki?curid=683268" title="Suchá (vrch vo Veľkej Fatre; 1112 m n. m.)">
Suchá (vrch vo Veľkej Fatre; 1112 m n. m.)

Suchá () je vrch vo Veľkej Fatre. Leží nad obcou Belá-Dulice, približne juhovýchodne od Martina.
Poloha.
Nachádza sa v strednej časti Veľkej Fatry, v geomorfologickom podcelku Lysec. Leží v Žilinskom kraji, v okrese Martin a na katastrálnom území obce Belá-Dulice. Najbližšími sídlami sú západným smerom ležiace obce Belá-Dulice, Necpaly a Folkušová, juhovýchodne ležia Liptovské Revúce. Vrch patrí do Národného parku Veľká Fatra.
Opis.
Suchá leží v rázsoche, ktorá vybieha západným smerom z masívu Javoriny () v závere Necpalskej doliny. Severným smerom sa nachádza Lysec () a Štefanová (), východným Javorina, južným Šoproň () a Borišov () a západným Prierastlé (), Osičné () a Havranov (). Vrch patrí do povodia rieky Váh, resp. jeho čiastkového povodia rieky Turiec, kde vodu odvádza Beliansky potok. Na vrchol nevedie značený turistický chodník. Južné svahy patria do Národnej prírodnej rezervácie Borišov a na západnom úpätí sa nachádza vodopád Došná. V masíve je tiež niekoľko jaskýň.
Výhľady.
Vrchol pokrýva súvislý lesný porast, ktorý neumožňuje rozhľad. Výnimočne možno z lokalít s riedkou vegetáciou pozorovať okolité veľkofatranské vrcholy a časť Malej Fatry.
Prístup.
Na vrchol nevedie značený chodník, no na západnom úpätí vedie značený chodník k vodopádu Došná. Prístup je možný odbočením z chodníkov, vedúcich v okolí:

</doc>
<doc id="683275" url="https://sk.wikipedia.org/wiki?curid=683275" title="McLaren F1 Team">
McLaren F1 Team



</doc>
<doc id="683283" url="https://sk.wikipedia.org/wiki?curid=683283" title="EBLM J0555-57">
EBLM J0555-57

EBLM J0555-57 je trojhviezdny systém vzdialený približne 670 svetelných rokov od Zeme. EBLM J0555-57Ab, najmenšia hviezda v systéme, obieha okolo svojej primárnej hviezdy s obežnou dobou 7,8 dňa a v čase objavu bola najmenšou známou hviezdou s hmotnosťou dostatočnou na to, aby v jej jadre mohla prebiehať fúziu vodíka.
Trojhviezda.
EBLM J0555-57, tiež známa ako CD−57° 1311, je trojhviezdny systém v súhvezdí Maliar, ktorý obsahuje gravitačne viazanú vizuálnu dvojhviezdu pozostávajúcu z dvoch hviezd podobných Slnku, ktorej zložky sa od seba nachádzajú 2,5": EBLM J0555- 57Aa, hviezda spektrálneho typu F8 so zdanlivou magnitúdou 9,98 a hviezda EBLM J0555-57B, hviezda so zdanlivou magnitúdou 10,76. Nebol u nich zistený žiadny orbitálny pohyb, ale majú takmer identickú radiálnu rýchlosť a predpokladá sa, že sú gravitačne viazané.
Samotná zložka EBLM J0555-57A systému je zákrytová dvojhviezda (EBLM J0555-57Ab obieha okolo EBLM J0555-57Aa). V blízkej infračervenej oblasti boli zaznamenané prechody s poklesom jasu o 0,05 % počas nich. Tvar a trvanie prechodov umožňujú určiť polomery oboch hviezd. Doba obehu bola určená na 7 dní a 18 hodín, s nízkou excentricitou 0,09, so sklonom dráhy 89,84° a veľkou polosou 0,08 AU.
EBLM J0555-57Ab.
EBLM J0555-57Ab má hmotnosť približne 85,2 ± 4 hmotnosti Jupitera alebo 0,081 hmotnosti Slnka. Jej polomer je 0,08 polomeru Slnka (asi 60 000 km), o niečo menší, ako je rovníkový polomer Saturnu 60 268 km, hoci hviezda je asi 250-krát hmotnejšia ako Saturn. EBLM J0555-57Ab má najmenšiu možnú hmotnosť (podľa súčasných modelov vývoja hviezd), aby mohla v jej jadre prebiehať fúzia vodíka. Hviezdu EBLM J0555-57Ab objavila skupina vedcov z Univerzity v Cambridgi, ktorí pracovali na projekte EBLM („Eclipsing Binary, Low Mass“), pomocou údajov zozbieraných projektom WASP. WASP (Wide Angle Search for Planets) hľadá exoplanéty pomocou tranzitej metódy. Ďalšie vlastnosti hviezdy boli stanovené pomocou Dopplerovej spektroskopie, čím boli určené varianty periodickej zmeny radiálnej rýchlosti primárnej hviezdy v dôsledku gravitačného vplyvu jej spoločníka. 
EBLM J0555-57Ab je najmenšia v súčasnosti známa hviezda.

</doc>
<doc id="683284" url="https://sk.wikipedia.org/wiki?curid=683284" title="Cape Photographic Durchmusterung">
Cape Photographic Durchmusterung



</doc>
<doc id="683285" url="https://sk.wikipedia.org/wiki?curid=683285" title="EBLM J0555-57Ab">
EBLM J0555-57Ab



</doc>
<doc id="683286" url="https://sk.wikipedia.org/wiki?curid=683286" title="Emočná inteligencia">
Emočná inteligencia



</doc>
<doc id="683287" url="https://sk.wikipedia.org/wiki?curid=683287" title="Daniel Mikletič">
Daniel Mikletič

Daniel Mikletič (* 19. február 1959, Bratislava – † 4. august 2024) bol slovenský popový textár, scenárista, novinár, režisér, producent a spevák.
Životopis.
V polovici sedemdesiatych rokov založil so spolužiakom Klimentom Ondrejkom hudobnú formáciu Séparé. Tu si vyskúšal prvé textárske a hudobné pokusy. Neskôr bol pri zrode folkovej skupiny Prešporok, ktorej vymyslel meno a istý čas bol aj jej členom (Ondrejka, Vilinovič, Mikletič) ako perkusionista a vokalista. Na strednej škole písal texty pre kapelu Skrat, z ktorej neskôr vznikla skupina Ventil RG. Po štúdiu na Gymnáziu Ivana Horvátha absolvoval štúdium žurnalistiky na Filozofickej fakulte Univerzity Komenského v Bratislave. Tú ukončil získaním diplomu v roku 1982, kedy následne nastúpil na povinnú vojenskú službu, kde sa najprv stal vojenským veliteľom – absolventom granátometnej čaty a o dva mesiace na to (20. decembra 1982) veliteľ bojového vozidla pechoty vo vojenskom útvare v Michalovciach.
Po povinnej vojenskej službe nastúpil ako redaktor do Bratislavskej informačnej a propagačnej služby. Potom sa mu naskytla ponuka pracovať v Československej televízii v Bratislave. Tu sa uchytil ako hudobný dramaturg, aj ako dramaturg zábavných programov (Triangel Extra – hudobná relácia, Senzi Senzus – hudobno zábavná show). Koncom decembra 1990 sa rozhodol z televízie odísť a nasledujúci rok sa z neho stal definitívne hudobný producent. 1. apríla 1991 založil hudobné vydavateľstvo Škvrna Records, ktoré sídlilo v Dúbravke u Vaša Patejdla. 31. augusta 1992 však priestor v Dúbravke opustil a v Trnávke začal odznova pod názvom hudobné vydavateľstvo SQ Music.
SQ Music sa stalo priekopníkom v produkcii rôznožánrových hudobných diel. Pod hlavičku tohto vydavateľstva patrili stálice domáceho pop-folklóru – skupina Senzus, ale aj kapela Hudba z Marsu, Extasy, Ingola, Ďuro Černý. Ako prvý na Slovensku vydal v roku 1997 prvý repový album skupiny Jednotka Slovenskej Starostlivosti (JSS) s názvom "Kompromis", na ktorom si aj zarepoval a z ktorého následne vysamploval hudbu aj reper Vec (Branči Kováč), ktorý tento sampel použil na jeho prvom repovom albume "Trosky".
Činnosť vydavateľstva SQ Music Daniel Mikletič ukončil 1. júna 2004. Počas jeho činnosti však okrem iného nahral aj album, kde s ním spieval ďalší popredný textár Martin Sarvaš. Album s pretextovanými americkými šlágrami niesol názov Duo Haligali "– Drobnosti majstrov" (z klenotnice populárnej hudby), z ktorého sa stal virálnym song „My nie sme gigolo“ (1994)
Daniel Mikletič bol tým, ktorý vymyslel meno, pre Rádio Vlna, ktoré začalo vysielať 12. apríla 2015.
Spolupracoval s väčšinou umelcov z domácej populárnej scény. Jeho texty naspieval napríklad Richard Müller (skupina Banket), Janko Kuric (skupina Vidiek), Robo Grigorov (skupina Ventil RG – ktorej názov vymyslel Daniel Mikletič), Júlia a Peter Hečkovci, Mirka Brezovská, Jana Kirschner, Plus Mínus, Polemic, Berco Balogh, ale aj česká speváčka Ilona Csáková.

</doc>
<doc id="683288" url="https://sk.wikipedia.org/wiki?curid=683288" title="Hudobná kompozícia">
Hudobná kompozícia



</doc>
<doc id="683289" url="https://sk.wikipedia.org/wiki?curid=683289" title="Literárna skladba">
Literárna skladba



</doc>
<doc id="683290" url="https://sk.wikipedia.org/wiki?curid=683290" title="Slovesná skladba">
Slovesná skladba



</doc>
<doc id="683291" url="https://sk.wikipedia.org/wiki?curid=683291" title="Otvorený čítací rámec">
Otvorený čítací rámec

Otvorený čítací rámec (ORF, z anglického "open reading frame") je časť sekvencie DNA medzi štart kodónom a stop kodónom. Súčasťou definície môže byť podmienka, že dĺžka takejto sekvencie musí byť deliteľná tromi. Tento výraz sa bežne používa hlavne u skúmanej časti prokaryotickej sekvencie DNA, kde len jeden zo šiestich možných čítacích rámcov bude „otvorený“ („čítanie“ v tomto kontexte znamená, že danú sekvenciu DNA možno transkribovať do RNA a následne preložiť pomocou ribozómu; detaily viď nižšie). Takýto otvorený čítací rámec môže obsahovať štart kodón (v RNA zvyčajne AUG) a podľa definície musí byť ukončený stop kodónom (v RNA zvyčajne UAA, UAG alebo UGA). Štart kodón (nemusí byť vždy prvý) ukazuje, kde začína translácia. Terminátor transkripcie sa nachádza za ORF, teda až za stop kodónom translácie. Ak by sa transkripcia ukončila ešte pred stop kodónom, počas translácie by vznikla nekompletná bielkovina.
V eukaryotických génoch s väčším počtom exónov sa po transkripcii odstraňujú intróny a exóny sa následne spájajú dokopy, čím vzniká hotová mRNA, ktorá môže byť použitá na transláciu. Pri hľadaní génov sa teda definícia ORF ako sekvencie medzi štart a stop kodónmi uplatňuje len pre mRNA po zostrihu (splicingu), nie pre genómovú DNA, pretože intróny môžu obsahovať stop kodóny a/alebo môžu viesť k posunu čítacieho rámca. Podľa alternatívnej definície je ORF sekvencia, ktorá má dĺžku deliteľnú tromi a je ohraničená stop kodónmi (z oboch strán). Táto definícia je všeobecnejšia a môže byť užitočná v transkriptomike a metagenomike, kde štart a stop kodón nemusia byť prítomné v získanej sekvencii. Taký ORF odpovedá časti génu, nie celému génu.
Šesť čítacích rámcov.
Keďže DNA je interpretovaná v skupinách troch nukleotidov (kodónov), jedno vlákno DNA má tri rôzne čítacie rámce. Dvojzávitnica DNA má dve antiparalelné vlákna a keďže každé z nich má tri čítacie rámce, celkom existuje šesť rôznych rámcov pre transláciu.

</doc>
<doc id="683293" url="https://sk.wikipedia.org/wiki?curid=683293" title="Obraznosť">
Obraznosť

Obraznosť môže byť:

</doc>
<doc id="683295" url="https://sk.wikipedia.org/wiki?curid=683295" title="Karen Allenová">
Karen Allenová

Karen Allenová (* 5. október 1951,Carrollton, Illinois, USA) je americká herečka, známa z filmu "Indiana Jones a Dobyvatelia stratenej archy" (1981). 
Detstvo a mladosť.
Jej matkou bola univerzitná profesorka a jej otec bol agent FBI. Má anglický, írsky, waleský a škótsky pôvod. Kvôli práci jej otca, sa musela rodina často sťahovať. Má ešte dve sestry. 
Ako sedemnásťročná, sa presťahovala do New Yorku, kde študovala umenie a dizajn. Študovala herectvo v Inštitúte Leea Strasberga. 
Kariéra.
Debutovala vo filme v roku 1978. V roku 1981 si zahrala po boku Al Pacina, vo filme "Na love" a o rok neskôr, si zahrala po boku Harrisona Forda, vo filme, "Indiana Jones a Dobyvatelia stratenej archy". Film získal veľký úspech a Allenová za svoj herecký výkon získala ocenenie Saturn Awards. Rolu si zopakovala aj v pokračovaní, v roku 2008, s názvom "Indiana Jones a Království křišťálové lebky". V roku 1984 získala druhú nomináciu, aj v rovnakej kategórii, za jej herecký výkon vo filme "Starman". 
V roku 1988 si zahrala v komédii "Strašidelné Vianoce". Objavila sa aj vo filme "Challenger", ktorý bol inšpirovaný skutočnou udalosťou. V roku 1993 sa pripojila k hereckému obsadeniu ako Jeroen Krabbé, Elizabeth McGovern, Adrien Brody a Jesse Bradford vo filme "King of the Hill". V roku 1999 si zahrala v dráme "Fallen Sky", kde stvárnila alkoholickú matku Brittany Murphy. 
V roku 2020 stvárnila hlavnú rolu v dráme "Colewell" a získala nomináciu na herecké ocenenie, Independent Spirit Awards. O rok neskôr, mala menšiu rolu v dráme "Čo sme videli, čo sme počuli".
Súkromný život.
Allenová bola vydatá za herca Kalea Browna, s ktorým má jedného syna. Ich manželstvo skončilo rozvodom, v roku 1998. Po narodení jej syna, odmietala väčšie roly, pretože sa chcela venovať výchove jej syna. 
Venuje sa pleteniu a založila vlastnú textilnú spoločnosť. 

</doc>
<doc id="683296" url="https://sk.wikipedia.org/wiki?curid=683296" title="Karen Allen">
Karen Allen



</doc>
<doc id="683298" url="https://sk.wikipedia.org/wiki?curid=683298" title="Neural">
Neural

Neural je tlačené (printové) periodikum založené v roku 1993 v Bari v Taliansku. Časopis je orientovaný na umenie nových médií, elektronickú hudbu a hacktivizmus. Jeho zakladateľmi sú Alessandro Ludovico a šéf vydavateľstva Minus Habens Records Ivan Iusco. V historicky prvom čísle časopisu (november 1993) bol uverejnený preklad knihy Williama Gibsona "Agrippa (kniha mŕtvych)" v taliančine.
História.
Prvé témy, ktorými sa Neural zaoberal boli kyberpunk (ako hnutie), elektronická hudba, siete a BBS, virtuálna realita, sci-fi a ďalšie. "Neural" bol od začiatku koncipovaný ako „časopis nápadov“ a jeho ambíciou bolo stať sa priesečníkom medzi vydavateľmi digitálnej kultúry. Obsahoval špecifický grafický dizajn a prezentoval elektronickú kultúru v printovom „rozhraní“ (napríklad: paginácia bola striktne uvádzaná v binárnych, neskôr v desatinných číslach). Grafický layout časopisu bol inšpirovaný americkým časopisom Whole Earth Catalog (WEC).
V roku 1997 bola spustená oficiálna webstránka časopisu "Neural", ktorá je od roku 2000 pravidelne aktualizovaná. Webstránka Neural je v súčasnosti dvojjazyčná (angličtina a taliančina).
Rok 1998 priniesol zásadné témy: mediálne umenie, vrátane sieťového umenia (tzv. net.art), ako aj konceptuálne využitie technológie v umení. Súčasťou vydaní bol tiež hacktivizmus a aktivizmus využívajúci elektronické médiá a umelecký experiment. "Neural" je súčasťou elektronického kultúrneho vydavateľstva Mag.net od roku 2002. Ide o medzinárodnú sieť časopisov, ktorá sa riadila sloganom: „spolupráca je lepšia ako konkurencia“. Vznik siete Mag.net sa viaže na konferenciu „Post Media Publishing“, ktorá sa konala na Universidad International de Andalucia v Seville (Španielsko).
Časopis "Neural" () vychádzal pôvodne ako dvojmesačník, od roku 1997 je publikovaný trikrát ročne. Pôvodne vychádzal v taliančine, neskôr (od roku 2003) vychádzali dve rôzne printové verzie, a to v angličtine a taliančine. V roku 2008 bolo vydávanie talianskej verzie pozastavené.
Ocenenia.
Prix Ars Electronica je už tradične udeľovaná (od roku 1987) inštitúciou Ars Electronica Linz, v Rakúsku. Ocenenie sa týka tiež výnimočných medzinárodných iniciatív v oblasti digitálneho a interaktívneho umenia, digitálnej kultúry alebo elektronickej hudby. V rokoch 20012006 sa v rámci festivalu Ars Electronica ceny udeľovali v kategórii Net Vision / Net Excellence. "Neural" získal v tejto kategórii čestné uznanie (2004).
Prispievatelia.
K významným prispievateľom, ktorí formovali "Neural" patria: Josephine Bosma, Jonah Brucker Cohen, Bronac Ferran, Daphne Dragona, Paul Prudence, Vittore Baroni, Francesca Bianchi, Aldo Chimenti, Cosma Di Tanno, Francesco Lodolo, Antonio Scacco, Paul Toohill, Fabrizio Usberti a ďalší.

</doc>
<doc id="683300" url="https://sk.wikipedia.org/wiki?curid=683300" title="Bibury Animation Studios">
Bibury Animation Studios

Bibury Animation Studios G.K. () je japonské animačné štúdio, založené 1. mája 2017.
História.
Animačné štúdio Bibury Animation Studios bolo založené 1. mája 2017 Motoki Tanakom, režisérom ktorý zrežíroval "Kinro Mosaic", sériu "Grisaia" a "Rewrite", ako nezávislý animátor a režisér po odchode zo štúdia White Fox. Prvé dva roky existencie štúdio fungovalo iba pre dodávanie (prevažne) „in-between“ a „2nd key“ animácii. V roku 2019 štúdio vyprodukovalo prvé veľké dielo, ', zrežírované zakladateľom štúdia Motokim (ktorý taktiež zrežíroval predošlé sezóny tejto série). V tom istom roku štúdio vyprodukovalo prvý televízny seriál, '.
Má taktiež dcérske štúdio Bibury Animation CG, ktoré poskytuje 3DCG animáciu a dizajny ako pracovná sila pre ostatné štúdia.

</doc>
<doc id="683301" url="https://sk.wikipedia.org/wiki?curid=683301" title="9K512 Uragan-1M">
9K512 Uragan-1M

9K512 Uragan-1M je ruský salvový raketomet, ktorý umožňuje paľbu raketami dvoch rôznych kalibrov. Je určený na ničenie živej sily, ľahko obrnených a obrnených vozidiel motorizovanej pechoty a tankových jednotiek nepriateľa, delostrelectva, protilietadlových systémov, veliteľských stanovíšť, komunikačných centier a objektov vojenských síl. Uragan-1M bol vyvinutý špecialistami z NPO SPLAV v spolupráci s podnikom Motovilichinskie zavody.
Vznik a vývoj.
Vývoj podvozku pre raketomet Uragan-1M sa v Brianskom automobilovom závode začal ešte koncom roka 1995, ale kvôli nedostatku finančných prostriedkov boli tieto práce na konci roku 1996 pozastavené. Vtedy sa predpokladalo, že modulárny raketomet bude vyrobený na šasi BAZ-6910 Voščina-1. V dôsledku zavádzania bieloruských podvozkov MZKT-7930 Astrológ, ktoré slúžia najmä pre rakety Iskander, bolo neskôr rozhodnuté postaviť nový komplet na tej istej platforme. Vojskové skúšky raketometu začali v roku 2012 a úspešne skončili v roku 2015. Do výzbroje ruskej armády vstúpil systém 9K512 Uragan-1M na začiatku roku 2017.
Konštrukcia.
Systém 9K512 Uragan-1M pozostáva z bojového vozidla 9A53, nabíjacieho vozidla 9T249 a rôznych neriadených rakiet. Bojové vozidlo 9A53 je postavené na podvozku MZKT-7930 a na ploche za kabínou má dve konzoly, z ktorých každá môže pojať jeden kontajner s neriadenými raketami. Existujú dva typy kontajnerov, a to pre šesť rakiet kalibru 300 mm (dva rady po troch) a pre pätnásť rakiet kalibru 220 mm (jeden rad s tromi a tri rady po štyroch). Pri použití 220mm rakiet je možné celú zásobu vypustiť za 60 sekúnd, zatiaľ čo pri použití 300mm rakiet to zaberie asi 40 sekúnd. Na vozidlo je možné umiestniť aj kombináciu oboch typov kontajnerov. Pohon vozidla zabezpečuje motor JaMZ-846 s výkonom 373 kW, ktorý umožňuje dosiahnuť rýchlosť až 70 km/h. 
Uragan-1M môže odpaľovať široké spektrum rakiet na maximálnu vzdialenosť 35 km (kaliber 220 mm) alebo 120 km (kaliber 300 mm).
Nabíjacie vozidlo 9T249 je postavené tiež na podvozku MZKT-7930. Preváža ďalšie dva kontajnery s raketami a je vybavené žeriavom s nosnosťou 6300 kg.

</doc>
<doc id="683302" url="https://sk.wikipedia.org/wiki?curid=683302" title="Studio VOLN">
Studio VOLN

Studio VOLN Co., Ltd. () je japonské animačné štúdio, ktoré animuje a produkuje televízne série (anime) a filmy.
História.
Štúdio bolo založené 12. augusta 2014, bývalým producentom a režisérom štúdia Madhouse, Keidži Mitom. Prvé dve animované série boli produkované v spolupráci so štúdiom MAPPA. Jednou z nich bola adaptácia populárnej manga série "Ushio &amp; Tora". Odvtedy začali produkovať vlastné práce, ako napríklad sfilmovanú verziu novely z roku 2015, "I Want to Eat Your Pancreas".

</doc>
<doc id="683304" url="https://sk.wikipedia.org/wiki?curid=683304" title="Paul Hardcastle">
Paul Hardcastle

Paul Louis Hardcastle (* 10. december 1957, Kensington, Londýn, Spojené kráľovstvo) je britský skladateľ, hudobník, producent, skladateľ, rozhlasový moderátor a multiinštrumentalista. Je známy vďaka svojej piesni „19“, ktorá sa umiestnila na prvom mieste v rebríčku UK Singles Chart v roku 1985.

</doc>
<doc id="683306" url="https://sk.wikipedia.org/wiki?curid=683306" title="Záverečná správa (geologický výskum)">
Záverečná správa (geologický výskum)



</doc>
<doc id="683308" url="https://sk.wikipedia.org/wiki?curid=683308" title="Osičné">
Osičné

Osičné () je vrch vo Veľkej Fatre. Leží nad obcou Necpaly, približne juhovýchodne od Martina.
Poloha.
Nachádza sa v strednej časti Veľkej Fatry, v geomorfologickom podcelku Lysec. Leží v Žilinskom kraji, v okrese Martin a zasahuje na katastrálne územie obce Belá-Dulice a Necpaly. Najbližšími sídlami sú západným smerom ležiace obce Belá-Dulice, Necpaly, Folkušová a Blatnica, východne ležia Liptovské Revúce. Vrch patrí do Národného parku Veľká Fatra.
Opis.
Osičné leží v bočnom hrebeni, ktorý vybieha severozápadným smerom z masívu Borišova (). Hrebeň vymedzuje zo severovýchodu Belianska dolina, z juhozápadu Necpalská dolina. Severným smerom sa nachádza Hradište () a Lysec (), východným Suchá (), Šoproň (), Borišov a Prierastlé (), južným Biela skala () a Nad Uhliskami () a západným Plavá (), Dedošová () a Jastrabské (). Vrch patrí do povodia rieky Váh, resp. jeho čiastkového povodia rieky Turiec, kde vodu odvádza z juhozápadných svahov Necpalský a zo severovýchodných Beliansky potok. Na vrchol nevedie značený turistický chodník. 
Výhľady.
Vrchol Osičného pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou možno pozorovať najmä okolité veľkofatranské vrcholy, no tiež časť Malej Fatry.
Prístup.
Na vrchol nevedie značený chodník, preto prístup je možný odbočením z chodníkov, vedúcich blízkymi dolinami:

</doc>
<doc id="683309" url="https://sk.wikipedia.org/wiki?curid=683309" title="Železničná stanica Jablonica">
Železničná stanica Jablonica

Železničná stanica Jablonica je železničná stanica v Jablonici. Leží na trati 116 Kúty – Trnava a odbočuje z nej trať 117 Jablonica – Brezová pod Bradlom. Stanica je elektrifikovaná striedavou sústavou 25kV 50Hz.
Koncesiu na výstavbu získala spoločnosť Uhorskej severozápadnej miestnej železnice (Magyar Eszaknyugati hélyi érdekú vasut) v roku 1897. Povolenie na odbočku do Brezovej pod Bradlom je z októbra 1898.
Doprava.
Na stanici sa nachádzajú 5 dopravných, 4 manipulačné, 7 ostatných koľají. V Jablonici je stanovisko dispečerov. Dispečer I. ovláda trať medzi Kútmi a Jablonicou a trať do Brezovej pod Bradlom. Dispečer II. ovláda trať medzi Trnavou a vchodovým návestidlom v Jablonici.

</doc>
<doc id="683310" url="https://sk.wikipedia.org/wiki?curid=683310" title="Železničná stanica Brezová pod Bradlom">
Železničná stanica Brezová pod Bradlom

Železničná stanica Brezová pod Bradlom je železničná stanica v Brezovej pod Bradlom. Je koncovou stanicou trate 117 Jablonica – Brezová pod Bradlom. Stanica nie je elektrifikovaná.
Doprava.
Na stanici sa nachádzajú 2 dopravné, 1 manipulačná a 2 ostatné koľaje. Počas výstavby Štefánikovej mohyly na Bradle z nej k stavbe viedla úzkorozchodná železnica s rozchodom 600 mm.
Stanica bola otvorená 6. septembra 1899. Osobná doprava do Brezovej pod Bradlom bola zastavená v roku 2003, chodia do nej iba občasné turistické či súkromné vlaky.
Film Konečná stanica.
Na stanici bol v roku 2004 natočený film Konečná stanica, ktorý režíroval Jiří Chlumský.

</doc>
<doc id="683312" url="https://sk.wikipedia.org/wiki?curid=683312" title="Červochvost">
Červochvost



</doc>
<doc id="683313" url="https://sk.wikipedia.org/wiki?curid=683313" title="Tichošľap">
Tichošľap



</doc>
<doc id="683315" url="https://sk.wikipedia.org/wiki?curid=683315" title="Martin Šafárik">
Martin Šafárik

Martin Šafárik (* 14. február 1983, Bratislava) je slovenský katolícky kňaz, maliar a operný spevák (bas).
Životopis.
Narodil sa 14. februára 1983 v Bratislave otcovi Antonovi a mame Helene ako druhý zo štyroch detí. V rokoch 19972002 absolvoval štúdium operného spevu na Cirkevnom konzervatóriu v Bratislave a účinkoval v Lúčnici ako aj v Schlosstheateri vo Viedni. Koncertné turné absolvoval so sláčikovým telesom "Strieborné struny" v Rakúsku, v USA a v Austrálii. Potom medzi rokmi 20032009 absolvoval štúdium na Teologickej fakulte Univerzity Komenského v Bratislave. Medzi rokmi 20032012 absolvoval súkromné štúdium maľby u akademického maliara Pavla Potočka. V roku 2009 bol vysvätený za diakona. V nasledujúcom roku bol vysvätený za kňaza a následne nastúpil svoju pastoračnú službu ako novokňaz v Skalici. Následne v rokoch 2011 – 2013 bol kaplánom v Rači. V rokoch 20132016 pôsobil ako kaplán v Podunajských Biskupiciach. Následne v roku 2016 pôsobil ako kaplán v Blumentáli v Bratislave. Následne v roku 2018 ako kaplán v Šamoríne. Od roku 2020 je farárom v obci Borský Svätý Jur.

</doc>
