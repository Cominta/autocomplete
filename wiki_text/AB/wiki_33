<doc id="222469" url="https://sk.wikipedia.org/wiki?curid=222469" title="Graeme Dott">
Graeme Dott

Graeme Dott (* 12. máj 1977, Larkhall, Škótsko) je od roku 1994 profesionálný hráč snookeru. Vyhral Majstrovstvá sveta v roku 2006. V roku 2007 vyhral turnaj China Open a dostal sa na druhé miesto vo svetovom rankingu no potom sa dostal pod vplyv depresií a stratil dobrú formu.
Biografia.
Skorá kariéra.
Po tom ako získal titul britského šampióna do 19 rokov v roku 1992, sa Dott stal profesionálom v roku 1994. Pomaly sa šplhal rankingami a do prvej svetovej šestnástky sa dostal v roku 2001, kde sa udržiava až doteraz. Za skoré úspechy sa považuje dosiahnutie štvrťfinále Welsh open v 1996, prvé kvalifikovanie na Majstrovstvá sveta v roku 1997, dosiahol finále Scottish Open 1999 a semifinále Grand Prix a Scottish Open v 2000.
Dott dosiahol svoje prvé bodované víťazstvo na Majstrovstvách sveta 2006. Predtým bol porazený vo finále na Regal Scottish Open v 1999, na British Open v 2001, na Majstrovstvách sveta v 2004 a Malta Cupe v 2005.
Svoju jedinú súťažnú 147 dosiahol v roku 1999 a British Open.
Majster sveta 2006.
Dott začal svoju cestu hladkým víťazstvom nad bývalým svetovým šampiónom Johnom Parrottom 10-3 a v druhom kole si poradil s veteránom Nigelom Bondom 13-9. Vo štvrťfinále sa stretol s Austrálčanom Neilom Robertsnom a po vedení 12-8 Robertson vyrovnal na 12-12 no Dott vyhral v tesnom rozhodujúcom frame a teda aj celkovo 13-12. V semifinále sa stretol s dvojnásobným šampiónom Ronniem O'Sullivanom s ktorým hral vyrovnanú partiu do druhej časti, po ktorej bolo 8-8. V tretej dokázal Ronnie uhrať iba jeden frame a tak Graeme vyhral ľahko 17-11.
Dott sa vo finále stretol s Petrom Ebdonom, s ktorým bojoval o 200 000£. Poslednú session zápasu začal Dott vedením 15-7 ale Ebdon vyhral šesť framov a zredukoval svoj deficit len na dva framy. Graeme nakoniec vyhral 18-14. Toto finále bolo najdlhším zápasom histórie a tiež zápasom s najneskorším koncom. Predchádzajúcim držiteľom rekordu bol finálový zápas Majstrovstiev sveta 1985 medzi Stevom Davisom a Dennisom Taylorom, ktorý skončil o 00:19 (GMT). Zápas Dott-Ebdon sa skončil ešte o polhodinu neskôr. Zápas trval tak dlho hlavne preto, lebo obe predpoludňajšie časti sa hrali len na šesť framov na rozdiel od iných turnajov, kde sa hrá na osem. Navyše 74 minútový 27. frame bol najdlhším framom histórie Majstrovstiev sveta. Prekonali 70 minútový rekord Kanaďana Cliffa Thorburna a Walesan Douga Montjoya, hráčov 80. rokov.
Externé odkazy.
[[Kategória:Škótski snookeristi]]

</doc>
<doc id="222474" url="https://sk.wikipedia.org/wiki?curid=222474" title="Vladimirska oblasť">
Vladimirska oblasť



</doc>
<doc id="222484" url="https://sk.wikipedia.org/wiki?curid=222484" title="Blunted on Reality">
Blunted on Reality

Blunted on Reality je debutový album americkej skupiny The Fugees.

</doc>
<doc id="222486" url="https://sk.wikipedia.org/wiki?curid=222486" title="Zoznam obcí v Poľsku">
Zoznam obcí v Poľsku

Toto je zoznam obcí (gmín, sg. gmina) v Poľsku.
DŚ: dolnosliezske, KP: kujavsko-pomoranské, LB: lubelské, LS: lubuské,&lt;br&gt; ŁD: lodžské, MP: malopoľské, MZ: mazovské, OP: opolské,&lt;br&gt; PK: podkarpatské, PL: podlaské, PM: pomoranské, ŚL: sliezske,&lt;br&gt; ŚK: svätokrížske, WM: varmsko-mazurské, WP: veľkopoľské, ZP: západopomoranské.
m: mestská gmina, mw: mestsko-vidiecka gmina, w: vidiecka gmina

</doc>
<doc id="222488" url="https://sk.wikipedia.org/wiki?curid=222488" title="The Miseducation of Lauryn Hill">
The Miseducation of Lauryn Hill

The Miseducation of Lauryn Hill je debutový sólo album americkej speváčky Lauryn Hillovej. Album bol v roku 1999 nominovaný na 11 cien Grammy, z čoho vyhral 5.
V roku 2003 mu televízna hudobná stanica VH1 udelila 37 miesto v ich rebríčku "Najlepší album v histórii". V tom istom roku v 2003, získal album 312. miesto v rebríčku, ktorý zostavil časopis "Rolling Stone", "500 najlepších albumov v histórii". 
A v roku 2005, ho Chris Rock zaradil na 23 miesto vo svojom rebríčku "Najlepších 25 Hip-hopových albumov v histórii". 

</doc>
<doc id="222489" url="https://sk.wikipedia.org/wiki?curid=222489" title="Dimitsána">
Dimitsána



</doc>
<doc id="222493" url="https://sk.wikipedia.org/wiki?curid=222493" title="Manday">
Manday



</doc>
<doc id="222494" url="https://sk.wikipedia.org/wiki?curid=222494" title="IFRS 5">
IFRS 5

IFRS 5: Dlhodobý majetok držaný na predaj a ukončené činnosti (v úvodnom zozname Nariadenia ES 1725/2003 omylom preložené ako "Viazané aktíva držané na predaj a prerušené operácie") je jeden z Medzinárodných štandardov finančného vykazovania. Nahradil Medzinárodný účtovný štandard IAS 35 – Ukončované činnosti. Uplatňuje sa od 1. januára 2005.
Cieľom tohto štandardu je stanovenie: 
Dlhodobý majetok na predaj.
Spoločnosť klasifikuje dlhodobý majetok ako majetok na predaj v tom prípade, ak ekonomický benefit z tohto majetku nebude vyplývať z jeho používania, ale z jeho predaja. V takom prípade sa tento majetok prestane odpisovať a zároveň ho spoločnosť prestane používať. Oceňuje sa buď účtovnou zostatkovou hodnotou alebo trhovou hodnotou zníženou o náklady na predaj, podľa toho, ktorá cena je nižšia.
Aby sa dlhodobý majetok mohol klasifikovať ako majetok na predaj, musí byť splnených niekoľko podmienok:
Aktíva na predaj sa v Súvahe vykazujú osobitne ako obežné aktíva.
Ukončené činnosti.
Ukončená činnosť je komponent účtovnej jednotky, ktorý sa buď vyradil, alebo sa preklasifikoval ako majetok držaný na predaj a zároveň:

</doc>
<doc id="222495" url="https://sk.wikipedia.org/wiki?curid=222495" title="Victor Helical Scan">
Victor Helical Scan



</doc>
<doc id="222499" url="https://sk.wikipedia.org/wiki?curid=222499" title="Graciola lekárska">
Graciola lekárska

Graciola lekárska (lat. "Gratiola officinalis") je rastlina z čeľade krtičníkovité ("Scrophulariaceae").

</doc>
<doc id="222500" url="https://sk.wikipedia.org/wiki?curid=222500" title="Gratiola officinalis">
Gratiola officinalis



</doc>
<doc id="222507" url="https://sk.wikipedia.org/wiki?curid=222507" title="Rudolf Mock">
Rudolf Mock

Rudolf Mock (* 28. december 1943, Bratislava† 22. august 1996, Modrý Kameň) bol slovenský geológ, paleontológ, vysokoškolský pedagóg a horolezec.
Životopis.
Študoval na gymnáziu v Bratislave, ktoré ukončil maturitou v roku 1961. Následne pokračoval v štúdiu na Prírodovedeckej fakulte Univerzity Komenského. Už ako univerzitný študent bol členom československého horolezeckého reprezentačného družstva. Po skončení vysokoškolského štúdia v roku 1966 nastúpil na Katedru geológie a paleontológie Prírodovedeckej fakulty Univerzity Komenského ako asistent a od roku 1969 ako odborný asistent. V roku 1971 získal titul RNDr.
Na radu profesora Andrusova sa venoval na Slovensku dovtedy nie veľmi známemu výskumu fosílnej fauny konodontov, čo využil pri zónovaní triasu a riešení paleogeografických problémov. V roku 1973 spolu s Heinzom Kozurom publikoval nové stratigrafické informácie o meliatskej jednotke, vtedy radenej ku gemeriku a preukázal tiež existenciu silického príkrovu. Pokračovanie výskumov viedlo k zisteniu, že meliatska jednotka je subdukčnou melanžou po uzavretí triasového oceánu, ktorý subdukoval v jure pri kimérskej kolízií. Objav tzv. Meliatskeho oceánu podstatne zmenil chápanie vzniku Vnútorných Západných Karpát. Tento fakt bol o to významnejší, že predchádzal jeho objaveniu v podstatne lepšie prebádaných Východných Alpách. Mock sa tiež podieľal aj na vymedzovaní pokračovania meliatskej jednotky v alpskej oblasti. Charizmatickým spôsobom prednášania, otvorenosťou a komunikatívnosťou vzbudzoval veľké sympatie študentov. Vychoval viac ako 20 diplomantov, z ktorých viacerí sa stali elitou jednej generácie slovenskej geológie.
V rokoch 19901994 vykonával funkciu vedúceho Katedry geológie a paleontológie na Prírodovedeckej fakulte Univerzity Komenského. Účastnil sa viac než 13 expedícií do krajín Ázie, Severnej Afriky, ale aj na Sicíliu či Island. Aktívne spolupracoval na výrobe filmov z týchto ciest. Ako predseda komisie na ochranu geologických javov SZOPK sa podieľal na zlepšení ochrany viacerých geologických objektov na Slovensku. V roku 1994, kvôli dezilúzií z pomerov v školstve odišiel z Prírodovedeckej fakulty, kde až do roku 1996 pôsobil iba ako externý pracovník. Dva semestre externe prednášal na univerzite v rakúskom Innsbrucku. Bol autorom alebo spoluautorom vyše 60 vedeckých publikácií, z ktorých bolo 25 uverejnených v zahraničných odborných časopisoch.
Tragicky zahynul pri výškových prácach na kostole v Modrom Kameni 22. augusta 1996.
Významné práce.
Publikoval viac než 60 vedeckých prác. Medzi najvýznamnejšie patria:
Ocenenie.
Je po ňom pomenovaná ulica v Bratislavskej Mlynskej doline.

</doc>
<doc id="222509" url="https://sk.wikipedia.org/wiki?curid=222509" title="Vnútornosti">
Vnútornosti



</doc>
<doc id="222515" url="https://sk.wikipedia.org/wiki?curid=222515" title="Fountain of Tears">
Fountain of Tears

Fountain of Tears je americká hudobná skupina založená v roku 1995, hrajúca progresívny metal s prvkami gotického rocku.

</doc>
<doc id="222516" url="https://sk.wikipedia.org/wiki?curid=222516" title="Jaroslav I. (Kyjevská Rus)">
Jaroslav I. (Kyjevská Rus)

Jaroslav I. Múdry (* 978, † 20. február 1054, Vyšgorod, Ukrajina) zvaný aj Jaroslav Hladenica, syn Vladimíra I. Veľkého a polackej kňažnej Rognedy, od roku 987 - 1010 knieža Rostovsko-suzdaľského kniežatstva, 1010 - 1034 novgorodské knieža a v rokoch 1016 - 1018 a 1019 - 1054 knieža Kyjevskej Rusi.
Vláda.
Vládu kniežaťa Jaroslava I. Múdreho možno považovať za vrcholné obdobie Kyjevskej Rusi. Panovník rozvíjal a zdokonaľoval mnoho vecí, ktoré začal jeho predchodca Vladimír I. Veľký. Ako jeho otec, tak aj on pokračoval v expanzívnej politike jeho už beztak veľkej krajiny. Pod svoju vládu získal územia na západ od Kyjevskej Rusi, ktoré obývali Poliaci v období tzv. vnútornej smuty, podrobil si pobaltské kmene a porazil Pečenegov. Výsledkom jeho expanzívnej politiky bola rozloha Staroruského štátu, ktorý siahal od rieky Oka až ku Karpatom. Jeho vojenské úspechy zatienila prehra v boji proti Byzantskej ríši, ktorá bola jeho poslednou vojnou proti byzantskému panovníkovi.
Gro Jaroslavovej politiky sa opieralo predovšetkým o dosiahnuté výsledky v oblasti vnútornej politiky. Vďaka jeho podpore rýchlo vzrastala cirkev - zakladali sa mnohé kláštory a chrámy, ktoré sa neskôr stali centrami kultúry a náboženského života obyvateľov Kyjevskej Rusi, ktorí sa čím ďalej tým viac urbanizovali.
Najväčším úspechom Jaroslava I., za ktorý mu bola prisúdená prezývka Múdry, bolo vytvorenie prvých jednotných zákonov Kyjevskej Rusi - tzv. Ruská pravda, - ktoré sa stali právnym kódexom celej krajiny. V nich sa nielenže zákony systematizovali, ale sa aj menili, čoho dôkazom bola zvýšená zainteresovanosť panovníka o život svojho ľudu.
Rostovské knieža.
Svedectvá o jeho živote v prvých rokoch 11. storočia, kedy panoval v Rostovsko-Suzdaľskom kniežatstve majú skôr legendárny charakter. S týmto obdobím sa často zvykne spájať založenie mesta Jaroslavľ (1010). Podľa legendy bolo mesto postavené na mieste, kde panovník zabil bojovou sekerou svätého zviera (medveďa) a v jeho blízkosti nad riekou Volga na ťažko prístupnom mieste prikázal postaviť drevenú usadlosť, ktorú po sebe pomenoval.
Existujú však aj ďalšie predpoklady, ktoré hovoria o založení mesta. Predpokladá sa, že mesto bolo postavené kvôli obrane mesta Rostov. Prvá zmienka o meste, ktorú zachytil autor Povesti dávnych liet Nestor, pochádza až z roku 1071 a viaže sa k povstaniu smerdov.
Novgorodské knieža.
Po smrti svojho staršieho brata Vyšeslava Vladimiroviča (podľa niektorých údajov v roku 1011) ho Vladimír I. posadil na trón v Novgorode a prinútil ho, aby mu každoročne platil daň vo výške 2000 hrivien striebra. Jaroslav I. však nesúhlasil.
Boje o trón Kyjevskej Rusi.
Prvú vojnu o kyjevský trón (1016) vyhral Jaroslav I., hoci jeho brat sa nevzdával a ešte dvakrát (s Pečenegmi a s vojskom Boleslava I. Chrabrého) zaútočil.
V roku 1018 zať Sviatopolka I. s pomocou Boleslava I. Chrabrého porazil Jaroslavove vojská pri brehoh rieky Bug a obsadil Kyjev. Boleslav I. sa v ňom pokúsil získať trón, ale nahnevaní Kyjevčania začali poľskú armádu vraždiť. Boleslav I. bol nútený z mesta zutekať a nechať Sviatopolka I. ďalej bojovať samého.
Jaroslav I. po druhej porážke chcel utiecť z krajiny, ale novgorodčania ho presvedčili, aby znova bojoval o trón proti Boleslavovi I. a Sviatopolkovi I.. Na jar roku 1019 teda uskutočnil novú vojnu proti Sviatopolkovi I. a po jeho víťazstve v nej (ako vyznamenanie za víťazstvo dostal titul Veľké knieža kyjevské) a smrti svojich bratov Borisa a Gleba (1015 a 1017) sa pre istotu na istý čas utiahol do Novgorodu, kde ho v roku 1036 na novgorodskom tróne vystriedal jeho syn Vladimír Jaroslavič.
Knieža Kyjevskej Rusi.
V roku 1036 zvíťazil v boji proti Pečenehom a oslobodil Kyjevskú Rus od ich nájazdov na jeho krajinu. Na počesť víťazstva nad týmto kmeňom dal v Kyjeve preto postaviť Chrám svätej Sofie, ktorý po maliarskej stránke dokrášlili tí najlepší umelci a maliari z Konštantínopola.
V tom istom roku sa stal panovníkom vo väčšej časti Kyjevskej Rusi, keď pod vládu jeho príbuzného Brjačislava I. (1003 - 1044) a neskôr Vseslava II. Polackého (1044 - 1068) patrilo iba Polacké kniežatstvo.
V roku 1038 napadol Jotvínov a o dva roky neskôr (1040) vpadol na územie Litvy, kde sa zdržal do roku 1044.
Otázka určenia následníka trónu Kyjevskej Rusi.
Čoskoro pred svojou smrťou sa Jaroslav I. začal zaoberať pálčivou otázkou, ktorá trápila aj jeho otca Vladimíra I. Veľkého, a to systémom nástupníctva ďalších panovníkov na trón Kyjevskej Rusi tak, aby medzi nimi nevznikli tradičné rozbroje, ktoré sa vždy objavili po tom, ako panovník krajiny zomrel. V otázke rozdelenia území Staroruského štátu sa riadil princípom prvorodeného syna v rodine. Na základe tohto princípu krajinu rozdelil na päť menších častí. Najstarší - Izjaslav Jaroslavič - zdedil Kyjev a Novgorod spolu s ich okolitým územím. Sviatoslav Jaroslavič získal Černigov, tretí syn Vsevolod Jaroslavič Perejaslav a štvrtý syn Vjačeslav Jaroslavič Smolensk. Najmladší syn - Igor Jaroslavič - vládol vo Vladimírsko-volynskom kniežatstve.
Záhadný dátum srmti.
Jaroslav I. Múdry umrel 20. februára 1054 (5. marec 1054 podľa juliánskeho kalendára) v meste Vyšgorod v rukách jeho syna Vsevoloda I..
V rokoch 1936, 1939 a 1964 vedci uskutočnili rad výskumov, v ktorých podrobili hrobku Jaroslava I. Múdreho hlbokej sondáži. Zistilo sa, že knieža bolo vysoké 172 - 175 cm (pravá noha bola o niečo dlhšia ako ľavá) a tiež, že bolo chromé. Jedna verzia tvrdí, že od narodenia, druhá zastáva názor, že panovník ochrnul po niektorej z bitiek.
Prvá revolúcia na území Ukrajiny (1068).
Po smrti Jaroslava I. Múdreho sa k vzrastajúcim sociálnym sporom v roku 1068 pridala aj revolúcia na Ukrajine. Nespokojní kyjevčania zvrhli z trónu Izjaslava Jaroslaviča, vyhnali ho z mesta a za nového panovníka Kyjevskej Rusi vymenovali jeho príbuzného Vseslava II. Polackého. Navyše na Ukrajinu zo stepí znova zaútočili kočovné kmene Polovcov a Pečenegov, ktorí niekoľkokrát zaútočili na Kyjev a zničili obchodné cesty, ktoré viedli po Dnepri. Hoci sa Izjaslavovi podarilo vrátiť a povstalcov skrotiť, udalosti roka 1068 vstúpili do dejín Kyjevskej rusi a stali sa jej dôležitým medzníkom. Revolúcia roku 1068 na Kyjevskej rusi bola prvá hodnoverne zdokumentovaná revolúcia na ukrajinskom území.
Historický význam osobnosti.
O Jaroslavovi I. je známe, že kvôli udržaniu pokoja na severnej hranici svojej krajiny, každoročne posielal Varjagom 300 hrivien striebra. Túto sumu peňazí bol však priveľmi malý a skôr symbolický, zabezpečoval však mier s týmto kmeňom Vikingov a ochranu severných území Kyjevskej Rusi.

</doc>
<doc id="222517" url="https://sk.wikipedia.org/wiki?curid=222517" title="Brest (Bielorusko)">
Brest (Bielorusko)

Brest (, ; historický názov Brest-Litovsk) je mesto v juhozápadnom Bielorusku, administratívne centrum Brestskej oblasti a Brestského okresu. Má 350 616 obyvateľov.
Mesto sa nachádza v juhozápadnej časti oblasti pri sútoku riek Muchavec a Západný Bug, na štátnej hranici s Poľskom. Je významnou križovatkou železničnej a cestnej dopravy, riečny prístav na rieke Muchavec.
Dejiny.
História mesta je spojená s jeho dôležitou polohou blízko hraníc troch krajín; Bieloruska, Poľska a Ukrajiny.
Mesto je známe tým, že tu bola v roku 1596 uzatvorená Brestská únia, ktorou Kyjevská pravoslávna metropolia obnovila svoju jednotu s Katolíckou cirkvou.
V roku 1915, počas prvej svetovej vojny, bolo mesto vypálené ustupujúcimi ruskými jednotkami. Dňa 3. marca 1918 bola v meste podpísaná mierová zmluva medzi Ruskom a Nemeckom, známa ako brestský alebo brest-litovský mier.
Počas Poľsko-sovietskej vojny sa v februári 1919 dostal vtedajší Brest-Litovsk pod kontrolu Poliakov. Dňa 2. augusta 1920 ho pri protiofenzíve získala Červená armáda, ale 18. augusta ho po porážke v bitke pri Varšave získali Poliaci späť. Po skončení Rižských jednaní zostal súčasťou poľského územia. V tej dobe bolo mesto premenované na Brest nad Bugom (Брест-над-Бугом) a stalo sa centrom Poleského vojvodstva.
Dňa 14. septembra 1939 pri útoku na Poľsko do mesta vstúpil nemecký XIX. motorizovaný zbor. Ráno 17. septembra sa Nemcom Brestská pevnosť vzdala. Dňa 22. septembra Nemci Brest odovzdali na spoločnej slávnostnej prehliadke do rúk sovietskej 29. tankovej brigády.
Dňa 22. júna 1941 bolo mesto ako jedno z prvých vystavené útoku nacistických vojsk. Napriek tomu, že bolo mesto v priebehu dňa obkľúčené, sa jednotky držiace Brestskú pevnosť vytrvale bránili. Poslední obrancovia sa vzdali do nemeckých rúk v novembri, niekoľko mesiacov po tom, čo si bol vzdorujúcu pevnosť pozrieť osobne Hitler. Počas nemeckej okupácie zahynulo 40 000 obyvateľov mesta.
Mesto bolo oslobodené 28. júla 1944 počas lublinsko-brestskej operácie vojskami 1. bieloruského frontu. Podľa výsledkov Jaltskej konferencie vo februári 1945 bol Brest pričlenený k Bieloruskej SSR a stal sa súčasťou ZSSR.
8. mája 1965 bol Brestskej pevnosti udelený titul hrdinská pevnosť.
Partnerské mestá.
zdroj: 

</doc>
<doc id="222519" url="https://sk.wikipedia.org/wiki?curid=222519" title="Holub sťahovavý">
Holub sťahovavý

Holub sťahovavý alebo sťahovavec ostrochvostý alebo hrdlička sťahovavá (Ectopistes migratorius) je vyhynutý druh z čeľade holubovité.
Holub sťahovavý bol pravdepodobne jedným z najhojnejšie sa vyskytujúcim vtákov na zemi. V obrovských kŕdľoch obýval listnaté lesy východne od Skalistých hôr v Severnej Amerike. Počty tohto druhu vtáka dosahovali až dve miliardy jedincov a odhaduje sa, že ich počet bol na úrovni 40 % počtu všetkých severoamerických vtákov. 
Po osídlení Ameriky bielymi prisťahovalcami boli tieto vtáky lovené pre mäso, ale aj pre zábavu. Stavy týchto vtákov začali rýchlo klesať. Posledný divo žijúci holub sťahovavý bol zastrelený v roku 1900 a posledný jedinec tohto druhu uhynul v roku 1914.
Opis.
Holub sťahovavý bol štíhly, ale pomerne veľký vták s nápadne dlhým chvostom. Periu tohto holuba dominovala šedomodrá farba, samce boli sfarbení nápadnejšie. 
Dúhovka očí, zobák a nohy holuba sťahovavého boli červené. Boli to rýchli a obratní letci.
Spôsob života.
Holub sťahovavý bol sociálnym druhom, ktorý žil v obrovských kŕdľoch v Severnej Amerike. 
Prírodovedec Alexander Wilson pozoroval ešte na začiatku 19. storočia kŕdeľ týchto vtákov, v ktorom bolo podľa jeho odhadu 2 230 272 000 jedincov. Podľa dobových správ boli kŕdle týchto holubov také veľké, že dokázali zatieniť slnko a pod ich váhou sa lámali stromy, na ktoré sadali. 8. apríla 1873 bol v americkom štáte Michigan pozorovaný kŕdeľ, ktorého prelet jedným miestom trval od 07:30 rána do 16:00 popoludní. Kŕdle týchto holubov v roku 1870, v čase, keď už začali ich stavy klesať, boli okolo 1 600 metrov široké a dlhé.
Počas leta títo vtáci obývali listnaté lesy na východ od Skalistých hôr, kde nachádzali dostatok potravy. Ich hlavnou potravou boli žalude a bukvice. V zime sa tieto holuby sťahovali do južných častí Severnej Ameriky.
Holuby sťahovavé sa rozmnožovali v obrovských kolóniách, niektoré boli až široké a až dlhé, pričom na jednom strome bolo až 90 hniezd. Pod ich tiažou sa lámali aj hrubšie vetvy. 
Pri naštartovaní pudu rozmnožovania a stavania hniezda, párenia a kladenia vajec týchto vtákov bolo potrebné aby bola veľké koncentrácia jedincov tohto druhu na jednom mieste. Ich úbytok a zníženie stavov pod kritickú úroveň spôsobili, že sa tento druh holubov prestal rozmnožovať a tento činiteľ sa stal aj dôvodom, prečo nebolo možné odchovať a rozmnožiť ho v zajatí.
Na rozdiel od iných druhov samica holuba sťahovavého znášala iba jedno biele vajce. Pri inkubácii sa pár holubov striedal a mláďa sa vyliahlo za dva týždne. Spočiatku bolo toto mláďa kŕmené výmeškom z hrvoľa, tzv. „holubím mliekom“, neskôr natrávenými, zmäknutými žaluďmi a bukvicami. Mláďa rýchle rástlo a po 14 dňoch svojou hmotnosťou predbehlo rodičov. Dospelé holuby potom kolóniu opustili a mláďatá, ktoré zostali náhle bez potravy za tri až štyri dni schudli natoľko, že mohli samy lietať a osamostatniť sa.
Okrem jastrabov a orlov nemali holubi sťahovaví iných prirodzených nepriateľov.
Vyhubenie.
Už pôvodní obyvatelia nového sveta lovili holuby sťahovavé a hlavne ich mláďatá pre ich chutné mäso a toto mäso sa stalo spestrením jedálnička aj pre prisťahovalcov z Európy. Lov tieto obrovské populácie vtáctva sprvoti veľmi neohrozoval, no v roku 1830 sa stal odstrel holubov neoficiálnou disciplínou v streľbe na pohyblivý terč. V kombinácii s hromadným lovom pre mäso, odstrel a odchyt do sietí sa stalo, že v roku 1850 začal byť pokles stavu týchto vtákov badateľný.
Posledným ortieľom nad osudom tohto druhu bolo postavenie železnice, ktorá umožnila masový pohyb lovcov, ktorí sa špecializovali na ich lov, ktorý bol výnosný aj napriek tomu, že ulovený kus holuba sťahovavého sa predával iba po dva centy za kus. 
Začalo sa hromadné zabíjanie týchto vtákov, holuby boli po miliónoch strieľané na svojich hniezdiskách. Vyrušovanie počas hniezdenia spôsobilo, že vtáci svoje hniezda predčasne opúšťali a populácia sa prestávala obnovovať. V roku 1855 bolo len do New Yorku poslaných 300 000 ulovených holubov. Len v jediný deň 23. júna 1860 bolo v Rapids v Michigane zabitých 235 200 vtákov. V roku 1874 bolo v Oceana County (tiež Michigan) ulovených milión holubov a o dva roky neskôr počas vrcholu sezóny bolo za jediný týždeň postrieľaných 400 000 vtákov tohto druhu a za celý rok padlo 1 600 000 jedincov. V roku 1878 bolo na jednom hniezdišti za jeden deň zabitých niekoľko desiatok tisíc vtákov. Aby bola uspokojená požiadavka trhu, mŕtve holuby boli po miliónoch odosielané vlakom do veľkých miest na východnom pobreží. 
V rozpätí rokov 1850-1880 neprebehlo úspešne množstvo hniezdení druhu. Populácia holubov sťahovavých zostarla a prudko klesala. Vplyvom lovu a odlesňovania boli tieto vtáky vytláčané na sever a západ krajiny, do menej vhodných podmienok, kde sa prestávali rozmnožovať. 
V roku 1888 bol pozorovaný posledný veľký kŕdeľ týchto vtákov. V roku 1896 sa zlietlo k poslednému hromadnému hniezdeniu blízko Bowling Green v štáte Ohio 250 000 holubov sťahovavých. Správa o tomto hniezdisku sa rýchlo rozšírila medzi lovcami. Počas lovu v ňom padlo za obeť 240 000 kusov, 100 000 mláďat zahynulo. Mŕtvoly vtákov boli naložené do vlaku, ktorý sa vykoľajil. 200 000 mŕtvych vtákov bolo vyklopených do rokliny, kde zhnili. 
Nažive zostalo posledných 5 000 jedincov, ktoré ale nikdy nezahniezdili. Holubi sťahovaví sa ako druh už nedali zachrániť. Posledný divožijúci holub sťahovavý bol zastrelený v Ohiu 24. marca 1900.
Z miliardových kŕdľov prežila malá skupina holubov sťahovavých v zoologickej záhrade v Cincinnati. V roku 1909 zostali iba dva samce a jedna samica. Prvý samec uhynul v roku 1910, smrťou druhého v roku 1912 sa skončili všetky nádeje na záchranu tohto druhu. Posledný holub sťahovavý, samica menom Martha, zahynula 1. septembra 1914.

</doc>
<doc id="222520" url="https://sk.wikipedia.org/wiki?curid=222520" title="Sviatoslav I.">
Sviatoslav I.

Sviatoslav I. Igorevič (* 942, Kyjev, Ukrajina – † 972, pri Dnepri, Ukrajina) bol kniežaťom Kyjevskej Rusi v rokoch (945/962 – 972).
Ruský historik Nikolaj Karamzin ho nazval Alexandrom Macedónskym ruských starovekých dejín. Podľa slov Borisa Rybakova "„Sviatoslavove pochody z rokov 965 – 968 symbolizujú jednotu a silu úderu jeho vojska, ktoré dosiahlo expanziu územia panovníka od stredného toku Volgy až po Kaspické more a ďalej k Severnému Kaukazu a od pobrežia Čierneho mora k balkánskym územiam Byzantskej ríše.“"
Formálne sa Sviatoslav I. stal kniežaťom Staroruského štátu už ako 3-ročný, keď v roku 945 umrel jeho otec Igor I., samostatne však vládol až od roku 960. Dovtedy za neho vládla jeho regentka Oľga, ktorá ho na tróne zastúpila aj počas jeho dlhotrvajúcich vojenských ťažení v oblasti Balkánskeho polostrova.
Po návrate z vojenského ťaženia z Bulharska ho v roku 972 zavraždili príslušníci kmeňa Pečenehov niekde v oblasti rieky Dneper.
Pôvod.
Podľa letopisu Povesť dávnych liet bol jediným dieťaťom kyjevského kniežaťa Igora I. Rurikoviča a jeho ženy Oľgy. Rok jeho narodenia nie je nie je presne známy. Podľa Ipatievskeho letopisu Povesti dávnych liet sa narodil v roku 942, ale v druhých prepisoch povesti (Lavrentijský letopis) takýto záznam neexistuje.
V ruskej literatúre sa spomína aj rok 920, ktorý označil Vasilij Tatiščev za správny na základne odvolania sa na Rostovské a Novgorodské manuskripty.
Meno.
Sviatoslav I. sa stal prvým hodnoverne známym kyjevským kniežaťom so slovanským menom, hoci jeho rodičia mali škandinávske mená (Igor I. = Ingvar a Oľga = Helga).
V byzantských kronikách z 10. storočia sa jeho meno spomína pod názvom Σφενδοσθλάβος (Sfendoslabos), odkiaľ historici (počínajúc Tatiščevom) odvodzujú spojenie škandinávskeho mena Sven (po dánsky: "Svend", staroislandsky: "Sveinn", po švédsky: "Sven") so slovanskou kniežacou koncovkou mena "-slav". Ale predponou "Svent-" sa začínajú aj mnohé iné mená a v slovanskej kultúre aj mená na "Свят-".
Podľa etymologického slovníka Maxa Vasmera začiatočná časť týchto dvoch mien má počiatky v pravoslávnom korene slova *svętъ, ktoré po strate nosových samohlások v staroslovienskom jazyku dalo základ dnešnému východoslovanskému slovu "свят-" alebo "святой" (po slovensky: "svätý").
Pri mene Sviatoslava I. je pozoruhodné, že prvá časť jeho mena ("Sviat-") korešponduje so škandinávskymi menami jeho matky Oľgy a kniežaťa Olega (staroislandsky: "Helgi", "Helga", po rusky: "святой", "святая" a po slovensky: "svätý", "svätá") a druhá časť ("-slav") s menom Rurika (staroislandsky: "Hrorekr", po rusky: "славой могучий", po slovensky: "slávou mocný") čo zodpovedá ranostredovekej tradícii uctievania si pri zvolaní mena druhých príslušníkov kniežacej rodiny. Ale niektorí historici takéto odvodenie prekladu z jedného jazyka do druhého spochybňujú. Ženskú formu mena Sviatoslav (Sviatoslava) nosila sestra dánskeho a anglického kráľa Knuta Veľkého, ktorej matka bola pôvodom z poľského rodu Piastovcov.
Detstvo a panovanie v Novgorode.
Najstaršia písomná zmienka o detstve Sviatoslava I. sa datuje do roku 944 a hovorí sa o nej v rusko-byzantskej zmluve kniežaťa Igora I.
V roku 945 Igora I. kvôli problémami s vysokými daňami zavraždili Drevľania. Jeho manželka Oľga sa stala regentkou svojho 3-ročného syna, ktorý o rok neskôr (946) pomstil smrť svojho otca.
"„…hodiac kopiju do davu Drevľanov, kopija preletela pomedzi uzdu koňa a udrela koňa do nôh, a to bol ešte Sviatoslav malé dieťa. I povedali Sveneld (vojvoda) a Asmud (pomocník): „Knieža už začalo vládnuť, družina, nasledujme knieža!““"
Igorova družina porazila Drevľanov a následne si ich Oľga podmanila.
Podľa záznamov v Nestorovom letopise sa Sviatoslav I. počas svojho detstva zdržiaval pri matke v Kyjeve. Tento fakt však protirečí zisteniu známeho byzantského imperátora Koštantína VII., ktorý v jednej zo svojích prác z roku 949 napísal: "„Prídúci z Ruska do Konštantínopolu poslovia, cestovali z Nemogardu spolu so svojimi panovníkmi – Sfendoslavom, synom Igora, vládcu Ruska.“"
Začiatok samostatnej vlády.
Oľga sa po prijatí kresťanstva snažila svojho syna obrátiť na svoju vieru. Sviatoslav I. však do konca svojho života ostal pohanom a odvolával sa na to, že ak by bol pokrstený, stratil by vo svojej družine autoritu. Ako však opisujú udalosti v Povesti dávnych liet, vzťah Sviatoslava I. k novej viere bol ľahostajný. Nestaral sa do nikoho, kto sa rozhodol prijať krst, naopak, smial sa.
V roku 959, ako je zaznamenané v jednej západoeurópskej kronike, kňažnú Oľgu navštívili poslovia kráľa Východofranskej ríše Otta I. Veľkého, aby sa dohodli na otázke pokrstenia Kyjevskej Rusi. Takú, priam existenčnú otázku, mohol riešiť iba panovník Staroruského štátu, ktorým bola v roku 959 Oľga. Misia poslov Otta I. bola neúspešná, pretože sa nezhodovala s antikresťanskými presvedčeniami Sviatoslava I..
Sviatoslav I. začal samostatne vládnuť okolo roku 960. O jeho prvých krokoch v roli panovníka Kyjevskej Rusi Nestorov letopis hovorí:
"„Keď Sviatoslav vyrástol a zmužnel, začal zbierať mnoho chrabrých vojakov, i bystrým bol, i mnoho bojoval. Počas svojich vojenských ťažení neniesol so sebou žiadne vozy, ani kotly na varenie mäsa, ale len tenko narezané konské mäso alebo zverinu, hovädzinu upečenú na uhlí, ktorú tak jedol; nemal stan, ale spal na svojom tielku a ako vankúš používal sedlo z koňa, – takí istí boli aj jeho vojaci. I posielal ich do iných zemí so slovami: „Knieža Sviatoslav vás chce napadnúť!““"
Ťaženie na Chazarov.
Povesť dávnych liet hovorí, že v roku 964 sa knieža Sviatoslav I. "„pobral po rieke Oka a Volga na Viatičov.“" Andrej Sacharov vo svojom diele však poznamenáva, že v letopise nejde o žiadne podmanenie si niekoho, je však veľmi pravdepodobné, že Sviatoslav nestrácal sily v boji proti Viatičom, nakoľko jeho hlavným cieľom bol chanát Chazarov, na ktorý podľa Nestorovho letopisu zaútočil v roku 945.
"„V roku 6473 (965). Sviatoslav I. zaútočil na Chazarov. Keď sa dozvedel, že mu Chazari idú naproti na čele so svojím kniežaťom Kaganom, pripravili sa na boj, i v bitke porazil Sviatoslav Chazarov, a hlavné mesto ich – Sarkel – si podmanil. I porazil Alanov a Kasogov.“"
Súčasník udalostí Ibn-Chaukal hovorí o Sviatoslavovom ťažení na Chazarov oveľa neskôr, a tiež hovorí o vojne s Povolžským Bulharskom, ktorá nie je potvrdená druhými zdrojmi.
"„Bolgar – mesto neveľké, nemá veľa okresov a bol známy tým, že bol bránou [vyššie uvedených] štátov, i spustošili ho Rusi a pobrali sa na Chazarov, Samandar a Itil v roku 358 (968/969) a išli potom do krajiny Rum i Andaluz… I al-Chazar – krajina, a je tam aj mesto, ktoré sa volá Samandar a on v priestore medzi ním a mestom Bab al-Baba, i boli v ňom nespočetné sady…, nuž prišli sem Rusi a z mesta toho že nezostal žiaden vinič, žiadne hrozno.“"
Novoceľcev predpokladá, že nakoľko územie Povolžského Bulharska bolo nepriateľským štátom Chazarského chanátu, nie sú známe žiadne archeologické potvrdenia o jej zruinovaní v 60. rokoch 8. storočia. Žiadna vojna, do ktorej by bol Sviatoslav I. zatiahnutý, tu teda nebola a letopisec Ibn-Chaukal si ju jednoducho pomýlil s Bulharskom na Dunaji (tzv. Dunajské Bulharsko). Vojnu Sviatoslava I. v tejto oblasti Ibn-Chaukal spomína pri ťažení na Rum (Byzantská ríša).
Po porážke oboch štátov a spustošení ich miest, knieža Sviatoslav I. porazil aj Alanov a Kasogov, obsadil mesto Semender. Presná chronológia Sviatoslavovho postupu však neexistuje a historici sa na ňom nevedia dohodnúť.
Sviatoslavovi I. sa Chazarský chanát nielen zničiť, ale pokúšal sa na jeho území upevniť si svoju vládu. Oblasť mesta Tmutrakan sa stala súčasťou Kyjevskej Rusi a na mieste ruín Sarkelu dal postaviť usadlosť Biela Veža.
O rok neskôr (966) Povesť dávnych liet ešte hovorí o porazení a každoročnom zdaňovaní Viatičov. Byzantské krnoky však o udalostiach v Kyjevskej Rusi zaryto mlčia. Byzantská ríša však mala záujem na zničení Chazarského chanátu, o čom svedčí aj spojenectvo kyjevského kniežaťa s Byzantskou ríšou a účasť ruskej armády vo vojenskej expanzii Nikefora II. Foku na Kréte.
Ťaženie proti Bulharom.
Vojna proti prvej bulharskej ríši (968 – 969).
V roku 967 vypukol medzi Byzantskou ríšou a prvou bulharskou ríšou ozbrojený konflikt, príčinu ktorého rôzne zdroje vykladajú inak. Podľa najrozšírenejšej verzie konfliktu v roku 967 – 968 byzantský imperátor Nikefor II. Foka poslal Sviatoslavovi telegram a zlata, čím chcel docieliť, aby Sviatoslav I. zaútočil na Byzantskú ríšu a Bulharov, a aby sa splnili jeho slová, ktoré povedal: "„Bulharské kráľovstvo padne pričinením sa cudzích rúk.“" Zároveň bude Kyjevská Rus značne oslabená a nebude si môcť brúsiť zuby na zisk kolónií Byzantskej ríše na Krymskom polostrove.
Posol byzantského imperátora sa so Sviatoslavom I. dohodol na antibulharskom zväze, no zároveň ho poprosil, aby zbavil Nikefora II. byzantského trónu. O tom byzantskí kronikári hovoria nasledovné:
"„Kalokir sľúbil veľké, nekonečné poklady, ktoré mohol Sviatoslav I. po smrti byzantského panovníka zdediť a tiež právo na podmanené bulharské zeme.“"
V roku 968 Sviatoslav I. vtrhol na územie bulharskej ríše a po bitke proti nim sa ustanovil v ústí rieky Dunaj do mesta, kam mu posielali "„daň od Grékov“".
V rokoch 968 – 969 Kyjevskú Rus napadli kmene Pečenehov.
Počas pobytu Sviatoslava I. v Kyjeve umrela jeho matka – kňažná Oľga – a „nový“ panovník v záujme rozmiestenia svojho vplyvu v krajine na kyjevský trón posadil svojho syna Jaropolka I., k Drevľanom poslal Olega Sviatoslaviča a do Novgorodu Vladimíra I. Po týchto machináciách na tróne sa vrátil späť do Bulharska so slovami:
"„Nechcem viac žiť v Kyjeve. Chcem žiť v Preslave na Dunaji, pretože tam je stred zeme mojej, tam sa nachádza všetka dobrota – od Grékov zlato, víno, ovocie, mäso – od Čechov a Uhrov striebro a kone a od Rusov kožušina a vosk, i meď, i potomstvo.“"
Preslav v letopise na Dunaji nie je presne identifikovaný. Niekedy ho stotožňujú s Preslavom, alebo s riečnym prístavom na Dunaji – Malý Preslav.
Byzantské kroniky vojnu medzi Sviatoslavom I. a panovníkom prvej bulharskej ríše opisujú veľmi skúpo. Po tom, ako Sviatoslavovo vojsko zruinovalo mesto Silistra v severovýchodnej časti dnešného Bulharska, obsadilo aj hlavné mesto bulharskej ríše – Veliki Preslav – a bulharský cár Peter I. bol nútený podpísať mierovú zmluvu. Jeho následníka – Borisa II. – Sviatoslav I. zajal.
Vojna proti Byzantskej ríši (970 – 971).
Bojujúci Peter I. poprosil panovníka Byzanstskej ríše o pomoc. Nikefor II. Foka bol veľmi znepokojený Sviatoslavovým vtrhnutím na bulharské územie, a situáciu sa rozhodol riešiť uzatvorením manželskej dynastickej zmluvy. Všetky nevesty sa už zhromaždili na dvore panovníka v Konštantínopole, keď sa stalo čosi naozaj nečakané. Byzantský panovník nečakane 11. decembra 969 umrel a zo svadby nebolo nič. Novým byzantským imperátorom sa stal Ján I. Cimiskes.
V tom istom roku (969) sa bulharského trónu zriekol syn Petra I. – Boris II. Pokým však Byzantská ríša čakala s vojenskou pomocou pre bulharského panovníka, Peter I. zatiaľ vstúpil so Sviatoslavom I. do zväzu a bojoval proti Byzantskej ríši na strane Rusov. Byzantský panovník sa všemožne, ale bezúspešne snažil presvedčiť Sviatoslava I., aby bulharskú ríšu opustil. Sviatoslav I. sa rozhodol usadiť sa v Preslave, čím podstatne rozšíril územie, na ktorom vládol. Jánovi I. nezostávalo nič iné, iba premiestniť svoje vojsko z Malej Ázie do hraničných oblastí na západe Byzantskej ríše.
Na jar roku 970 Sviatoslav I. spoločne vo zväze s Bulharmi, Pečenehmi a Uhrami napadol oblasti Byzantskej ríše v Trácii a dostal sa na rozdiel pred Konštantínopol na miesto, kde sa odohrala hlavná bitka. V nej, podľa byzantského kronikára Leva Diakona, Sviatoslav I. stratil podporu Pečenehov a dokonca aj svojich hlavných bojovníkov. Nestorov letopis opisuje udalosti inak:
"„Sviatoslav I. popodišiel k bránam Carihradu, a vzal si od byzantského panovníka daň aj za mŕtvych.“"
Vojna sa však v lete roku 970 skončila a boje na území Byzantskej ríše utíchli. Byzantská armáda sa presunula späť do oblasti Malej Ázie, pretože tam vypuklo povstanie Vardara Foku. Ťaženia Sviatoslava I. na územie bulharskej ríše však aj naďalej pokračovali, čo bolo príčinou vypuknutia ďalších bojov medzi Byzantskou ríšou a Kyjevskou Rusou v novembri roku 970.
V apríli roku 971 Ján I. Cimiskes osobne zaútočil na Sviatoslavovo vojsko 300 člennou armádou, aby zamedzil ústupu vojsk Sviatoslava I. Dňa 13. apríla 971 knieža Sviatoslav I. obsadil hlavné mesto bulharského štátu – Preslav – a zajal Borisa II. O desať dní neskôr (23. apríl 971) ho pri meste Silistra dobehol aj Ján I. Počas bojov o mesto bola armáda Sviatoslava I. tri mesiace obkľúčená v meste. Bojovalo sa hrdo a na oboch stranách padali kľúčoví muži oboch armád. Dňa 21. apríla 971 sa uskutočnila hlavná bitka, v ktorej bol Sviatoslav I. – podľa slov byzantských kronikárov – ranený. Bitka sa pre obe strany skončila bez konkrétneho výsledku. Ján I. Cimiskes sa však musel zúčastniť mierových rokovaní. Na ich základe Sviatoslavove vojská opustili územie Bulharska a byzantský panovník musel každého člena Sviatoslavovej armády (22 000 vojakov) vybaviť chlebom na dva mesiace. Sviatoslav I. sa navyše znova snažil obnoviť rokovania o obchodnej ceste a rozvíjaní obchodných vzťahov. Po tomto všetko územie bulharskej ríše, oslabené vojnami s Ruskom a Byzantskou ríšou, opustil a vrátil sa do Kyjeva.
Bulharský cár Boris II. sa stal veľmožom byzantského imperátora a celá oblasť východného Bulharska bola pripojená k Byzantskej ríši. Nezávislosť na nej si zachovali len západné oblasti.
Smrť.
Po podpise mierovej zmluvy sa Sviatoslav na návrate do Kyjeva dostal k ústiu rieky Dneper. Tu mu jeho vojvoda Sveneld povedal: "„Obíďme, knieža, túto oblasť na koňoch, pretože na našich hraniciach stoja Pečenehovia.“" Sviatoslavov pokus prejsť po Dnepri do Kyjeva nevyšiel a musel prezimovať v ústí rieky. O rok neskôr (972) svoj pokus zopakoval, ale v boji proti Pečenehom umrel.
"„Keď nastala jar, pobral sa Sviatoslav k hraniciam. I napadol ho Kuria, knieža Pečenehov, i zabili ho, vzali mu hlavu a urobili si z nej pohár, i pili z neho. Sveneld sa vrátil do Kyjeva k Jaropolkovi.“"
Sviatoslavovu smrť v boji potvrdzuje aj byzantský kronikár Lev Diakon.
"„Sfendoslav zanechal Doristol "[Silistru]", a podľa dohovoru vrátil zajatých vojakov a odplával so zvyšnými vojakmi do svojej vlasti. Na ceste domov ho prekvapili Pacinaki "[Pečenehovia]" – kočovné kmeňe, – ktoré požierajú všetko, čo im príde do cesty, väčšiu časť svojho života prežijú v karavánach a vozíkoch. Oni zabili takmer všetkých "[Rusov]", spolu so spomenutým Sfendoslavom…“"
Historici sa domnievajú, že práve byzantská diplomacia presvedčila Pečenehov, aby zaútočili na Sviatoslava I., hoci svedectvo jedného z byzantských kronikárov 11. – 12. storočia hovorí, že vojsko Sviatoslava I. sa Pečenehom dobrovoľne vzdalo.
V knihe Konštantína VII. O vláde v štáte jej autor tvrdí, že tento krok bol zo strany Byzantskej ríše nevyhnutný, aby si mohla zabezpečiť ďalšiu ochranu pred Rusmi a Uhrami a Pečenehov stavia do svetla vážneho nebezpečenstva pre Kyjevskú Rus. Na základe tohto tvrdenia sa podčiarkuje možnosť zainteresovania kmeňa Pečenehov do zastrašovacích akcii a smrti kniežaťa Sviatoslava I., ktorá bola presne naplánovaná byzantskými zahraničnými pákami tej doby.
Nestor vo svojom letopise Povesť dávnych liet zastáva názor, že organizátorom popravy Sviatoslava I. neboli „Gréci“, ale Perejaslavci (Bulhari).

</doc>
<doc id="222521" url="https://sk.wikipedia.org/wiki?curid=222521" title="Všeobecná cirkulácia atmosféry">
Všeobecná cirkulácia atmosféry

Všeobecná cirkulácia atmosféry je prevládajúce prúdenie vzduchu v rozsiahlej oblasti zemského povrchu.
Hlavným dôvodom vzniku všeobecnej cirkulácie vzduchu je:
Všeobecná cirkulácia vzduchu je charakteristická:
Na lepšie pochopenie globálnej cirkulácie vzduchu sa používajú tri modely atmosféry:

</doc>
<doc id="222522" url="https://sk.wikipedia.org/wiki?curid=222522" title="Pečeňovník trojlaločný">
Pečeňovník trojlaločný

Pečeňovník trojlaločný ("Hepatica nobilis") je rastlina z čeľade iskerníkovité ("Ranunculaceae").
Trvalka vysoká asi . Vyskytuje sa v listnatých lesoch, krovinách, väčšinou na vápencovom podklade.

</doc>
<doc id="222523" url="https://sk.wikipedia.org/wiki?curid=222523" title="Hepatica nobilis">
Hepatica nobilis



</doc>
<doc id="222524" url="https://sk.wikipedia.org/wiki?curid=222524" title="Hepatica triloba">
Hepatica triloba



</doc>
<doc id="222525" url="https://sk.wikipedia.org/wiki?curid=222525" title="Anemone hepatica">
Anemone hepatica



</doc>
<doc id="222527" url="https://sk.wikipedia.org/wiki?curid=222527" title="Paracetamol">
Paracetamol

Paracetamol je liečivá látka s analgetickými a antipyretickými účinkami. Z chemického hľadiska ide o derivát anilínu.
Mechanizmus účinku.
Paracetamol je centrálne pôsobiaca látka, inhibuje COX-3 (cyklooxygenázu typu 3) v hypotalame (antipyretický účinok) a nepriamo pôsobí na sérotonínové 5-HT3-receptory v mieche (analgetický účinok). Nástup účinku je do 30 minút od podania.
Nežiaduce účinky.
Oxidačný produkt metabolizmu paracetamolu je hepatotoxický, preto paracetamol je vo vyšších dávkach (už 10 – 15 g) vyvoláva zlyhanie pečene, ktoré môže skončiť smrťou. V bežných dávkach sa môže niekedy objaviť aj alergická kožná reakcia, ďalším nežiaducim účinkom je aj spavosť. Jeho protilátkou je acetylcysteín, ktorý sa Michaelovou adíciou viaže na α,β-nenasýtený ketón vznikajúci oxidáciou paracetamolu, čím inaktivuje toxické účinky tohto metabolitu paracetamolu.
Dávkovanie.
Dospelým a mladistvým sa podáva 500 – 1 000 mg paracetamolu v časovom odstupe najmenej 4 hodín. Maximálna jednorazová dávka 1 000 mg paracetamolu, maximálna denná dávka 4 000 mg paracetamolu (pri dlhodobej liečbe, nad 10 dní, nesmie denná dávka prekročiť 2 500 mg).
Deťom sa podáva 250 – 500 mg paracetamolu v časovom odstupe najmenej 6 hodín. Pri predávkovaní hrozí zlyhanie pečene.
Lieková forma.
Užíva sa perorálne (tablety, sirup) alebo per rectum (čípky). Na Slovensku registrované lieky s účinnou látkou paracetamol sú: "Acifein, Ataralgin, Coldrex Horúci nápoj (citrón, citrón s medom, čierne ríbezle), Coldrex (Junior, Junior Citrón, MaxGrip Lemon, Nočná Liečba, Sirup, Tablety), Daleron Cold3, Doreta (na lekársky predpis), Excedrin, Fervex (pre deti, pre dospelých, pre dospelých bez cukru), Korylan, Medipyrin, Mexalen, Mexavit, Panadol, Panadol (Baby, Extra, Extra Rapide, Femina, Junior, Paracetamolum, Plus Grip, Rapide, Ultra, Ultra Rapide), Paralen, Paralen (500 Sup, Extra, Grip, Hot Drink, Plus, Sus), Paramax-Cod (na lekársky predpis), Perfalgan (na lekársky predpis), Solpadeine, Spasmopan (na lekársky predpis), Theraflu Prechladnutie a chrípka, Trigrip, Ultracod (na lekársky predpis), Valetol, Zaldiar (na lekársky predpis)."

</doc>
<doc id="222533" url="https://sk.wikipedia.org/wiki?curid=222533" title="Humulus lupulus">
Humulus lupulus



</doc>
<doc id="222534" url="https://sk.wikipedia.org/wiki?curid=222534" title="Blen čierny">
Blen čierny

Blen čierny ("Hyoscyamus niger") je rastlina z čeľade ľuľkovité ("Solanaceae").
Celá rastlina je smrteľne jedovatá. Príznaky otravy sú podobné ako pri ľuľkovci zlomocnom.
Opis.
Dorastá do výšky 80 centimetrov. Má hranatú, lepkavú byľ. Listy sú podlhovasté a laločnaté. Kvety sa objavujú od júna do októbra, majú žltú farbu a nepríjemnú vôňu. Plodom je tobolka.
Blen je burinnou rastlinou.
Toxicita.
Celá rastlina je jedovatá, najviac jej semená. Obsahuje okrem iného Hyoscyamín a atropín. Po požití je nutné zavolať lekársku pomoc a vyvolať zvracanie.
Použitie.
Už v dobách starovekého Grécka bola rastlina používaná na utíšenie bolestí, uspávanie a vyvolávanie halucinácií. Často ju využívali vrahovia ako účinný jed. V súčasnosti sa použitie v ľudovom liečiteľstve neodporúča – pre jeho veľkú jedovatosť.

</doc>
<doc id="222535" url="https://sk.wikipedia.org/wiki?curid=222535" title="Hyoscyamus niger">
Hyoscyamus niger



</doc>
<doc id="222536" url="https://sk.wikipedia.org/wiki?curid=222536" title="Pescennius Niger">
Pescennius Niger

Gaius Pescennius Niger Iustus (* asi 140 – † 194) bol rímsky uzurpátor cisárskeho trónu v rokoch 193 až 194. Meno „Niger“ (čierny), bolo kontrastným pomenovaním oproti jednému z jeho rivalov Clodiovi Albinovi (albinus znamenalo biely).
Pescenius pochádzal zo starej jazdeckej italskej rodiny.
Keď v roku 192 zomrel cisár Commodus ako bezdetný predstaviteľ dynastie Antoninovcov, začal sa po dlhšej dobe opäť otvorený boj o cisársky trón. V nasledujúcom roku bol rímsky veliteľ východných légií, Pescennius Niger, vyhlásený svojimi oddielmi za nového imperátora ríše. Niger dovtedy pôsobil ako guvernér provincie Sýria. Pod jeho vplyv sa čoskoro dostali aj provincie Egypt a Ázia. Samotné vyhlásenie za cisára bolo však iba prázdne gesto, pretože senát v Ríme ho za platného cisára nikdy neuznal a počas svojej vlády Niger nikdy do Ríma nezavítal (z pochopiteľných dôvodov). Namiesto neho sa stal cisárom Septimius Severus, ktorý nástupom na trón založil novú dynastiu – dynastiu Severovcov (193 – 235). Septimius Severus, potom čo usporiadal situáciu v Ríme, kde odstránil cisára Didia Iuliana sa so svojim početným vojskom v roku 194 vypravil na východ a Nigera po sérii vojenských stretov porazil v rozhodujúcej bitke pri meste Issos (neďaleko mesta Antiochia). Niger zahynul, keď sa chcel preplaviť cez Bospor do Európy.

</doc>
<doc id="222537" url="https://sk.wikipedia.org/wiki?curid=222537" title="Grécky folklór">
Grécky folklór

Grécky folklór je pomenovanie pre ľudové zvyky a hudbu moderných Grékov. Nezahrňuje iba Grécko, ale aj krajiny kde Gréci žijú, alebo žili do 20. storočia (Anatólia, Egypt, Taliansko, Cyprus, Bulharsko, Ukrajina). Moderný grécky folklór má korene v byzantskej dobe, hoci niektoré prvky majú pôvod až v antike. Ľudová hudba a tance sa líšia podľa krajov. Tradičným gréckym tancom je tanec "syrtos", ktorý sa tancuje vo všetkých Grékmi osídlených oblastiach. Je to tanec do kruhu, ktorý existuje už od staroveku.
Macedónia.
Macedónsky grécky folklór má mnoho spoločného so starovekým gréckymi hudobnými nástrojmi a tancami. Tradičný mužský macedónsky kroj pozostáva z čiapky (niekedy turbanu alebo šatky) a suknice (fusta). Tradičné ľudové nástroje sú "gaida" (gajdy), menej sa používa "klarina" (klarinet). Známe tance sú "baiduska", "pusnitsa", "dimitrula", "samarinas", "leventikos", "syrtos", "antikristos", "mikri eleni" či "akritikos". Niektoré tieto tance sú starovekého pôvodu. Známa je pieseň Zaiko kukuraiko, Troiro, či hymna gréckej Macedónie, na ktorú sa tiež tancuje staroveký tanec.
Trákia.
V gréckej Trákii sú podobné zvyky, ako ako v Bulharsku. Používajú sa tu rovnaké nástroje a veľmi podobné kroje. V Trákii sú usadení aj Gréci z Bulharska, ktorí sem prišli počas Grécko-bulharskej výmeny obyvateľstva. Ich zvyky sú však skoro rovnaké ako zvyky tráckych Grékov. V Trákii žije aj turecká menšina, ktorí sem priniesli anatólsky tanec Chalai. Známe trácke tance sú Zonaradikos, Baiduska, Tripati, Kotsek, či Sfarlis. Známe piesne sú Kulyriastos, Randile či Kardia mu klitomeni. Hudobný nástroj je tu populárny trácky klarinet (klarina) a lýra, ktorá je podobná husliam, až na to, že sa na ňu hrá zvislo.
Ipiros.
V Ipire je grécky folklór podobný ako albánsky. Najčastejším hudobným nástrojom je klarinet (klarina), v pozadí piesní znejú aj brnkacie nástroje. Spev tohto kraja je v rámci Európy ojedinelý. Ide o pomalý ťahavý spev, charakteristický snáď pre Blízky východ, aj keď sa od neho ipirský štýl odlišuje. Piesne sa začínajú tradične, povzdychom aide... Podobný štýl v Európe možno nájsť ešte v Sardínii. Sú tu populárne aj tzv. kleftika tragoudia (zbojnícke piesne). V Ipire žijú aj Sarakacani, etnická skupina horských Grékov, ktorí sú charakteristickí svojim čiernym krojom. Známe tance sú tu Katsa, Karaguna, Zagorisios, Tsamikos, Sta dyo či Sta tria. Známa je pieseň Despo a Pame sta klarina. Zaujímavé sú aj piesne románskych Valachov z tejto oblasti.
Tesália.
V Tesálii je folklór podobný tomu v Ipire. Aj tu žijú Sarakacani. Piesne sa spievajú pomaly, niekedy orientálnym tónom v sprievode klarinetu. Známe tance sú Klistos, Tai-tai, Sta tria, Karaguna či Svarniara.
Peloponéz.
Na Peloponéze boli tiež rozšírené zbojnícke piesne. Používa sa tu klarinet, ale iný typ ako klarinet zo stredného Grécka. Najznámejšie tance sú Kalamatianos Syrtos, Kariatido, Tsamikos či Tsakonikos, ktorý má pôvod v staroveku. Tsakonikos tancuje jazyková skupina cakónskych Grékov. Kroj pozostáva z voľnej bielej sukne (fustanella) a charakteristického fezu, či turbanu. Niektoré dediny na severe Peloponézu majú slovanské pomenovania, ktoré tu ostali od Slovanov žijúcich v tejto oblasti v 6-9. storočí. Síce boli byzantskou mocou presídlení a malá časť pogréčtená, názvy dedín v slovanskom jazyku ostali; napr. dedina Zigovisti, či Zatuna. Na Peloponéze žije aj menšina Arvanitov (grécki Albánci), ktorí majú rovnaký typ folklóru.
Kréta.
Krétsky folklór má v rámci gréckeho folklóru svoje špecifické postavenie. Najčastejším nástrojom je tu sláčiková krétska lýra, ale aj brnkacie nástroje (Kánun, krétske mandolíny-Lauto). Hudba je orientálneho štýlu, ale iná ako v Grécku. Spieva sa pomaly a na konci hudba zrýchli. Kréťania sú známi svojimi divokými tancami Pentozalis, Syganos, Chaniotikos, či tradičným Syrtos. Kréťania spievajú aj tzv. mantinády (mantinádes), rýmované piesne so sprievodom lýry. Mantinády majú pôvod v benátskom období. Za prvú mantinádu sa považuje spievaná verzia gréckeho románu Erotokritos. Známe piesne sú tradičné svadobné krétske piesne, ako O choros tu gambru ke tis nyfis (tanec ženícha a nevesty). Piesne sa často spievajú v krétskej gréčtine. 
Iónske ostrovy.
Tieto ostrovy neboli pod tureckou vládou, patrili Talianom, preto je tu tradičný taliansky štýl folklóru, odlišný od ostatného gréckeho folklóru. Predovšetkým sú to neorientálne kroje a hudba. Taliani sem priniesli tradičnú taliansku mandolínu, husle a gitaru. Na Kerkýre (Korfu) je populárny juhotaliansky hudobný štýl, podobný talianskej Tarantelle.
Egejské ostrovy.
Folklór egejských ostrovov je podobný ako grécky maloázijský štýl. Preferujú sa husle a brnkacie nástroje (Kánun, Lauto). Ženské kroje sú bohato farebne zdobené. Známe tance sú Syrtos, Pidichtos Rodos, Chiotikos, Ikariotikos. Známe piesne sú od spevákov, ako Jannis Parios, Glykeria či Konitopulos, teda Ela na se pame s´ena meros, Susta, či Eri Eri.
Iónia.
Iónia bol do roku 1923 grécky kraj v Anatólií v Turecku. Zahrňoval západnú časť Anatólie, v ktorom dominovalo grécke obyvateľstvo. Najväčšie mesto tu bola Smyrna (dnes Izmir). Po genocíde a následnej výmene obyvateľstva medzi Gréckom a Tureckom boli títo Gréci presídlení do Grécka. Práve oni do Grécka priniesli tú hudbu, ktorá sa dnes označuje ako tradičná grécka, teda tradičné brnkacie piesne, hrané na brnkací nástroj Buzuki, či hudobný štýl Syrtaki, ktorý sa vyvinul z maloázijských piesní. Hudba anatólskych Grékov pochádza z byzantských čias a je čisto orientálna. Hudobné nástroje sú brnkacie (Kánun, Lauto, Buzuki, Baglamas), ale aj tradičné orientálne klarinety a aj husle. Tancujú sa tance ako Syrtos, Zeimbekiko a Karsilamas. Karsilamas je tanec, ktorý tancuje dvojica muž a žena, pričom sa jeden druhému stále dívajú do tváre. Ženy často tancujú brušné tance, ktoré majú pôvod v antickom Grécku, kedy sa tancovali na oslavu ženských kultov a v antickej Perzii. Kroje žien sú bohato trblietavé, s typickou orientálnou pokrývkou hlavy. V Smyrne, v tej dobe modernom meste, bola začiatkom 20 storočia otvorená grécka kaviareň Kafé áman, kde sa hrali tieto tradičné piesne. V súčasnosti je tento štýl najpopulárnejší hudobný štýl v Grécku. Známe piesne sú Gkiulmpachar, Áman Katerína mu, Jorjitsa či Dimitrula. Najslávnejší speváci týchto piesní sú Petros Jetanos či Domna Samiu.
Pontos.
Pontos bol do roku 1923 grécky autonómny kraj v severovýchodnej Anatólii, pri Čiernom mori, vedľa Arménska a Gruzínska. Po genocíde a spomínanej výmene obyvateľstva sa pontskí Gréci vysťahovali do Grécka a aj do krajín ZSSR. Títo Pontskí Gréci majú svoj vlastný grécky jazyk, (pontčinu) v ktorom spievajú aj svoje tradičné piesne. V rámci gréckeho folklóru majú veľa odlišností. Vo svojich tancoch a niektorých piesňach je vidieť jasné keltské prvky, ktoré starovekí Maloázijskí Gréci prebrali od Keltov. Aj tu sa tancuje do kruhu, no s úplne inými krokmi. Známe tance sú Tik, Chalai, Dipat, Trigonitsa, Akritask, Jerasari, Kots, Omal, Syrtos Pafra či Serra. Najpoužívanejším nástrojom je sláčiková lýra Kemenče, ktorá je iná ako grécke lýry, no aj na ňu sa hrá zvislo. Piesne sú prevažne orientálneho typu, veľmi podobné ako iránske či iracké piesne, ale aj spomínaného keltského typu (napr. pieseň Galatia). Známe piesne sú I kor epijen so parchar, Romana, Binarda, Čambašin, Efklidis či Jorika. Tradičné pontské mužské kroje pozostávajú z turbanu, čiernej košele a nohavíc a nábojnicového opasku, ženy majú ligotavý orientálny kroj.
Konštantínopol.
V Konštantínopole vznikali tradičné byzantské tance a orientálne spevy. Už grécky byzantský filozof Michalis Pselos v 11. stor. zanechal vo svojom diele správu o gréckom folklóre. V tej dobe tu vznikol tradičný konštantinopolský tanec a hudobný štýl Chasapiko, ktorý vymysleli grécki mäsiari a preto sa zvykne označovať aj ako Choros ton makelarion (tanec mäsiarov). Tradičná konštantinopolská hudba bola podobná ako hudba zo Smyrny, bola hraná na kánune, či na iné brnkacie nástroje, ako je lauto a tiež aj na husle. Po výmene obyvateľstva sa stalo chasapiko obľúbeným štýlom Grécka. Aj tu boli obľúbené brušné tanečnice. Túto kultúru prevzali aj Turci a dnes tvorí súčasť gréckeho a tureckého folklóru. Mnohé piesne z Anatólie sú v dvoch verziách, tureckej a gréckej. Konštantinopolské kroje pozostávali z maloázijských orientálnych šiat, hoci sa už v 19. storočí preferoval európsky oblek, síce často s tradičným fezom. Známe piesne sú Chasapiko politiko, Eche jia panaja, Makber, Chasaposerviko či Ada sahili (Matia mu). 
Kappadokia.
Kappadokia bol ďalší grécky kraj v centrálnej Anatólii, kde sa hovorilo kapadóckou gréčtinou. Kultúra a hudba týchto Grékov je podobná pontskému folklóru, čo sa týka krojov aj hudby. Ale výnimkou je, že kappadócke Grékyne na rozdiel od pontských chodia skoro celé zahalené vo farebných orientálnych šatoch s dlhými rukávmi. Na ústach nosia tradičnú hodvábnu šatku. Pri tanci držia v rukách šatku (mandili). Muži chodia oblečení jednoducho, v bielych košeliach a v charakteristických čiapkach, turbanoch či fezoch, niekedy aj vo farebných košeliach. Ženské tance sú pomalé, v orientálnom rytme typickom aj pre Kurdistan, Sýriu či Irán. Ľudové tance sú hrané na klarinete a brnkacích anatólskych nástrojoch (napr. Kanun, Udi a Lauto). Muži tancujú aj tzv. bojové tance, keď predstierajú boj so šabľami. Veľa Grékov bolo z Kappadókie v roku 1923 presídlených do Grécka, kde si udržujú svoje zvyky a jazyk. Potomkovia tých čo zostali sú dnes moslimovia, ktorí sa však postupne poturčujú. Známe tance sú Ai Vasiliatikos, Dipaša, Choros mandilion, Choros lilalum, Sei Tata, Konialis, či Choros Macherion. 
Anatólski Gréci sú dnes usadení v Macedónii a južnom Grécku a významne ovplyvnili tradičnú grécku hudbu, ktorú dnes svet pozná hlavne v jej anatólskej podobe.
Cyprus.
Ľudová hudba z Cypru je podobná anatólskej hudbe. Tradičné nástroje sú orientálne mandolíny (Lauto), či husle. Známe tance sú mužské Karsilamas, ženské Karsimilas a Zeibekikos. Známa pieseň je Antikristos Kypros. 
Taliansko.
Gréci žijú v Taliansku už od staroveku. Hoci sa v ranom novoveku väčšina z nich romanizovala, malá menšina sa tu zachovala, predovšetkým v dedinách Getonia, Calinicta či Calimera. Celý juhotaliansky folklór má pôvod v gréckych zvykoch, napríklad známy tanec Tarantella pizzica sa tancuje do kruhu, tradičnom pre Grékov ešte od antiky. Tieto piesne sa hrajú na gitaru, mandolínu, či taliansky klarinet. Spievajú sa v juhotalianskej gréčtine, Griko. Známa grécka pieseň z Talianska je Getonia-Grecia Salentina.
Ukrajina.
Gréci z Ukrajiny patria pod tzv. pontskú jazykovú skupinu Grékov; hoci niektorí z nich hovoria aj turkotatárskym jazykom, svoju národnosť označujú za grécku. Ich folklór je podobný pontskému, no viac k ukrajinskému ľudovému, ich kroj je tiež podobný s ukrajinským. Títo Gréci žijú predovšetkým v Krymskej oblasti, kam ich predkovia prišli v staroveku. Počas komunizmu boli mnohí asimilovaní a poslovančení, no stále tu žije výrazná menšina. Ich známe tance sú Koc, Trigona a Kočari (ktoré majú aj pontskí Gréci), ďalej sú to Haitarma, Tromachton, Čobanku či Meha jurty. Známe piesne sú Panajir, Hašlama, či Of mana vai.
Osobitosti.
Fusatenella.
K tradičnej a neodmysliteľnej súčasti folklóru z pevninského Grécka patrí kilt fustanella. Tento typ kiltu sa pravdepodobne vyvinul zo starogréckej tuniky, ktorá bola pásom zopnutá a tak už v tedy vytvárala dojem kiltu. Nie je presne známe kedy sa fustanella rozšírila do novovekého gréckeho oblečenia. Predpokladá sa, že k tomu došlo na konci byzantskej doby, kedy spomínaný staroveký odev používali byzantskí vojaci. Fustanella sa do ostatného Grécka mohla rozšíriť aj z Epiru. Je tiež súčasťou aj albánskeho kroja, preto Albánci často argumentujú, že tento kilt vymysleli oni a že nemá žiadny staroveký grécky pôvod. Tvrdia tiež, že pochádzajú z Epiru, kde tvorili menšinu, priniesli ostatným Grékom fustanellu a že Peloponézski Gréci od albanofónnych Arvanitov, ktorí sa tu na niektorých miestach usadili, prebrali tento druh oblečenia. Fustanella je väčšinou bielej farby s naškrobenými časťami, Macedónski Gréci a Sarakacani preferujú čierne zafarbenie. 
Tanec Tsamiko.
Tsamikos je populárny tanec pevninského Grécka, rozšírený v Epire, Tesálii, Rumélii a na Peloponéze. Svoj pôvod má v Epirskom kraji Paramythia, odkiaľ sa rozšíril do južného Grécka. Tanec môže mať pôvod už v antickom Grécku. Názov tsamikos je odvodený od rieky Tsyamis. Tanec sa tancuje do kruhu, pričom najskúsenejší tanečník na konci kruhu tancuje samotné tsamikos. Predvádza rôzne akrobatické výskoky, napríklad je zavesený za šatku, ktorú v ruke drží vedľajší tanečník a točí sa na zemi. Tsamikos tancujú aj Albánci, ktorí boli z gréckeho Epiru počas Metaxasovej vlády presídlení do Albánska.
Hudobný štýl rembetiko.
Zvláštnu časť gréckej ľudovej hudby tvorí štýl rembetiko. Vznikol až v modernej dobe, v dvadsiatych rokoch 20. storočia. Svoj pôvod má v Malej Ázií. Je to tzv. "grécke blues". Vznikol okolo roku 1922, kedy prišli do Grécka Maloázijskí Gréci po vypálení mesta Smyrna a následnej grécko-tureckej výmene obyvateľstva. Mnoho Grékov zo Smyrny sa usadilo v okolí Atén a v okolitom kraji Atika. Tu mali problémy z prácou, financiami, mnohé rodiny boli často na pokraji úplnej chudoby, preto tu vznikali rôzne kriminálne spolky a kluby kde sa títo ľudia stretávali. Tak vznikol štýl rembetiko. Ľudia tu spievali o sociálnych problémoch, chudobe a drogách, často v ironickom podaní. Časté pointy týchto piesní boli napríklad "never nikomu, ani priateľom", "nespoliehaj sa, že Ti niekto pomôže" alebo "vezmi si hašiš a buď šťastný". Rembetiko bolo hrané v maloázijskom grécko-orientálnom štýle, neskôr bola melódia obohatená aj o iné. Týmto spojením vznikla charakteristická melódia rembetika ale aj celkovej modernej gréckej hudby. Najslávnejší "rembetis", teda spevák rembetiko bol určite Markos Vamvakaris, rodák z ostrova Syros, ktorí spieval v Pireu a v Aténach. Je autorom celosvetovo známej piesne Frangosyriani (katolícke dievča zo Syrosu). Tradičný hudobný nástroj rembetika je grécky brnkací nástroj buzuki, ktoré je od tejto doby najobľúbenejším nástrojom Grékov, ale aj menšia verzia buzuki, tzv. baglamas. Rembetiko bolo vo vyšších kruhoch odsudzované, dokonca za Metaxasovho režimu v 40. rokoch bolo zákonom zakázané, no ani to nedokázalo šírenie tohto štýlu zastaviť. Rembetiko patrí dnes medzi najpopulárnejšie grécke hudobné štýly. Okrem Vamvakarisa bol neskôr veľmi známy aj spevák Tsitsanis a dnes je to predovšetkým Giorgos Dalaras.
Hudobný štýl laika a syrtaki.
Po spopularizovaní nástroja buzuki vďaka štýlu rembetiko vznikol v Grécku nový hudobný žáner hraný týmto nástrojom. Je ťažké určiť ako štýl laiko (v preklade ľudový) vznikol. Dalo by sa povedať, že sa vyvinul z rembetika. Po páde Metaxasovho režimu sa v 50. rokoch začali prvýkrát piesne rembetika komercializovať. V Grécku vznikli viaceré hudobné vydavateľstvá, vďaka ktorým nastala druhá zlatá éra štýlu rembetiko. Nástroj buzuki sa vďaka tomu spopularizoval u všetkých Grékov. Tak vznikali nové námety, teraz už nie o problémoch ľudí, ale o rôznych iných témach, hlavne o láske a romantike, prípadne o nejakých miestach Grécka (mestá, ostrovy, stavby...). Tak vznikol štýl laiko, ktorý zahŕňal viaceré štýly. Silný vplyv tu má orientálna grécka hudba, s vplyvmi talianskych rytmov z Iónskych ostrovov. Niektoré piesne boli viac, iné menej orientalistické. V 60. rokoch sa tento štýl stal najpopulárnejším a u Grékov zľudovel, preto dostal názov laika tragoudia (ľudové piesne), hoci vznikli iba v modernej dobe. Laika sa spopularizovala aj vďaka slávnemu filmu "Grék Zorba", kde slávny grécky skladateľ Mikis Theodorakis zložil pieseň Zorbas a vymyslel nový grécky tanec a hudobný štýl, súčasť štýlu laika, Syrtaki. Syrtaki bolo inšpirované tradičným gréckym kruhovým tancom Syrtos, obohatené o prvky konštantínopolského gréckeho tanca Chasapiko. Veľa piesní, aj pieseň Zorbas, vychádzalo z konštantínopolskej ľudovej piesne Chasapiko politiko, no boli tu potlačené silné orientálne prvky. Laika bol najobľúbenejším žánrom gréckej hudby až do 80. rokov a dodnes sú tieto piesne populárne. Syrtaki a laika sú známe aj ako "turistické piesne", lebo hlavne zahraniční turisti si tento druh hudby vďaka filmu Grék Zorba obľúbilo. Najslávnejší skladatelia boli Mikis Theodorakis, Manos Chadzidakis, Giorgos Zambetas, Manolis Chiotis, Stavros Kougioumtzis a Christhos Nikolopoulos. Slávni speváci boli hlavne Giorgos Dalaras, Vassilis Tsitsanis, Grigoris Bithikotsis a Apostolos Nikolaidis.
Moderné tsifteteli.
Grécky orientálny hudobný štýl v sprievode brušných tanečníc-tsifteteli sa do Grécka rozšíril od Maloázijských Grékov po výmene obyvateľstva. Moderné tsifteteli je v Grécku veľmi populárny súčasný hudobný štýl. Vznikol zmodernizovaním tradičného anatólskeho (gréckeho, tureckého, arménskeho) štýlu čiftetel. Piesne sú dnes hrané na buzuki. Známymi skladateľmi sú: Tasos Bougas, ktorý bol populárny hlavne v 80. rokoch, ďalej Giorgos Dalaras, Anna Vissi, Despina Vandi, Notis Sfakianakis a Giannis Parios.

</doc>
<doc id="222546" url="https://sk.wikipedia.org/wiki?curid=222546" title="Johann Bernhard Fischer von Erlach">
Johann Bernhard Fischer von Erlach

Johann Bernhard Fischer von Erlach (od roku 1696 písaný s prívlastkom "von Erlach") (* 20. júl 1656, Graz, Rakúsko† 5. apríl 1723, Viedeň) bol pravdepodobne najvplyvnejší rakúsky architekt barokovej éry; otec architekta Josepha Emanuela Fishera von Erlach.
Študoval u svojho otca, vidieckeho remeselníka, a neskôr ako 16-ročný pokračoval v štúdiu v Ríme. Nasledujúcich 16 rokov strávil v Taliansku - v Ríme sa pripojil k dielni svojho rakúskeho priateľa Johanna Paula Schora a veľkého Giana Lorenza Berniniho, ktorý mu poskytol množstvo príležitostí, aby mohol študovať antické aj moderné sochárstvo a architektúru, a neskôr sa presťahoval do Neapolu. Do Rakúska sa vrátil až v roku 1687, kedy bol uvedený ako módny a vyhľadávaný architekt. Získal množstvo objednávok, ktoré prichádzali tak od kráľovskej rodiny, ako aj od najvyšších vrstiev aristokracie. Jeho porozumenie pre barokovú architektúru mu v roku 1687 zabezpečilo kľúčovú pozíciu dvorného architekta, ktorú si udržal počas vlády troch cisárov.

</doc>
<doc id="222550" url="https://sk.wikipedia.org/wiki?curid=222550" title="Johann Fischer von Erlach">
Johann Fischer von Erlach



</doc>
<doc id="222554" url="https://sk.wikipedia.org/wiki?curid=222554" title="Accra">
Accra



</doc>
<doc id="222557" url="https://sk.wikipedia.org/wiki?curid=222557" title="Louis Kahn">
Louis Kahn



</doc>
<doc id="222566" url="https://sk.wikipedia.org/wiki?curid=222566" title=".info">
.info

.info (information) je generická doména najvyššej úrovne (gTLD), ktorá sa používa v internetovom systéme názvov domén. Založená bola v roku 2001.

</doc>
<doc id="222568" url="https://sk.wikipedia.org/wiki?curid=222568" title="Club Atlético Independiente">
Club Atlético Independiente

Club Atletico Independiente, skrátene Independiente, je argentínsky športový klub so sídlom v meste Avellaneda, ktoré sa nachádza v provincií Buenos Aires. Klub je známy predovšetkým pre svoj futbalový tím. Independiente patrí medzi najúspešnejšie futbalové kluby v Argentíne, keď vyhral spolu 16 titulov v argentínskej najvyššej súťaži Primera División. Na medzinárodnej úrovni vyhralo Independiente spolu 18 trofejí, z toho sedemkrát Copa Libertadores či dvakrát Interkontinentálny pohár. Domáce zápasy hráva klub na štadióne Estadio Libertadores de América. V súčasnosti hráva najvyššiu argentínsku futbalovú súťaž Primera División.
História.
V roku 1904 zamestnanci obchodu, ktorý sa nachádzal v Monserrate založili futbalový klub menom Maipú FC. Väčšina z nich však za tento klub nemohla hrať, rozhodli sa preto založiť nový klub. Za meno vybrali Independiente FC, čo v preklade znamená nezávislosť. Tento názov mal reprezentovať ich nezávislosť od klubu Maipú FC. Prvé stretnutie členov nového klubu sa uskutočnilo 1. januára 1905, čo je zároveň dátum založenia klubu. Na tomto stretnutí sa rozhodlo, že dresy klubu budú mať bielu farbu a klubový znak bol inšpirovaný znakom miestnej súkromnej školy Saint Andrew's Scots School, ktorej futbalový tím bol prvým majstrom Argentíny. Svoje prvé zápasy hrával klub na rôznych miestach v Boyacá Avenue. V roku 1907 sa klub konečne presunul do mesta Avellaneda. Svoj prvý zápas odohral klub 15. januára 1905. Tento zápas však skončil prehrou. Krátko na to bol klub pripustený argentínskou futbalovou federáciou, aby hral druhú a tretiu divíziu. V roku 1907 odohralo Independiente prvý derby zápas tzv. Clásico de Avellaneda proti svojmu najväčšiemu súperovi klubu Racing Club, ktorý prekvapivo vyhralo práve Independiente. V rovnakom roku sa klub presunul na nové ihrisko v Avellanede. V roku 1908 hralo Independiente prvýkrát v červených dresoch a zároveň zmenilo svoj názov z Independiente FC na Club Atlético Independiente. V roku 1909 vyhralo Independiente svoju prvú trofej, keď zvíťazilo v Copa Bullrich. V ročníku 1914 vyhralo prvýkrát národný pohár. V roku 1912 postúpil klub do prvej ligy, pričom až do roku 2013 z nej nezostúpil.
Prvé roky.
Prvý skutočný štadión klubu bol postavený v roku 1910 a dostal meno La Crucecita. Tento bol však v roku 1923 zničený pri požiari. V tomto období bol najpopulárnejším zápasom v Argentíne práve Clásico de Avellaneda, dokonca viac, než Superclásico. V tejto dobe bol však futbal v Argentíne na amatérskej úrovni. V roku 1917 vyhral klub národný pohár. V tomto období vyhralo Independiente svoj prvý majstrovský titul, keď zvíťazilo v najvyššej súťaži v sezóne 1922. Druhý titul pridal klub v sezóne 1926, keď ho celú sezónu nedokázal poraziť žiadny tím. V tej dobe hrával za klub aj Manuel Seoane, ktorý je historicky najlepší strelec amatérskej éry argentínskeho futbalu. V rokoch 1924, 1925 a 1926 vyhral klub trikrát po sebe národný pohár. V roku 1928 sa Independiente presunulo na nový štadión, kde zostalo do súčasnosti. V roku 1931 sa futbal v Argentíne profesionalizoval. Prvé Clásico de Avellaneda v profesionálnej ére Independiente prehralo. V roku 1937 sa ku klubu pripojil Vicente de la Mata, jeden z najslávnejších hráčov klubu. Aj s jeho pomocou vyhralo Independiente v sezónach 1938 a 1939 prvé profesionálne ligové tituly. V týchto ročníkoch zároveň klub vyhral aj národný pohár. V tomto období sa hráč klubu Arsenio Erico stal trikrát najlepším strelcom súťaže. V sezónach 1938 a 1939 vyhralo Independiente Copa Ricardo Aldao, v ktorom sa stretával majster Argentíny a Uruguaja, keď zvíťazilo nad oboma najslávnejšími uruguajskými klubmi Peñarol a Nacional. V nasledujúcom období sa klubu veľmi nedarilo, vyhralo síce niekoľko zápasov so silnými súpermi veľmi vysoko, no titul nedokázalo vyhrať. Na ďalší domáci titul tak Independiente čakalo až do sezóny 1948. Na konci tejto sezóny sa do tímu dostala neskoršia legenda Ernesto Grillo.
Čakanie na úspech a prvé medzinárodné triumfy.
50. roky 20. storočia boli v znamení čakania na titul. Klub vyhral posledný titul v sezóne 1948. V roku 1953 odišlo Independiente na európske turné, kde vyhralo 6:0 nad Realom Madrid, v ktorého zostave bol už legendárny Alfredo Di Stéfano. Napriek dobrým výsledkom na tomto turné bolo najlepšie umiestnenie v domácej lige iba jedno druhé miesto v sezóne 1954. 60. roky začali pre Independiente najlepšie, ako sa dalo, keď klub vyhral v tomto ročníku najvyššiu domácu súťaž. Na ďalší titul už klub nečakal tak dlho a vyhral už sezónu 1963. Veľký úspech prišiel v sezóne 1964. Ako úradujúci majster krajiny hralo Independiente juhoamerickú obdobu európskej Ligy Majstrov Copa Libertadores. Tento pohár vyhral klub hneď v sezóne 1964 a stal sa tak prvým argentínskym klubom, ktorému sa to podarilo. Vo finále tesne porazilo uruguajský klub Nacional. Ako obhajca titulu hralo Independiente Copa Libertadores aj v sezóne 1965, kedy sa znova prebojovalo až do finále, kde v troch zápasoch porazilo uruguajský Peñarol a získalo druhý titul. V sezóne 1967 vyhral klub znova argentínsku ligu. V tejto dekáde tak klub získal tri domáce tituly (vrátane toho v sezóne 1960) a dva triumfy v Copa Libertadores.
Zlaté obdobie.
70. roky začalo Independiente opäť výborne, keď vyhralo časť Metropolitano daného ročníka najvyššej argentínskej súťaže. Majstrovský titul obhájilo v nasledujúcej sezóne. Ako majster Argentíny mohol klub hrať znova Copa Libertadores, ktorú v sezóne 1972 vyhral, keď vo finále vyhral nad peruánskym klubom Universitario. Ako úradujúci víťaz hral Copa Libertadores aj roku 1973, keď vo finále porazil čilský klub Colo-Colo. V roku 1973 vyhral klub aj Interkontinentálny pohár, keď vyhral nad talianskym Juventusom Turín. V sezóne 1974 sa Independiente znova dostalo až do finále Copa Libertadores, kde tento raz vyhralo nad brazílskym klubom São Paulo. V ročníku 1975 sa klub zas dostal do finále Copa Libertadores, kde teraz vyhral nad čilským klubom Unión Española. Independiente tak získalo štyri tituly v rade za sebou. Výborné obdobie pokračovalo v domácej súťaži, ktorú Independiente vyhralo v sezónach 1977 a 1978, kedy znova zvíťazilo vo svojej časti Nacional. V sezóne 1977 najvyššej argentínskej súťaže dokonca rozhodujúci zápas o titul vyhral klub potom, čo jeho hráči inkasovali tri červené karty. Úspešnú dekádu potvrdil klub troma výhrami (1973, 1974, 1975) v Copa Interamericana, čo bol pohár, v ktorom sa stretávali najlepšie dva kluby federácií CONCACAF a CONMEBOL. V danej dobe hralo za klub útočné duo Ricardo Bochini a Daniel Bertoni. Ďalšie úspechy prišli v 80. rokoch, kedy najprv v sezóne 1983 vyhral klub znova časť Metropolitano prvej ligy a následne v sezóne 1984 vyhralo Independiente rekordný siedmy titul v Copa Libertadores. Následne v rovnakom roku vyhral klub druhýkrát Interkontinentálny pohár, keď vyhral nad anglickým Liverpoolom. V sezóne 1988/89 vyhral klub ďalší domáci majstrovský titul. 70. a 80. roky sú tým pádom považované za najlepšie obdobie v histórií klubu.
Ústup z pozícií.
Klubová legenda Ricardo Bochini skončil kariéru v roku 1991, no 90. roky 20. storočia nezačali napriek tomu pre Independiente úplne zle, keď sa mu poradilo vyhrať najvyššiu argentínsku súťaž v sezóne 1993/94 časť Clausura. V sezóne 1994 vyhral klub ďalší kontinentálny pohár Supercopa Sudamericana. Svoju výhru v tomto pohári obhájil v nasledujúcej sezóne 1995, kedy zároveň vyhral aj Recopa Sudamericana, keď vo finále porazil iný argentínsky klub Vélez Sarsfield. Nasledovalo dlhé obdobie priemerných výsledkov bez zisku titulu. Klub sa umiestňoval zväčšia v strede ligovej tabuľky, v sezóne 1996/97 bol v časti ligy Apertura na druhom mieste, v sezóne 1999/00 bol druhý v časti Clausura. V sezóne 2001/02 skončilo Independiente v časti Clausura dokonca posledné a tesne sa vyhlo zostupu. Napriek tomu hneď v nasledujúcej sezóne vyhral klub časť Apertura najvyššej argentínskej ligy a získal tak svoj 16. majstrovský titul. V roku 2002 sa však naplno prejavili finančné problémy klubu, ktoré sa začali už v 90. rokoch. Prvé odhady výšky dlhu hovorili o 50 miliónoch amerických dolárov, no dlh bol neskôr súdne ustálený na sumu 26 miliónov dolárov. Z tohto dôvodu musel klub predať svojho odchovanca a zároveň vychádzajúcu hviezdu argentínskeho futbalu Sergia Agüera za 23 miliónov euro. Nádej na lepšie časy prišli s návratom klubovej legendy a majstra sveta Jorge Burruchaga. Spolu s ním sa vrátili viacerí bývalí hráči klubu a tím začal ašpirovať na návrat do boja o majstrovský titul. V sezóne 2006/07, časť Apertura skončil klub na štvrtom mieste. Nádej však skončila v nasledujúcej sezóne, kedy sa klubu vôbec nedarilo, tréner Burruchaga rezignoval a Independiente skončilo znova v strede tabuľky. Ďalšie dve sezóny skončil klub striedavo v spodnej a hornej časti tabuľky. No v sezóne 2010/11 sa v časti Apertura Independiente umiestnilo úplne posledné, no zostupu sa znova tesne vyhlo, čím začalo najslabšie obdobie v histórií klubu.
Zostup do druhej ligy a návrat medzi elitu.
Prvé problémy naznačila už sezóna 2010/11, no napriek tomu sa Independiente prebojovalo až do finále Copa Sudamericana, kde vyhralo nad brazílskym klubom Goiás. Aj v nasledujúcej sezóne sa klubu veľmi nedarilo, keď skončilo v strede tabuľky. Znova sa prejavili ekonomické problémy, ktoré takmer priviedli klub k bankrotu. V ročníku 2012/13, časť Torneo Inicial, skončilo Independiente až na 18. mieste. V časti Torneo Final daného ročníka síce skončilo na 12. mieste, no celkovo skončilo predposledné a zostúpilo do druhej najvyššej argentínskej súťaže. V druhej lige strávil klub iba jednu sezónu, keď skončil na štvrtom mieste a v následnej baráži vyhral a postúpil tak späť do najvyššej súťaže. Sezóna 2014 prvej ligy už nebola rozdelená na dve polovice. Independiente v tejto sezóne obsadilo prekvapivo výborné štvrté miesto a kvalifikovalo sa tak do Copa Sudamericana, kde skončilo v nasledujúcom ročníku vo štvrťfinále. V sezóne 2015 podával klub znova výborné výkony a v prvej lige obsadil piate miesto a mohol tak zasa hrať Copa Sudamericana. V sezóne 2016 skončil klub na treťom mieste zóny 1 najvyššej argentínskej súťaže. V sezóne 2016/17 prvej ligy, ktorá sa hrala systémom jeseň-jar skončilo Independiente na šiestom mieste.
Farby a znak klubu.
Prvé dresy mali bielu farbu, až v roku 1908 sa farby dresov zmenili na červené. V roku 1907 totiž prezident klubu Arístides Langone videl červené dresy anglického klubu Nottingham Forest a rozhodol, že Independiente by malo zvoliť novú farbu. Prechod na červenú farbu sa tiež pozdával časti zakladateľov, ktorí sa prihlásili k myšlienkam socializmu. Prezident klubu Langone premýšľal, že v červenej farbe budú hráči vyzerať ako červení diabli. Aj z toho zároveň vznikla v roku 1926 prvá prezývka klubu Los Diablos Rojos, teda červení diabli.
Prvý klubový znak mal modrú farbu, bol inšpirovaný školou St. Andrew's Scots School, ktorej tím vyhral prvý argentínsky titul. Znak školy bol zas inšpirovaný vlajkou Škótska. Na znaku boli písmená IFC, teda Independiente FC. Už v roku 1907 použil klub prvýkrát znak v červenej farbe. V roku 1914 sa už klubový znak zmenil viac, jeho farba bola červeno-biela a bol na ňom nápis CAI, teda Club Atlético Independiente. Tento znak používa klub do súčasnosti.
Štadión.
Svoje prvé zápasy hrával klub na rôznych miestach v Boyacá Avenue. Následne sa presunul na Villa General Mitre. Tretie ihrisko bolo v Mariano Moreno. Od roku 1907 sa klub presunul do mesta Avellaneda. V roku 1911 sa klub presunul už na svoje šieste ihrisko, ktoré sa nachádzalo v štvrti La Crucecita. V roku 1910 sa klub presunul na svoj prvý štadión La Crucecita. V roku 1923 tento štadión zhorel. V roku 1928 postavil klub svoj súčasný štadión Estadio Libertadores de América, bol to prvý štadión postavený z cementu v celej Latinskej Amerike a druhý na svete. Estadio Libertadores de América mal pôvodnú kapacitu 52 823 miest, po renovácií v roku 2009 sa jeho kapacita upravila na 48 069 miest. Na tomto štadióne hráva iba klub Independiente.
Rivalita a fanúšikovia.
Najväčším rivalom Independiente je klub Racing Club, ktorý je z rovnakého mesta. Tieto dva kluby hrávajú spolu derby Clásico de Avellaneda. Oba kluby sa začali stretávať už krátko po svojom vzniku. Spolu proti sebe tieto kluby odohrali viac ako 200 zápasov, pričom Independiente je úspešnejšie. Ďalšími rivalmi sú kluby Boca Juniors, River Plate, San Lorenzo, Huracán a Vélez Sarsfield.

</doc>
<doc id="222570" url="https://sk.wikipedia.org/wiki?curid=222570" title="Paralen">
Paralen



</doc>
<doc id="222571" url="https://sk.wikipedia.org/wiki?curid=222571" title="Zersenay Tadese">
Zersenay Tadese

Zersenay Tadese (* 8. február 1982, Adi Bana) je eritrejský atletický vytrvalec. Na olympiáde v Aténach v roku 2004 získal bronzovú medailu v behu na 10 000 metrov.
Je majstrom sveta v polmaratóne z talianskeho Udine z roku 2007.

</doc>
<doc id="222581" url="https://sk.wikipedia.org/wiki?curid=222581" title="Kyselina acetylsalicylová">
Kyselina acetylsalicylová

Kyselina acetylsalicylová (v lekárstve a vo farmácii lat. acidum acetylsalicylicum) je aromatická karboxylová kyselina, derivát kyseliny salicylovej. Za normálnej teploty je to biela kryštalická látka, mierne rozpustná vo vode na slabo kyslý roztok. Je to účinné analgetikum (pôsobí proti bolesti), antipyretikum (proti horúčke) a potlačuje zápaly (antiflogistikum). Bola prvá z takzvaných nesteroidných antiflogistík. Pri dlhodobom užívaní znižuje zrážanlivosť krvi (antikoagulačný účinok). Je najstarším synteticky pripraveným liečivom, dodnes bežne používaným napr. pod obchodnými názvami Aspirin, Acylpyrin, Anopyrin, Algirin a iné.
Príprava a výroba.
Kyselina acetylsalicylová sa pripravuje dvojstupňovou syntézou z bežne dostupného fenolu. V prvom stupni sa Kolbe-Schmittovou reakciou fenolu s oxidom uhličitým za vysokého tlaku a prítomnosti hydroxidu sodného pripraví dvojsodná soľ kyseliny salicylovej, z ktorej sa voľná kyselina uvoľní pôsobením kyseliny sírovej.
Zahrievaním kyseliny salicylovej s acetanhydridom za prítomnosti kyseliny fosforečnej ako kyslého katalyzátora dôjde k reakcii hydroxylovej skupiny s acetanhydridom (esterifikácii), čím vzniká kyselina acetylsalicylová.
Vlastnosti.
Vďaka prítomnosti karboxylovej skupiny v molekule pôsobí kyselina acetylsalicylová ako stredne silná kyselina. Vo vodnom roztoku, ale aj pôsobením vzdušnej vlhkosti sa hydrolyzuje. Tým sa odštepuje acetylová skupina za uvoľnenia kyseliny octovej a kyseliny salicylovej. Hydrolýza prebieha v kyslom prostredí. Vzhľadom na kyslú povahu samotnej zlúčeniny ide v tomto prípade o tzv. autokatalýzu. Preto dlhodobo skladovaný Acylpyrin páchne po kyseline octovej.
Táto reakcia prebieha aj v ľudskom žalúdku. Vzhľadom na to pri užívaní väčšieho množstva liekov obsahujúcich kyselinu acetylsalicylovú dochádza k miernemu prekysleniu žalúdka. Preto sa v niektorých takýchto liekoch (napr. Anopyrin) pridávajú látky regulujúce kyslosť (napr. aminokyselina glycín alebo uhličitan vápenatý), ktoré upravujú kyslosť žalúdočných štiav.
Fyziologické účinky.
Podstata funkcie kyseliny acetylsalicylovej nebola dlho známa. Až v roku 1971 anglický lekár John Robert Vane zistil, že aspirín nezvratne inhibuje enzým cyklooxygenázu (COX), ktorý je v organizme zodpovedný za syntézu prostaglandínov a tromboxánov. Nezvratnosť inhibície je spôsobená prenosom acetylovej skupiny z molekuly kyseliny acetylsalicylovej na koenzým; iné antiflogistiká tento druh enzýmov inhibujú reverzibilne. Za objav mechanizmu účinku aspirínu dostal John R. Vane v roku 1982 Nobelovu cenu za medicínu.
Prostaglandíny sú látky pôsobiace ako tkanivové hormóny, kľúčové pri priebehu zápalu a pri vnímaní bolesti (prenos nervových vzruchov do mozgu). Pretože kyselina acetylsalicylová blokuje ich tvorbu, potlačuje aj prejavy zápalových reakcií a horúčku. Je nutné si uvedomiť, že nelieči príčinu, len potlačuje prirodzenú reakciu organizmu.
Tromboxány sú látky tvorené v krvných doštičkách, pri uvoľnení spôsobujú vazokonstrikciu a zhlukovanie krvných doštičiek, čím sa podieľajú na zrážaní krvi. Kyselina acetylsalicylová blokuje aj tvorbu predovšetkým tromboxánu A2, čím sa vysvetľuje jej schopnosť fungovať ako prostriedok proti zrážanlivosti krvi, a teda ako prevencia infarktov a horskej nemoci v dávkach 100 až 200 mg denne. Vysoké dávky bývajú tiež aplikované v akútnych prípadoch, pritom dochádza tiež k blokovaniu syntézy protrombínu, čo ďalej znižuje zrážanlivosť krvi.
V poslednej dobe boli rozpoznané dva typy cyklooxygenázy, označované COX 1 a COX 2. COX 1, tzv. konštitučná forma enzýmu, je o. i. zodpovedná za ochranu sliznice v tráviacom trakte. Preto jej potlačenie môže vyvolať neželané účinky kyseliny acetylsalicylovej najmä v žalúdku, napr. prispievať k rozvoju žalúdočných vredov. Ďalej sa COX 1 podieľa na funkcii trombocytov a činnosti obličiek, je tiež súčasťou regulačných mechanizmov krvného obehu a iné. Druhý enzým, COX 2, je indukovaný enzým, vytvárajúci sa v miestach lokálnych zápalových ložísk. Vzhľadom na to, že reguluje predovšetkým tvorbu prostaglandinov, ktoré okrem iného znižujú hladinu steroidov a triglyceridov, má aj negatívny efekt v tom zmysle, že naopak vysoké dávky kyseliny acetylsalicylovej pri dlhodobom podávaní prispievajú k zvyšovaniu rizika výskytu infarktu myokardu.
Použitie.
Kyselina acetylsalicylová je súčasťou rady liekov pôsobiacich ako analgetiká, antipyretiká, antiflogistiká (dávky od 500 mg), antikoagulanty (dávky do 100 mg) a iné.
Kontraindikácie.
Nesmie sa užívať pri známej precitlivenosti na salicyláty, pri chorobnej krvácavosti, pri chirurgických zákrokoch spojených s väčším krvácaním, pri žalúdočných vredoch, pri astme a v posledných troch mesiacoch tehotenstva.Tehotné ženy, dojčiace ženy a deti do 15 rokov môžu prípravok užívať iba na odporučenie lekára.
Interakcie.
Kyselina acetylsalicylová zosilňuje účinok látok znižujúcich zrážanlivosť krvi (ako sú lieky na riedenie krvi na báze kumarínov, napr. "Warfarin"), pri súbežnej hormonálnej liečbe zvyšuje riziko krvácania zo zažívacieho traktu, zvyšuje účinok aj nežiaduce účinky iných liekov používaných pri liečbe reumatických ochorení. Ďalej zosilňuje účinok liekov používaných pri liečbe cukrovky a zosilňuje nežiaduce účinky metotrexátu a sulfónamidov. Naopak znižuje účinok liekov pôsobiacich na močový systém.
Dávkovanie.
Maximálna denná dávka nesmie presiahnuť u dospelého človeka 4 g.
Predávkovanie.
Predávkovanie kyselinou salicylovou môže viesť až k smrti. Príznakom otravy môže byť pískanie v ušiach, bolesti brucha, hypokalémia (znížená koncentrácia draslíka v krvi), hypoglykémia (znížená hladina glukózy v krvi), zrýchlené dýchanie, nepravidelný tep, znížené svalové napätie, halucinácia, zmätenosť, kŕče, zlyhanie obličiek, kóma a smrť.
Predávkovanie môže byť akútne alebo chronické. Akútne predávkovanie spôsobuje smrť v 2 % prípadov. Chronické predávkovanie je smrteľné v 25 % prípadov. Najčastejšou príčinou smrti pri predávkovaní je edém pľúc.
Udáva sa najnižšia smrteľná dávka pri podaní ústami u detí LDLo = 104 mg/kg, u dospelých LDLo = 294 mg/kg. U laboratórnych zvierat boli zistené smrteľné dávky pri podaní v potrave u myší LD50 = 250 mg/kg, u potkanov LD50 = 200 mg/kg, pri podaní intraperitoneálne u myši LD50 = 167 mg/kg, u potkana 340 mg/kg.

</doc>
<doc id="222582" url="https://sk.wikipedia.org/wiki?curid=222582" title="Eduard Schreiber">
Eduard Schreiber

Eduard Schreiber (* 25. máj 1876, Viedeň – † 17. január 1962, Schönaich) bol slovenský priekopník kinematografie.
Syn podnikateľa Jozefa Schreibera st.. Od roku 1896 začal pracovať v Lednických Rovniach na veľkostatku svojho otca. Na veľkostatku urobil veľké reformy. Zaviedol nové technologické postupy a výrazne ho modernizoval. Aktívne tiež podporoval kultúrny a spoločenský život v Lednických Rovniach. Prispel aj k rozvoju slovenskej kinematografie. Natočil niekoľko krátkych dokumentárnych filmov z okolia Lednických Rovní ("Leto na Váhu", "Kriket", "Rúbanie ľadu", a ďalšie). V roku 1910 natočil svoj jediný hraný film z prostredia miestneho parku "Únos", ktorý sa stal prvým hraným filmom na Slovensku.

</doc>
<doc id="222598" url="https://sk.wikipedia.org/wiki?curid=222598" title="Club Atletico Independiente">
Club Atletico Independiente



</doc>
<doc id="222599" url="https://sk.wikipedia.org/wiki?curid=222599" title="Independiente">
Independiente



</doc>
<doc id="222600" url="https://sk.wikipedia.org/wiki?curid=222600" title="CA Independiente">
CA Independiente



</doc>
<doc id="222601" url="https://sk.wikipedia.org/wiki?curid=222601" title="Laibach">
Laibach

Laibach je slovinská hudobná skupina, ktorá hrá industriálnu a experimentálnu hudbu. Skupina bola založená v roku 1980, názov "Laibach" je nemecký názov slovinského hlavného mesta Ľubľana. Laibach tvorí hudobnú časť umeleckého hnutia NSK.

</doc>
<doc id="222602" url="https://sk.wikipedia.org/wiki?curid=222602" title="Haile Gebreselassie">
Haile Gebreselassie



</doc>
<doc id="222603" url="https://sk.wikipedia.org/wiki?curid=222603" title="Ivan Chodák">
Ivan Chodák

MUDr. Ivan Chodák (* 3. február 1914, Dolný Kubín† 14. február 1994, Bratislava) bol slovenský športovec a lekár. 
Život.
Bol výborným športovcom, zároveň patril k najlepším študentom na Lekárskej fakulte Univerzity Komenského v Bratislave. Za doktora medicíny bol promovaný v roku 1938. Patril k najznámejším a najnavštevovanejším bratislavským lekárom chorôb ušných, nosných a krčných. Dlhé roky bol „oravským richtárom“ v Bratislave.
Preslávil sa futbalovým umením a džentlmenským športovým vystupovaním. S futbalom začínal v Dolnom Kubíne. Počiatkom roka 1935 ho prepožičali do FC Vrútky, na jeseň krátky čas pobudol vo VŠ Bratislava. Prvé ligové stretnutie za klubové farby I. Československý ŠK Bratislava zahral 1. decembra 1935 proti Teplitzer FK. V lige odohral Ivan Chodák 193 zápasov, dal 23 gólov, okrem brankárskeho vystriedal všetky hráčske posty. Bohatstvo futbalového umenia ukázal jedenásťkrát ako reprezentant Slovenska. Aktívnu futbalovú kariéru ukončil v roku 1946. Za postoj k hre, spoluhráčom, rozhodcom, divákom, ale predovšetkým k súperovi mal prívlastok „rytier v kopačkách“. Za celú bohatú športovú kariéru nebol ani raz vylúčený, dokonca ani napomínaný. Okrem futbalu sa venoval aj iným športom. Za VŠ Bratislavu behal na pretekoch trate od 800 do 5 000 m, venoval sa i skoku do výšky. Majstrovsky hral i na tenisových dvorcoch, patril k vynikajúcim plavcom. V roku 1934 získal v behu na lyžiach titul akademického majstra Československa, ktorý mu zabezpečil účasť na zimných svetových hrách študentstva vo švajčiarskom St. Moritzi. V behu na 18 km obsadil 3. mesto. Ako študent hral ľadový hokej za VŠ Bratislava a ŠK Bratislava. Dvakrát bol majstrom Slovenska, dva razy hral vo finále. Za vybrané mužstvo Slovenska nastúpil tri razy. Po príchode Hildy Múdrej do Bratislavy bol jej prvým krasokorčuliarskym partnerom. Počas 25 rokov trénoval všetky družstvá Slovana – od áčka cez dorastencov až po neregistrovaných. Od roku 1994 Slovenský futbalový zväz pravidelne udeľuje "Cenu fair play MUDr. Ivana Chodáka". Miestom vyhlasovania je Dolný Kubín.

</doc>
<doc id="222604" url="https://sk.wikipedia.org/wiki?curid=222604" title="Churandy Martina">
Churandy Martina

Churandy Martina (* 3. júl 1984, Willemstad, Curaçao, Holandské Antily) je holandský šprintér na 100 m mužov a 200 m. 13. mája 2006 bežal na 100 m čas 9,76 s., ale s nedovolenou podporovou vetra + 6,1 m/s.
Reprezentoval Holandské Antily do roku 2010, keď zanikli, odvtedy reprezentuje Holandsko.
Vrcholové podujatia.
Osaka 2007.
Vo finálovom behu na 100 m si časom 10.08 s. vybojoval 5. miesto. Na 200 m skončil takisto piaty, časom 20.27 s.

</doc>
<doc id="222616" url="https://sk.wikipedia.org/wiki?curid=222616" title="Martina">
Martina

Martina môže byť:

</doc>
<doc id="222618" url="https://sk.wikipedia.org/wiki?curid=222618" title="Memorial Cup">
Memorial Cup

Memorial Cup je vyvrcholením každého súťažného ročníka Canadian Hockey League (CHL), ktorého sa stále zúčastňujú všetci traja víťazi líg (WHL, OHL, QMJHL) a tiež domáci tím. Tento turnaj je v zámori ostro sledovaný a zaraďuje sa k najvýznamnejším športovým podujatiam v Kanade. Zisk Memorial Cupu sa v mládežníckom veku prirovnáva ku Stanley Cupu. Trofej sa udeľuje od roku 1919 a najviackrát ju vybojovali tímy Kamloops Blazers a Oshawa Generals.
Majster je vyznačený tučne, finalista "kurzívou."
Majster je vyznačený tučne, finalista "kurzívou."

</doc>
<doc id="222619" url="https://sk.wikipedia.org/wiki?curid=222619" title="Pascal Dupuis">
Pascal Dupuis

Pascal Dupuis (* 7. apríl 1979, Laval, Kanada) je bývalý kanadský hokejista. Naposledy bol hráčom klubu NHL Pittsburgh Penguins.
So svojou hokejovou kariérou začínal v klube Rouyn-Noranda Huskies v juniorskej súťaži QMJHL. Odohral tu štyri sezóny, nebol draftovaný. 18. augusta 2000 podpísal zmluvu s klubom NHL Minnesota Wild. Počas svojej prvej sezóny odohral v NHL len štyri zápasy, väčšinu sezóny hral na farme Cleveland Lumberjacks v IHL.
Počas lockoutu odohral Dupuis osem zápasov vo švajčiarsku za tím HC Ajoie. Vo februári 2007 bol súčasťou prestupu do New Yorku Rangers, opačným smerom putoval Adam Hall. 27. februára 2007 bol vymenený opäť, tentokrát sa jeho novým klubom stala Atlanta Thrashers.
Pred koncom prestupového obdobia v sezóne 2007-08 bol spoločne s Mariánom Hossom vymenený do klubu Pittsburgh Penguins. V roku 2009 získal s tímom Pittsburgh Penguins Stanley cup.

</doc>
<doc id="222621" url="https://sk.wikipedia.org/wiki?curid=222621" title="Vladimirská oblasť">
Vladimirská oblasť



</doc>
<doc id="222624" url="https://sk.wikipedia.org/wiki?curid=222624" title="Viola (meno)">
Viola (meno)



</doc>
<doc id="222628" url="https://sk.wikipedia.org/wiki?curid=222628" title="Roháčka (Čierna hora)">
Roháčka (Čierna hora)

Roháčka () je najvyšší vrch pohoria Čierna hora, geomorfologického celku Slovenského rudohoria. Vrch leží približne severne od Margecian. 
Poloha.
Nachádza sa na severnom okraji pohoria, v centre rovnomenného podcelku. Leží na hranici Prešovského a Košického kraja, na rozhraní okresov Prešov a Gelnica, v katastri obcí Klenov a Margecany. Vrch sa vypína medzi obcami Margecany (juh), Klenov (východ), Hrabkov (sever) a Kluknava (západ), v povodí Hornádu. 
Opis.
Vrch je súčasťou výrazného masívu, situovaného na severnom okraji Čiernej hory. Predstavuje najvyššiu časť pohoria, pričom horský chrbát pokračuje severným a severozápadným smerom, kde je niekoľko kót, presahujúcich , ako aj len nepatrne nižšia Čierna hora (). Juhozápadnú aj východnú časť vrchu odvodňujú prítoky Hornádu, severnú prítoky Krížovianky, ústiacej do Svinky. Prevažná časť vrchu je zalesnená a poskytuje len obmedzené výhľady.
Výhľady.
Vďaka nadmorskej výške a polohe sú z vhodných lokalít zaujímavé výhľady. Okrem okolitých vrchov možno pozorovať susedné pohoria a pri vhodných podmienkach i časť Vysokých a Nízkych Tatier, či iné vyššie vrchy.

</doc>
<doc id="222629" url="https://sk.wikipedia.org/wiki?curid=222629" title="Jana (meno)">
Jana (meno)



</doc>
<doc id="222631" url="https://sk.wikipedia.org/wiki?curid=222631" title="Lucia (meno)">
Lucia (meno)



</doc>
<doc id="222634" url="https://sk.wikipedia.org/wiki?curid=222634" title="Mária (meno)">
Mária (meno)



</doc>
<doc id="222635" url="https://sk.wikipedia.org/wiki?curid=222635" title="Judita (meno)">
Judita (meno)



</doc>
<doc id="222637" url="https://sk.wikipedia.org/wiki?curid=222637" title="Zlatica (meno)">
Zlatica (meno)



</doc>
<doc id="222639" url="https://sk.wikipedia.org/wiki?curid=222639" title="Maurice Greene (atlét)">
Maurice Greene (atlét)

Maurice Greene (* 23. júl 1974, Kansas City, Kansas, USA) bol bývalý americký šprintér, venujúci sa behu na 100 m, behu na 200 m a štafete na 4x100 metrov. 
Má dve zlaté medaily z olympijských hier a je aktuálnym spoludržiteľom svetového rekordu na 50 m spolu s Donovanom Baileyom. Do roku 2018 držal i svetový rekord na 60 m.

</doc>
<doc id="222643" url="https://sk.wikipedia.org/wiki?curid=222643" title="Alexander (meno)">
Alexander (meno)



</doc>
<doc id="222644" url="https://sk.wikipedia.org/wiki?curid=222644" title="Augustín (meno)">
Augustín (meno)



</doc>
<doc id="222646" url="https://sk.wikipedia.org/wiki?curid=222646" title="Daniel (meno)">
Daniel (meno)



</doc>
<doc id="222653" url="https://sk.wikipedia.org/wiki?curid=222653" title="Norbert (meno)">
Norbert (meno)



</doc>
<doc id="222654" url="https://sk.wikipedia.org/wiki?curid=222654" title="Ivan (meno)">
Ivan (meno)



</doc>
<doc id="222657" url="https://sk.wikipedia.org/wiki?curid=222657" title="Rastislav (meno)">
Rastislav (meno)



</doc>
<doc id="222658" url="https://sk.wikipedia.org/wiki?curid=222658" title="Eliáš (meno)">
Eliáš (meno)



</doc>
<doc id="222659" url="https://sk.wikipedia.org/wiki?curid=222659" title="Mojmír (meno)">
Mojmír (meno)



</doc>
<doc id="222663" url="https://sk.wikipedia.org/wiki?curid=222663" title="Viktória (meno)">
Viktória (meno)



</doc>
<doc id="222664" url="https://sk.wikipedia.org/wiki?curid=222664" title="Slavomír (meno)">
Slavomír (meno)



</doc>
<doc id="222669" url="https://sk.wikipedia.org/wiki?curid=222669" title="Vratislav (meno)">
Vratislav (meno)



</doc>
<doc id="222676" url="https://sk.wikipedia.org/wiki?curid=222676" title="Spyridon Luis">
Spyridon Luis

 
 
Spyridon Luis alebo Spyros Luis (gr. , , * 12. január 1873, Atény, Grécko – † 26. marec 1940, Atény) bol grécky maratónec, ktorý vyhral na prvých olympijských hrách zlatú medailu v maratóne.
Životopis.
Spyridon Luis sa narodil ako jediný chlapec z piatich detí rodičov Athanasia a Kalomiry Louisových. V škole malý Spyridon nevynikal. Počas vojenskej služby (189395) si jeho atletický talent všimol major Papadiamantopoulos. Odporučil mu kvalifikáciu na olympijské hry. Tá mu vôbec nevyšla, skončil až 17. z 19. a nekvalifikoval sa, napriek tomu mu Papadiamantopoulos dokázal vybojovať miesto na štarte. A Louis preteky nakoniec vyhral.

</doc>
<doc id="222681" url="https://sk.wikipedia.org/wiki?curid=222681" title="Scott Joplin">
Scott Joplin

Scott Joplin (* 1867 alebo 1868, Texas, USA – † 1. apríl 1917, New York) bol americký hudobník, klavirista a hudobný skladateľ; jeden z troch najvýznamnejších predstaviteľov hudobného štýlu ragtime.
Biografia.
Narodil sa v blízkosti mesta Linden, ktoré sa nachádza v západnom Texase ako druhý zo šiestich detí. Presný dátum a miesto jeho narodenia sú neznáme, odhaduje sa, že sa narodil 24. novembra 1868. V roku 1871 sa jeho rodina s ním presťahovala do mesta Texarkana, jeho matka pracovala a Scott mal dosť času na nerušené cvičenie hudby. V roku 1882 mu kúpili klavír, inštrument, ktorý veľmi ovplyvnil jeho hudobnú tvorbu.
Koncom 80. rokoch 19. storočia opustil Scott domov a začal si zarábať sám. Počas nasledujúceho obdobia sa stal členom mnoho kvartetov a precestoval stredozápad ako spevák. V roku 1895 zaspieval dve piesne v Syrakúzach „Please Say You Will“ a „A Picture of Her Face“ vďaka ktorým sa stál slávnejším. Napriek cestovaniu bol jeho domov mesto Sedalia v Missouri, kde sa prisťahoval v roku 1894 a kde pracoval ako klavirista v spoločenských kluboch.
Okolo roku 1898 predal Joplin šesť klavírnych skladieb. Iba jedna z nich „Original Rags“ je kompiláciou ragtimeovej hudby. Ďalšie boli „Please Say You Will“, „A Picture of Her Face“, dve pochody a jeden valčík. V roku 1899 predal Joplin svoje najznámejšie dielo „Maple Leaf Rag“ missourskému vydavateľovi John Stark &amp; Son. Za každú predanú kópiu získal jeden cent, za celý rok zarobil približne 360 dolárov. Po tom, čo sa „Maple Leaf Rag“ stala prvou inštrumentálnou skladbou, ktorej sa predal cez milión kusov sa dostal Joplin na vrchol rebríčkov a vytvorila z ragtime prominentný hudobný štýl. Joplin touto skladbou získal reputáciu a presťahoval sa so svojou novou ženou Belle do St. Louis. Počas troch rokoch života v St. Louis tu stvoril viacero skladieb, vrátane známych „The Entertainer“, „Elite Syncopations“, „March Majestic“ a „Ragtime Dance“.
Joplin bol niekoľkokrát ženatý, pravdepodobne jeho najväčšia láska Freddie Alexander zomrela 10. septembra 1904 na následky nachladenia iba dva mesiace po ich svadbe. V dôsledku jej smrti skomponoval Joplin smutný ragtimeový valčík „Bethena“.
V roku 1907 sa presťahoval do New Yorku, kde stretol Lottie Stokes, s ktorou sa oženil v roku 1909. Po mesiacoch hľadania začal Scott znovu tvoriť hudobné skladby. V tomto období zložil ocenenú operu Treemonisha. Hoci nebola nikdy zahraná na javisku s celým orchestrom počas Joplinovho života bola zahraná ako sólo na klavíry v roku 1915 v Harleme. V roku 1913 Scott a Lottie založili Scott Joplin Music Company, ktorá vydala skladbu „Magnetic Rag“.
Scott chcel tvoriť ešte viac hudobných experimentov akými bola Treemonisha, ale približne v roku 1916 sa u neho začali prejavovať príznaky chorôb, syfilisu, neskôr dokonca trpel demenciou, paranojou, ochrnutím a iným symptómami. V januári 1917 bol hospitalizovaný v Manhattan State Hospital v New Yorku, kde 1. apríla 1917 zomrel. Jeho rukopisy a hudobné poznámky získal Wilber Sweatman, ktorý ich ochotne požičiaval tomu, kto o ne požiadal. Nanešťastie ich bolo málo a po Sweatmanovej smrti v roku 1961 zostali na neznámom mieste a dodnes sa nevie či a kde sa nachádzajú.
Joplinova hudba ostala ešte mnoho rokov po jeho smrti populárna. Skladba „The Entertainer“ (známa aj z amerického filmu Podraz) sa umiestnila v roku 1974 na treťom mieste celosvetového rebríčka. V roku 1970 bol Joplin prijatý do Siene slávy amerických skladateľov (Songwriters Hall of Fame). V roku 1976 mu bola udelená Pulitzerova cena pre špeciálny prínos k americkej hudbe.

</doc>
<doc id="222683" url="https://sk.wikipedia.org/wiki?curid=222683" title="Wyclef Jean">
Wyclef Jean

Nelust Wyclef Jean (* 17. október 1969, Croix-des-Bouquets, Haiti) je haitsko-americký raper, hudobník, herec a producent, držiteľ troch Grammy. Pôvodne známy hlavne ako člen hip-hopovej skupiny The Fugees, neskôr ako sólo spevák. Zahral si taktiež v niekoľkých filmoch.
Začiatky.
Narodil sa v Croix-des-Bouquets na Haiti. O 9 rokov neskôr sa presťahoval s rodinou do Brooklynu. Ako syn ministra žil v pomerne dobre zabezpečenej rodine, a možno práve to bol dôvod, že sa dostal na katedru hudobných vied kde začal študovať jazz. V tej dobe ho okrem hovoreného slova zaujala aj hra na gitare (ktorej sa samozrejme venuje až dodnes) a prišlo aj na ďalšie sťahovanie sa do New Jersey. Tu začal splietať hudobné plány so svojím bratrancom "Prasom", ktorý ho zoznámil s kamarátkou zo školy Lauryn Hillovou. Spolu potom založili skupinu "Tranzaltor Crew", neskôr známu ako The Fugees.
The Fugees.
V roku 1994 vydávajú svoj prvý album "Blunted on reality" a o dva roky neskôr 1996 svoj druhý, veľmi úspešný album "The Score", s ktorým vyhrali dve ceny Grammy.
Rodina.
V roku 1994 sa oženil s haitsko-americkou dizajnérkou Marie Claudinette Pierre-Jean, s ktorou si v roku 2005 z Ameriky adoptovali trojmesačné bábätko. Pomenovali ju Angelina Claudinelle, ale nie po ich dobrej priateľke, herečke Angeline Jolie, ale ako raz Wyclef povedal v "Tyra Banks Show": "Pomenovali sme ju tak jednoducho preto, že vyzerá ako anjel."
Yele Haiti.
V októbri roku 2004 založil charitatívnu organizáciu "Yele Haiti" spolu so svojim bratrancom Jerrym 'Wonderom' Duplessisom a expertmi na humanitárnu pomoc Sanjay Rawalom a Natabarou Rollossonovou. Svetlo sveta táto nadácia uzrela až roku 2005. Výťažky organizácie majú slúžiť na pomoc chudobnej časti Ameriky, z ktorej pochádza sám Wyclef, Haiti. Za prvý rok dokázal zaistiť vzdelanie a školské pomôcky 3600 deťom v oblasti Gonaives, na Haiti, po zúrivom hurikáne Jeane. Za druhý rok pôsobenia tejto organizácie, stihol zaobstarať okolo 6800 školských pomôcok a vzdelanie v 5 oblastiach na Haiti (Port-au-Prince, Gonaives, Les Cayes, Port-de-Paix a Cap Haitian). 
Táto organizácia má takisto podporovať rozvoj umenia a kultúry na Haiti. 
V januári 2007 bol vymenovaný za veľvyslanca Karibských štátov. Túto funkciu mu udelil sám prezident Haiti René Preval, aby robil dobré meno Haiti v zahraničí. 
Sólo kariéra.
V roku 1997 vydáva svoj debutový album "The Carnival" (Featuring the Refugee All-Stars), ktoré bolo ako kritikou tak aj širokou verejnosťou prijaté kladne a získal platinové ocenenie. Na tomto albume mu hosťovalo viacero spevákov ako kubánska spevácka legenda Celia Cruz, časť New Yorského filharmonického orchestru (išlo o pieseň "Gone till November", ktorá Wyclefovi priniesla nomináciu na Grammy), a mimo iných samozrejme aj Pras a Lauryn, Wyclef taktiež producíroval a podieľal sa na pesničkách od Black Eyed Peas, Cypress Hill, dokonca aj od umelcov mimo hip-hopový žáner ako Simply Red, Destiny´s child či Whitey Houston (pieseň "My love is your love") a ďalší.
V roku 2000 vychádza jeho ďalší album s názvom "The Ecleftic: 2 Sides II a Book", ktorý aj napriek tomu, že získal platinovku, pôsobil ľahko nemastným neslaným dojmom. 
Po albume "The Ecleftic" si Wyclef zahral v jamajskom gangstar filme "Shottas" a tak isto ho stihla nešťastná udalosť v podobe smrti jeho otca, ktorá ho ale nepoložila a začal s prípravami svojho tretieho albumu, ktorý naplánoval na rok 2002. Album "Masquerade", už tradične ukazoval na Wyclefovu tvorbu z dvoch stránok, tej raperskej, kedy sa medzi hosťami objavili M.O.P. alebo Bumpty Knuckles a popovej, v ktorej sa mimo iných objavil aj Tom Jones.
V novembri 2003 vychádza jeho štvrtý album "The Preacher's Son", ako pokračovanie jeho prvého albumu "The Carnival".
Rok na to v 2004 vydáva svoj piaty album s názvom "Sak Pasé Presents: Welcome to Haïti (Creole 101)". Veľa piesní z tohto albumu sú v jeho rodnom jazyku, v haitskom nárečí.
Návrat Fugees?
V roku 2004 vystúpili spoločne vo filme "Block party" a v roku 2005 sa začalo špekulovať o návrate skupiny ako celku. Naspievali spoločný singel "Take it easy" a vydali sa na ďalšie spoločné turné po celých 9 rokoch ako skupina. Navštívili niekoľko krajín, medzi nimi aj Slovensko, a už to vyzeralo pre ich skalných fanúšikov, ktorí na nich nezanevreli ani po rozpade, veľmi nádejne. Ale všetky nádeje sa rozplynuli hneď ako Pras v jednom rozhovore vylúčil možnosť ďalšej spolupráce trojice Wyclef Jean, Pras Michel a Lauryn Hillová. Za príčinu označil práve ženskú zložku legendárnej formácie: "Skôr uvidíte Usámu Bin Ládina s Georgom Bushom na kávičke preberať zahraničnú politiku, ako budem ja znovu pracovať s Lauryn. Comeback Fugees preto nie je možný. Myslím si, že veci dospeli do takého štádia, že by bol potrebný zásah Boha, aby sa zmenila, lebo je už úplne mimo." V poslednom čase médiá často informovali o hviezdnych manieroch Lauryn. Údajne dokonca trvá na tom, aby ju všetci oslovovali Miss. Hill. Taktiež Wyclef sa o nej nevyjadril práve najlepšie, keď jej v jednom rozhovore odkázal, aby vyhľadala psychiatrickú pomoc.

</doc>
<doc id="222684" url="https://sk.wikipedia.org/wiki?curid=222684" title="Tmb radio">
Tmb radio

TMB rádio je prvé založené tanečné rádio na Slovensku.
Počiatky sa datujú od roku cca 1994 kde názov ako taký ešte nemal podobu TMB rádio.
Rádio prešlo mnohými zmenami ,od FM terestreálneho vysielania neskôr prešlo na internetového poslucháča. Napriek veľkej komerčnej obľube radia ,zakladateľ a riaditeľ v jednej osobe ( DJ Turbo ) prerušil po rokoch a mnohých opletačkách so zákonom tikajúcej sa problematiky radia a jeho šírenia.
DJ Turbo sa naďalej venuje technickej sfére, tvorbe hudby a je zároveň úspešným producentom kultúrno spoločenských aktivít na Slovensku. Návrat úspešného radia TMB nevylučuje no ani nepotvrdzuje.

</doc>
<doc id="222685" url="https://sk.wikipedia.org/wiki?curid=222685" title="Kostol svätého Františka z Assisi (Karlova Ves)">
Kostol svätého Františka z Assisi (Karlova Ves)

Kostol svätého Františka z Assisi je rímskokatolícky kostol v bratislavskej mestskej časti Karlova Ves na Námestí sv. Františka 4. Je súčasťou kláštora rehole minoritovmenších bratov konventuálov. Táto rehoľa spravuje aj karloveskú farnosť sv. Michala, na území ktorej sa kostol aj kláštor nachádzajú.
Kostol bol postavený podľa návrhu švajčiarskeho architekta Justusa Dahindena. Výstavba kostola spolu s priliehajúcim kláštorom za začala v júni 2000. Dňa 9. marca 2002 novopostavený kostol slávnostne posvätil arcibiskup Ján Sokol. Nad oltárom je zavesená kópia kríža z kostola sv. Damiána. Kapacita kostola je približne 250 osôb.

</doc>
<doc id="222686" url="https://sk.wikipedia.org/wiki?curid=222686" title="Silvánska ulica (Bratislava)">
Silvánska ulica (Bratislava)

Silvánska ulica je ulica v Bratislave, v mestskej časti Karlova Ves. Tiahne sa od Levárskej ulice po Suchohradskú ulicu.

</doc>
<doc id="222688" url="https://sk.wikipedia.org/wiki?curid=222688" title="Púpavová ulica (Bratislava)">
Púpavová ulica (Bratislava)

Púpavová ulica je ulica v Bratislave, v mestskej časti Karlova Ves. Je pomenovaná podľa púpavy lekárskej.

</doc>
<doc id="222689" url="https://sk.wikipedia.org/wiki?curid=222689" title="Borská ulica">
Borská ulica

Borská ulica je ulica v Bratislave, v mestskej časti Karlova Ves.
Nachádza sa tu električková i autobusová zastávka. Na ulici je aj Obchodný dom Centrum a materská škola. 

</doc>
<doc id="222693" url="https://sk.wikipedia.org/wiki?curid=222693" title="Prakazrel Michel">
Prakazrel Michel

Prakazrel Samuel Michel známy najmä ako "Pras", (* 19. október 1972, Brooklyn, New York, New York, USA) je americký raper, herec, producent a jeden z bývalých predstaviteľov známej americkej skupiny The Fugees, ktorá sa preslávila v 90. rokoch. 
Životopis.
Narodil sa dva dni po svojom bratancovi Wyclefovi Jeanovi, ktorý sa narodil v Haiti. Vyrastal New Yorku a neskôr v New Jersey kde ako 15-ročný spoznal 12-ročnú Lauryn Hillovú a zoznámil ju so svojim bratancom Wyclefom s ktorým v roku 1988 založili skupinu "Tranzlator Crew", ktorá sa neskôr preslávila ako The Fugees.
Pred a počas nahrávania ich prvého albumu "Blunted on reality", Prasa prijali na Rutgers College a Yale University a ako dva hlavné predmety si zapísal filozofiu a psychológiu. 
The Fugees.
V roku 1994 vydávajú svoj prvý album "Blunted on reality", a o dva roky neskôr 1996 svoj druhý, veľmi úspešný album "The Score", s ktorým vyhrali dve ceny Grammy.
Hudobná sólo kariéra.
V roku 1998 na "skúšku" vypustil do sveta album "Ghetto Supastar". Obsahoval rovnomenný úvodný hit, v ktorom malí prsty aj Ol´Dirty Bastard a speváčka Mya. Pesnička "Ghetto Supastar" bola v roku 1999 v prvej desiatke najhrávanejších piesní. Takisto sa objavila v soundtracku k filmu "Bulworth". 
Jeho druhý album nesie názov "Win Lose or Draw" a vyšiel v roku 2005. Producentom bol okrem Prasa samotného aj jeho bývalý kolega zo skupiny Fugees a jeho bratranec, Wyclef.
V roku 2007 sa ako hosť objavil na albume britsko-ázijskej skupiny Swami v piesni "Pushin". V marci 2008 vydal u Image Entertainment/Experience svoj tretí album s názvom "Experience Magic".
Filmová kariéra.
V roku 1999 sa objavil v snímke "Mystery Men", v ktorom si zahral typického záporáka. Okrem tohto filmu si zahral aj v "Turn it up" (2002) (názov zmenený z pôvodného "Ghetto Superstar"), "Higher Ed" (2001) a "Go for Broke" (2002), kde nepôsobil len ako herec, ale aj ako producent.
V roku 2006 natočil dokumentárny film "Skid Row" v ktorom sa na 9 dní sám stal bezdomovcom v Los Angeles, aby bližšie priblížil ich život v chudobe. Využil skrytú kameru a vypočul niekoľko dojemných príbehov. Film mal premiéri 24. augusta 2007.
Skúsenosť žiť na ulici Prasa inšpirovala spustiť "prAsperity project" v máji 2007. Je to nezisková organizácia, ktorej cieľom je informovať ľudí o riešeniach zložitých problémoch, ktoré ovplyvňujú postavenie človeka v spoločnosti.

</doc>
<doc id="222694" url="https://sk.wikipedia.org/wiki?curid=222694" title="Armalista">
Armalista

Armalista bol od 14. storočia do roku 1918 obyvateľ Uhorska, ktorý získal listinu o povýšení do zemianskeho stavu (armálnu listinu) udelením erbu, ktorá mu zabezpečovala dedičnú slobodu, zvyčajne však bez udelenia majetku. 

</doc>
<doc id="222695" url="https://sk.wikipedia.org/wiki?curid=222695" title="Kľúčový ukazovateľ výkonnosti">
Kľúčový ukazovateľ výkonnosti

Kľúčové ukazovatele výkonnosti (angl. key performance indicators, skr. KPI) sú praktické ukazovatele, ktoré kvantifikujú celkovú výkonnosť podniku vo väzbe na príslušný globálny cieľ či kritický faktor úspechu.
Celková výkonnosť podniku je zložená z výkonností jednotlivých jej častí. Preto je veľmi dôležité správne rozloženie zvolených ukazovateľov na konkrétne procesy, takzvaná dezagregácia KPI. Vhodne zvolené KPI umožní dostatočne presne monitorovať výkonnosť konkrétneho procesu s ohľadom na tvorbu výstupov a pridanej hodnoty. 
Štandardizovanie metodiky výpočtu KPI, určenie dátových zdrojov nevyhnutných na jeho vyčíslenie sú rovnako dôležité ako samotné určenie KPI. V tomto kroku je vhodné zohľadniť možnosti vyhodnocovania, ktoré ponúka existujúci informačný systém. Prípadne zvážiť možnosti extrahovania dát z informačných systémov a ich následné automatizované spracovanie. Zavádzať za účelom monitorovanie procesov dodatočné operácie sa nestretáva s pozitívnym ohlasom vykonávateľov, naopak tento krok celý proces spomaľuje a získané dáta nemožno považovať za relevantné. 
Vo všeobecnosti možno povedať, že prepojenie KPI na ohodnotenie pôsobí motivujúco v prípade, ak majú pracovníci možnosť svojim správaním KPI ukazovateľ ovplyvniť a zároveň sú o jeho hodnote pravidelne informovaní.
Pri stanovení relevantných KPI zohrávajú kľúčovú úlohu analyzovanie dopadu na súvisiace procesy, možnosti zberu dát potrebných na vyčíslenie ukazovateľa a aktívne zapojenie interných pracovníkov.

</doc>
<doc id="222696" url="https://sk.wikipedia.org/wiki?curid=222696" title="Bábske jazierko">
Bábske jazierko

Bábske jazierko je prírodná pamiatka v katastrálnom území obcí Selice a Vlčany v okrese Šaľa v Nitrianskom kraji. Nachádza sa na Podunajskej rovine, rozloha , vyhlásená v roku 1973. Predmetom ochrany je pozostatok mŕtveho ramena rieky Váh s rastlinnými spoločenstvami rastúcimi na brehoch vôd.

</doc>
<doc id="222697" url="https://sk.wikipedia.org/wiki?curid=222697" title="Badínsky prales">
Badínsky prales

Badínsky prales alebo Kulisovo je národná prírodná rezervácia v katastrálnom území obce Badín v Banskobystrickom kraji na strednom Slovensku. Rozloha samotnej rezervácie je , ochranné pásmo má rozlohu ². Na území rezervácie platí 5. stupeň ochrany, v ochrannom pásme 4. stupeň ochrany.
Prales je situovaný v Kremnických vrchoch, v oblasti Slovenské stredohorie a tiahne sa v okolí Badínskeho potoka, asi ZSZ smerom od obce. Nadmorská výška územia je v rozmedzí 620 až s rozlohou , pričom výmera pralesa v najprísnejšom stupni ochrany je , s ochranným pásmom . Prevažujú expozície severné, severozápadné a severovýchodné. Pôvodne bola táto národná prírodná rezervácia vyhlásená v roku 1913, takže patrí medzi najstaršie chránené lokality na Slovensku. Ochranné pásmo bolo niekoľkokrát rozšírené. Badínsky prales je v Generele nadregionálneho ÚSES SR centrom nadregionálneho biocentra Laurín, a tiež súčasťou jadrového územia NECONET.
Dejiny.
V roku 1908 prikázal uhorský minister poľnohospodárstva spracovať zoznam prírodných pamiatok Uhorska. V roku 1913 ministerstvo pôdohospodárstva v Budapešti vyhlásilo Badínsky prales za prísnu rezerváciu s výmerou . V roku 1974 bolo ochranné pásmo rozšírené na výmeru s ochranným pásmom v šírke asi pozdĺž hraníc chráneného územia. 1. mája 2002 bola stanovená výmera vlastného územia národnej prírodnej rezervácie na a rozšírenie ochranného pásma na výmeru . V súčasnosti má teda rozlohu .
Geomorfológia a geológia.
Geologické podložie sa skladá najmä z vulkanitov Kremnických vrchov, z tufov a aglomerátov pyroxenických andenzitov, v strede západnej časti je možné nájsť tufity, a kompaktný andezit tvorí ostrovček v strednej časti. V severozápadnej časti sú tufitické siltovce a pieskovce. V juhozápadnej časti pralesa vystupujú na povrch zvyšky lávového prúdu, ktorý sa prejavuje ako skalné steny, stĺpy a previsy. Na strmších svahoch možno vidieť blokoviská a suťoviská. V okolí Badínskeho potoka sa nachádzajú sedimentárne horniny riečneho pôvodu.
Pedológia.
Kambizeme prevládajú nad andozemami. Pozdĺž vodného toku sa nachádzajú fluvizeme. Na území rezervácie sa vyskytujú typické hnedé pôdy, stredne hlboké až hlboké, slabohumózne až humózne, so značným podielom humusu ; rankrové stredne hlboké hnedé pôdy, ktoré sú silne skeletnaté; a paternia oglejená. Fyziologická hĺbka hnedej slabohumóznej, stredne hlbokej pôdy, je obmedzená na približne , preto koreňový systém nepreniká až do tufitových vrstiev, čo zrejme v minulosti zapríčinilo vyvrátenie niektorých drevín pralesa.
Pôdy boli tvorené na báze andezitu, veľmi bohaté na živiny, podobne ako v bukových pralesoch východných Karpát. Tieto pôdy upravujú plochý tvar koreňa buku. Vysoká rozdielnosť priebehu nekromasy v rámci vývojového cyklu je daná významným nárastom jedle, a tiež vyvrátením vitálnych bukov na základe ich plytkého zakorenenia a klimatických zmien, najmä náhleho nárazového vetra. Pôdy sú náchylné na eróziu mierne až stredne.
Hydrológia.
Územím preteká Badínsky potok s dvoma prítokmi, táto časť patrí do povodia Hrona. Nad pralesom sa nachádza aj Badínsky vodopád, ktorý je často navštevovaný turistami.
Klimatické pomery.
Badínsky prales sa nachádza v chladnej klimatickej oblasti. Na základe klimaticko-geografického členenia je táto oblasť zaraďovaná do klimaticko-geografického typu s horskou klímou, typická je malá teplotná inverzia a vlhké až veľmi vlhké podnebie. Priemerná ročná teplota je približne 5,5 až 6,0 °C, priemerný úhrn ročných zrážok 850 až .
Dĺžka vegetačného obdobia je 120 – 140 dní a doba trvania snehovej pokrývky 140 – 150 dní v roku.
Vegetácia.
Podľa fytocenologického členenia patrí toto územie do oblasti západokarpatskej flóry ("Carpaticum occidentale") do obvodu predkarpatskej flóry ("Praecarpaticum"). Nachádza sa tu až 16 lesných typov. Vegetácia má charakter pôvodného zmiešaného lesa, ale nájdeme tu aj bohato zastúpené druhy podhorského a horského stupňa.
V ochrannom pásme na lesných biotopoch bolo zistených 140 druhov cievnatých rastlín, z toho 34 drevín a 106 bylín. Z bylín dominujú mesačnica trváca ("Lunaria rediviva"), bažanka trváca ("Mercurialis perennis"), pakost smradľavý ("Geranium robertianum"), lipkavec marinkový ("Galium odoratum"), hluchavník žltý ("Galeobdolon luteum"), ostružina srstnatá ("Rubus hirtus"), ostružina malinová ("Rubus idaeus"), zubačka cibuľkonosná ("Dentaria bulbifera"), papraď samčia ("Dryopteris filix–mas"), papradka samičia ("Athyrium filix–femina"), samorastlík klasnatý ("Actaea spicata"), kyslička obyčajná ("Oxalis acetosella"), vranovec štvorlistý ("Paris quadrifolia"), srnovník purpurový ("Prenanthes purpurea"), šalvia lepkavá ("Salvia glutinosa"), žindava európska ("Sanicula europaea"), starček vajcovitolistý ("Senecio ovatus"), pŕhľava dvojdomá ("Urtica dioica"), fialka lesná ("Viola reichenbachiana"), šalátovka múrová ("Mycelis muralis"). 
Z bylín sú ďalej zastupené hviezdica hájna ("Stellaria nemorum"), deväťsil biely ("Petasites albus"), kopytník európsky ("Asarum europaeum"), iskerník chlpatý ("Ranunculus lanuginosus"), iskerník plazivý ("Ranunculus repens"), veronika horská ("Veronica montana"), papraď ostnatá ("Dryopteris carthusiana"), kokorík praslenatý ("Polygonatum verticillatum"), čarovník obyčajný ("Circaea lutetiana"), pľúcnik tmavý ("Pulmonaria obscura"), slezinovka striedavolistá ("Chrysosplenium alternifolium"), krkoška chlpatá ("Chaerophyllum hirsutum"), ostrica oddialená ("Carex remota"), ostrica lesná ("Carex sylvatica"), lipnica hájna ("Poa nemoralis") kostrava obrovská ("Festuca gigantea"), praslička roľná ("Equisetum arvense"), konopáč obyčajný ("Eupatorium cannabinum"), túžobník brestový ("Filipendula ulmaria"), konopnica úhľadná ("Galeopsis speciosa"), štiavec tupolistý ("Rumex obtusifolius"), záružlie močiarne ("Caltha palustris"), vŕbovka horská ("Epilobium montanum"), mäta dlholistá ("Mentha longifolia") a iné.
Lesy.
Národná prírodná rezervácia Badínsky prales je v zmysle platného lesného hospodárskeho plánu so stavom k 1. januáru 1999 situovaná v lesnom hospodárskom celku Badín a lesnom užívateľskom celku Lesy Badín. V ochrannom pásme prevažujú hospodárske lesy – 78,8 %, na zvyšných 21,2 % pripadajú lesy osobitného určenia (pôvodné ochranné pásmo).
Okolo 70% Badínskeho pralesa patrí do lesa typu skupiny kvetnatá, alebo typická bučina ("Fagetum typicum"). Dominujúcou drevinou je buk lesný ("Fagus sylvatica" 58%), jedľa biela ("Abies alba" 21 %), smrek obyčajný ("Picea abies" 10%) (gloncak). Vysoké zastúpenie majú aj javor horský ("Acer pseudoplatanus"), jaseň štíhly (Fraxinus excelsior), lipa malolistá ("Tilia cordata"), lipa veľkolistá ("Tilia platyphyllos") a brest horský ("Ulmus glabra"). Na kalamitných plochách rastú aj vŕba rakytová ("Salix caprea"), topoľ osikový ("Populus tremula") a jarabina vtáčia ("Sorbus aucuparia") 
Na východnej strane prežívajú porasty ktorých vek sa odhaduje na viac ako 75 rokov. Prevládajú tu dvojetážové, dokonca trojetážové porasty.
Huby.
Huby žijúce na rozkladajúcich sa kmeňoch stromov sú nenahraditeľné organizmy v lesnom ekosystéme, pretože zabezpečujú premenu mŕtvej drevnej hmoty na také látky, ktoré potom môžu slúžiť ako zdroj energie pre ďalšie organizmy. Huby vyskytujúce sa len v pralesoch, pretože k svojmu životu potrebujú veľa odumretého dreva, a teda aj v Badínskom pralese, sú v podobných podmienkach amylopórovka aljašská ("Amyloporia sitchensis"), tvarožník laponský ("Amylocystis laponica") a ohňovec Pouzarov ("Phellinus pouzarii"). V Badínskom pralese sa zatiaľ našla len posledná.
Živočíchy.
Bohaté zastúpenie má samozrejme hmyz, chrobáky ako bystruška zlatá ("Carabus auronitens"), bystruška potočná ("Carabus variolosus") krasoň jedľový ("Eurythyrea austriaca"), fúzač alpský ("Rosalia alpina"). 
V pralese sa nachádza veľké množstvo mŕtveho dreva, na ktoré sú viazané saproxylické chrobáky, najčastejšie sú to červotoč ("Ptilinus ectinicornis"), ďalej "Xyleborus dispar", "Hylecoetus dermestoides" a drevokaz ("Xyloterus domesticus"). 
Medzi najčastejšie vyskytujúce sa obojživelníky patria mlok karpatský ("Triturus montandoni"), mlok horský ("Triturus alpestris"), salamandra škvrnitá ("Salamandra salamandra"), ale tiež rosnička zelená ("Hyla arborea"), ropucha bradavičnatá ("Bufo bufo"), ropucha zelená ("Bufo viridis") a kunka žltobruchá ("Bombina variegata"). 
Z plazov sú rozšírené najmä jašterica živorodá ("Lacerta vivipara"), jašterica múrová ("Lacerta muralis"), jašterica zelená ("Lacerta viridis"), užovka hladká ("Coronella austriaca") a vretenica severná ("Vipera berus").
Prales poskytuje veľmi dobré príležitosti pre hniezdenie vtákov ako ďateľ bielochrbtý ("Dendrocopos leucotos") a muchárik červenohrdlý ("Ficedula parva"). Pomerne hojne zastúpené sú napr. tetrov hlucháň ("Tetrao urogallus"), výr skalný ("Bubo bubo"), kuvik vrabčí ("Glaucidium passerinum"), dudok chochlatý ("Upupa epops"), jariabok hôrny ("Bonasa bonasia"), a iné.
Cicavce majú tiež pomerne bohaté zastúpenie, napríklad piskor vrchovský ("Sorex alpinus"), myšovka horská ("Sicista betulina"), rys ostrovid ("Lynx lynx"), netopier Bechsteinov ("Myotis bechsteinii"), netopier obyčajný ("Myotis myotis"), medveď hnedý ("Ursus arctos"), vlk dravý ("Canis lupus").
Ochrana prírody.
Badínsky prales je vďaka svojmu prírodnému bohatstvu navrhnutý do NATURY 2000, čiže do sústavy chránených území členských krajín Európskej únie, a teda je územím európskeho významu, s cieľom ochrany ohrozených a vzácnych rastlinných a živočíšnych druhov a ich biotopov. Hlavným dôvodom na zaradenie do zoznamu NATURA 2000 je prítomnosť biotopov, ktoré sú predmetom ochrany:
a druhov, ktoré sú predmetom ochrany:
Na základe stupňa ochrany prírody je územie rezervácie rozdelené na zónu A a zónu B:
V rámci navrhovaných opatrení je dôležitým aj usmerňovanie návštevnosti územia. Samovoľný vstup do pralesa je zakázaný, možný je len pre odborné exkurzie so sprievodcom z Lesov SR, Štátnej ochrany prírody SR, Lesníckej fakulty Technickej univerzity vo Zvolene, alebo iných vedecko-výskumných inštitúcií. Pohyb mimo náučného chodníka v 5. stupni ochrany sa považuje za priestupok, ktorý môže byť pokutovaný.
Správcom územia je CHKO Poľana.
Badínsky prales je jedným z kandidátov na zápis na zoznam Svetového prírodného dedičstva UNESCO .

</doc>
<doc id="222698" url="https://sk.wikipedia.org/wiki?curid=222698" title="Karlovy Vary">
Karlovy Vary



</doc>
<doc id="222701" url="https://sk.wikipedia.org/wiki?curid=222701" title="Bátovský balvan">
Bátovský balvan

Bátovský balvan je prírodná pamiatka, ktorá sa nachádza na chránenom území s rozlohou so 4. stupňom ochrany. Ochranné pásmo má rozlohu . Bola vyhlásená v roku 1964 a je súčasťou CHKO Poľana. Nachádza sa na ľavej strane cesty z Hrochote na Kyslinky.
Predmetom ochrany je: "Osamotený, mohutný vysoký a široký aglomerátový kamenný blok, ktorý sa v starších štvrtohorách uvoľnil mrazovým zvetrávaním a zrútil sa na údolnú nivu Hučavy. Dôvodom ochrany je potreba zachovania jeho vedeckej a estetickej hodnoty."

</doc>
<doc id="222702" url="https://sk.wikipedia.org/wiki?curid=222702" title="Andělská Hora (okres Karlovy Vary)">
Andělská Hora (okres Karlovy Vary)



</doc>
<doc id="222705" url="https://sk.wikipedia.org/wiki?curid=222705" title="Okres Karlovy Vary">
Okres Karlovy Vary



</doc>
<doc id="222706" url="https://sk.wikipedia.org/wiki?curid=222706" title="Březová (okres Karlovy Vary)">
Březová (okres Karlovy Vary)



</doc>
<doc id="222718" url="https://sk.wikipedia.org/wiki?curid=222718" title="Dalovice (okres Karlovy Vary)">
Dalovice (okres Karlovy Vary)



</doc>
<doc id="222720" url="https://sk.wikipedia.org/wiki?curid=222720" title="Hájek (okres Karlovy Vary)">
Hájek (okres Karlovy Vary)



</doc>
<doc id="222722" url="https://sk.wikipedia.org/wiki?curid=222722" title="Hory (okres Karlovy Vary)">
Hory (okres Karlovy Vary)



</doc>
<doc id="222724" url="https://sk.wikipedia.org/wiki?curid=222724" title="Chodov (okres Karlovy Vary)">
Chodov (okres Karlovy Vary)



</doc>
<doc id="222725" url="https://sk.wikipedia.org/wiki?curid=222725" title="Kolová (okres Karlovy Vary)">
Kolová (okres Karlovy Vary)



</doc>
<doc id="222727" url="https://sk.wikipedia.org/wiki?curid=222727" title="Krásný Les (okres Karlovy Vary)">
Krásný Les (okres Karlovy Vary)



</doc>
<doc id="222728" url="https://sk.wikipedia.org/wiki?curid=222728" title="Turecká vojna za nezávislosť">
Turecká vojna za nezávislosť

Turecká vojna za nezávislosť bol vojnový konflikt v rokoch 1919 až 1923 medzi Osmanskou ríšou reprezentovanou mladotureckým hnutím Mustafu Kemala Atatürka a koalíciou rôznych európskych krajín. Jeho jadro tvorila Grécko-turecká vojna (1920-22).
Začiatok.
Po prvej svetovej vojne, ktorú Osmanská ríša prehrala, boli rôzne časti jej územia okupované cudzími armádami. Turci nechceli tolerovať delenie svojej krajiny a vyhlásili vojnu.
Bojujúce strany.
Na jednej strane stálo Mladoturecké hnutie, ktoré viedol Mustafa Kemal Atatürk. Na jeho stranu sa postupne pridala aj väčšina civilného obyvateľstva. Na druhej strane bola koalícia, ktorú tvorili: Spojené kráľovstvo, Francúzsko, Grécko, Arménsko, Gruzínsko a Osmanská ríša.
Vojna.
Po počiatočných neúspechoch sa na čelo Turkov postavil Mustafa Kemal Atatürk, uznávaný vodca a generál z prvej svetovej vojny. Pod jeho velením vybojovali Turci dôležité víťazstvá. Tie boli hlavne proti Grékom, ktorí okupovali západnú časť krajiny okolo mesta Izmir (Smyrna). Túto časť dobyli Turci roku 1922. Neskôr znovu získali aj pásmo okolo Marmarského mora, ktoré bolo demobilizované a okupované Britmi. Nakoniec vyhnali všetkých okupantov z krajiny. Po získaní provincie Hatay v roku 1939 od Francúzska dostali hranice Turecka taký tvar, aký majú dodnes. Mustafa Kemal Atatürk sa stal roku 1923 prvým prezidentom nového Turecka.

</doc>
<doc id="222730" url="https://sk.wikipedia.org/wiki?curid=222730" title="Kyselka (okres Karlovy Vary)">
Kyselka (okres Karlovy Vary)



</doc>
<doc id="222731" url="https://sk.wikipedia.org/wiki?curid=222731" title="Merklín (okres Karlovy Vary)">
Merklín (okres Karlovy Vary)



</doc>
<doc id="222733" url="https://sk.wikipedia.org/wiki?curid=222733" title="Ostrov (okres Karlovy Vary)">
Ostrov (okres Karlovy Vary)



</doc>
<doc id="222734" url="https://sk.wikipedia.org/wiki?curid=222734" title="Otovice (okres Karlovy Vary)">
Otovice (okres Karlovy Vary)



</doc>
<doc id="222735" url="https://sk.wikipedia.org/wiki?curid=222735" title="Pila (okres Karlovy Vary)">
Pila (okres Karlovy Vary)



</doc>
<doc id="222737" url="https://sk.wikipedia.org/wiki?curid=222737" title="Dynastie čínskych cisárov">
Dynastie čínskych cisárov



</doc>
<doc id="222739" url="https://sk.wikipedia.org/wiki?curid=222739" title="ÚGKK SR">
ÚGKK SR



</doc>
<doc id="222740" url="https://sk.wikipedia.org/wiki?curid=222740" title="Hohenau an der March">
Hohenau an der March



</doc>
<doc id="222741" url="https://sk.wikipedia.org/wiki?curid=222741" title="Angern an der March">
Angern an der March



</doc>
<doc id="222742" url="https://sk.wikipedia.org/wiki?curid=222742" title="Zistersdorf">
Zistersdorf



</doc>
<doc id="222743" url="https://sk.wikipedia.org/wiki?curid=222743" title="Dürnkrut">
Dürnkrut



</doc>
<doc id="222744" url="https://sk.wikipedia.org/wiki?curid=222744" title="Poľný potok (prítok Potôčika)">
Poľný potok (prítok Potôčika)

Poľný potok je krátky potok na Strednom Pohroní, v južnej časti okresu Zvolen. Je to ľavostranný prítok Potôčika, meria 2 km a je tokom VI. rádu.
Pramení na styku Javoria a Pliešovskej kotliny, na juhozápadnom svahu Petrovej (698,8 m n. m.) v nadmorskej výške približne 505 m n. m., severozápadne od osady Podholienec. Tečie prevažne západným smerom územím medzi obcami Podzámčok a Dobrá Niva, cez lokalitu Panské konce. Na dolnom toku sa stáča na sever, tečie súbežne so železničnou traťou Zvolen – Krupina a juhozápadne od Podzámčoka ústi v nadmorskej výške cca 343 m n. m. do Potôčika. Nepriberá žiadne prítoky.

</doc>
<doc id="222745" url="https://sk.wikipedia.org/wiki?curid=222745" title="Ligašdorf">
Ligašdorf



</doc>
<doc id="222746" url="https://sk.wikipedia.org/wiki?curid=222746" title="Lingaštorf">
Lingaštorf



</doc>
<doc id="222747" url="https://sk.wikipedia.org/wiki?curid=222747" title="Bernhardsthal">
Bernhardsthal



</doc>
<doc id="222748" url="https://sk.wikipedia.org/wiki?curid=222748" title="Rabensburg">
Rabensburg



</doc>
<doc id="222749" url="https://sk.wikipedia.org/wiki?curid=222749" title="Ranšpurk">
Ranšpurk



</doc>
<doc id="222750" url="https://sk.wikipedia.org/wiki?curid=222750" title="Drösing">
Drösing



</doc>
<doc id="222752" url="https://sk.wikipedia.org/wiki?curid=222752" title="Participácia">
Participácia

Participácia môže byť:

</doc>
<doc id="222754" url="https://sk.wikipedia.org/wiki?curid=222754" title="The Score">
The Score

The Score je druhý album americkej úspešnej skupiny The Fugees, ktorý vyšiel roku 1996 a získal dve ceny Grammy za rok 1996, za "Najlepší R&amp;B spevácky výkon vo dvojici alebo skupine" za skladbu "Killing me softly" a za "Najlepší rapový album". Bol taktiež nominovaný na "Album roka".
V roku 1998 ho magazín "The Source" menoval jedným zo 100 najlepších albumov. V roku 2003 ho zas magazín "Rolling Stone" zaradil v zozname "500 najlepších albumov v histórii" na 477 miesto.
V roku 1997 získal 6x platinovku za úspešný predaj. Dovtedy sa predalo okolo 18 miliónov kusov. 
V piesni "Ready or not" použili ako podklad, podklad z piesne "Boadicea", bez súhlasu autora, ktorým nebol nik iný ako samotná Enya. Bola pripravená podať žalobu za porušenie autorských práv, avšak po zistení, že Fugees nie sú žiadny zločinci, žalobu nepodala. 
Použité sample.
Na albume "The Score" môžete počuť úryvky týchto piesní:
"Killing Me Softly with His Song“ od Roberta Flack; autori Charles Fox a Norman Gimbel 

</doc>
<doc id="222755" url="https://sk.wikipedia.org/wiki?curid=222755" title="Drieňová (prítok Bystrého potoka)">
Drieňová (prítok Bystrého potoka)

Drieňová je potok na Strednom Pohroní, v juhozápadnej časti okresu Zvolen. Je to ľavostranný prítok Bystrého potoka, meria 3 km a je tokom VI. rádu. Preteká východnou časťou CHKO Štiavnické vrchy.
Tečie v Štiavnických vrchoch, kde pramení v podcelku Skalka na severovýchodnom svahu vrchu Skalka, južne od sedla Caniar, v nadmorskej výške približne 645 m n. m. V pramennej oblasti tečie sprvu na severovýchod, pod sedlom Caniar sa oblúkom stáča, esovito sa ohýba a pokračuje na východ, pričom sprava priberá krátky prítok zo západného úpätia Krásneho vŕšku (622 m n. m.). Následne tečie viac východoseverovýchodným smerom a v neobývanej, lesnatej oblasti juhozápadne od chaty Bystré a na území obce Dobrá Niva sa v nadmorskej výške cca 464 m n. m. vlieva do Bystrého potoka.
Pôvod názvu.
Názov vodného toku "Drieňová" súvisí s charakteristickým výskytom dreviny z čeľade drieňovitých drieňa obyčajného (Cornus mas) v priestore, ktorým tento vodný tok preteká. Potok Drieňová obteká veľkým oblúkom z južnej strany les s rovnakým názvom "Drieňová" v katastrálnom území obce Dobrá Niva. Je zrejmé, že názov potoka "Drieňová" i názov lesa "Drieňová" vzájomne súvisia. Podľa J. Krška bol názov lesa bez zmeny prenesený na potok
. Nemožno ale úplne vylúčiť ani opačný postup, že prvotne bol pomenovaný vodný tok a názov potoka bol sekundárne prenesený na les. Potvrdenie priority pomenovacieho procesu bude ešte predmetom ďalšieho skúmania. Názov vodného toku bol štandardizovaný v roku 1993 v podobe "Drieňová".
Slovný základ všeobecného podstatného mena "drieň" obsahuje značný počet názvov potokov na Slovensku: Drienický potok, Drienok, Drieňov, Drienovec, Drieňovec (prítok Budinského potoka), Drieňovec (prítok kanála Veľké Revištia-Bežovce), Drienovka, Drienovský potok, Drieňovský potok (prítok Mačacieho potoka), Drieňovský potok (prítok Východného Turca), Drieňovský potok (prítok Slatiny), Drieňovský potok (prítok Kútočného potoka), Drieňovský potok (prítok Štiavnice), Drieňový potok (prítok Žitavy), Drieňový potok (prítok Bukového potoka) i kanálov: Drieňový kanál, Drieňovský kanál, Drieňovec. Názvy týchto vodných tokov majú podobnú motiváciu: buď v svojom pomenovacom procese prebrali a modifikovali do svojho názvu časť názvu sídelného objektu (obce, časti obce) respektíve nesídelného objektu (vrchu, lesa) obsahujúcu slovný základ apelatíva "drieň" alebo primárne využili slovný základ apelatíva "drieň". 

</doc>
<doc id="222756" url="https://sk.wikipedia.org/wiki?curid=222756" title="Armalisti">
Armalisti



</doc>
<doc id="222757" url="https://sk.wikipedia.org/wiki?curid=222757" title="Armálna listina">
Armálna listina



</doc>
<doc id="222758" url="https://sk.wikipedia.org/wiki?curid=222758" title="Brestská pevnosť">
Brestská pevnosť

Brestská pevnosť je pevnosť stojaca v západnej časti mesta Brest v Bielorusku (4 forty (I, K, L a O) ležia v susednom Poľsku.). Známa sa stala najmä tvrdošíjnou obranou v priebehu operácie Barbarossa, trvajúcou od 22. do 30. júna 1941 (koniec organizovanej obrany). Niektoré osamotené skupiny sovietskych vojakov odmietajúcich sa vzdať v pevnosti prebývali až do augusta. Za prejavenú odvahu a húževnatosť bol pevnosti 8. mája 1965 udelený titul hrdinská pevnosť. V súčasnosti je pevnosť pamätníkom druhej svetovej vojny.
História.
Bola postavená v polovici 19. storočia ako jedna z ruských západných pevností pre ochranu západných hraníc krajiny. Nachádza sa na sútoku riek Muchavec a Západný Bug, na mieste starších usadlostí. Projekt bol vypracovaný v roku 1830. Začiatočná fáza výstavby trvala od roku 1836 do roku 1842. Pevnosť sa skladala zo štyroch objektov, centrálnu časť tvorila citadela, postavená na mieste pôvodného trhoviska. Obranné objekty boli v priebehu 19. storočia neustále modernizované, okolo pôvodnej citadely bol vybudovaný rad obranných objektov. Posledné práce boli dokončené v roku 1914, v priebehu prvej svetovej vojny, kedy pevnosť a priľahlé opevnenia dosiahli dĺžku 30 km.
Počas prvej svetovej vojny pevnosť v auguste 1915 obsadili Nemci, po tom či ju ruské vojská opustili počas generálneho ústupu. Počas poľsko-sovietskej vojny zmenila pevnosť majiteľa dvakrát. Po rižských rokovaniach v roku 1921 pripadla oficiálne Poľsku. Po roku 1930 sa stala nechvaľne známa ako väznica.
Na začiatku druhej svetovej vojny bola bránená 4 dni malou posádkou iba štyroch pechotných práporov pod vedením gen. Plisowského pred útokmi XIX. tankového zboru gen. Guderiana. Poľské jednotky z oblasti ustúpili na juh 17. septembra. V ten istý deň zaútočilo z východu aj ZSSR. Na základe dohôd bol Brest prenechaný Sovietom. 
Po napadnutí Sovietskeho zväzu nacistickým Nemeckom vzdorovala posádka pevnosti ako celok od ranných hodín 22. júna do 30. júna 1941. Nemci pritom počítali, že nad oblasťou získajú kontrolu v priebehu 12 hodín. Namiesto jedného pluku však boli v pevnosti dislokované sovietske 2 divízie. V období kedy sa vzdali posledné organizované hniezda odporu sa frontová línia nachádzala 300 míľ na východ. Ešte 24. júla sa v pevnosti pohybovali skupiny ozbrojených obrancov, ktorí kládli odpor. Odhodlanie obrancov, ktorí spôsobili útočiacej 45., 31. a 34. divízii veľké straty urobilo na nemeckých vojakov a veliteľov veľký dojem. 24. augusta 1941 si boli pevnosť osobne pozrieť Hitler spolu s Mussolinim.
Počas vojny ani roky do smrti Stalina informácie o obrane pevnosti neprenikli na verejnosť. Bolo to hlavne preto, že podľa rozkazu č. 270 boli všetci vojaci, ktorí sa vzdali do rúk nepriateľa, automaticky považovaní za vinných z porušenia vojenskej prísahy. Až v roku 1957 sovietsky historik Sergej Smirnov vydal knihu o osudoch obrancov pevnosti. V roku 1965 bol pevnosti priznaný štatút hrdinská pevnosť, ekvivalent štatútu hrdinské mesto, ktorý bol udelený napr. Stalingradu alebo Sevastopoľu.

</doc>
<doc id="222760" url="https://sk.wikipedia.org/wiki?curid=222760" title="Paris (mytológia)">
Paris (mytológia)

Paris (, ) je v gréckej mytológii syn trójskeho kráľa Priama a jeho manželky Hekaby, jeho manželka Helena, ktorú uniesol zo Sparty kráľovi Menelaovi, bola príčinou trójskej vojny.
Noc pred narodením Parida mala jeho matka Hekaba zlovestný sen: porodí vraj horiacu fakľu, ktorá zapáli Tróju. Kráľ Priamos sa preto obrátil na veštca, aby mu význam sna vysvetlil. Veštec zo sna vyvodil neblahé následky, Hekabe sa vraj narodí syn, ktorý zaviní pád Tróje. Priamos dal preto dieťa hneď po narodení odniesť na horu Ídu a pohodiť ho v lesnej húštine. Chlapca však našla medvedica a dojčila ho svojím mliekom, potom sa ho ujal pastier Agelaos, dal mu meno Paris a vychoval ho ako vlastného.
Z chlapca vyrástol krásny mládenec, ktorý vynikal silou a chránil ostatných pastierov pred divými zvieratami a zbojníkmi, jeho druhovia ho preto nazvali Alexandros čiže "Ochranca mužov". O svojom kráľovskom pôvode nevedel, žil si spokojne a nemal ani najmenšiu potuchu, aký ho čaká osud.
Jedného dňa, keď pásol svoje stádo a ako zvyčajne čakal na nymfu Oinóné, ktorá sa mu už dávno páčila, z ničoho nič sa pred ním objavil boh Hermes s troma bohyňami, s Diovou manželkou Hérou, bohyňou vojny Aténou a bohyňou lásky Afroditou. Boh Hermes pristúpil k nemu a podal mu zlaté jablko s nápisom "Tej najkrajšej!": má vraj z rozhodnutia najvyššieho boha Dia dať jablko tej, ktorá je podľa jeho mienky najkrajšia.
Toto jablko malo poslúžiť ako pomsta bohyne sváru Eridy, za to, že nedostala pozvanie na svadbu fthíjskeho kráľa Pélea a morskej bohyne Thetidy. Treba uznať, že pomsta sa jej vydarila: len čo bohyne zazreli nápis, siahli za jablkom a každá z nich ho chcela vziať. Každá sa, samozrejme, považovala za najkrajšiu a jasne to dávala druhým dvom najavo. Vznikol z toho spor a bohyne sa preto obrátili na najvyššieho boha Dia, aby ho rozhodol. Diovi sa ale do toho nechcelo, vedel, že ak prisúdi jablko jednej, druhé dve si znepriatelí. Rozhodol sa teda, že sa ich všetkých troch aj s jablkom zbaví. Zavolal svojho posla Herma, podal mu jablko a rozkázal, aby ich odviedol na horu Ídu pri Tróji, kde žije pastier Paris, ktorý pre svoju nepredpojatosť tento spor rozsúdi.
Paris sa tak stal rozhodcom v spore bohýň o prvenstvo v kráse. Veľmi však o to nestál, najprv chcel pred Hermom ujsť, ale potom si uvedomil, že ide o rozkaz najvyššieho boha a pozorne si bohyne poprezeral. Všetky tri mu pripadali krásne a nevedel sa rozhodnúť. Bohyne sa mu preto snažili pomôcť. Vychvaľovali svoje prednosti a hanili svoje súperky, ale tým mu úlohu ešte sťažili. Keď videli, že sa aj tak nevie rozhodnúť, začali ho sľubmi ovplyvňovať. Héra mu sľúbila vládu nad Áziou, Aténa víťazstvá vo vojnách a Afrodita lásku najkrajšej ženy. Paris sa rozhodol pre lásku najkrajšej ženy a podal jablko Afrodite.
Najkrajšou ženou na svete bola Helena, dcéra boha Dia, manželka spartského kráľa Menelaa. Helena bola vydatá, ale to by pre bohyňu Afroditu nebolo prekážkou. Paris sa však najskôr musel dozvedieť o svojom pôvode. Jeho matka Hekabé za ním stále smútila a Priamos preto na počesť jeho pamiatke usporiadal slávnostné hry v zápasení. Víťaz mal získať najkrajšieho býka z celého kráľovstva. Toho býka našli samozrejme v Paridovej maštali a on sa rozhodol, že ho na hry sám privedie. Keďže tohto býka mal zo všetkých najradšej, rozhodol sa súťažiť na hrách, aby ho získal naspäť.
Prihlásil sa teda do súťaže a vďaka svojej obratnosti a sile zdolal aj favorita súťaže, najstaršieho Priamovho syna Hektora. Synovia kráľa Priama to považovali za pohanu, že zvíťazil akýsi neznámi pastier a vyprovokovali s ním hádku s úmyslom ho zabiť. Paris však pred nimi ušiel a skryl sa v azyle Diovho oltára. Keď ho tam zazrela Priamova dcéra Kasandra, ktorá bola obdarená vešteckými schopnosťami, ihneď ho spoznala. Jeho rodičia sa nesmierne potešili, že sa ich syn našiel a Kasandra im márne pripomínala, že má zaviniť pád Tróje.
Paris si na svoje nové postavenie rýchlo zvykol a na stretnutie s bohyňami zabudol. Bohyne však nezabudli. Héra a Aténa boli po prehre urazené a pripravovali pomstu a Afrodita sa chystala svoj sľub splniť. Vnukla Paridovi myšlienku vypraviť sa do Sparty známej krásou svojich žien. So svojim druhom Aineiom sa čoskoro ohlásil v paláci spartského kráľa Menelaa, ktorý ich priateľsky prijal a predstavil im svoju manželku Helenu. Paris sa hneď pri prvom pohľade do krásnej Heleny zaľúbil.
Na druhý deň musel Menelaos pre neodkladnú rodinnú záležitosť odísť na Krétu a svojej manželke prikázal, aby sa o hostí počas jeho neprítomnosti postarala. Bohyňa Afrodita to využila a vyvolala v Helene takú lásku k Paridovi, že na svojho manžela zabudla, vzala pokladnicu a odišla s Paridom do Tróje. Keď sa Menelaos vrátil a zistil čo sa stalo, odišiel do Mykén, kde vládol jeho brat Agamemnón, aby sa s ním poradil. Po spoločnej porade sa dohodli, že sa vyberú za ithackým kráľom Odyseom, ktorý bol obratný vyjednávač, aby požiadal trójskeho kráľa Priama o vydanie unesenej Heleny.
Odyseus však pri vyjednávaní neuspel. Paris bol ochotný vrátiť pokladnicu, ale Heleny sa vzdať nemienil. Kráľ Priamos sa za syna postavil a vyhlásil, že Helena ostane v Tróji. Agamemnón mu preto vypovedal vojnu a to nielen vlastným menom, ale menom všetkých achájskych kráľov, ktorým sa po dohode stal hlavným veliteľom. Na 1186 lodiach so stotisíc mužmi sa potom priplavil k brehom Tróje a zaútočil na mesto. Trójania, ktorí si za veliteľa vojsk zvolili vo velení veľmi schopného Priamovho syna Hektora, ich útok odrazili. Agamemnón sa teda rozhodol, že bude mesto obliehať. Vybudoval pevný tábor z ktorého na mesto podnikal útoky. Vojna sa však vyvíjala nerozhodne a pretiahla sa na celých desať rokov.
Paris vo vojne samozrejme bojoval tiež, ale nesprával sa ako skutočný chlap a preto si nezískal rešpekt u druhov a ani u svojich nepriateľov. Niekedy sa ukázal prvých radoch, inokedy z bezpečnej vzdialenosti strieľal z luku, ale väčšinou kým iní bojovali on trávil čas so svojou Helenou. Jeho brat Hektor ho preto nemal rád, tak isto aj mnohí vojaci a ľudia v meste ho priam nenávideli. Až na sklonku vojny sa odvážil k prvému odvážnemu činu, keď vyzval na súboj spartského kráľa Menelaa. Achájski a trójski velitelia sa vtedy slávnostne dohodli, že ak vyhrá Paris, môže si ponechať Helenu a Achájci odídu domov a ak vyhrá Menelaos, Helenu si odvedie a Trójania ostanú vo svojom meste.
Paris sa na radosť svojich druhov, vedomý si zodpovednosti za výsledok vojny postavil proti Menelaovi, ale keď Menelaos zodvihol svoj oštep, stratil odvahu a ušiel do zadných radov svojho vojska. Hektor hneď za ním išiel, najprv mu dohováral a potom ho donútil, aby sa vrátil. Paris sa schopil a dal sa s Menelaom do boja. Po krátkom boji ho však už ležiaceho držal Menelaos za prilbu a chcel ho prebodnúť oštepom, ale v tom Parida zachránila bohyňa Afrodita, ktorá ho pod zastretým mračnom odniesla rovno do Heleninej spálne.
Paris aj napriek prehre Helenu nevrátil a keď ešte navyše trójsky spojenec Pandaros porušil slávnostné prímerie, vojna sa opäť rozpútala v plnej sile a nakoniec sa skončila záhubou Tróje. Zomrel v nej aj Paris, ale ešte pred smrťou vykonal čin, ktorým si získal večnú slávu, zabil najväčšieho achájskeho hrdinu Achillea. Paris na neho vystrelil šíp z bezpečného úkrytu a boh Apolón usmernil let jeho šípu do Achilleovej päty, na jediné miesto, ktoré mal zraniteľné. Paris bol však krátko nato zasiahnutý otráveným šípom achájskeho lukostrelca Filoktéta. S nezahojiteľnou ranou, v hrozných bolestiach odišiel na Idu, kde prežil šťastnú mladosť a všetkými opustený zomrel. Jeho bývalí druhovia mu potom usporiadali pohreb. Helena naň neprišla, našla si medzitým útechu v náručí jeho brata Déifoba. Na pohreb však prišla jeho prvá láska Oinoné, ktorá sa od žiaľu vrhla do plameňov jeho pohrebnej hranice.

</doc>
<doc id="222761" url="https://sk.wikipedia.org/wiki?curid=222761" title="KPI">
KPI



</doc>
<doc id="222762" url="https://sk.wikipedia.org/wiki?curid=222762" title="Mocná päťka">
Mocná päťka



</doc>
<doc id="222763" url="https://sk.wikipedia.org/wiki?curid=222763" title="Ruská päťka">
Ruská päťka



</doc>
<doc id="222764" url="https://sk.wikipedia.org/wiki?curid=222764" title="Stone Gods">
Stone Gods

Stone Gods je anglická hardrocková skupina, ktorá vznikla v roku 2007 po rozpade kapely The Darkness.
25. februára 2008 vydali limitované EP "Burn the Witch" ktoré sa vypredalo za jeden deň. 7. júla 2008 vydali ich debutový album "Silver Spoons &amp; Broken Bones". 29. júla bubeník Ed Graham oznámil, že kvôli svojmu zdravotnému stavu odchádza z kapely. Stone Gods boli nominovaní Classic Rock Magazine za najlepšiu novú kapelu a najlepší nový album. 6. októbra sa novým bubeníkom stal bývalý člen skupiny Bush, Robin Goodridge.

</doc>
<doc id="222766" url="https://sk.wikipedia.org/wiki?curid=222766" title="Otvorená spoločnosť">
Otvorená spoločnosť

Otvorená spoločnosť je taká, ktorá je otvorená ľuďom všetkých vyznaní, „založená na uznávaní ľudí s rôznorodými názormi a záujmami, kde nikto nemá právo poslednej pravdy“ (George Soros). Ide o opak uzavretých systémov vlády elít (napr. Platónova vláda strážcov a ochrancov alebo Marxov historicizmus).
Otvorená spoločnosť je teda taká spoločnosť, ktorá zaručuje právo na kritiku a sebareflexiu. Len v otvorenej spoločnosti môžu byť uplatnené kritické a racionálne vedecké postupy, ktoré sú predpokladom demokratickej spoločenskej obnovy a postupných reforiem inštitúcií.
Úloha vládnej moci v otvorenej spoločnosti.
V otvorenej spoločnosti vláda, štát a sociálne inštitúcie vytvárajú prostredie, aby mohli byť zaručené individuálne slobody a to bez toho, aby ochrana individuality neohrozila sociálnu súdržnosť. Ide o spoločnosť, kde názorové rozdiely síce môžu byť veľké, ich nositeľom však nikto nesmie brániť v pokojnom spolužití v spoločnosti. 
Cestou k otvorenej spoločnosti je dodržiavanie ľudských práv a slobôd (vrátane slobody vierovyznania a slobody prejavu), a zároveň podpora spoločných záujmov a úsilie sa o prehĺbenie dialógu a spolupráce pri zmierňovaní konfliktov. Ľudia tak môžu spolunažívať konštruktívne, napriek rozdielnym pohľadom na svet a fungovanie spoločnosti. Tieto rozdiely nakoniec komunitu obohatia a posilnia, pričom schopnosť ľudí spolupracovať s názorovými oponentmi prináša pre spoločnosť novú, nezameniteľnú kvalitu.
V otvorenej spoločnosti je preto nevyhnutné, aby vláda a ďalšie inštitúcie boli neutrálne. Len tak možno zabezpečiť, že sloboda svedomia jednotlivcov sa nebude stretávať s predsudkami. Otvorená spoločnosť musí byť preto nevyhnutne sekulárna (neviazaná na náboženské doktríny). Nesmie v nej byť ustanovené nijaké štátne náboženstvo alebo dogma, a nijaké inštitucionalizované alebo právne privilégiá. „Sekulárny“ však znamená „neutrálny“, nie „ateistický“. Náboženské skupiny musia mať presne také isté práva (teda nie väčšie, ani menšie) na participáciu v otvorenej spoločnosti ako nenáboženské alebo protináboženské skupiny.
Na základe princípu zmeny v štáte možno rozlíšiť dva základné typy vlád: demokraciu, v ktorej sa dá zbaviť vlády bez krviprelievania a kde inštitúcie majú prostriedky na zmenu a pretrvávajú dlhodobo, a diktatúru, v ktorej sa je možné zbaviť vládnucich len úspešnou revolúciou, často len za cenu vysokého utrpenia. Z hľadiska otvorenej spoločnosti je preto prirodzené nedovoliť, aby niekto mal nekontrolovateľnú suverenitu nad mocou, ale naopak, mal by v štáte byť existovať spoľahlivý systém bŕzd a rovnováh, ktoré by vykonávali inštitucionálnu kontrolu vládcov občanmi. 
Otvorená spoločnosť preto vyžaduje možnosti reformovať pravidlá (zákony) a etiku spoločnosti, aby sa mohli vyvíjať od moci nezávislé mechanizmy, ktoré dokážu vládnu moc monitorovať a kontrolovať (verejná kontrola, prípadne watchdog).
Podmienky pre otvorenú spoločnosť.
Nevyhnutnými základmi pre existenciu otvorenej spoločnosti sú:
Námietky voči konceptu otvorenej spoločnosti.
Oponenti otvorenej spoločnosti ju často vykresľujú ako ateistickú. Zástancovia protirečia a zdôrazňujú, že treba jasne odlíšiť sekulárnu neutralitu otvorenej spoločnosti od presadzovania ateistizmu, či agnostického humanizmu.
Propagátori otvorenej spoločnosti.
Dichotómiu otvorenej a uzavretej spoločnosti prvýkrát použil Henri Bergson v práci "Dva pramene morálky a náboženstva", potom sa snažil otvorenú spoločnosť zadefinovať a popísať filozof Karl Raimund Popper. Vplyvným sympatizantom a podporovateľom myšlienky otvorenej spoločnosti je filantrop a kontroverzný finančník George Soros.

</doc>
<doc id="222779" url="https://sk.wikipedia.org/wiki?curid=222779" title="Birmovanie">
Birmovanie



</doc>
<doc id="222780" url="https://sk.wikipedia.org/wiki?curid=222780" title="Birmovka">
Birmovka



</doc>
<doc id="222782" url="https://sk.wikipedia.org/wiki?curid=222782" title="Štátny geologický ústav Dionýza Štúra">
Štátny geologický ústav Dionýza Štúra

Štátny geologický ústav Dionýza Štúra (skrátene ŠGÚDŠ) je ústav pre základný geologický výskum Slovenska, ktorého hlavnou úlohou je výkon geologickej služby. Sídlom ústavu je budova na Patrónke v Bratislave. Regionálne centrá sa nachádzajú v Banskej Bystrici, Spišskej Novej Vsi a Košiciach. Ústav je príspevkovou organizáciou v kompetencii Ministerstva životného prostredia Slovenskej republiky. ŠGÚDŠ je členom medzinárodnej organizácie geologických služieb EuroGeoSurveys.
Názov.
Organizácia v priebehu svojej histórie viackrát zmenila názov:
Vedecké zameranie.
Od svojho vzniku až dodnes je ústav organizáciou, poslaním ktorej je základný systematický regionálny geologický výskum územia Slovenska, predovšetkým geologické mapovanie. Úlohou ústavu je zabezpečovať výkon štátnej geologickej služby, čo zahŕňa riešenie úloh geologického výskumu a prieskumu, tvorbu, využívanie a ochranu informačného systému v geológií, registráciu, zhromažďovanie, evidenciu a sprístupňovanie výsledkov geologických prác vykonávaných na území Slovenska.
K dispozícii je viacero špeciálnych laboratórií ako laboratórium elektrónovej mikroanalýzy (mikrosonda) a laboratórium izotopovej geológie v Bratislave; geoanalytické laboratórium (centrum Spišská Nová Ves) a laboratórium aplikovanej technológie nerastných surovín (regionálne centrum Košice).
Riaditelia.
Od založenia v roku 1940 riadili, alebo boli poverení riadením ústavu:
Dejiny.
Do roku 1849, kedy bol založený Ríšsky geologický ústav vo Viedni bol geologický výskum na Slovensku vykonávaný iba sporadicky. Po vzniku prvej Československej republiky túto činnosť vykonával Štátny geologický ústav v Prahe. V medzivojnovom období vykonávali geologický výskum hlavne českí geológovia.
Na Slovensku bol prvý geologický ústav založený až na podnet profesorov Andrusova a Karvaša v lete roku 1940. Stalo sa tak až po rozdelení Československa počas druhej svetovej vojny. Ústav bol založený pri Ministerstve školstva a národnej osvety vojnovej Slovenskej republiky ako Štátny geologický ústav 22. júna 1940. Sídlil na Vazovovej ulici v Bratislave. Prvým riaditeľom bol prof. Andrusov. Ústav začal pracovať s 5 zamestnancami v spolupráci s ďalšími 9 geológmi, najmä vysokoškolskými pedagógmi. Na sklonku druhej svetovej vojny však bola práca ústavu značne komplikovaná. 
V roku 1945 bol Štátny geologický ústav poverený vedením dokumentácie a prieskumu pre zoštátnené rudné bane. V tomto období boli zostavené prvé výpočty zásob týchto surovín. Riaditeľom ústavu v rokoch 1945 - 1951 bol M. Kuthan. Začlenenie a štatút ústavu sa často menil. Do roku 1947 podliehal povereníctvu školstva školstva a osvety, v rokoch 1947 až 1949 podliehal Povereníctvu priemyslu a obchodu, roku 1949 prešiel pod kompetencie Slovenského plánovacieho úradu a bol premenovaný na Slovenský ústredný ústav geologický. Začalo sa so systematickým geologickým mapovaním v oblasti Spišsko-gemerského rudohoria a v Štiavnických vrchoch. Ústav sa tiež podieľal na inžiniersko-geologickom prieskume pri výstavbe priehrad a vodných nádrží. V roku 1950, keď sa stal pobočkou Ústředního ústavu geologického v Prahe a bol podriadený Ústrediu výskumu a technického rozvoja, mal 90 zamestnancov. V tomto období bol zriadený Geofond, najprv v Prahe a neskôr v roku 1954 aj jeho pobočka v Bratislave. Riaditeľom v rokoch 1952 - 1958 bol Ľ. Ivan. V roku 1953 bol ústav premenovaný na počesť významného slovenského geológa na Geologický ústav Dionýza Štúra (skrátene GÚDŠ) a bol presunutý do nových priestorov v Mlynskej doline. V rokoch 1958 až 1963 viedol ústav M. Maheľ. Za úspešné plnenie dôležitých štátom zadaných úloh bol v roku 1961 ústav vyznamenaný Radom republiky. Medzi rokmi 1963 a 1968 ústav opäť viedol M. Kuthan. V roku 1965 sa stal samostatným ústavom pre základný geologický výskum Slovenska, pričom stále podliehal Ústrednému geologickému úradu v Prahe.
Na základe federatívneho preusporaidania ČSSR bol v roku 1969 začlenený ako samostatný ústav do novovzniknutého Slovenského geologického úradu pri Ministerstve výstavby a techniky Slovenskej socialistickej republiky. V tomto období až do roku 1976 viedol ústav O. Fusán. Geologický ústav odvtedy v plnej miere zabezpečuje základný geologický výskum územia Slovenska spojený s geologickým mapovaním, zostavovaním a vydávaním geologických máp, publikácií, ďalej tiež ložiskovým, hydrogeologickým a inžiniersko-geologickým výskumom, ako aj vyhľadávaním nerastných surovín, podzemných vôd a získavaním podkladov pre prognózy vývoja hospodárstva. Rovnako sa účastnil a organizoval viaceré úlohy v rámci medzinárodnej spolupráce v geologických vedách, najmä v rámci Karpatsko-balkánskej geologickej asociácie. V 60. rokoch patrilo k trvalým prínosom práce ústavu vydanie synoptickej geologickej mapy územia Slovenska v mierke 1:200 000 a vydanie hydrogeologickej mapy územia v rovnakej mierke. Od roku 1976 viedol ústav J. Gašparik. Neskôr v rokoch 1986 - 1990 M. Slavkay. V 90. rokoch mal ústav 300 zamestnancov, z ktorých asi 150 boli výskumní pracovníci. Štatút ústavu zostal nezmenený až do roku 1995, kedy zmenil názov na Geologická služba Slovenskej republiky. No v roku 2000 bol opäť premenovaný na Štátny geologický ústav Dionýza Štúra. V roku 1995 sa s Geologickým ústavom zlúčil podnik Geologický prieskum s pobočkami v Spišskej Novej Vsi a Banskej Bystrici. 
V roku 2008 bol rozpočet organizácie 193 606 000 Sk (6 426 541 eur). 
Niektoré časti budovy ústavu v Bratislave koncom roku 2012 prešli modernizáciou vnútorného zariadenia. Ďalšia rekonštrukcia vnútorných priestorov prebehla v roku 2018.
Vydavateľská činnosť.
Od svojho vzniku v zložitom období druhej svetovej vojny bol publikovaniu výsledkov výskumu venovaný veľký význam. Prvé slovenské vedecké geologické periodikum bolo vydávané na ústave v edícií "Práce štátneho geologické ústavu - Zošit" od roku 1941. Názov edície bol neskôr v roku 1951 (Zošit 28) skrátený na Geologické práce - Zošit. Od roku 1963 (posledný Zošit 64) bola edícia pretransformovaná, po vzore celoštátnej (vtedy Československej) edície Zborník geologických vied, séria Západné Karpaty. V roku 1974 bol v dôsledku veľkého nárastu publikácií zborník rozdelený na 4 samostatné série:
Ako samostatné dodnes vydávané geologické periodikum, ktoré sa odčlenilo od pôvodnej edície Práce štátneho geologického ústavu v roku 1954 sú Geologické práce - Správy. V roku 1973 bola založená aj špeciálna edícia Regionálna geológia Západných Karpát, v ktorej boli uverejňované špecifické výsledky výskumu z niektorých regiónov a predovšetkým výsledky hlbokých geologických vrtov. Samostatné edície tvoril "Zborník Konferencie, sympóziá, semináre" a vysvetlivky ku geologickým mapám. V roku 1995 začal ústav vydávať časopis Slovak Geological Magazine, ktorého články boli v anglickom jazyku. Od roku 2003 ústav prevzal geologický časopis Mineralia Slovaca, ktorý dovtedy vydával Slovenský geologický úrad a niektoré ďalšie geologické organizácie v združení Geocomplex.
V súčasnosti ŠGÚDŠ z periodík vydáva Geologické práce - Správy, Mineralia Slovaca, Slovak Geological Magazine a ročenku Nerastné suroviny Slovenska.
Prvé geologické mapy vydal ústav ešte vo vojnovom období. Bola to geologická mapa 1:25 000, list Žilina, ktorej redaktormi boli D. Andrusov a M. Kuthan. Prvá ucelená edícia geologických máp 1:200 000 bola ukončená v prvej polovici 60. rokov 20. storočia. Veľký spoločenský a vedecký význam týchto máp, ktoré boli realizované spoločne s mapami celého územia ČSSR, potvrdzuje, že boli kladne hodnotené aj v zahraničí. V súčasnosti (2016) prebieha mapovanie posledných regiónov nepokrytých mapami mierky 1:50 000. Prakticky celé územie je pokryté nepublikovanými mapami v mierke 1:25 000, ktoré sú k dispozícii v archíve Geofondu.
Od roku 1990 je súčasťou ústavu aj vydavateľstvo. Dovtedy vydané mapy a knižné tituly boli vydávané vo Vede, vydavateľstve SAV.

</doc>
<doc id="222784" url="https://sk.wikipedia.org/wiki?curid=222784" title="Jan Roubal">
Jan Roubal

Prof. Ján Roubal (* 16. august 1880, Chudenice, Česko - † 23. október 1971, Praha, Česko) - pedagóg, profesor a významný entomológ svetového formátu. 
Biografia.
Narodil sa v roku 1880, ako syn Jakuba Roubala a matky Marie, rod. Kašparovej. Študoval prírodné vedy, matematiku a fyziku na Filozofickej fakulte a súčasne aj anatómiu a embryológiu na Lekárskej fakulte KU v Prahe. Stredoškolský profesor v Prahe a v Příbrami, riaditeľ dievčenského gymnázia v Banskej Bystrici v rokoch 1919 - 1938. Počas svojho života budoval fondy prírodovedeckých zbierok na gymnáziu. Pôsobil aj ako významný predstaviteľ a aktívny účastník ochranárskych aktivít a vzniku Spolku ochrany prírody a proti týraniu zvierat v Banskej Bystrici, kde v rokoch 1927 - 1938 pracoval ako jeho predseda. Spolupracovník ČSAV. Ján Roubal zomrel 29. októbra roku 1971 v Prahe.
Entomologické aktivity.
Jeden z najvýznamnejších českých entomológov svetového mena. Meno Jana Roubala sa stalo medzi česko-slovenskými entomológmi termínom a symbolom lásky k prírode. Málo entomológov na svete sa môže pochváliť takou obrovskou kapacitou svojej práce, ako práve Jan Roubal. Jeho obrovská zbierka hmyzu a bibliografia, ktorá obsahuje viac ako 500 prác, odborných vedeckých publikácií, kníh, článkov a pod. je toho dôkazom. Bol spoluzakladateľom Českej spoločnosti entomologickej, členom slovenských i medzinárodných vedeckých spoločností. Autor katalógu chrobákov Slovenska a Podkarpatskej Rusi, vedeckých a odborných článkov. Publikoval v odborných časopisoch a zborníkoch. Jeho zbierka chrobákov a bzdôch je uložená v SNM v Bratislave. Menšia časť zbierky je na viacerých miestach na Slovensku aj v Česku. 
Bibliografia.
 

</doc>
<doc id="222785" url="https://sk.wikipedia.org/wiki?curid=222785" title="Burzovo">
Burzovo

Burzovo je potok na Strednom Pohroní, v centrálnej časti okresu Zvolen. Je to pravostranný a zároveň v smere toku posledný prítok Neresnice, meria 4,4 km a je tokom V. rádu.
Tečie v Javorí, kde pramení západne od kóty 736 m v nadmorskej výške cca 590 m n. m. pri obci Michalková. V pramennej oblasti tečie na krátkom úseku na západ, SSZ od obce sa stáča a pokračuje smerom na severoseverozápad, pričom jej tok sleduje cesta III. triedy spájajúca Michalkovú s cestou I/66. Na dolnom toku vytvára výrazný oblúk prehnutý na severovýchod a ďalej už tečie západným smerom. Napokon podteká železničnú trať Zvolen – Krupina a v blízkosti osady Šúplatka južne od Zvolena sa v nadmorskej výške približne 319 m n. m. vlieva do Neresnice.

</doc>
<doc id="222786" url="https://sk.wikipedia.org/wiki?curid=222786" title="Strieborný potok (prítok Neresnice)">
Strieborný potok (prítok Neresnice)

Strieborný potok je potok na Strednom Pohroní, v južnej časti okresu Zvolen. Je to ľavostranný prítok Neresnice, meria 3,9 km a je tokom V. rádu.
Pramení na styku Štiavnických vrchov a Pliešovskej kotliny na východo-severovýchodnom svahu Rakytového kruhu (664 m n. m.) v nadmorskej výške približne 465 m n. m. Od prameňa tečie na krátkom úseku na severovýchod. Potom sa stáča na východ a preteká lokalitou Strieborná. Na strednom toku vytvára oblúk ohnutý na sever a pokračuje juhovýchodným smerom. Na dolnom toku znovu mení smer toku, na krátkom úseku smeruje k severovýchodu, podteká cestu I. triedy č. 66 a južne od obce Dobrá Niva sa v nadmorskej výške cca 356 m n. m. vlieva do Neresnice. Nepriberá žiadne prítoky.

</doc>
<doc id="222787" url="https://sk.wikipedia.org/wiki?curid=222787" title="Blunted on reality">
Blunted on reality



</doc>
<doc id="222790" url="https://sk.wikipedia.org/wiki?curid=222790" title="Leonurus cardiaca">
Leonurus cardiaca



</doc>
<doc id="222797" url="https://sk.wikipedia.org/wiki?curid=222797" title="Marta Hlušíková">
Marta Hlušíková

Marta Hlušíková (* 9. október 1952, Leopoldov) je stredoškolská pedagogička, spisovateľka a autorka odbornej literatúry.
Životopis.
Narodila sa v Leopoldove, detstvo a mladosť prežila v Trenčíne. Po maturite na Strednej všeobecnovzdelávacej škole v Trenčíne (1971) študovala na Filozofickej fakulte Univerzity Komenského v Bratislave slovenský jazyk a latinčinu (19711976). Pracovala ako redaktorka v Archeologickom ústave SAV v Nitre, neskôr ako stredoškolská učiteľka v Banskej Štiavnici (SOU lesnícke) a v Rimavskej Sobote (Stredná ekonomická škola, Gymnázium). V súčasnosti pracuje ako stredoškolská pedagogička v Súkromnej strednej odbornej škole v Rimavskej Sobote.
Časopisecká tvorba, spoluautorstvo a preklady.
Okrem publicistiky a krátkych útvarov (Práca, Roháč, Učiteľské noviny, Slobodný piatok, Smena na nedeľu, Gemerské zvesti) začala od roku 1989 publikovať tvorbu pre deti (Zornička, Včielka, Slniečko, Mamatatajojo, Fifík, Maxík, Zvonček, Slnečnica, Adamko).
Spolupracuje so Slovenským rozhlasom v Bratislave od roku 1996 ("Obrázkové rozprávky", "Dedova indiánska osada", "Kde pavúky tkajú cukrovú vatu", vysielania pre predškolákov, poviedky pre dospelých).
Je autorkou kníh pre deti aj pre dospelých a spoluautorkou jedenástich zborníkov pre deti (poviedkové výbery vydavateľstva Perfekt).
(Slovník získal 2. miesto na medzinárodnej súťaži v Prahe „Slovník roku“)
(Kniha ocenená prémiou Literárneho fondu za pôvodnú literárnu tvorbu a slovenskou sekciou IBBY ako „Najlepšia detská kniha zimy 2009“.)
Kniha existuje aj ako zvuková kniha: načítala Ivana Klemová, Levoča: SKN, 2012 (MP3, WMA DRM 10).
(Kniha ocenená slovenskou sekciou IBBY ako „Najkrajšia detská kniha jesene 2011“)

</doc>
<doc id="222798" url="https://sk.wikipedia.org/wiki?curid=222798" title="Richie Edwards">
Richie Edwards

 
Richie Edwards (* 25. september 1974, Lichfield) je frontman hardrockovej skupiny Stone Gods.
Pre hranie so Stone Gods používa:

</doc>
<doc id="222800" url="https://sk.wikipedia.org/wiki?curid=222800" title="ZX Microdrive">
ZX Microdrive

ZX Microdrive je magnetické páskové vstupno výstupné pamäťové zariadenie vyvinuté v roku 1983 firmou Sinclair Research Ltd. pre ich domáci počítač ZX Spectrum. ZX Microdrive sa neskôr používala pre počítače Sinclair QL a ICL One Per Desk.
Opis.
ZX Microdrive je mechanika používajúca pre záznam páskové záznamové magnetické médium, uložené v kazete. Mechanika obsahuje magnetické čítacie a zapisovacie hlavy (podobne ako v klasickom kazetovom magnetofóne) a mechanizmus, ktorý zabezpečoval pohyb pásky. V ZX Microdrive kazete je nekonečná slučka magnetickej pásky širokej 1,9 mm s dĺžkou 5 m, ktorá sa odvíja zo stredu a zároveň navíja na vonkajší obvod bubienka. Rýchlosť pohybu pásky je 76 cm.s-1, kapacita média je cca 100 kB. Zápis je sekvenčný a prístupová doba k ľubovolnému miestu pásky do cca 8 sekúnd. Médiá sú relatívne nespoľahlivé. Pri formátovaní sú označované chybné sektory a bežne sa stáva že po niekoľkých formátovaniach pásky sa dospeje ku kapacite 70-80 kB (niekedy sa však po formátovaní kapacita oproti poslednému stavu aj zvýši). U počítačov ZX Spectrum je mechanika externá (pripojená prostredníctvom ZX Interface) na rozdiel od počítača Sinclair QL, kde sú dve integrované mechaniky priamo v počítači.

</doc>
<doc id="222809" url="https://sk.wikipedia.org/wiki?curid=222809" title="Vulkanológ">
Vulkanológ

Vulkanológ je vedec, geológ zaoberajúci sa vulkanológiou, skúma sopky a ich sopečnú činnosť. 
Činnosť vulkanológov má veľmi široký záber a patrí medzi najnebezpečnejšie vysoko odborné zamestnania. Vulkanológovia sa však nezaoberajú iba štúdiom aktívnych sopiek, ale zaoberajú sa i stavbou a štúdiom činnosti sopiek, ktoré už nie sú aktívne. Pri práci v teréne vulkanológovia inštalujú do blízkosti činných sopiek seizmografy, pomocou ktorých sledujú seizmickú aktivitu, ktorá je výrazným sprievodným javom sopečnej činnosti. V niektorých prípadoch tiež zbierajú vzorky hornín, plynov a vykonávajú ďalšie merania a pozorovania v blízkosti eruptujúcich vulkánov. Pre spoločnosť má význam najmä predpovedanie a varovanie pred vulkanickou aktivitou sopiek, čím môžu byť minimalizované prípadné straty na životoch a majetku obyvateľov okolia sopiek.

</doc>
<doc id="222812" url="https://sk.wikipedia.org/wiki?curid=222812" title="Dan Hawkins">
Dan Hawkins

 
Daniel Francis Hawkins (* 12. december 1976, Chertsey, Anglicko, Spojené kráľovstvo) je hlavným gitaristom skupiny Stone Gods. Pre hranie s Stone Gods používa:

</doc>
<doc id="222813" url="https://sk.wikipedia.org/wiki?curid=222813" title="Karol Hološko">
Karol Hološko

Karol Hološko (* 25. marec 1912, Lednické Rovne – † 20. marec 1978, Lednické Rovne) bol slovenský sklársky dizajnér, grafik, maliar a zakladateľ moderného sklárskeho dizajnu na Slovensku).
Životopis.
Karol Hološko sa narodil sa v sklárskej obci Lednické Rovne. V rokoch 1934 – 1946 žil v Južnej Amerike. Študoval na Escuela de Bellas Artes v Buenos Aires a pôsobil v argentínskej sklárni Cristalerias Rigolleau. Po návrate domov sa v krátkom čase stal významnou návrhárskou osobnosťou sklárni v Lednických Rovniach (v súčasnosti RONA).
Založil výtvarno-technické stredisko v Lednických Rovniach, ktoré významnou mierou zasiahlo do vývoja výtvarnej kultúry výroby úžitkového skla v sklárňach. Spolu s Jaroslavom Tarabom patrili k prvým dizajnérom sklárskeho priemyslu na Slovensku. Spoločne s Tarabom a technikom Ing. Vojtechom Chmelíkom sa im podarilo uskutočniť prevratný krok vo výrobe ručne fúkaného skla. Technológia tzv. ťahanej nôžky, ktorá umožňovala výrobu kalicha a stopky pohára z jedného kusa skloviny bola patentovaná v roku 1956. Jeho práce sa vystavovali na medzinárodných súťažiach (Paríž, Moskva, Miláno, Rio de Janeiro, Helsinki...)

</doc>
<doc id="222815" url="https://sk.wikipedia.org/wiki?curid=222815" title="Toby MacFarlaine">
Toby MacFarlaine

Toby MacFarlaine je hudobník žijúci v Londýne. je frontmanom svojej vlastnej skupiny Reunion Square, a basgitarista skupiny Stone Gods. 
Pre hranie používa: 

</doc>
<doc id="222816" url="https://sk.wikipedia.org/wiki?curid=222816" title="Ed Graham">
Ed Graham

Edwin James Graham (* 20. február 1977, Los Angeles, Kalifornia, USA), známy ako Ed Graham, je americký bubeník anglickej rockovej skupiny Stone Gods . 
V súčasnosti hrá s DW Maple Collectors Series 24" bass drum:

</doc>
<doc id="222818" url="https://sk.wikipedia.org/wiki?curid=222818" title="Silver Spoons &amp; Broken Bones">
Silver Spoons &amp; Broken Bones

Silvers Spoons &amp; Broken Bones je debutový album anglickej skupiny Stone Gods. Vydanie sa očakáva 7. júla 2008.

</doc>
<doc id="222826" url="https://sk.wikipedia.org/wiki?curid=222826" title="Minorita">
Minorita

Minorita môže byť:

</doc>
<doc id="222829" url="https://sk.wikipedia.org/wiki?curid=222829" title="Stanovice (okres Karlovy Vary)">
Stanovice (okres Karlovy Vary)



</doc>
<doc id="222834" url="https://sk.wikipedia.org/wiki?curid=222834" title="Vpád vojsk Varšavskej zmluvy do Česko-Slovenska">
Vpád vojsk Varšavskej zmluvy do Česko-Slovenska

Vpád / invázia vojsk Varšavskej zmluvy do Česko-Slovenska (alebo Okupácia / Začiatok okupácie Československa), komunistickou stranou označovaný aj ako vstup spojeneckých vojsk, s krycím názvom: operácia Dunaj, bol vojenský vpád vojsk piatich socialistických krajín Varšavskej zmluvy (Sovietsky zväz, Maďarsko, Poľsko, Bulharsko a NDR) na čele so Sovietskym zväzom, ktorý znamenal nasledovnú 23 ročnú vojenskú okupáciu československého územia, zastavenie a zvrátenie prebiehajúcich demokratizačných reforiem.
V stredu 21. augusta 1968 obsadili cudzie vojská väčšinu strategických miest po celom Česko-Slovensku (na územie ČSSR vstúpili už v utorok 20. augusta pred polnocou a 21. augusta o 2:00 ráno na Ruzyňskom letisku v Prahe pristala prvá výsadková jednotka). Operácie sa zúčastnilo asi pol milióna vojakov a okolo 6 000 tankov a 800 lietadiel. Operácii velil sovietsky armádny generál I. G. Pavlovskij.
Vedúci česko-slovenskí predstavitelia Dubček, Smrkovský, Černík a ďalší boli zatknutí a internovaní. Verejnosť v priebehu prvého týždňa vyjadrovala silný odpor k takémuto konaniu tzv. „"spriatelených“" krajín. Uskutočnili sa protesty, ktoré viedli na viacerých miestach k pouličným bojom avšak čs. armáda na rozkaz ministra Dzúra a potom aj prezidenta republiky Svobodu do bojov nezasiahla.
Išlo o vojenskú okupáciu v tej dobe suverénnej krajiny jej spojencami, napriek nesúhlasu jej zákonne zvolených predstaviteľov a žiadostiam o pomoc iných krajín aj na pôde Bezpečnostnej rady OSN.
Vedúci predstavitelia sa však pod nátlakom rýchlo vzdali a podpísaním Moskovského protokolu 27. augusta 1968 v spoločnom prehlásení legalizovali pobyt cudzích vojsk, čo následne znamenalo potlačenie česko-slovenského pokusu o „socializmus s ľudskou tvárou“, tzv. „"obrodného"“ procesu známeho vo svete ako Pražská jar. Invázne jednotky Sovietskej armády zostali v krajine až do roku 1991.
Dôvodom intervencie neboli len intrigy konzervatívnej časti KSČ (pozývací list, vytvorenie robotnícko-roľníckej vlády atď.) ale aj celková situácia v Európe, ktorá bola rozdelená železnou oponou na západný a východný blok. Pokiaľ sovietske tanky prevalcovali protesty v NDR (17. júna 1953) a Maďarsku (1956) kde zanechali v priebehu niekoľkých dní stovky až tisíce mŕtvych a následne boli mimoriadnymi súdmi odsúdení na smrť ďalšie stovky ľudí, v ČSSR po invázii nastúpila politická normalizácia, ktorú so sebou priniesla Brežnevova doktrína obmedzenej suverenity. Západné mocnosti rešpektovali predchádzajúce dohody so ZSSR aj preto, že ich zamestnávali ich vlastné problémy (suezská kríza, vojna vo Vietname, občianske protesty roku 1968, napr. v Paríži) ako i príprava rokovaní so ZSSR o obmedzení strategických zbraní SALT a tak ich reakcia zostala len deklaratívna.
Jedna skupina historikov sa domnieva, že išlo skutočne len o sovietsku reakciu na demokratizačný vývoj československej spoločnosti a jej možný odklon od komunizmu. Druhá skupina odborníkov zastáva názor, že išlo o dlhodobo pripravovanú akciu, ktorej pravým cieľom bolo rozmiestniť vojakov sovietskej armády na našom území a umožniť tak ZSSR dotvoriť svoj obranný val na hranici východného bloku, ktorý sovietske jednotky už dlhší čas udržiavali s NDR, Poľskom a Maďarskom.
Začiatok (21. august – Deň obetí okupácie) aj koniec okupácie (21. jún – odchodu okupačných vojsk) sú od roku 2021 na Slovensku pamätnými dňami.
Predohra.
V 60. rokoch sa politický systém v Česko-Slovensku dostal do krízy. Nemalý podiel na tom mal i vtedajší prezident a zároveň aj generálny tajomník ÚV KSČ Antonín Novotný, ktorý sa podieľal na nezákonnostiach v 50. rokoch a preto až do začiatku 60. rokov brzdil revíziu nielen politických procesov a rehabilitácie ale aj výmeny politickej garnitúry. V januári 1968 bol Novotný z funkcie generálneho tajomníka odvolaný a na jeho post bol zvolený Alexander Dubček. 30. marca 1968 bol za prezidenta zvolený Ludvík Svoboda. Predsedom vlády sa stal v apríli Oldřich Černík a predsedom národného zhromaždenia Josef Smrkovský.
S novými politikmi (tzv. progresívne sily) v najvyšších funkciách sa do popredia dostala zásadná otázka reformy režimu presadzovaná Dubčekom ako „socializmus s ľudskou tvárou“. Proces zahŕňal liberalizáciu a demokratizáciu spoločnosti. Voľby do predsedníctva KSČ prebehli po prvý krát ako tajné. Akčný program KSČ (schválený až v apríli 1968 a šírený ako „Československá cesta k socializmu“) predpokladal, že KSČ sa bude do istej miery deliť o moc s ďalšími partnermi, ale v tomto partnerstve jej zostane vedúca úloha. Bolo zakázané kumulovať vedúce stranícke, štátne a verejné funkcie do rúk jedinej osoby. Program kládol dôraz na občianske slobody a potvrdil právo na zhromaždenie, vznik dobrovoľných organizácií, združení a spolkov. Zaručoval slobodu prejavu, vďaka ktorej bola prakticky zrušená cenzúra, slobodu pobytu spojenú s vycestovaním do zahraničia atď. V ekonomickej a sociálnej oblasti malo dôjsť k zvýšeniu platov a ekonomickej reforme (zrušiť výrobné ministerstvá, boli vytvorené podnikové rady pracujúcich, hospodárska spolupráca aj so zahraničnými / kapitalistickými podnikmi, koruna sa mala stať konvertibilnou menou, povolenie drobného súkromného podnikania). Súčasne s tým prebiehala v krajine aj federalizácia a naopak boli odložené voľby do Národných výborov, Národného zhromaždenia a SNR pre nespokojnosť s niektorými kandidátmi a plánmi na zmenu zákonov o voľbách.
Proti týmto procesom sa však stavala konzervatívna časť komunistickej strany, ktorú predstavovali najmä Vasiľ Biľak, Drahomír Kolder či Oldřich Švestka. Dianie na česko-slovenskej politickej scéne vzbudzovalo obavy sovietskych štátnych predstaviteľov na čele s prvým tajomníkom ÚV KSSZ Leonidom Brežnevom, ktorí sa obávali, že prebiehajúci proces by mohol oslabiť pozície komunistického bloku počas studenej vojny.
Vtedajšie zjednodušujúce označeniu dvoch táborov komunistov ako reformných a konzervatívnych vychádzalo z postoja k uskutočneniu reforiem v spoločnosti. V tomto zmysle boli predstavitelia konzervatívneho krídla antireformní alebo dogmatickí. Ich konzervativizmus sa prejavoval snahou zachovať tradičné komunistické politické hodnoty ako boli nespochybňovať činnosť a vedenie KSČ a spoluprácu so Sovietskym zväzom (nešlo o tradičné kultúrne, ekonomické hodnoty ako sú chápané v súčasnosti ako je napr. súkromné vlastníctvo a pod.).
Podľa odtajnených správ CIA bola americká administratíva o vývoji v Československu veľmi dobre informovaná. Správa CIA z 12. júla 1968 napovedá, že Brežnev stráca trpezlivosť s Dubčekom a naozaj pripravuje vydať rozkaz na ozbrojený zásah. Americká špionáž poukázala na zistenie, že vzniklo päť nových komunikačných kanálov kontrolovaných generálnym štábom Sovietskej armády: „Dva sú v Československu, tretí je neďaleko Budapešti, ďalší pri Užhorode a posledný juhovýchodne od Magdeburgu.“ CIA usúdila, aj keď priame dôkazy nezískala, že je to pravdepodobne súčasť príprav na to, aby sa vojská Varšavskej zmluvy vydali do Československa zo Sovietskeho zväzu, z Maďarska a z východného Nemecka.
Časový priebeh udalostí pred inváziou.
Február 1968 – Na oslavy Februárových udalostí priletel (22. – 24. februára) do Prahy Leonid Iľjič Brežnev. Ani ten však nezabránil tomu aby bol 22. marca Antonín Novotný donútený abdikovať z funkcie prezidenta. Jedným z dôvodov Novotného abdikácie bolo aj podozrenie, že v prospech Novotného pripravoval vojenský puč generál Jan Šejna, vedúci straníckej organizácie na ministerstve obrany a blízkeho priateľa prezidentovho syna, ktorý 25. februára ušiel do zahraničia. Vo februári 1968 povolili ideologický tajomník ÚV KSČ znovuvydávanie časopisu Literární noviny, ktorý bol zakázaný po IV. zjazde spisovateľov v júni 1967. Tento fakt pochopili novinári ako faktické zrušenie cenzúry. Nástroj cenzúry - Ústredná publikačná služba zastavila svoju činnosť 29. februára 1968. (Zrušená bola zákonom až 26. júna 1968.) Novinári Petr Chudožilov a Vladimír Holotík napísali v marci 1968 do odborárskeho denníka Práce sériu článkov o afére generála Šejnu, ktorý sa obohatil na ďateline. Aféra „ďatelinového generála“ podľa niektorých odštartovala Pražskú jar. Ukázala ďalším novinárom, že teraz už môžu písať naozaj slobodne o všetkom, dokonca aj o komunistických prominentoch. Vo februári bol pripomienkovaný návrhu zákona o postavení Bratislavy ako hlavného mesta Slovenska. 9. marca Vláda vydala ústavný zákon, ktorým získala Bratislave postavenie hlavného mesta (bol zriadený Národný výbor hl. m.). 14.-15. marca SNR súhlasila so zákonom o hlavnom meste Slovenska a navyše navrhla federatívne usporiadanie republiky. O dva dni neskôr na mestskej konferencii KSČ v Bratislave Gustáv Husák, ktorý vyhlásil, že „trasoritky do politiky nepatria“.19. marca 1968 – Zhromaždenie niekoľkých tisíc bratislavských vysokoškolákov požadovalo abdikáciu A. Novotného a ďalších a vyjadrilo nespokojnosť s politikou ÚV ČSM (Československý svaz mládeže) a jeho predsedu Miroslava Zavadila. Slovenská denná tlač priniesla kritické články na adresu Viliama Širokého, Karola Bacílka. Denník Práca vydal Husákov prejav, ktorý verejne žiadal odstúpenie Novotného, ktorý následne 22. marca skutočne odstúpil z funkcie prezidenta. 
23. – 24. marca – V Drážďanoch sa konalo stretnutie vedúcich predstaviteľov Bulharska, Maďarska, NDR, Poľska a ZSSR s československou delegáciou, ktorú tvorili Alexander Dubček, Jozef Lenárt, Oldřich Černík, Drahomír Kolder, Vasil Biľak. Kritika pomerov v ČSSR tu bola označená aj termínom „plazivá kontrarevolúcia“.
Už koncom marca Ústredný výbor KSSZ rozoslal straníckym aktívom tajnú informáciu o situácii v Československu. V dokumente sa uvádza: „... udalosti sa uberajú nesprávnym smerom. V Československu sa šíria vystúpenia nezodpovedných elementov, ktorí chcú vytvoriť „oficiálnu opozíciu“ a „tolerovať“ rôzne anti-socialistické názory a teórie. Nepravdivo očierňujú minulé skúsenosti socialistickej výstavby, predkladajú návrhy na špecifickú československú cestu k socializmu, ktorá je rozdielna od skúseností iných krajinách. Pokúšajú sa vrhnúť tieň na zahraničnú politiku Československa a zdôrazňuje potrebu „nezávislej“ zahraničnej politiky. Vyzývajú na zriadenie súkromných podnikov, upustenie od plánovaného systému, rozšírenie vzťahov so Západom“. Vojská boli informované, že sovietska strana nevylučuje možnosť vstupu vojsk NATO na československé územie (domnelé manévre NATO pri hraniciach s krycím názvom „Black Lion“).
30. marca – Národné zhromaždenie ČSSR na Dubčekov návrh zvolilo za prezidenta republiky Ludvíka Svobodu.
1. – 5. apríla sa konalo plenárne zasadanie ÚV KSČ, na ktorom už konzervatívny smer nemal takmer žiadnych zástupcov a aj preto bol prijatý Akčný program KSČ, ktorý bol vlastne projektom reformy socializmu, ktorá sa začala nazývať socializmus s ľudskou tvárou.
8. apríla – Prezident Ludvík Svoboda vymenoval novú vládu, na čele ktorej stál Oldřich Černík. Podpredsedami sa stali: František Hamouz, Peter Colotka, Gustáv Husák, Lubomír Štrougal a Ota Šik.
8. apríla – sa začalo vojenské plánovanie invázie v ZSSR, ktoré viedol minister obrany Grečko a hlavný veliteľ ozbrojených síl Varšavskej zmluvy (VZ) maršal Ivan Ignatievič Jakubovskij. Jeden zo zachovaných dokladov z 8. apríla je nariadenie, ktoré dostal veliteľ sovietskych výsadkárov, generál "V.F. Margelov" , podľa ktorého začal plánovať nasadenie výsadkárov na území Československa. V nariadení sa uvádza: „Sovietsky zväz a ďalšie socialistické krajiny majú internacionálnu povinnosť priviesť svojich vojakov na pomoc Československej ľudovej armáde pri obrane vlasti od hroziaceho nebezpečenstva.“ Dokument tiež zdôraznil: „... v prípade, že vojaci Československej ľudovej armády pochopia vstup sovietskych vojsk, v tomto prípade je nutné organizovať interakcie s nimi a spoločne plniť úlohy. Ak budú vojská nepriateľské k výsadkárov a podporu získajú konzervatívne sily, potom je potrebné prijať opatrenia na ich „lokalizáciu“ a ak to nebude možné tak na ich odzbrojenie“. 
12. apríla – generál Alexander Majorov, v tom čase veliteľ 38. sovietskej armády, dostal zapečatenú obálku s rozkazom ministra obrany Grečka pripraviť svoju armádu na vpád do Československa.
18. apríla – Predsedom parlamentu (Národného zhromaždenie ČSSR) sa stal Josef Smrkovský.
24. – 25. apríla – Do Československa prišiel hlavný veliteľ Varšavskej zmluvy Ivan I. Jakubovskij, ktorý rokoval o vojenskom cvičení "Šumava" na česko-slovenskom území. Ruská strana trvala na tom, aby sa cvičenie uskutočnilo už v máji, hoci pôvodný plánovaný termín bol október. Veliteľ VZ Jakubovskij navrhol ministrovi obrany Martinu Dzúrovi, aby velenie Varšavskej zmluvy mohlo priamo disponovať dvoma československými divíziami. To československá strana odmietla.
4. – 5. mája – V Moskve prebehli rokovania na najvyššej úrovni. Československá delegácia – Dubček, Černík, Smrkovský a Biľak si vypočuli od Brežneva, Kosygina a Podgorného ostrú kritiku pomerov v ČSSR. Tí požadovali rázne opatrenia zamerané proti „antisocialistickým a pravicovým silám“. Sovietske jednotky boli do stavu pohotovosti uvádzané už 5. mája ráno. Brežnev navrhol začiatok spoločného vojenského cvičenia na území Československa už 10. až 12. mája. Dubček to síce odmietol s odkazom, že by to musel prerokovať v širšom vedení, ale jeden z prísľubov z československej strany nakoniec znel, že sa vyššie cvičenie bude konať v skoršom termíne ako v septembri. 
6. mája – Politické byro (predsedníctvo) KSSZ vydalo interné rozhodnutie o vojenských akciách (vrátanie vojenského cvičenia na území Česko-Slovenska) a zvolalo rokovanie predstaviteľov piatich krajín VZ o dianí v ČSSR bez jej zástupcov na 8. mája 1968 v Moskve.
8. až 11. mája – na oslavy 23 výročia oslobodenie pricestoval maršal Ivan Stepanovič Konev. Konev bol veliteľom sovietskych vojsk, ktoré sa podieľali na oslobodení československého územia na jar 1945 avšak v roku 1968 bol už v dôchodku (mal 68 rokov). Symbolicky bol vtedy prezentáciou sily, aj preto, že v roku 1956 pôsobil v Maďarsku pri potlačení povstania alebo v roku 1961 pri stavbe Berlínskeho múru. V rovnakom čase chystal Brežnev zjednotený front budúcich interventov. Do Moskvy prileteli tajne vodcovia Poľska (Wladyslaw Gomulka), Východného Nemecka (Walter Ulbricht), Maďarska (János Kádár) a Bulharska (Todor Živkov). Brežnev chcel získať ich súhlas s použitím vojenskej sily ako nátlakového prostriedku, zatiaľ len v podobe rozsiahlych manévrov na území ČSSR.
29. mája – 1. júna – V Prahe zasadal ÚV KSČ, na ktorom sa otvorene stretli dve protichodné politické línie – Dubčekova a Biľakova. Dubček označil správy o nebezpečenstve vojenskej intervencie štátov Varšavskej zmluvy za nepravdivé a poškodzujúce kurz politiky KSČ. XIV. zjazd KSČ bol naplánovaný na 9. septembra 1968.
19. júna – V Prahe-Ruzyni sa konal zraz Ľudových milícií. Kritické hlasy, ktoré tu odzneli, vyčítali komunistickému vedeniu slabosť v postupe proti pravici a žiadali mocensko-administratívne zákroky. Táto akcia vyvolala v krajine vlnu rozhorčenia a podpisovú akciu za zrušenie milícií.
20. – 30. júna – Na území Česko-Slovenska prebehlo vojenské cvičenie štátov Varšavskej zmluvy pod názvom Šumava s účasťou okolo 27-tisíc vojakov. Pôvodne malo trvať desať dní (do 30. júna), ale aj po tomto termíne boli stále vojská na česko-slovenskom území. O mesiac (19. júla) sa tu ešte stále nachádzalo takmer 12-tisíc sovietskych vojakov, vyše 60 tankov a 20 lietadiel. Denne o tom otvorene písali české i slovenské médiá.
25. – 26. júna – Bol schválený zákon o súdnych rehabilitáciách a finančnom odškodnení a novela tlačového zákona, podľa ktorého bola cenzúra neprípustná.
27. júna – Vo viacerých novinách vyšla výzva s názvom Dvetisíc slov, ktorá aktivizovala verejnosť proti zjavnému tlaku sovietskeho vedenia a konzervatívneho krídla zastaviť reformy. Ludvík Vaculík okrem iného v ňom napísal: „Veľké znepokojenie v poslednom čase vychádza z možnosti, žeby do nášho vývoja zasiahli zahraničné sily,“... „Svojej vláde môžeme dať najavo, že za ňou budeme stáť trebárs aj so zbraňou, kým bude robiť to, na čo jej dáme mandát.“ Moskva označila manifest za výzvu na kontrarevolučné akcie. Brežnev telefonoval Dubčekovi a žiadal podniknúť kroky proti iniciátorom a signatárom.
14. – 15. júla – Predstavitelia Bulharska, Maďarska, NDR, Poľska a ZSSR na schôdzke vo Varšave schválili otvorený list adresovaný KSČ. Obsahom tohto "varšavského listu „päťky“ (bratských) strán" bolo veľmi vážneho varovania s viditeľnými prvkami hrozby zasahovania do vnútorných záležitostí. „Nedopustia aby nepriateľské sily zviedli ČSSR zo socialistickej cesty a vytvárali tak hrozbu odtrhnutia republiky od socialistického spoločenstva“. Dubček sa pokúsil vzdorovať Brežnevovi. Do Varšavy ísť odmietol, vybojoval si najprv bilaterálne stretnutie v Čiernej nad Tisou. Brežnev však naliehal, že musí dôjsť aj k stretnutiu s „bratskými“ štátmi. Dubčekovi sa podarilo aspoň docieliť, že sa tak stane na domácej pôde v Bratislave. Dúfal, že tlak tu bude slabší.
17. – 19. júla – Vedenie KSČ odmietlo myšlienku o internacionálnej pomoci „päťky“ brániť socializmus v inej krajine, čo viedlo k posilneniu dôvery vo vedenie KSČ (78 % občanov) a práva na vlastnú, československú cestu.
29. júla – 1. augusta – Prebehli ďalšie rokovania v železničnom vagóne v Čiernej nad Tisou. Na stretnutí Dubček naďalej obhajoval program reforiem. Brežnev však dosiahol kompromis, keď členovia KSČ potvrdili svoju lojalitu k Varšavskému paktu a dištancovali sa od akýchkoľvek antisocialistických tendencií. Sľúbili, že nedovolia znovuvytvorenie Česko-slovenskej sociálno-demokratickej strany a budú prísnejšie kontrolovať tlač. Sovieti sa zaviazali, že z Česko-Slovenska stiahnu svoje vojenské jednotky, ktoré boli v krajine od manévrov Šumava (20.30. júna 1968) a umožnia uskutočnenie zjazdu strany 9. septembra 1968.
3. augusta – V Bratislave sa stretli najvyšší predstavitelia ZSSR, NDR, PĽR, MĽR, BĽR a ČSSR a podpísali tzv. Bratislavskú deklaráciu, v ktorej vyhlásili svoju „neotrasiteľnú jednotu v marxizme-leninizme, proletárskom internacionalizme, neobmedzenom boji proti buržoáznym tendenciám a protisocialistickým silám“. Sovietsky zväz, prezentovaný Brežnevom, otvorene vyjadril zámer (neskôr označovaný ako Brežnevova doktrína) intervenovať v ktorejkoľvek krajine Varšavskej zmluvy, ak v nej dôjde k zavedeniu „buržoázneho“ pluralitného systému. Československí komunisti (Dubček, Sloboda a ďalší) boli donútení sľúbiť znovuzavedenie cenzúry, zákaz všetkých „nelegálnych“ organizácií pôsobiacich mimo rámec Národnej fronty i kádrové zmeny – predovšetkým odvolanie Františka Kriegla z predsedníctva ÚV KSČ. Odmenou bolo, že po skončení konferencie sovietske vojská opustili Česko-Slovensko, zostali však zhromaždené v blízkosti hraníc krajiny.
Počas konferencie bol tajne odovzdaný tzv. Pozývací list určený Brežnevovi.
13. augusta – Brežnev (opätovne po 4 dňoch) telefonoval Dubčekovi. V dramatickom rozhovore sa ho pýtal, kedy sľubované zmeny uskutoční. V takmer poldruhahodinovom telefonáte agresívne vyžadoval, aby Dubček začal konať, lebo inak to bude považovať za zradu. Vyhrážal sa, že „tým vznikne úplne nová situácia, ktorá si bude vyžadovať nové opatrenia,“ Dubček argumentoval, že o všetkých sľúbených zmenách musí rozhodnúť až mimoriadny XIV. zjazdu KSČ, ktorý sa mal konať na jeseň. Počas rozhovoru Dubček povedal, že ak Brežnev verí, že ide o jeho zradu abdikuje z funkcií. Rozhovor prebiehal v ruštine a Brežnev (starší o 15 rokov) oslovoval Dubčeka aj familiárne, otcovsky „Saša“.
15. augusta – Dubček prijal Nicolae Ceaușesca na oficiálnej návšteve Československa. Urobil tak necelý týždeň po návšteve Josipa Broza Titu.
16. augusta – v Moskve na zasadaní politbyra KSSZ prebehla rozprava o situácii v Československu a bol schválený návrh na vyslanie vojakov. Potom bol schválený list politbyra prvému tajomníkovi ÚV KSČ (Dubčekovi). Podľa spomienok ruského diplomata v tento deň telefonoval Brežnev Dubčekovi a žiadal ho, aby on sám pozval vojská.
17. augusta – sa sovietsky veľvyslanec v Prahe stretol s prezidentom Svobodom a informoval Moskvu, že prezident Svoboda v prípade konfliktu bude stáť na strane ZSSR. V rovnaký deň bola prijatá v Moskve skupina „zdravých síl“ KSČ aby pripravila texty prejavov k „česko-slovenskému ľudu“ s plánom vytvoriť tzv. „revolučnú robotnícko-roľnícku vládu“. 
V rovnaký deň sa na neoficiálnom rokovaní „bez nejakého protokolu“ stretol János Kádár s Dubčekom v Komárne. Kádár tlmočil nespokojnosť Moskvy s vývojom v Československu a rozoberal chyby, ktorých sa údajne dopustila KSČ. Varoval Dubčeka, že ak nebude plniť závery rokovania z Čiernej nad Tisou a z Bratislavy, tak môže dôjsť k najhoršiemu. Kádar nehovoril priamo o vojenskej intervenciiale veľkou okľukou na ňu upozorňoval. Povedal, že Dubčekove sľuby (pozri 3. augusta), nazývané v rozhovore kompromisy, nie sú myslené čestne a Sovieti ich neberú vážne.
18. augusta – sa v Moskve uskutočnilo stretnutie vedúcich predstaviteľov ZSSR, NDR, Poľska, Bulharska a Maďarska. Aj na základe tamojšieho vystúpenia „zdravých síl“ KSČ so „žiadosťou o vojenskú pomoc“ bol schválený plán invázie. V liste prezidentovi Československa Svobodovi menom účastníkov stretnutia sa ako jeden z hlavných dôvodov invázie uvádza prijatie „žiadosti o pomoc zo strany ozbrojených síl československého ľudu a väčšiny členov predsedníctva ÚV KSČ a viacerých členov vlády ČSSR“. Sovietska tlač odôvodňovala v nasledujúcich dňoch vstup vojsk i existenciou pozývacieho listu, ktorý zostavili prívrženci konzervatívneho krídla KSČ, v ktorom žiadali o pomoc v boji proti „kontrarevolúcii“. 18. augusta Brežnev oznámil prítomným členom Varšavskej zmluvy, že intervencia začne v noci 20. augusta a požiadal ich o „bratskú podporu“, ktorú prítomní lídri Bulharska, NDR, Maďarska a Poľska potvrdili. Brežnev chcel, aby operácia vyzerala medzinárodne (na rozdiel od sovietskej intervencie počas Maďarského povstania v roku 1956). Napriek tomu v invázii výrazne dominovali jednotky ZSSR, ktoré prevyšovali ostatných účastníkov v pomere päť ku jednej. Po celý čas riadilo invázne armády sovietske vrchné velenie a nesovietske sily sa nezúčastnili priameho boja. Napríklad všetky invázne maďarské jednotky boli stiahnuté do 31. októbra 1968.
19. augusta – napriek Kádarovmu varovaniu zo 17. augusta si Dubček, podľa vlastných vyjadrení, intervenciu nevedel predstaviť ani si ju nepripúšťal, čoho dôkazom sú jeho verejné prejavy. Československé vedenie (strany aj štátu) totiž priamo nespochybňovalo kľúčové tézy marxizmu-leninizmu (komunizmu) ani spojenectvo so ZSSR. Navyše 19. augusta po 22:00 hodine dostal list od sovietskeho veľvyslanca Červoněnka, ktorý podľa Dubčeka nijako nesignalizoval možnosť vojenskej intervencie. ZSSR a USA si vymenili nóty o platnosti dohôd z Jalty a Postupimu s podmienkou, že v prípade vojenských akcií nepoužijú strategické zbrane a zaručia bezpečnosť svojich štátnych príslušníkov. Washington tým dal de facto Moskve voľnú ruku na zákrok v Československu. 19. augusta bol vydaný vojenský rozkaz na uskutočnenie operácii. (Už niekoľko dní predtým predtým bol velením vojsk poverený armádny generál I. G. Pavlovskij.)
20. augusta „Som presvedčený, že tento nový prúd, predstavovaný súdruhom Dubčekom, je tak silný v českom a slovenskom národe, že nie je sily, ktorá by tie dvere zavrela, aby nás niekto dostal späť, alebo uzavrel ďalší vývoj a ďalšie perspektívy,“ citovalo večerné spravodajstvo o 19:38 Gustáva Husáka, ktorý v priebehu dňa vystúpil pred pracovníkmi Závodov SNP v Žiari nad Hronom.
20. augusta – V Prahe sa o 14:00 h začalo zasadanie predsedníctva ÚV KSČ. Hlavným bodom rokovania mala byť príprava septembrového XIV. zjazdu KSČ (ktorý sa potom už neuskutočnil). Počas zasadania prišla okolo 23.30 h. správa od ministra Dzúra o obsadzovaní republiky cudzími vojskami. Podľa súčasných historikov: „Intervencia vojsk bola koordinovaná s postupom takzvaného zdravého jadra vo vedení KSČ. Plán spočíval v tom, že skupina „zdravých síl“ vyvolá na zasadnutí rozkol v predsedníctve, vysloví Dubčekovi a jeho prívržencom reforiem nedôveru a fakticky prevezme moc v krajine ustanovením takzvanej Robotnícko-roľníckej (revolučnej) vlády. „Zároveň mala skupina vydať vyhlásenie, v ktorom by privítala vojenskú intervenciu piatich spriatelených štátov ako bratskú pomoc v záujme záchrany socializmu v Československu.“ Vysvetľuje slovenský historik Michal Štefanský. Dubček však odkladal záverečné hlasovanie a jeho odporcovia (predstavitelia tzv. „zdravého jadra“) Vasiľ Biľak, Drahomír Kolder, Oldřich Švestka a Emil Rigo boli prehlasovaní v pomere 7 : 4 a bolo schválené komuniké, ktoré odsúdilo inváziu.
20. augusta 23:06 až 23:50 Predseda vlády Oldřich Černík požaduje preveriť informáciu o okupácii počas zasadania predsedníctva ÚV KSČ. V tomto čase zasadalo aj predsedníctvo ÚV KSS, v Bratislave na Hlbokej. Okolo 23:09 dostali dezinformáciu o tom že v Prahe ÚV schválil pozývací list a ÚV KSS ho šiestimi hlasmi schvaľuje. Až neskôr ho na zásah Gustáva Husáka stornovali. Nad Prahou sa vznášajú prvé lietadlá s výsadkármi. O 23:40 Černík prerušil zasadnutie predsedníctva ÚV KSČ a oznámil, že cudzie vojská obsadzujú územie ČSSR. Alexander Dubček (jeho kancelária) požiadala Česko-slovenský rozhlas odvysielanie mimoriadneho oznámenia, ktoré sa k verejnosti dostalo až po polnoci.
Pozri ďalej podrobný časový priebeh invázie počas prvých troch dní.
Vojská pripravené na inváziu.
Pre akciu, označenú ako operácia Dunaj, vyčlenili jednotky Varšavskej zmluvy o sile 27 divízií (12 tankových, 13 motostreleckých, 2 výsadkové) a 1 leteckú armádu o celkovej sile 200 až 750 000 vojakov s 800 lietadlami, 6 300 tankmi a 2 000 delami a raketometmi. Tieto sily ako celok prevyšovali počtom Česko-slovenskú ľudovú armádu. Sily východného vojenského okruhu ČSĽA neboli v období vpádu v plnom počte a podľa niektorých odhadov na jednu česko-slovenskú divíziu pripadalo 6 intervenčných. Aj v prípade celoplošnej úspešnej mobilizácie mohol dosiahnuť početný stav ČSĽA 655 000 vojakov.
Na operácii sa zúčastnilo asi 28 000 poľských a asi 30 000 maďarských vojakov. Vojsko NDR bolo zastúpené len jedným veliteľsko-spravodajským oddielom. Na Slovenskom území bolo v prvých dňoch okupácie nasadených 48 055 sovietskych, 10 372 maďarských a asi 1 000 bulharských vojakov.
Intervenčné sily pod velením generála Pavlovského boli rozdelené do troch skupín. Skupina A (sovietske a poľské jednotky) prenikli na česko-slovenské územie z územia Poľska (Legnica – Krakov). Skupina B tvorená vojskami ZSSR a NDR vyrazila z NDR (oblasť Görlitz, Zittau, Drážďany a Klingenthal). Skupina C, ktorú tvorili sovietske, maďarské a bulharské jednotky vnikla do Česko-Slovenska z maďarského územia z oblasti Győru. Vojaci intervenčných vojsk boli propagandou informovaní, že zasahujú proti kontrarevolúcii a v prípade, že nevstúpia do krajiny ako prví, obsadia Česko-Slovensko západné mocnosti.
Priebeh invázie od 21. augusta.
20. augusta 1968 večer navštívil prezidenta Svobodu sovietsky veľvyslanec Stepan Červonenko a oznámil mu, že vojská Varšavskej zmluvy prekročili česko-slovenské hranice. Operácia sa začala 20. augusta 1968 o 23:20, potvrdil prezidentovi o 23:33 Červonenko. Vtedy tvrdí, že armády vstúpili do Československa na žiadosť straníckych a štátnych predstaviteľov.
Najdôležitejším prvkom operácie bol moment prekvapenia. Okolo 2:00 ráno pristálo na Ruzyňskom letisku v Prahe dopravné lietadlo Antonov An-12 s výsadkovou jednotkou, ktorá zaistila letisko, na ktorom začali pristávať ďalšie lietadlá s vojakmi a technikou.
Neinformovaní obyvatelia krajiny boli týmto aktom agresie šokovaní, mnohí zastavovali postupujúce jednotky a snažili sa vojakom vysvetliť, že na inváziu nebol žiadny dôvod. Na niektorých miestach obyvatelia strhli označenia ulíc a smerové tabule, aby okupačné sily dezorientovali. Česko-slovenská ľudová armáda nekládla odpor. Jednotky dostali zákaz vychádzania. Z vojenského hľadiska bola operácia uskutočnená veľmi efektívne, všetky významné miesta a priestory boli v priebehu jedného dňa obsadené bez boja a s minimálnymi stratami. Nepodarilo sa však uskutočniť predpokladaný politický prevrat a nastoliť robotnícko-roľnícku vládu, ktorú by zorganizovali odporcovia reforiem z konzervatívneho krídla KSČ.
Robotnícko-roľnícka vláda.
20. augusta poobede počas zasadania predsedníctva ÚV KSČ sa otvorene Dubčekovi odporcovia Vasiľ Biľak, Drahomír Kolder, Oldřich Švestka a Emil Rigo sa označili za „zdravé jadro“. Alois Indra, ktorý mal prevziať vedenie tzv. robotnícko-roľníckej (revolučnej) vlády nezískal podporu (prezident Svoboda odmietol menovať), napriek tomu 21. augusta ráno bol Dubček a ďalší vedúci pracovníci zaistení „v mene robotnícko-roľníckej vlády vedenej súdruhom Indrom." Dubček, premiér Oldřich Černík, predseda parlamentu Josef Smrkovský, tajomník ÚV KSČ Josef Špaček (jeden z najbližších spolupracovníkov Dubčeka), predseda pražskej straníckej organizácie Bohumil Šimon a František Kriegel boli unesení a internovaní. Lietadlami boli najprv prevezení z Prahy na Ukrajinu, kde boli držaní na chate neďaleko Užhorodu. 23. augusta odletela do Moskvy ďalšia delegácia česko-slovenských politikov, na čele s prezidentom Svobodom. Ich cieľom bolo dosiahnuť dohodu so sovietskymi predstaviteľmi a najmä stiahnutie okupačných vojsk. Sovietskou podmienkou na prepustenie internovaných politikov však bolo podpísanie moskovského protokolu, ktorý fakticky znamenal kapituláciu. 
Zatiaľ to nie je doložené písomnými dôkazmi z nedostupných archívnych fondov v Rusku, ale všetko svedčí o tom, že „maďarský" scenár potlačenia „kontrarevolúcie" v Československu sa nepodarilo zopakovať jednoduchým unesením vedenia. Počas maďarského povstania na jeseň 1956 Sovieti uniesli reformného lídra Imreho Nagya do Rumunska a v Budapešti dosadili robotnícko-roľnícku vládu Jánosa Kádára. Nagya potom dva roka revolučný tribunál za zatvorenými dverami odsúdil za zradu a nechal popraviť obesením. Sovietskym veľvyslancom v Budapešti bol vtedy Jurij Andropov, ktorý o dvanásť rokov neskôr šéfoval KGB. V Československu sovieti nenarazili na ozbrojený odpor „kontrarevolúcie", ale na pasívny odpor obyvateľstva a s tým si okupanti nevedeli poradiť. Alois Indra tiež nebol Kádár a zlyhal na celej čiare, tak ako aj ďalší pozývatelia takzvanej internacionálnej pomoci. Bývalý plukovník KGB Oleg Gordijevskij uvádza, že sovietske politbyro sa rozhodlo zmeniť kurz a vzdať sa scenára s „revolučnou robotnícko-roľníckou vládou" večer 22. augusta.
Šírenie informácií rozhlasom.
Ráno vysielal Československý rozhlas výzvu , v ktorom ÚV KSČ označil „tento akt“ (teda inváziu) za porušenie medzinárodného práva a informoval, že sa tak deje proti vôli ústavných orgánov a bez ich vedomia. Na rozkaz riaditeľa Československého rozhlasu Karla Hoffmanna bolo toto vysielanie sabotované. Od 2 hodiny rannej boli niektoré vysielače vypnuté a z vyhlásenia tak zaznela niekde len časť prvej vety. Funkčný však zostal rozhlas po drôte. Celá výzva bola odvysielaná v éteri až od 4.30, keď boli vysielače opäť zapnuté. Neskôr rozhlas informoval aj o prebiehajúcich bojoch. Okolo deviatej ráno bolo vysielanie ústredného rozhlasu umlčané zvukmi sovietskej pechoty a od 11 hodín pokračovalo vysielanie ilegálne tak, že sa striedavo hlásalo z tajných štúdií po celej krajine. Najostrejšie prejavy odporu boli preto spojené s pokusom sovietskych jednotiek obsadiť budovu pražského rozhlasu. Pri potýčkach v okolí rozhlasu zahynulo 30 ľudí a vyše 300 ich bolo ranených. Ilegálne vysielanie z rôznych miest pomocou prenosných zariadení pokračovalo ešte asi týždeň.
Straty na životoch občanov ČSSR.
6. septembra 1968 bola vláde predložená prvá súhrnná správa o incidentoch s okupačnými vojskami. Pri jej zostavovaní sa vychádzalo z poznatkov Verejnej bezpečnosti (VB) a prokuratúry. V správe sa uvádza, že najmä počiatočné dni invázie si vyžiadali pomerne vysoký počet obetí a zranených. V tom čase mala bezpečnosť presné informácie celkom o 72 mŕtvych, 266 ťažko a 436 ľahko zranených. Táto správa bola priebežne dopĺňaná a aktualizovaná. K 17. decembru 1968 VB už evidovala 94 mŕtvych, 345 ťažko zranených, počet ľahko zranených sa neuvádzal. Zastrelené malo byť do tej doby 53 ľudí, 38 zahynulo pri dopravných nehodách 13 a traja inak. Tieto prehľadové hlásenia, hoci v nich bezpečnosť uvádzala, že nie sú úplne presné, sa používala až do tohto roku (2008) ako východisko pre doterajšie bádanie a preberali ich aj odborné publikácie vzniknuté po roku 1989. V roku 2008 k dovtedajším 94 obetiam pribudlo ďalších 14 mien. Podľa týchto údajov bolo v priebehu invázie zabitých pri potýčkach s intervenčnými jednotkami alebo v dôsledku nehôd prišlo o život 108 Čechov a Slovákov. 29 ľudí prišlo o život na Slovensku, jeden Slovák (19 ročný Milan Lamper) tiež zahynul pri stretoch okolo budovy rozhlasu v Prahe v prvý deň invázie a Slovenka (Anna Trechová) pri Brne. V roku 2017 českí historici aktualizovali počet priamych obetí invázie do konca roku 1968 na 137 a v roku 2019 vytvorili interaktívnu mapu (148 obetí za prvý rok).
21. augusta 1968 na Šafárikovom námestí v Bratislave boli smrteľne zranení traja ľudia: Danka Košanová, Stanislav Sivák a Ján Holík a na Námestí osloboditeľov v Košiciach štyria civilní obyvatelia: Michal Hamrák, Jozef Kolesár, Bartolomej Horváth, Ján László. Najviac ľudí (9) zomrelo na jednom mieste pred budovou Československého rozhlasu v Prahe (rovnakí počet zomrel v blízkosti na ulici Vinohradská). Pietna spomienka na obete invázie sa od roku 2018 na Slovensku uskutočňuje práve na Šafárikovom námestí, odkiaľ je aj známa fotografia muža pred tankom od Ladislava Bielika. 
Invázia mala za následok veľkú vlnu emigrácie do zahraničia. V nasledujúcom období emigrovalo asi 450 000 ľudí.
Straty na strane okupantov.
Pri prejavoch odporu a niekoľkých útokoch na invázne sily zahynulo 12 sovietskych vojakov (1 dôstojník, 4 poddôstojníci a 7 vojakov), ďalších 87 bolo hospitalizovaných, z toho 25 v dôsledku ozbrojených potýčok s obyvateľstvom.
Okrem toho zahynulo 86 vojakov pri leteckých a dopravných nehodách. Celkovo však k výrazným ozbrojeným zrážkam nedošlo, čiastočne aj vďaka vyhláseniam Dubčeka a Svobodu na zachovanie pokoja.
Najmä vojaci prvej inváznej vlny, ktorá prekročila hranice v noci z 20. na 21. augusta, boli zaskočení správaním civilného obyvateľstva. Viacerí postupne začínali chápať, že boli oklamaní a vstup na česko-slovenské územie bol nezákonný a nesprávny. Do 20. septembra 1968 päť sovietskych vojakov spáchalo na česko-slovenskom území samovraždu. Sovietske velenie väčšiu časť vojsk prvej vlny už po niekoľkých týždňoch vystriedalo čerstvými jednotkami. Tie už nenarážali na prejavy odporu v takej miere ako ich predchodcovia, najmä kvôli postupnému otupeniu a v konečnom dôsledku aj upokojeniu verejnej mienky v krajine.
V noci z 9. na 10. septembra 1968 bol zavraždený strelnou zbraňou jediný okupačný vojak, Bulhar, "Nikolaj Cvetkov". Páchatelia boli odsúdení.
Politická dohra – normalizácia a jej začiatok.
Napriek vojenskému úspechu vpádu a faktu, že Dubček, Černík a Smrkovský boli zatknutí okupačnými vojskami a odvezení do Moskvy, nepodarilo sa okupantom zabrániť uskutočneniu mimoriadneho XIV. zjazdu KSČ 22. augusta 1968 v budove Pražskej ČKD na Vysočanoch. Z 1543 riadne zvolených delegátov sa ich dostavilo 1219. Zjazd zvolil nový ústredný výbor na čele s Dubčekom, ktorý bol už v tom čase internovaný. Zjazd odmietol okupáciu a žiadal prepustenie zatknutých politikov a odmietal prerušiť reformný proces.
23. augusta odletel Ludvík Svoboda s Gustávom Husákom, Martinom Dzúrom a Bohuslavom Kučerom do Moskvy. Okrem nich sa na rokovania do Moskvy dostavil aj Vasil Biľak, Alois Indra a Jan Piller. Rokovania najprv prebiehali niekoľko dní s každým politikom osobitne. Sovietske vedenie pripravilo tzv. moskovský protokol, ktorý mal anulovať výsledok mimoriadneho zjazdu a zabezpečiť splnenie sovietskych požiadaviek z Čiernej nad Tisou.
24. august 1968 – Vyvrcholením občianskeho odporu proti invázii bol hodinový generálny štrajk. Minister zahraničných vecí ČSSR Jiří Hájek vo vystúpení na zasadnutí Bezpečnostnej rady OSN odsúdil okupáciu.
25. augusta 1968 – Sovietsky zväz vetoval rezolúciu Rady bezpečnosti OSN proti okupácii Československa.
23. až 26. august 1968 – Jednania v Moskve. Všetci členovia československej delegácie s výnimkou F. Kriegla podpísali tzv. moskovský protokol, v ktorom československá strana podľahla nátlaku Sovietov. Protokol obsahoval pätnásť článkov, ktoré boli tak potupné (napr. vyhlásenie o podriadenosti, namiesto stiahnutia vojsk bola dohodnutá legalizácia dočasného pobytu sovietskych vojsk a pod.) že dohoda obsahovala samostatný článok o utajení priebehu rokovaní.
27. august 1968 – v spoločnom prehlásení bolo oznámené uzavrenie rokovaní v Moskve a dosiahnutie dohody (tajný moskovský protokol), ktorej "cieľom je čo najrýchlejšia normalizácia situácie v ČSSR". Návrat československej delegácie a odvlečených funkcionárov z Moskvy.
31. augusta 1968 – Ústredný výbor KSČ schválil moskovský protokol, čím zlegalizoval pobyt vojsk a nuloval vysočanský zjazd a umožnil začať tzv. normalizáciu.
7. september 1968 – Ministerstvo vnútra zakázalo činnosť "Klubu angažovaných nestraníkov".
8. september 1968 – Vo Varšave sa na protest proti okupácii ČSSR upáli úradník Ryszard Siwiec.
12. september 1968 – Vláda zastavila účinnosť paragrafu tlačového zákona, podľa ktorého bola v Československu zrušená cenzúra. Tá bola týmto opatrením fakticky znovu zavedená.
13. september 1968 – Národné zhromaždenie schválilo zákon obmedzujúci slobodu zhromažďovania, zákon obmedzujúci slobodu prejavu a zákon, ktorý povoľoval činnosť len politickým stranám a organizáciám zastúpeným v NF
13. september 1968 – Albánsko oficiálne vystúpilo z Organizácie Varšavskej zmluvy.
3. − 4. október 1968 – A. Dubček, O. Černík a G. Husák sa na ďalších rokovaniach v Moskve snažili obhájiť zvyšky reformnej politiky a požadovali odchod okupačných vojsk z ČSSR. Sovietska strana však trvala na úplnej likvidácii demokratizačného procesu a vynútila si uzavretie zmluvy o ponechaní kontingentu sovietskych vojsk na československom území bez časového ohraničenia.
7. október 1968 – Predseda ČNR Čestmír Císař a predseda SNR Ondrej Klokoč odovzdali predsedovi NZ Josefovi Smrkovskému návrh Zákona o československej federácii.
16. október 1968 – V Prahe bola podpísaná Zmluva o podmienkach dočasného pobytu sovietskych vojsk na území Československa.
18. október 1968 – Národné zhromaždenie ratifikovalo Zmluvu o podmienkach dočasného pobytu sovietskych vojsk na území Československa. Vojská Poľska, Maďarska a Bulharska, ktoré sa podieľali na augustovej intervencii, mali byť odsunuté avšak sovietske vojská mohli zostať bez obmedzení. Zo 242 poslancov len štytia hlasovali proti. 
27. október 1968 – Národné zhromaždenie schválilo Ústavný zákon o Československej federácii, ako aj zákon o postavení menšín v Československu.
28. október 1968 – V Prahe, Brne, Bratislave a ďalších univerzitných mestách sa konali študentské protesty proti likvidácii slobôd a postupujúcej normalizácii.
30. október 1968 – Na Bratislavskom hrade podpísali najvyšší štátni predstavitelia (prezident Svoboda, predseda Národného zhromaždenia Smrkovský a predseda vlády Černík) Ústavný zákon o Československej federalizácii.
4. november 1968 – Československo opustili bulharské, poľské a maďarské okupačné jednotky.
7. november 1968 – V Prahe, Bratislave, Českých Budějoviciach a ďalších mestách protestovali tisícky občanov proti okupácii pri príležitosti výročia Veľkej októbrovej socialistickej revolúcie. Demonštrácie boli rozohnané Verejnou bezpečnosťou a Ľudovými milíciami.
13. november 1968 – Leonid Brežnev vo svojom prejave vo Varšave vyhlásil, že ohrozenie socialistického zriadenia v ktorejkoľvek krajine sovietskeho bloku je problémom všetkých ostatných socialistických štátov. Táto tzv. Brežnevova doktrína mala spätne ospravedlniť inváziu vojsk Varšavskej zmluvy do Československa.
17. − 21. november 1968 – Na všetkých československých vysokých školách sa konal okupačný štrajk za požiadavky Akčného programu KSČ.
Normalizácia od roku 1969.
V apríli 1969 sa stal prvým tajomníkom ÚV KSČ Gustáv Husák. Dubček teda viedol komunistickú stranu ešte sedem a pol mesiaca po invázii. Ako píše vo svojich pamätiach "Nádej zomiera posledná": „Až do apríla 1969, keď bol Husák uvedený do funkcie nového prvého tajomníka strany, nebolo čistiek, zatknutí a ani perzekúcií.“ Potom boli predstavitelia reforiem postupne odstránení z funkcií. Dubček do októbra 1969 ešte pôsobil ako predseda Federálneho zhromaždenia, potom krátko ako veľvyslanec v Turecku. Čistky (previerky) organizovalo tzv. „zdravé jadro strany“ – 165 tisíc členov „previerkových komisií“. Pred tieto komisie museli predstúpiť všetci komunisti v rámci výmeny straníckych legitimácií. Preverovaní ("kádrovaní" komisiami) boli však aj nestraníci. Byť "prekádrovaný" znamenalo vyjadriť (aj podpísať) predovšetkým súhlas s vpádom vojsk a tým aj s normalizačnou politikou KSČ. Skúmané boli štyri základné stanoviská:
Poučenie z krízového vývoja vyšlo v roku 1970. Z KSČ bolo v nasledujúcich rokoch vylúčených okolo 400 000 ľudí. Podľa vtedajších odhadov ministerstva financií bola výška priamych škôd spôsobených inváziou 1,4 miliardy korún. Neskôr boli priame škody odhadnuté na 4,48 miliardy korún. Nepriame škody však boli oveľa vyššie a neboli len ekonomické.
Reakcie obyvateľstva.
Možnosť ozbrojeného odporu komunistické vedenie odmietlo a vyzývalo (prezident Svoboda) obyvateľstvo k zachovaniu pokoja, napriek tomu sa na viacerých miestach spontánne postavili ľudia do cesty tankom. Formou nenásilného odporu boli vojaci Varšavskej zmluvy vítaní výčitkami ako okupanti. Spočiatku sa niektorí civilisti snažil presviedčať vojakov ale to sa stretávalo s malým alebo žiadnym úspechom. Ľudia v uliciach protestovali so zástavami a obrazmi Dubčeka a Slobodu. Nápisy a graffiti na stenách a chodníkoch odsudzovali okupantov, sovietske vedenie a domácich kolaborantov. V snahe zastaviť alebo aspoň spomaliť postup vojsk ľudia strhávali alebo menili orientačné a smerové tabule a pribudli nové udávajúce smer nazad do Moskvy. Na takéto akcie odpovedali vojaci okupačných armád na niekoľkých miestach streľbou do davu protestujúcich, ktorej výsledkom boli obete na životoch. Protesty proti invázii trvali len asi týždeň. Okrem zastrašovania vojakmi a tankmi považovali mnohí podpísanie moskovského protokolu 26. augusta 1968 za definitívnu porážku a zradu komunistickým vedením. Protesty však spôsobili, že Dubček, ktorý bol zatknutý v noci 20. augusta a mal byť okamžite nahradený, mohol zostať ďalej vo svojej funkcii.
28. októbra 1968, pri príležitosti 50. výročia vzniku ČSR, protestovalo v Bratislave 300 mladých ľudí, ktorí žiadali odchod okupačných vojsk. 29. októbra 1968 už pochodovalo ulicami Bratislavy 1500 až 2000 ľudí. Protesty sa postupne rozšírili aj do iných slovenských miest. 5. novembra 1968 v Žiline protestovalo približne 500 študentov, ktorí strhávali sovietske zástavy. Výnimkou nebolo ani ich pálenie.
7. novembra 1968 (výročie VOSR) sa v Bratislave stretlo okolo 400 demonštrujúcich študentov. Sprievod mestom však postupne narástol na 3-tisíc ľudí. Polícia dav rozohnala obuškami a polievacími autami. V rovnaký deň protestovali ľudia aj v iných mestách, poškodených bolo asi 250 sovietskych zástav.
19. januára 1969 sa na protest proti okupácii upálil na Václavskom námestí v Prahe študent Jan Palach. Podobne brutálnym spôsobom protestovali aj Jan Zajíc a Evžen Plocek. V Košiciach sa na protest proti okupácii na Námestí osloboditeľov upálil 11. apríla 1969 Michal Lefčík. Aj keď tieto protestné samovraždy hlboko otriasli verejnou mienkou, nemali trvalejší dopad na politickú situáciu.
Do februára 1969 zachytila ŠtB 440 letákov a anonymných listov. Vyšetrovatelia začali celkovo 44 trestných stíhaní.
V marci 1969, po víťazstvách hokejistov ČSSR nad ZSSR na šampionáte vo Švédsku sa oslavy v uliciach zmenili na politické protesty. Po prvom zápase (21. marca 1969, víťazstvo ) sa v Bratislave zišlo zhruba 2 tisíc ľudí. Asi polovica z nich sa následne presunula z centra mesta na Miletičovu ulicu – pred budovu vtedajšieho veliteľstva sovietskej armády. Polícia ich násilím rozohnala, pričom zadržala niekoľko osôb. 28. marca 1969 po ďalšom víťazstve ČSSR nad ZSSR prišlo na námestie SNP asi 20-tisíc ľudí. Približne 10 tisíc ľudí odtiaľ pochodovalo k sovietskemu konzulátu a k veliteľstvu armády. Podobné protesty boli aj v ďalších slovenských mestách (v Košiciach asi 1 200 ľudí).
Reakcie v zahraničí.
V noc invázie Kanada, Dánsko, Francúzsko, Paraguaj, Spojené kráľovstvo a Spojené štáty požiadali o mimoriadne stretnutie Bezpečnostnej rady (BR) Organizácie Spojených národov aby prerokovalo tzv. „česko-slovenskú otázku“. Zasadanie sa uskutočnilo od 21. do 24. augusta. Pretože bolo dovolenkové obdobie najvyšším prítomným československým predstaviteľom bol zástupca veľvyslanca v OSN Ján Mužík, ktorý však nemal z Prahy inštrukcie a preto prvé tri dni sa rokovalo bez prítomnosti zástupcov Československa. Najprv veľvyslanec ZSSR (Jakov Malik) zdôvodňoval inváziu tým, že bola „uskutočnená na pozvanie politických predstaviteľov, ktorých oslobodený národ hladko zvolí za robotnícko-roľnícku vládu“. Do New Yorku prišiel vtedajší minister stavebníctva Jozef Trokan a aj s jeho podporou vystúpil Mužík a poprel existenciu akéhokoľvek pozvania. 24. augusta 1968 prvýkrát a naposledy prehovoril na zasadaní vtedajší československý minister zahraničia Jiří Hájek, ktorý priletel z dovolenky v Juhoslávii. Hájek povedal, že ide o „akt použitia sily, ktorý nemôže byť nijako ospravedlnený“ a „... žiadna taká žiadosť nebola nikdy vydaná“. Dve navrhované rezolúcie odsudzujúce inváziu neboli prijaté, pretože Maďarsko a Sovietsky zväz (ako člen BR s právom veta) hlasovali proti. Pozícia predstaviteľov Česko-Slovenska v OSN sa po vyhrážkach v Moskve a podpísaní Moskovského protokolu „zmenila“ a 27. augusta 1968, československá stála misia pri OSN požiadala, aby Bezpečnostná rada prerokúvanie „česko-slovenskej otázky“ stiahla.
Spojené štáty na inváziu oficiálne nereagovali, keďže akceptovali dohody o povojnovom rozdelení Európy. Lyndon B. Johnson navyše nariadil stiahnuť všetky americké vojská v oblasti do vzdialenosti od česko-slovenských hraníc. Niektoré takzvané "socialistické krajiny", ako Rumunsko a Juhoslávia, sa na invázii odmietli zúčastniť a vyjadrili vedeniu KSČ podporu. Rumunský prezident Nicolae Ceaușescu v deň vpádu vojsk predniesol v Bukurešti prejav pred 100 000 účastníkmi, v ktorom vpád označil za „hrubú chybu a ohrozenie mieru v Európe a budúcnosti socializmu“. Albánsko v dôsledku nesúhlasu s inváziou vystúpilo z Varšavskej zmluvy. Komunisti v Južnom Vietname vydali zvláštny obežník, ktorý nariaďoval objasniť v partizánskych jednotkách situáciu v Česko-Slovensku a nutnosť reakcie krajín Varšavskej zmluvy.
25. augusta 1968 na moskovskom Červenom námestí protestovalo osem sovietskych občanov (Konstantin Babickij, Tatiana Bajevová, Larisa Bogorazová, Natalia Gorbanevská, Vadim Delone, Vladimír Dremľuga, Pavel Litvinov a Viktor Fajnberg, neskôr označovaní ako "osem statočných"), ktorí niesli transparenty s nápismi: „"Strácame najlepších priateľov"“, „"Hanba okupantom"“, „"Ruky preč od ČSSR"“, „"Za vašu a našu slobodu"“, „"Slobodu Dubčekovi"“, „"Nech žije slobodné a nezávislé Česko-Slovensko"“ a česko-slovenskú vlajku. Po asi 15 minútach však boli zatknutí. Heslá na ich transparentoch boli označené súdom ako klebety a potom boli niekoľko rokov väznení (v priemere 4 roky vyhnanstva).
8. septembra 1968 sa na protest proti invázii upálil na celorepublikových dožinkách na varšavskom Štadióne desaťročia pred zrakmi 100 tisíc divákov Poliak Ryszard Siwiec. Skôr než sa podpálil, rozhodil do davu letáky s protestnou výzvou. Zomrel po 4 dňoch v nemocnici. Poľskej tajnej polícii (Służba Bezpieczeństwa) sa podarilo udalosť bagatelizovať tak, že ako prvá odvysielala správu o jeho čine poľská redakcia Rádia Slobodná Európa až v máji 1969.
Ďalšie udalosti od roku 1969 v časovom slede.
1. január 1969 – Ústavný zákon o československej federácii vstúpil do platnosti. 
25. februára 1969 – Ešte 18. októbra 1968 bola schválená zmluva o tzv. "dočasnom pobyte vojsk". Právne ako Vyhláška č. 11/1969 Zb. Ministerstva zahraničných vecí o Zmluve medzi vládou Československej socialistickej republiky a vládou Zväzu sovietskych socialistických republík o podmienkach dočasného pobytu sovietskych vojsk na území Československej socialistickej republiky bola ako záväzne právny predpis účinná od 25. februára1969. Zmluva hovorila o zotrvaní neurčeného počtu sovietskych vojsk na neurčitú dobu. Sovietske vojská na území ČSSR, zostávajú podriadené sovietskemu vojenskému veleniu, aj keď majú dodržiavať zákony a nemiešať sa do vnútorných vecí. Sovietska strana bude znášať náklady spojené s vydržiavaním vojsk a ČSSR viaceré ostatné. 
5. januára 1970 – Predsedníctvo ÚV KSČ rokovalo o výmene straníckych preukazov KSČ, ktoré mali de facto stranu očistiť od „revizionistických a pravicovo oportunistických živlov", teda od stúpencov Pražskej jari. 
19. januára 1970 – Predsedníctvo ÚV KSČ schválilo návrh listu organizáciám KSČ o výmene členských preukazov v strane. Išlo o najväčšie čistky, ktoré postihli 500 000 členov KSČ.
29. mája 1970 – Parlament prijal Zmluvu o priateľstve, spolupráci a vzájomnej pomoci medzi ČSSR a SSSR (67/1970 Zb.).
24. júna 1970 – Alexander Dubček bol odvolaný z funkcie veľvyslanca v Turecku. O dva dni na to, 26. júna, bolo potvrdené jeho vylúčenie z KSČ.
10. – 11. decembra 1970 – Na zasadnutí prijal Ústredný výbor KSČ dokument "Poučenie z krízového vývoja strany a spoločnosti po XIII. zjazde KSČ", ktorý odsudzoval udalosti Pražskej jari 1968 a považuje sa za definitívny nástup normalizačného procesu.
Pobyt vojsk na česko-slovenskom území.
Štátna moc nazývala vojenskú okupáciu územia, nášho formálne suverénneho štátu, cudzím vojskom eufemizmami ako "pobyt" alebo "prítomnosť" vojsk. Práve vďaka tomuto "pobytu" mohla vládnuť (konzervatívna časť) KSČ bez výraznejšej opozície niekoľko ďalších desaťročí.
Prítomnosť intervenčných vojsk na česko-slovenskom území vyvolávala veľkú vlnu nevôle v celej krajine a ich odsun sa stal jedným z hlavných bodov rokovaní vedení oboch krajín. Pretrvávala potreba odsunu intervenčných vojsk, ktoré zotrvávali na území ČSSR aj v zmysle 5. bodu Moskovského protokolu. Obe strany sa dohodli, že „"len čo pominie vzniknuté ohrozenie vymožeností socializmu v Česko-Slovensku a ohrozenie bezpečnosti štátov socialistického spoločenstva, sa po etapách uskutoční odchod spojeneckých vojsk z česko-slovenského územia."“
A. Dubček, G. Husák a O. Černík podpísali 16. októbra 1968 v Prahe zmluvu o podmienkach „dočasného“ pobytu vojsk, ktorá legalizovala okupáciu. 18. októbra 1968 odhlasoval podpis zmluvy parlament. Proti jej prijatiu vtedy hlasovali len štyria poslanci (František Kriegel, František Vodsloň, Gertruda Sekaninová-Čakrtová a Božena Fuková) z 242 a ďalší desiati sa hlasovania zdržali. Podľa zmluvy malo byť v ČSSR rozmiestnených 75 000 sovietskych vojakov. Keď v roku 1991 odchádzali, bol ich stav stále ešte 73 500 a počet rodinných príslušníkov presahoval 30 000.
Od 18. októbra do 4. novembra 1968 opustili Česko-Slovensko armády Poľska, NDR, Maďarska a Bulharska. Časť sovietskych jednotiek po okupácii zostala na česko-slovenskom území až do roku 1991. Podľa odhadov bolo v Česko-Slovensku dislokovaných na 33 lokalitách okolo 150 000 osôb. Do užívania boli sovietskym vojskám ponechané celé vojenské priestory (napr. Milovice, Libavá, Ralsko, alebo Lešť), kasárne (napr. Horňátky, Rokytnice v Orlických horách), ako aj niektoré civilné objekty (napr. nemocnica Kostelec nad Černými lesy). V Miloviciach bolo zriadené veliteľstvo sovietskej Strednej skupiny vojsk a bolo tu vybudované v podstate celé nové mesto s tisíckou bytov. Na Slovensku sa usídlili sovietske vojská napríklad v Sliači, Zvolene, Častkovciach, Michalovciach, Skalke nad Váhom, Vlkanovej, Voderadoch. Vojenské posádky mali sídlo v Nových Zámkoch, Komárne (a strelnica Modrany), Štúrove, Lešti, Rimavskej Sobote, Jelšave, Rožňave, Ružomberku, Zvolene, Malackách, Nemšovej, Vrútkach, Novom Meste nad Váhom a v Bratislave. Na troch nešpecifikovaných miestach boli aj skladiská pre jadrové zbrane V roku 1983 bola sovietska 122. raketová brigáda na česko-slovenskom území vyzbrojená balistickými strelami TR-1 Temp známymi aj ako OTR-22 alebo SS-12 Scaleboard, ktoré mohli niesť konvenčné ale aj jadrové hlavice. Rozmiestnenie týchto sovietskych zbraní oznámila vláda ČSSR stručným vyhlásením z 24. októbra 1983. Velenie Česko-Slovenskej armády nemalo prístup do priestorov rozmiestnenia.
Odsun vojsk.
Odsun niektorých sovietskych vojsk sa začal už niekoľko mesiacov pred Nežnou revolúciou avšak až po nej bolo rozhodnuté o definitívnom a úplnom odsune všetkých cudzích vojsk z nášho územia. Michael Kocáb, poslanec vtedajšieho Federálneho zhromaždenia, presadzoval rýchly odsun vojsk. Aj jeho zásluhou bola už koncom februára 1990 podpísaná ministrami zahraničia zmluva medzi ZSSR a ČSFR, ktorá stanovila, že vojská budú odsunuté do konca júna 1991. Nepresadila sa teda radikálna požiadavka aby „odišli tak rýchlo ako prišli“ ale Václav Havel uspel s formulkou „do roka a do dňa“, čo sľubovalo odchod väčšiny jednotiek už do prvých slobodných volieb, teda do konca mája 1990. Na rokovaní Havla s Gorbačovom na ich stretnutí v Moskve 26. a 27. februára 1990, bola podpísaná deklarácia o vzťahoch medzi Československom a ZSSR a dohoda o odchode sovietskych vojsk z Československa.
Podľa Kocába názov „odsun vojsk“ namiesto „ukončenie okupácie“ si vymohli Sovieti. V tejto súvislosti však Kocáb ako poslanec Federálneho zhromaždenia dosiahol zrušenie samotnej dohody z 18. októbra 1968 o pobyte sovietskych vojsk, čím sa odhlasovalo, že zmluva je od začiatku neplatná. „Tým sme zneplatnili celý pobyt sovietskych vojsk u nás, čo nám, logicky, prinieslo lepšie pozície pri rokovaniach. Zároveň bola vytvorená komisia na dohľad nad odsunom sovietskej armády.“
Priebeh odsunu.
Priebeh odsunu bol uskutočnený v troch etapách.
V priebehu 16 mesiacov opustilo Česko-Slovensko v 925 transportoch 73 500 vojakov, 39 000 rodinných príslušníkov, 1 220 tankov, 2 500 bojových vozidiel pechoty, 105 lietadiel, 175 vrtuľníkov a odviezli si so sebou 95-tisíc ton munície. Posledný železničný transport prekročil hranice 21. júna 1991 a o šesť dní neskôr 27. júna 1991 odišiel z územia Československa posledný sovietsky vojak. Nasledujúci deň, 28. júna 1991 podpísali v Orientálnom salóniku Černínskeho paláca v Prahe splnomocnenci pre odsun sovietskej armády z vtedy už Českej a Slovenskej Federatívnej Republiky (ČSFR), generálporučík Rudolf Ducháček a veliteľ Strednej skupiny sovietskych vojsk generálplukovník Eduard Vorobjov, protokol o ukončení odsunu sovietskych vojsk z československého územia.
Trvanie okupácie a škody.
Od 21. augusta 1968 do odchodu posledného okupačného vojaka prebehlo 8 345 dní, čo je 22,85 roku. Krajina bola teda prakticky okupovaná cudzími vojskami skoro 23 rokov. Aj do oficiálneho začiatku odchodu okupačných vojsk 26. februára 1990 trvala okupácia 7 859 dní teda 21 a pol roka. Zaukrúhlene možno teda správne tvrdiť, že okupácia trvala 23 rokov alebo 20 rokov (zaokrúhlené na desiatky rokov).
Sovietske vojská uvoľnili 355 objektov, z toho 286 v Česku a 69 na Slovensku. 
Dlhodobý pobyt sovietskych vojsk len na slovenskom území spôsobil veľké škody na životnom prostredí. Na základe nutných sanačných prác boli v rokoch 19901992 ohodnotené škody do výšky 986 568 825 Kčs.
Ukončenie okupácie ďalších spriatelených krajín.
Na území NDR, Maďarska, Poľska a Československa mala sovietska armáda približne pol milióna vojakov (nepočítajúc civilný personál) a viac ako 9 000 tankov, 5 800 diel, 12 000 bojových vozidiel, 1 700 vojenských lietadiel, 700 vrtuľníkov, ako aj taktické raketové systémy. Ich odsun sa uskutočnil v rokoch 1990 až 1994.
Prvé jednotky južnej skupiny síl (spolu 70 000 vojakov) začali opúšťať Maďarsko v júni 1989 (skončilo 1990). Odchod Ústrednej skupiny síl (92 000 vojakov) z Československa sa začal 26. februára 1990 a v priebehu 486 dní (do 27. júna 1991). 
Stiahnutie severnej skupiny síl z Poľska (45 000 vojakov) sa začalo 8. apríla 1991 a skončilo sa v septembri 1993. 
Najpočetnejšou a najlepšie ozbrojenou sovietskou skupinou síl v Európe bola západná skupina dislokovaná v Nemecku. V roku 1990 pozostával okrem iného z viac ako 300 000 vojenského personálu, 200 000 civilistov, 5 000 tankov a 1 700 lietadiel. Odsun sovietskych vojsk z NDR bol ukončený 31. augusta 1994. Poľsko najprv odmietlo povoliť presun vojsk z NDR cez svoje územie.
Dohra po rokoch.
V júni 2016 prezident Kiska odhalil pamätník odsunu sovietskych vojsk. Pamätník sa nachádza v Sliači na sídlisku, ktoré v rokoch 19681991 obývali sovietski dôstojníci. Oceľový pamätník má formu „zastávkového označníka s cestovným poriadkom“. Má ísť o prvý pamätník tejto udalosti vôbec.
Poslanec NR SR Budaj v októbri 2016 navrhol medzi pamätné dni na Slovensku zaradiť začiatok (21. august) aj koniec okupácie (21. jún), čo nebolo schválené. 21. jún ako „Deň odchodu okupačných vojsk sovietskej armády z Česko-Slovenska v roku 1991“ bol schválený ako pamätný tiež v roku 2020.
V roku 1992 Boris Jeľcin odovzdal prezidentovi Havlovi kópiu pozývacieho listu, ktorý podpísalo viacero členov konzervatívneho krídla KSČ. V Česko-Slovensku nebol pre podporu zahraničnej intervencie, ktorá mala charakter vlastizrady, odsúdený ani jeden z týchto predstaviteľov. Vasil Biľak, vtedy posledný žijúci signatár pozývacieho listu, bol slovenskou prokuratúrou zbavený obvinenia pre chýbajúcich svedkov a nedostatok dôkazových materiálov.
Traja predstavitelia Sovietskeho zväzu resp. Ruskej federácie (Michail Gorbačov, Boris Jeľcin, Vladimir Putin) sa od invázie do Československa v roku 1968 dištancovali, nikdy sa však Čechom a Slovákom za tieto udalosti priamo neospravedlnili. V roku 2006 počas návštevy v Česku, Vladimir Putin vyjadril ľútosť a morálnu zodpovednosť za okupáciu Československa v roku 1968. Tvrdil však, že so Sovietskym zväzom nemá súčasné Rusko nič spoločné.„S absolútnou úprimnosťou vám musím povedať, že nenesieme právnu zodpovednosť. Ale morálna zodpovednosť tu je“, vyhlásil Putin. 
Odkaz a interpretácia.
Vpád vojsk bol takým vážnym historickým medzníkom, že pre staršiu generáciu sa stal rok 1968 alebo len „68“ nezabudnuteľnou traumou a preto sa vpád a nasledovná okupácia takto zjednodušene označujú. O „1968“ alebo „šesťdesiatom ôsmom“ sa ani len nemalo rozprávať a preto napríklad číslo 68 na drese Jaromíra Jágra bolo symbolickým odkazom.23. mája 2015 odvysielala štátna ruská televízia Rossija 1. film "Varšavská zmluva – odtajnené stránky", ktorý sa venoval aj Vpádu. Podľa poslanca Sineľščikova, ktorý vo filme vystupuje bolo základnou úlohou „potlačenie štátneho prevratu v ČSSR, ktorý pripravovala československá opozícia s podporou západných krajín“... Nešlo o agresiu, ale o snahu predísť „v konečnom dôsledku vpádu vojsk NATO“.V Ruskej dume traja poslanci komunistickej strany v lete 2016 predložili návrh zákona, podľa ktorého by mali ruskí vojaci, ktorí sa zúčastnili na invázii, získať postavenie a výhody vojnových veteránov.
V ankete Najväčší Slovák sa Gustáv Husák umiestnil na siedmom mieste. Jeho obhajcom bol súčasný predseda KSS Jozef Hrdlička, ktorý vpád vojsk zo životopisu Husáka vymazal. Podľa Ondreja Dostála tak „verejnoprávna televízia v hlavnom vysielacom čase vytvorila priestor pre ospevovanie a obhajobu zločineckého komunistického režimu a jeho vrcholného predstaviteľa jeho nasledovníkom“.
Hnutie OĽaNO chcelo 21. august vyhlásiť za pamätný deň. Predtým sa o to pokúšal poslanec Ján Budaj. „Deň obetí okupácie Československa v roku 1968“ sa zaradil medzi pamätné dni novelou zákona o štátnych sviatkoch, dňoch pracovného pokoja a pamätných dňoch, ktorú parlament schválil 3. novembra 2020. 
21. augusta 1968 zomreli v Bratislave traja ľudia. Na Šafárikovom námestí 15 ročná Daniela Košanová, spolu s ňou aj kapitán Dunajplavby Ján Holík a robotník Stanislav Sivák. Peter Legner, 16 ročný študent chemickej priemyslovky, sa 22. augusta 1968 vybral s kamarátom do mesta. Na Námestí SNP bol s ďalšími dvoma postrelení a zomrel v rovnaký deň pri prevoze do nemocnice. Na miestach, kde ich smrteľne postrelili, majú pamätné tabule (budova UK na Šafárikovom námestí a budova pošty na Námestí SNP) sa zvyknú konať 21. augusta spomienkové zhromaždenia v Bratislave. Ešte v auguste 1989 za výzvu uctiť si obete invázie, ktorú šírili stanice Slobodná Európa a Hlas Ameriky boli jej signatári uväznení. Dôvod zadržania bolo „poburovanie“. Miroslavovi Kusému a Jánovi Čarnogurskému pridali aj rozvracanie republiky. Obaja skončili vo vyšetrovacej väzbe, ostatných stíhali na slobode. Štátna bezpečnosť ich zadržala už 14. augusta 1989 potom, čo listom zo 4. augusta 1989 informovali slovenskú vládu o zámere uctiť si pamiatku obetí okupácie. Ešte predtým 21. júla 1989 ako päťčlenná skupina (tzv. Bratislavská päťka) stihli zorganizovať v obci Predmier, kde vtedy stála jediná socha M. R. Štefánika, verejné zhromaždenie, na ktorom o. i. požadovali slobodné voľby. 
Podľa analytičky Globsecu Kataríny Klingovej je obsadenie Česko-Slovenska vojskami Varšavskej zmluvy jednou z historických udalostí, ktoré sú dlhodobo vnímané negatívne. Už v rámci výskumu Inštitútu pre verejné otázky v roku 2018 bola invázia vnímaná 61 percentami respondentov ako najnegatívnejšia historická udalosť z uvedených. Z výsledkov prieskumu, ktorý realizovala agentúra Focus pre spoločnosť Globsec od 27. apríla do 10. mája 2022 na vzorke 3 013 respondentov vyplynulo, že slabé poznatky o spomínaných udalostiach majú najmä mladí ľudia. Zatiaľ čo 78 percent respondentov starších ako 65 rokov vníma tieto udalosti negatívne, rovnako tak ich vníma 55 percent opýtaných vo veku 25 až 34 rokov. Veľké percento mladých Slovákov (každý tretí do 35 rokov) nevie, ako má dané historické udalosti zhodnotiť.
V rokoch 1990 – 1992 pôsobila Komisie vlády ČSFR pre analýzu historických udalostí rokov 1967 – 1970, ktorej na Slovensku predseda Jozef Jablonický. Najdôležitejšie výsledky práce českej komisie sú zhrnuté v dvoch kolektívnych publikáciách: KURAL, Václav a kol. Československo roku 1968. Obrodný proces: 1. díl. Praha : Parta, 1993; BÁRTA, Miloš – MENCL, Vojtěch. Československo roku 1968. Počátky normalizace. 2. díl. Praha : Ústav mezinárodních vztahů – Parta, 1993). Výsledkom činnosti slovenskej komisie sú tri zväzky štúdií a zväzok dokumentov: Slovenská spoločnosť v krízových rokoch 1967 – 1970. Zv. I. – III. Bratislava – Politologický kabinet SAV, 1992; ŠTEFANSKÝ, Michal (ed.). Slovensko v rokoch 1967 – 1970. Výber dokumentov. Bratislava. 
Poznámky.
 Vojská NDR (Nationale Volksarmee – NVA) v počte 15 000 (až 16 000) sa síce na inváziu tiež pripravili, ale v poslednej chvíli bola ich účasť (okrem špecialistov vojenskej skupiny NVA v počte niekoľko desiatok vojakov) odvolaná z Moskvy a zostali na hraniciach (v Saských lesoch) ako rezerva. V skutočnosti hranicu prekročila iba skupina štábnych dôstojníkov tejto armády s pozorovateľskou misiou. NDR však propagandisticky podporovala inváziu, dokonca sa šírili klamné informácie o tom, že NVA v skutočnosti do ČSSR napochodovala. V novinách sa objavovali fotografie oných štábnych dôstojníkov, ktorí boli na území ČSSR. Nelegálna rozhlasová stanica Vltava, ktorá začala vysielať na vlne 210 m okolo 5. hodiny ráno 21. augusta 1968 vysielala najprv z nemeckej obce Wilsdruff pri Drážďanoch a potom z Karl-Marx-Stadtu (Chemnitz) na frekvencii 1 322 kHz. 
 Počet intervenujúcich vojakov a divízií je bez autoritatívnych zdrojov. Podľa CIA v prvé dva dni to bolo 20 divízií. V súčasnosti sa uvádza že „operácii Dunaj sa zúčastnilo 27 bojových divízií“ ktoré boli rozdelené do troch armádnych skupín (A,B,C). Vojenský historický ústav uvádza že „Toto zoskupenie podporovala 4. a 9. letecká armáda.“ Tvrdenie TASR o 27 divíziách a jednej leteckej armáde je nepresné a mohlo vzniknúť nepresným prekladom (angl "air force") ako jedna letecká armáda napríklad z britských zdrojov (Ground forces of the Soviet Union, East Germany, Poland and Bulgaria were involved together with Soviet air forces). Výskum členov bývalej Komisie vlády ČSFR pre analýzu udalostí rokov 1967-1970 napriek tomu, že mali k dispozícii archívne dokumenty len odhadovali počet inváznych divízií. Prof Václav Mencl odhadol počet divízií armádnej skupiny A na 12. 

</doc>
<doc id="222836" url="https://sk.wikipedia.org/wiki?curid=222836" title="Pras">
Pras

Pras môže byť:

</doc>
<doc id="222837" url="https://sk.wikipedia.org/wiki?curid=222837" title="MTV Unplugged No. 2.0">
MTV Unplugged No. 2.0

MTV Unplugged No. 2.0 je druhý album americkej speváčky Lauryn Hillovej, ktorý v roku 2002 získal platinovú platňu. Bol nahratý 21. júla 2001 v štúdiách MTV na Times Square v New Yorku, avšak vydaný bol až 7. mája 2002. 
Album má lyrický nádych, v ktorom Pani Hill zdieľa svoje myšlienky o viere, spoločnosti, Bohu a láske. Všetky pesničky na albume písala sama, okrem "So Much Things to Say" (Bob Marley) a "The Conquering Lion" (tradičná adaptácia).
Pieseň "I Gotta Find Peace Of Mind" je o jej nehynúcej láske k manželovi Rohanovi – ("You’re my peace of mind..."), v štúdiu MTV to zaspievala tak precítene, že koniec piesne sprevádzal jej slzy...
Niektorí kritici nazvali tento album kariérovou samovraždou, aj keď album získal platinovku. Niektorí považovali nahrávanie za znak poklesu, a iný zas naopak za znak Lauryninej geniálnosti. Veľa kritikov ju chválili za jej úprimnosť. Montreal Film Journal napísal: "Lauryn rastie ako umelec tak aj ako človek, a sledovať ako sa to deje je inšpirujúce."

</doc>
<doc id="222838" url="https://sk.wikipedia.org/wiki?curid=222838" title="The miseducation of Lauryn Hill">
The miseducation of Lauryn Hill



</doc>
<doc id="222839" url="https://sk.wikipedia.org/wiki?curid=222839" title="Columbia Graphophone Company">
Columbia Graphophone Company



</doc>
<doc id="222840" url="https://sk.wikipedia.org/wiki?curid=222840" title="Columbia records">
Columbia records



</doc>
<doc id="222841" url="https://sk.wikipedia.org/wiki?curid=222841" title="Dištrikt Brčko">
Dištrikt Brčko

Dištrikt Brčko je samosprávna územná jednotka štátu Bosna a Hercegovina. Názov má podľa hlavného mesta Brčko. Okres má rozlohu 208 km² s celkovým počtom obyvateľov približne 87 332 obyvateľov (odhad z roku 2007). Jeho hlavným mestom je mesto Brčko s približne 31 500 obyvateľmi (odhad z roku 2007).
Správa.
Dištrikt spravujú spoločne obidve republiky štátu Bosna a Hercegovina a dištrikt je formálne územnou súčasťou aj Republiky srbskej aj Federácie Bosny a Hercegoviny.
História.
„Okres Brčko“ bol zriadený na základe arbitrážneho procesu, ktorý viedol vysoký predstaviteľ OSN pre Bosnu a Hercegovinu. V Daytonských mierových dohodách však tento proces mohol rozhodovať len o spore o hraničnú čiaru medzi subjektmi (hranicu). Okres Brčko tvorilo celé územie bývalej obce Brčko, z čoho 48 % (vrátane mesta Brčko) bolo v Republike srbskej a 52 % vo Federácii Bosny a Hercegoviny. Po vojne Európska únia udržiavala diplomatickú prítomnosť na udržanie mieru v oblasti.
V roku 2006 bola na základe nariadenia OSN o monitorovacej misii zrušená celá „legislatíva entít v okrese Brčko a na hraničnej línii“. Rezolúcia vydaná supervízorkou Brčka Susan Johnsonovou odstraňuje všetky zákony o federálnych subjektoch Bosny a Hercegoviny v okrese a tiež odstraňuje hraničnú líniu. Toto rozhodnutie robí zo zákonov okresu a zákonov štátu Bosna a Hercegovina (vrátane zákonov Socialistickej republiky Bosna a Hercegovina) základné právne princípy v rámci okresu.
Brčko bol jediným prvkom Daytonskej mierovej dohody, ktorý nebol dokončený. Arbitrážna dohoda bola dokončená v apríli 1996, výsledkom čoho je „okres“, ako je uvedené vyššie, ktorý bude spravovať medzinárodné zastúpenie v osobe veľvyslanca menovaného misiou OBSE.
Prvý zástupca OBSE pre okres Brčko prišiel v júni 1996. Pred týmto dátumom mala Organizácia pre bezpečnosť a spoluprácu v Európe (OBSE) skromný zastupiteľský úrad, ktorý pôvodne riadil Randolph Hampton. Medzitým, než mohol byť okres Brčko zastúpený, ako to stanovujú poarbitárne dohody, sa v spolupráci s agentúrami USAID a Generálne riaditeľstvo ECHO uskutočnili miestne voľby a poskytli sa balíčky humanitárnej pomoci. Európska civilná ochrana a operácie humanitárnej pomoci. Štvrť bola známa ako centrum rôznych medzinárodných programov na obnovu Bosny a Hercegoviny, pričom všetky boli riadené najmä zahraničnými vládami, najmä Spojenými štátmi.
Oblasť spočiatku spravovala medzinárodné spoločenstvo. Mestská časť Brčko bola oficiálne založená 8. marca 2000 po tom, čo bolo jasné, že tieto dva subjekty sa nevedia rozhodnúť, ktorá oblasť by mala byť pridelená každej strane. Vláda sa skladá z rovnakých častí troch etnických skupín. Okrem vlastnej administratívy získava kraj vlastnú poštovú, daňovú a policajnú legislatívu.
Do augusta 2012 miestnym voleným predstaviteľom pomáhal medzinárodný dozor. Orgán dohľadu mal široké právomoci vrátane právomoci oznamovať záväzné rozhodnutia. Má na starosti uľahčenie návratu utečencov, podporu demokratickej a multietnickej vlády a reaktiváciu ekonomiky. OBSE a EUFOR si po pozastavení dohľadu zachovali svoju prítomnosť v okrese a delegácia Európskej únie zriadila workshop v Brčku. Mandát vysokého predstaviteľa zostáva nezmenený.
Stanovy vo federácii.
Okres Brčko, hoci je teoreticky spravovaný oboma bosnianskymi federatívnymi subjektmi, je v praxi tretím subjektom Republiky Bosna a Hercegovina, ktorý má rovnaké práva ako Srbská republika Bosna a Hercegovina a Federácia Bosna a Hercegovina.
Brčko je pod priamou správou Federácie, no okres je považovaný za slobodné územie, teda pod správu oboch federatívnych celkov, alebo dokonca za spoločné územie medzi nimi vo forme kondomínia.
Hranice.
Brčko susedí na juhu a severozápade s Federáciou Bosny a Hercegoviny, na východe a západe s Srbskou republikou Bosna, na severe s Chorvátskou republikou a na severovýchod s Republika Srbsko.
Obyvateľstvo.
Podľa posledného sčítania v roku 1991 mal Dištrikt Brčko 87 627 obyvateľov s nasledovným národnostným zložením:
1991
 Pred vojnou mala obec Brčko 87 332 obyvateľov, z toho:
 Počet obyvateľov na území okresu je 33 623 obyvateľov, z toho:
Od roku 1991 neexistuje oficiálne sčítanie, takže niektoré tu uvedené údaje sú len odhady.
 Počet obyvateľov okresu bol odhadnutý na 78 863 ľudí, rozdelených takto:
Miesta.
Okres Brčko má 59 lokalít:
Vláda a politika.
V zastupiteľstve okresu Brčko je 29 mandátov. Miesta sú pre každú stranu pridelené nasledovne:
Podľa etnickej príslušnosti:
Dozorcovia.
Pre okres Brčko bol vymenovaný "medzinárodný dozorca". Pôsobí aj ako zástupca vysokého predstaviteľa. Táto pozícia bola pozastavená v roku 2012. Túto pozíciu vykonávali títo „nadriadení“:
Starostovia.
V okrese boli pri moci títo starostovia:

</doc>
<doc id="222845" url="https://sk.wikipedia.org/wiki?curid=222845" title="Kate Barkerová">
Kate Barkerová



</doc>
<doc id="222847" url="https://sk.wikipedia.org/wiki?curid=222847" title="Kate Barker">
Kate Barker



</doc>
<doc id="222849" url="https://sk.wikipedia.org/wiki?curid=222849" title="Streľba">
Streľba



</doc>
<doc id="222856" url="https://sk.wikipedia.org/wiki?curid=222856" title="Letisko Ankara-Esenboğa">
Letisko Ankara-Esenboğa

Letisko Ankara-Esenboğa (; IATA: ESB, ICAO: LTAC) je medzinárodné letisko v Ankare, hlavnom meste Turecka. Letisko funguje od roku 1955. Názov letiska pochádza z názvu obce Esenboga, ktorý v preklade znamená "zdravý býk".
Poloha.
Letisko sa nachádza severovýchodne od mesta Ankara, 28 km od centra. 
Doprava na letisko je možná pomocou taxíkov (okolo 45 TRY za jednu cestu) a pomocou autobusov Havaş (najviac 11 TRY za cestu). Cesta medzi letiskom a Ankarským obchvatom bola dobudovaná v lete roku 2006, čím sa skrátil čas potrebný na jazdu medzi mestom a letiskom o mnoho minút.
Terminály.
Kombinovaný terminál pre domáce aj zahraničné lety bol nedávno, v októbri 2006, po dvoch rokoch konštrukčných prác otvorený.
Nové domáce a zahraničné terminály majú v sebe zahrnuté:
Alternatívna plocha pre pristátie raketoplánu.
Letisko Esenboğa je jedným z bezpečnostných miest pre pristátie raketoplánov NASA

</doc>
<doc id="222857" url="https://sk.wikipedia.org/wiki?curid=222857" title="Kaizen">
Kaizen

Kaizen (po japonsky "zlepšenie") je japonská filozofia zameraná na trvalé zlepšovanie vo všetkých oblastiach života. Pri uplatnení v pracovnej oblasti kaizen trvalo zlepšuje všetky aspekty podnikania, od výroby po vedenie a od riaditeľa po pracovníkov na montážnej linke. Zlepšovaním štandardizovaných procesov za pomoci metódy Kaizen sa dá odstrániť plytvanie. Kaizen sa po prvý raz implementoval do viacerých japonských podnikov počas obnovovania krajiny po druhej svetovej vojne, vrátane spoločnosti Toyota a neskôr sa rozšíril do podnikov na celom svete.
Úvod.
Kaizen je každodenná činnosť, cieľ ktorej presahuje jednoduché zvyšovanie produktivity. Je to aj proces, ktorý ak sa vykoná správne, humanizuje pracovné prostredia, zníži nadmernú ťažkú prácu ("muri") a učí ľudí, ako uskutočňovať pokusy na ich práci s použitím vedeckej metódy a ako sa naučiť rozlíšiť a odstrániť plytvanie v podnikových procesoch.
Ak má byť kaizen čo najúčinnejší, musí pracovať súčasne s tromi princípmi:
Na procese kaizen sa môžu zúčastniť ľudia na všetkých úrovniach, od výkonného riaditeľa až po externých spolupracovníkov. Môže ho uskutočniť jednotlivec, porada, malá alebo veľká skupina. Vo firme Toyota to je zvyčajne lokálne zlepšenie na konkrétnom pracovisku alebo oblasti a zahŕňa malú skupinu ľudí, ktorí si zlepšia svoje vlastné pracovné prostredie a produktivitu. Tejto skupine pomáha poradca previesť ju cez proces kaizen, niekedy to je jeho hlavná úloha.
Kým kaizen (vo firme Toyota) zvyčajne prináša malé zlepšenia, kultúra neprestajného zlepšovania prináša veľké výsledky v celkovom zvyšovaní produktivity.
Filozofia sa odlišuje od programov zlepšovania "prikáž a ovládaj" typických v stredných rokoch dvadsiateho storočia. Metodológia Kaizen zahŕňa uskutočňovanie zmien a sledovanie výsledkov, až po upravení procesu. Malé pokusy nahrádzajú dopredu naplánované projekty veľkého rozsahu. Tie sa môžu upravovať hneď, ako sa navrhnú.
Preklad.
Pôvodné kandži znaky tohto slova sú: 改 善
V japončine sa vyslovuje "kaizen".
V čínštine sa vyslovuje "gai šan":

</doc>
<doc id="222860" url="https://sk.wikipedia.org/wiki?curid=222860" title="Ma Barkerová">
Ma Barkerová

Kate „Ma“ („mamka“) Barkerová (rodným menom Arizona Donnie Clark) (* 8. október 1873, Ash Grove, Missouri, USA – † 16. január 1935, Oklawaha, Florida) bola americká legendárna kriminálnička z tzv. zlatej éry podsvetia 30. rokov 20. storočia, keď rozvoj gangsterských aktivít postihol a bol stredobodom pozornosti verejnosti a vtedajších médií celého amerického stredovýchodu. 
Všeobecná popularita Ma Barker poklesla vznikom dua Bonnie a Clyde a výčinmi Johna Dillingera.
Životopis.
Narodila sa v Ash Grove v blízkosti Springfieldu v štáte Missouri. Jej rodičia boli konzervatívni kresťania, ktorí verili, že tým najpodstatnejším pre život ich dcéry je tvrdá práca a tradičné kresťanské hodnoty. 
12. septembra 1892 sa Kate vydala za Georgea Barkera. Mali spolu štyroch synov: Hermana, Lloyda, Arthura, a Freda. Po narodení ich posledného dieťaťa, syna Freda, George Barker zomrel. Určité indície nasvedčujú, že Barker bol ťažkým opilcom a k jeho smrti mu dopomohla Ma Barker. 
Po smrti manžela sa napriek chabým príjmom snažila postarať o synov, no nestačila dávať na nich pozor a tak sa z nich postupne stali známi mladiství delikventi. Aby ich zachránila od súdneho stíhania a väzenia, musela neustále za nich orodovať na policajných úradoch.
Sporné fakty o Ma Barker.
Neskôr sa jej synovia stali členmi gangu s názvom "Barker-Karpis Gang", ktorý bol známy tým, že bol v období rokov 1931 až 1935 zapletený do lúpeží, únosov a ďalších kriminálnych činov, no o spoluúčasti Ma Barker na nich sú pochybnosti. Nesporné je, že o aktivite svojich detí vedela a snažila sa ich zachrániť od problémov, čo mohlo byť v konečnom dôsledku dôvodom pre jej obvinenie zo spoluviny. Nikdy sa ale nedokázalo, že Ma Barker tento gang priamo viedla, či dokonca plánovala jeho aktivity. Jej úlohou bolo starať sa o členov gangu v období medzi jednotlivými kriminálnymi činmi. 
Alvin Karpis, druhý zo zakladateľov tejto skupiny zločincov neskôr povedal:
„"To najsmiešnejšie na celom príbehu o našich zločinoch je, že je v nich zmienka o tom, že Ma Barker bola riadiacou silou gangu Karpis-Barker... ona nebola v skutočnosti žiadnym lídrom, dokonca nebola ani žiadnym zločincom. V policajných záznamoch nie je ani jej policajná fotografia, a ani jej zaživa neboli odobraté odtlačky prstov... jasné, že o nás vedela, že sme boli kriminálnici, no jej spolupráca s nami počas našej činnosti bola obmedzená iba na jednu úlohu: keď sme spolu cestovali, správali sme sa ako synovia s mamou. Čo už mohlo vyzerať viac nevinnejšie?"“
Túto tézu potvrdzuje aj ďalší známy bankový lupič Harvey Bailey, ktorý gang Barkerovcov dobre poznal. Vo svojom autobiografickom diele opisuje Ma Barker ako ženičku, ktorá "nedokázala naplánovať raňajky", nie to ešte kriminálny čin.
Viacerí zainteresovaní vrátane Karpisa boli presvedčení, že celý mýtus o "Mamke Bakerovej" vytvoril J. Edgar Hoover a jeho vtedy začínajúci federálny vyšetrovací úrad FBI, ktorého agenti museli zdôvodniť, prečo zabili starú dámu. Ma Barker a jej syna Freda totiž zabili 16. januára 1935 počas razie agenti FBI v prenajatej letnej chatke pri jazere Lake Weir v oblasti Oklawaha na Floride.
Ma Barkerová v populárnej kultúre.
Mýtus o Ma Barkerovej sa stal inšpiráciou nielen pre literárne, ale aj dramatické či hudobné diela. Námet postavy mamky, šéfky gangu svojich synov sa objavuje vo filmoch či seriáloch a ďalších umelecky či skôr komerčne ladených formátoch. 
Už v roku 1939 román "Slečne Blandishovej netreba orchidey" od spisovateľa Jamesa Hadley Chaseho opisuje matku, ktorá sa stará o gangsterskú zberbu zorganizovanú z jej synov. Tento príbeh bol adaptovaný aj pre nízkorozpočtový film "Bloody Mama" ("Krvavá mama") z roku 1970, ktorý režíroval Roger Corman a Ma Barker si v ňom zahrala herečka Shelley Winters. Ma Barker v tomto filme bola vykreslená ako hlavná osoba, ktorá povzbudzuje a organizuje kriminálne činy svojich detí. Jej syna Lloyda Barkera si v tomto filme zahral vtedy ešte neznámy mladý herec Robert De Niro.
Agent Elliot Ness bojoval v roku 1959 proti gangu Ma Barker a jej chlapcov v epizóde televízneho seriálu "Nedotknuteľní" ("The Untouchables") a bol v ňom šéfom razie v ich úkryte na Floride. Reálny agent Ness v tom čase nebol agentom FBI a nemal nič dočinenia s prípadom gangu Barker-Karpis. 
Príbeh o Ma Barker bol prerozprávaný aj vo filme "Verejný nepriateľ" ("Public Enemies") z roku 1996, režiséra Mark L. Lestera v hlavných úlohách s Theresou Russellovou a Ericom Robertsom. 
Aj jedna z najslávnejších skupín disco éry 70. rokov, skupina Boney M., nahrala pieseň s názvom „Ma Baker“. Texty piesne sa jednoznačne inšpirujú Ma Barkerovou.
Americká metalová formácia "Maylene and the Sons of Disaster" je konceptuálna hudobná skupina, ktorej celá koncepcia je založená na príbehu Ma Barker a jej synov.

</doc>
<doc id="222861" url="https://sk.wikipedia.org/wiki?curid=222861" title="Beckovská skalka">
Beckovská skalka



</doc>
<doc id="222862" url="https://sk.wikipedia.org/wiki?curid=222862" title="Beckovské Skalice">
Beckovské Skalice

Beckovské Skalice sú prírodná rezervácia v pohorí Považský Inovec v podcelku Inovecké predhorie v správe štátnej ochrany prírody Biele Karpaty.
Nachádza sa v katastrálnom území obce Beckov, okres Nové Mesto nad Váhom v Trenčianskom kraji. Vyhlásená bola v roku 2003 na rozlohe , bez ochranného pásma. Na území rezervácie platí 4. stupeň ochrany.
Predmetom ochrany sú: "Ojedinelé zvyšky antropogénnych pasienkov a riedkolesia v Beckovskej bráne od fytogeografickej hranice. Vzácna plocha pre výskum v geovedných disciplínach. Refúgium vzácnych taxónov organizmov. Významný ekostabilizačný element krajiny so značnou biodiverzitou."

</doc>
<doc id="222863" url="https://sk.wikipedia.org/wiki?curid=222863" title="Operácia Dunaj">
Operácia Dunaj



</doc>
<doc id="222865" url="https://sk.wikipedia.org/wiki?curid=222865" title="Bezodné">
Bezodné

Bezodné (staršie "Bezedné") je prírodná rezervácia, ktorú spravuje ŠOP - S-CHKO Záhorie.
Nachádza sa v Borskej nížine v katastrálnom území obce Plavecký Štvrtok v okrese Malacky v Bratislavskom kraji. Územie bolo vyhlásené v roku 1964 na rozlohe s ochranným pásmom . Rezervácia zahŕňa močiarne a vodné i slatinné spoločenstvá viazané na jazero obklopené borom. Na území rezervácie platí 3. a 4. stupeň ochrany.
Predmetom ochrany je: "Jeden z posledných zvyškov pôvodných prírodných útvarov Záhoria (súbor fytocenóz slatinného, jelšového lesa, močiarnych a vodných spoločenstiev). Územie je využité ako vedeckovýskumný objekt a tiež pre ciele osvetovo-výchovné." 
Chránené druhy: plocháč červený, blatniak tmavý
Prírodná rezervácia je súčasťou rovnomenného územia európskeho významu SKUEV0167 Bezodné v rozsahu 5 %.
Podľa Natura 2000 je rozloha .

</doc>
<doc id="222872" url="https://sk.wikipedia.org/wiki?curid=222872" title="Biatek">
Biatek

Biatek (iné názvy: minca typu Biatec, minca biatekovej skupiny, minca bratislavského typu, bratislavská keltská minca, zriedkavo "minca Veľkobójov") je typ keltských mincí.
Môže ísť o veľkú striebornú keltskú (bójsku) mincu, s hmotnosťou 16,517 g a s častým nápisom BIATEC, asi meno keltského kniežaťa. Alebo dúhovky (7 g) a ďalšie malé mince, ľahšie ako 17 g.
Opis.
Majú základ v gréckomacedónskom mincovníctve, z časti na nich ale vplýval rímsky denár. 
Mince majú špecifický keltský charakter a doteraz nejasné vyobrazenia z keltskej mytológie. Nápisy v latinke naznačujú rímsky vplyv. Existuje viacero typov. Na minciach je na jednej strane zobrazený cválajúci človek s ratolesťou v ľavej ruke, v pravej ruke drží opraty. Na inom type drží v ruke meč a štít. Na druhej strane je jedna alebo dve hlavy (mužská a ženská, asi Honos a Virtus). Niektoré mince mali na hranách krúžkovaný vzor. Razili ich na území dnešnej Bratislavy (bratislavské oppidum), od 1. storočia pred Kr., kde je aj ich najväčšia koncentrácia, pravdepodobne do konca okupácie provincií Panónia a Norikum, cca rok 10 pred Kr. Pomenovanie sa používa aj pre ďalšie keltské strieborné mince napríklad s nápisom NONNOS, alebo vzácnejšie aj DEVI(L), BUS(S)U, BUSSUMARUS, FABIARIX, AMIORIX, EVOIVRIX, COISA, TITTO, COUNOS a ďalšie. Pravdepodobne išlo o mená panovníkov, ktorí razili mince typu biatek. 
Ich nominálna hodnota bola tetradrachma alebo hexadrachma.
Od decembra 2008 stojí plastika s podobou mince Biatec pred budovou Národnej banky Slovenska.
Nálezy.
Na území Bratislavy sa do roku 2006 našlo osem veľkých nálezov keltských mincí (poklady).
V roku 1776 sa našiel tzv. prvý poklad biatekov, pravdepodobne v lokalite Blumentál. Rozsah nálezu nie je presne známy, ale išlo asi o 50 mincí. V roku 1920 sa našiel neznámy počet a na neurčitom mieste. Pri výstavbe budovy Tatrabanky v roku 1923 bol nájdený tzv. bratislavský poklad, viac ako 400 mincí. V roku 1927 sa našlo na Námestí slobody asi 50 mincí. Ďalší hromadný nález 37 mincí bol v lokalite Hausbergeln pred rokom 1930. V roku 1937 sa znova našlo na Námestí slobody 59 mincí. V roku 1942 sa na Žilinskej ulici našlo 270 mincí a posledný veľký nález, 22 mincí, bol na Bratislavskom hrade. Veľa drobných nálezov sa našlo v okolí Bratislavy. 
V roku 1995 bolo v Nemecku zdokumentovaných 14 mincí z neznámej lokality.

</doc>
<doc id="222874" url="https://sk.wikipedia.org/wiki?curid=222874" title="Plocháč červený">
Plocháč červený

Plocháč červený ("Cucujus cinnaberinus") je druh chrobáka z čeľade plocháčovité ("Cucujidae").
Dorastá do veľkosti 11-15 mm. Vyskytuje sa po celej Európe, hlavne v strednej a severnej, vyskytuje sa i na Slovensku. Žije pod kôrou odumierajúcich stromov (osiky, javory, buky). Larvy aj imága sa živia podkôrnym hmyzom. Je pomerne vzácny. Vyskytuje sa v lesoch horskej oblasti.
Popis.
Veľkosť 11-15 mm, zfarbenie je červené, lesklé. Hlava je trojuholníková. Oči, tykadlá, hryzadlá a končatiny sú čierne. Zospodu čierny. Celé telo je silne sploštené. Larva je tmavo žltá.

</doc>
<doc id="222882" url="https://sk.wikipedia.org/wiki?curid=222882" title="Blatniak tmavý">
Blatniak tmavý

Blatniak tmavý ("Umbra krameri") je ohrozený druh ryby z čeľade blatniakovité. Žije v povodí dolného a stredného toku Dunaja a Dnestra. Podľa Medzinárodnej únie na ochranu prírody a prírodných zdrojov blatniak tmavvý patrí medzi ohrozené druhy, populácia klesá od polovice 19. storočia a dnes obýva už len 15 % pôvodného areálu rozšírenia. Pomerne stabilné stavy sú v Rakúsku, Chorvátsku, Srbsku, na Ukrajine, na území republiky Bosny a Hercegoviny a Moldavskej republiky. Na Slovensku sa za obdobie rokov 2012 – 2022 odhaduje pokles o 30 – 50 %, je možné, že na východnom Slovensku už vyhynul.
Výskyt a stav na Slovensku.
Blatniak tmavý sa na Slovensku vyskytuje na Žitnom ostrove, Medzibodroží a na Záhorí. Na Záhorí bol reintrodukovaný v roku 1997 v katastri obce Vysoká pri Morave. V minulosti obýval prirodzené mokrade v záplavovej oblasti rieky, prispôsobil sa prostrediu odvodňovacích kanálov.
Odhadovaná veľkosť populácie len v sieti kanálov na Žitnom ostrove v 50-tich rokoch 20. storočia bola 800 000 900 000 jedincov.
Odhadovaná veľkosť populácie na Slovensku v rokoch 20072012 bola menej ako 5 000 jedincov, populácie chránených rýb neboli dostatočne preskúmané.
Odhadovaná veľkosť populácie na Slovensku v rokoch 20132018 bola 1 0003 000, vyjadrená v jednotkách v sieti 1x1 km, bola .
Krátkodobý trend veľkosti populácie za posledných 12 rokov (20072018) bol "neznámy". Kvalita i plocha obývaného biotopu boli vyhodnotené ako stabilné.
Z pohľadu výskytu v Karpatoch bol v rámci projektu Bioregio v roku 2014 vypracovaný návrh ekosozologického statusu za celé pohorie ako aj za Slovensko "EN" - silne ohrozený.
Spôsob života.
Obľubuje zarastené a pomalo tečúce až stojaté vody. Ide o fytofilný druh. Živí sa bezstavovcami a hmyzími larvami. Dožíva sa do 3, maximálne 46 rokov. Je to malá ryba s dĺžkou 7 až 9 cm (max 11 cm). Má hnedú farbu, tmavé malé škvrny a svetlé brucho.
Obdobie rozmnožovania v podmienkach Slovenska je od konca marca do konca apríla. Neresí sa keď voda dosiahne 12,516,5 °C, ikry kladie do hniezda pri koreňoch rastlín. Samica ochraňuje ikry. Po vyliahnutí sa a rozplávaní sa plôdik živý drobnou potravou, najmä zooplanktónom, neskôr larvami komárov, pakomárov, chrobákov a vážok.
Ochrana.
Blatniak tmavý je zákonom chránený, spoločenská hodnota je 1000 € (Vyhláška MŽP č. 170/2021)., je druhom európskeho významu, ktorý sa vyskytuje v 5 územiach európskeho významu.
Záhorie:
Podunajsko:
V súčasnosti obýva najmä sústavu odvodňovacích kanálov, vo svojom prirodzenom aluviálnom prostredí blatniak tmavý vyžaduje, aby bola rieka prirodzená, neregulovaná a prebiehali prirodzené záplavy. Tie vytvárajú nové mokrade a umožňujú presídlenie na nové lokality. Bez záplav sa postupne zazemňujú typické miesta výskytu blatniakov - inundačné jazierka a mŕtve ramená riek a vznikajú na ich miestach lužné lesy. 

</doc>
<doc id="222885" url="https://sk.wikipedia.org/wiki?curid=222885" title="Meseret Defarová">
Meseret Defarová

Meseret Defarová, amh. "Meseret Defar" (* 19. november 1983, Addis Abeba, Etiópia je etiópska olympijská víťazka z olympijských hier 2004.
Meserete Defarová je bývalá držiteľka svetového rekordu na 5 000 m.
Externé odkazy.
IAAF atlét

</doc>
<doc id="222887" url="https://sk.wikipedia.org/wiki?curid=222887" title="Addis Ababa">
Addis Ababa



</doc>
<doc id="222893" url="https://sk.wikipedia.org/wiki?curid=222893" title="The Carnival">
The Carnival

Wyclef Jean Presents The Carnival Featuring Refugee All Stars alebo jednoducho The Carnival, je prvý sólo album Wyclefa Jeana, jedného z bývalých členov skupiny The Fugees.
Na tomto albume mu hosťovalo viacero spevákov ako kubánska spevácka legenda Celia Cruz, časť New Yorského filharmonického orchestru (išlo o pieseň „Gone till November“, ktorá Wyclefovi priniesla nomináciu na Grammy), a mimo iných samozrejme aj Pras a Lauryn.
Album získal 3 platinovky a v roku 2005, ho Chris Rock zaradil na 16 miesto vo svojom rebríčku "Najlepších 25 Hip-Hopových albumov v histórii".

</doc>
<doc id="222896" url="https://sk.wikipedia.org/wiki?curid=222896" title="Meseret Defar">
Meseret Defar



</doc>
<doc id="222898" url="https://sk.wikipedia.org/wiki?curid=222898" title="Biela skala (prírodná rezervácia)">
Biela skala (prírodná rezervácia)

Biela skala je prírodná rezervácia v katastrálnom území obce Blatnica, Žilinský kraj, okres Martin, nachádza sa vo Veľkej Fatre na konci Dedošovej doliny. 
Prírodná rezervácia bola založená v roku 1993 s rozlohou chráneného územia . Územie prírodnej rezervácie má pestrý a rozmanitý lesný porast, povrch poznačený krasovými procesmi a tvarmi.

</doc>
<doc id="222903" url="https://sk.wikipedia.org/wiki?curid=222903" title="Bielska skala">
Bielska skala

Bielska skala je národná prírodná rezervácia v obci Podbiel, Žilinský kraj, okres Tvrdošín. Nachádza sa v Oravskej vrchovine. Rozloha , vyhlásená v roku 1974. Bradlo z kriedových vápencov, výskyt astry alpínskej.

</doc>
<doc id="222904" url="https://sk.wikipedia.org/wiki?curid=222904" title="Biely vrch (prírodná pamiatka)">
Biely vrch (prírodná pamiatka)

Biely vrch je chránená prírodná pamiatka v blízkosti obce Vršatské Podhradie v okrese Ilava, v Trenčianskom kraji. 
Nachádza sa v Bielych Karpatoch, má rozlohu a vyhlásená bola v roku 1990. Je súčasťou Chránenej krajinnej oblasti Biele Karpaty. Ochranné pásmo nebolo určené. Na území pamiatky platí 4. stupeň ochrany. 
Predmetom ochrany je rozľahlé nenarušené čučoriedkové vresovisko s plavúňom obyčajným.

</doc>
<doc id="222905" url="https://sk.wikipedia.org/wiki?curid=222905" title="Píla (nástroj)">
Píla (nástroj)

Píla je nástroj alebo stroj určený na oddeľovanie (teda na rezanie) predmetov z dreva, kovu alebo aj z iných materiálov.
Základnou časťou je zvyčajne pohyblivý ozubený pílový list, ktorého zuby pri jeho pohybe narušujú rezaný materiál. Každý pílový list musí mať zuby striedavo vychýlené vpravo a vľavo tak, aby píla mohla z rezu odoberať triesky, ide o pílový rozvod zubov. Priamočiara píla, u ktorej je rovný list nahradená rotujúcim kotúčom, sa nazýva cirkulárka alebo okružná píla. Píla môže byť aj pásová alebo reťazová. Ručná reťazová píla poháňaná motorom sa zvyčajne nazýva motorová píla. Pohon reťaze je zabezpečený alebo malým spaľovacím motorom alebo bežným elektromotorom. Motorové píly poháňané spaľovacím motorom sa v praxi často používajú pri ťažbe dreva respektíve v modernom drevorubačstve.
Ako píla sa označujú aj celé výrobné prevádzky pre spracovanie dreva, ktorých najdôležitejším strojovým vybavením sú najmä strojové píly. V minulosti bývali tieto strojové píly veľmi často poháňané vodnými kolesami (známy princíp pohonu z vodného mlyna či hámrí). Strojové píly určené k rezanie kovov patria do početne pomerne rozsiahlej skupiny obrábacích strojov.

</doc>
<doc id="222908" url="https://sk.wikipedia.org/wiki?curid=222908" title="Biatec">
Biatec

Biatec môže byť:

</doc>
<doc id="222910" url="https://sk.wikipedia.org/wiki?curid=222910" title="Mimesis">
Mimesis

Mimesis môže byť:

</doc>
<doc id="222911" url="https://sk.wikipedia.org/wiki?curid=222911" title="Miesto">
Miesto

Miesto môže byť:

</doc>
<doc id="222912" url="https://sk.wikipedia.org/wiki?curid=222912" title="Ochotnícke divadlo">
Ochotnícke divadlo

Ochotnícke divadlo alebo amatérske divadlo je divadlo prevádzkované amatérskymi divadelnými pracovníkmi z ochoty, dobrej vôle a záľuby, spravidla bez nároku na odmenu.
Dejiny.
Slovensko.
Na území Slovenska boli predchodcami ochotníckych divadiel školské hry na latinských školách. Za prvé slovenské ochotnícke divadlo sa tradične pokladá Divadlo slovenské Sväto-Mikulášske založené v roku 1830 v Liptovskom Svätom Mikuláši pod vedením Gašpara Fejérpatakyho-Belopotockého. 22. augusta 1830 uskutočnilo svoje prvé predstavenie uvedením veselohry Janka Chalupku "" (1830). Celkovo inscenovalo 33 hier slovenských, českých aj iných autorov. Podľa jeho príkladu a podnetov z českých kruhov štúrovská mládež študujúca v Bratislave v roku 1841 založila Slovenské národné divadlo nitrianske v Sobotišti, pričom štúrovci stáli tiež pri vzniku ochotníckych divadiel v Levoči, Banskej Bystrici, Turčianskom Svätom Martine, Prešove, Rajci, Smolniciach, Komjaticiach a inde. Oživenie ochotníckych divadiel nastalo najmä v rokoch 18631875, za pričinenia Matice slovenskej. O rozvoj a šírenie ochotníckeho divadla sa pričinili aj profesori a študenti osemročného slovenského evanjelického gymnázia vo Veľkej Revúcej, ktorí usporadúvali vlastné ochotnícke divadelné predstavitelia v obciach na širokom okolí a podnietili divadelnú činnosť v Tisovci, Brezne, Ratkovej a Kokave nad Rimavicou. Na slovenskom katolíckom gymnáziu v Kláštore pod Znievom zase pôsobil divadelný krúžok vedený profesorom Samuelom Zachejom. Ochotnícke divadlá v tomto období postupne vznikli v mnohých mestách a mestečkách, napr. v Trnave (1867), Skalici, Hybiach, vo Važci, Haliči, Námestove, Mošovciach a inde.
V roku 1868 sa na území Slovenska odohralo okolo 200 ochotníckych divadelných predstavení, no činnosť slovenských ochotníkov utlmovali maďarizačné snahy (napr. úrady zakazovali hrávať slovenské predstavenia tam, kde dochádzalo hrať maďarské kočovné divadlo). V dôsledku týchto snáh sa v roku 1888 uskutočnilo už len 20 predstavení. Na sklonku 19. storočia boli najaktívnejší ochotníci v Tisovci a Turčianskom Svätom Martine. V tomto období sa začína rozvíjať aj ochotnícke bábkové divadlo.
Vznik Česko-Slovenska odstránil prekážky, ktoré brzdili rozvoj slovenskej kultúry počas obdobia maďarizácie, čo sa prejavilo i na rozkvete ochotníckej divadelnej činnosti. Tej sa dostalo podpory nielen zo strany oživotvorenej Matice slovenskej a štátnych osvetových zariadení, ale aj od kultúrnych, spoločenských, telovýchovných a náboženských organizácií a spolkov. Od roku 1922 pôsobilo Ústredie slovenských ochotníckych divadiel so sídlom v Turčianskom Svätom Martine, ktoré vydávalo periodiká "Slovenský ochotník" a "Naše divadlo", texty divadelných hier, vyvíjalo písomnú poradenskú činnosť a vo svojom sídle zriadilo požičovňu divadelných kostýmov a rekvizít. Pre ochotníkov bolo nápomocné tiež usporadúvanie regionálnych a celoslovenských súťaží ochotníckych divadiel, ktoré sa spájali s rozbormi a hodnotením výberu hier, hereckých výkonov ap., a s režisérskymi a podobnými kurzami. Zatiaľ čo v roku 1920 na Slovensku prebehlo 653 ochotníckych divadelných predstavení, v roku 1937 sa ich uskutočnilo až 5900. Tiež sa stabilne rozšíril repertoár ochotníckych divadiel, popri dielach slovenských a českých autoroch (Terézia Vansová, Pavol Országh Hviezdoslav, Ivan Stodola, Karel Čapek a ď.) aj o svetovú tvorbu (Anton Pavlovič Čechov, Henrik Ibsen, George Bernard Shaw a ď.).

</doc>
<doc id="222914" url="https://sk.wikipedia.org/wiki?curid=222914" title="Slovenská autobusová doprava">
Slovenská autobusová doprava

Slovenská autobusová doprava alebo v rokoch 1993-1994 v niektorých prípadoch (v jednom prípade do 1999) Slovenská automobilová doprava, resp. SAD (chápané v závislosti od podniku buď ako skratka vyššie uvedených názvov alebo ako ich oficiálna alternatíva alebo priamo ako názov) je názov alebo hlavná súčasť názvu väčšiny podnikov autobusovej medzimestskej (sčasti aj mestskej) dopravy na Slovensku od roku 1993. 
ČSAD.
Jednotný česko-slovenský národný podnik ČSAD (Československá automobilová doprava) bol vytvorený znárodňovacím zákonom 311/1948 Zb. a vyhláškami 122/1949 Sb. a 124/1949 Zb. k 1. januáru 1949. Zákonom 149/1950 Zb. bol premenovaný na názov Československá štátna automobilová doprava. Pre činnosť na Slovensku mal podnik asymetricky zriadené Oblastné riaditeľstvo v Bratislave. V roku 1952 bol podnik ČSAD rozdelený na dve hlavné správy, českú a slovenskú, a 19 podliehajúcich samostatných krajských podnikov, z toho 6 na Slovensku. So zmenou územného členenia Česko-Slovenska v júni 1960 boli krajské podniky transformované na okresné podniky, no roku 1963 boli znova spojené do krajských podnikov podľa nových krajov. Na Slovensku boli konkrétne vytvorené tieto tri národné podniky: 
Tieto boli v roku 1989 transformované na štátne podniky pod názvami:
Aj tu bola skratka vždy ČSAD. V roku 1990 pribudli zároveň na Slovensku (zatiaľ marginálne) prví súkromní autobusoví osobní dopravcovia. V roku 1991 bol vytvorený samostatný štátny podnik v Žiline - "Československá automobilová doprava, štátny podnik Žilina".
SAD.
Od januára 1994 bola od všetkých štátnych podnikov odčlenená nákladná doprava - pozri NAD. 
Prvé podniky pod názvom Slovenská automobilová/autobusová doprava vznikli v roku 1993 resp. 1994 premenovaním či transformáciou troch vyššie uvedených dovtedajších štátnych podnikov: 
V rokoch 1995 resp. 1996 boli od vyššie uvedených podnikov odštiepené desiatky lokálnych štátnych podnikov so sídlami v rôznych mestách Slovenska, ktoré - spolu s pôvodnými podnikmi v Bratislave B. Bystrici, Košiciach a Žiline) niesli vždy názov Slovenská autobusová doprava + názov sídla. Závod v Skalici sa v roku 1994 (SKAND Skalica) a závod v Starej Ľubovni v roku 1995 (BUS KARPATY spol. s r.o.) skúšobne sprivatizoval.
V roku 1999 boli mnohé zo spomínaných početných štátnych podnikov v rámci prípravy na ich privatizáciu pozlučované do celkovo 17 podnikov. V rokoch 2001 a 2002 nasledovala privatizácia všetkých týchto 17 podnikov. Z nich všetky okrem piatich sa v súčasnosti naďalej volajú Slovenská autobusová doprava alebo SAD; sú to konkrétne:

</doc>
<doc id="222916" url="https://sk.wikipedia.org/wiki?curid=222916" title="Populácia (biológia)">
Populácia (biológia)

Populácia je súbor jedincov jedného druhu všetkých vývinových stupňov, ktoré žijú v spoločnom ohraničenom priestore, jednotnom čase a ktoré sú vzájomne viazané predovšetkým reprodukčnými vzťahmi.
Priestorové ohraničenie populácie môže byť:
Na ploche rozšírenia druhu sa môže vyskytovať väčší alebo menší počet lokálnych populácií, ktoré obývajú isté miesto – locus. Každá populácia sa vyznačuje pre seba špecifickými znakmi. Tieto znaky delíme na štrukturálne a dynamické.
Štrukturálne znaky populácie.
Medzi štrukturálne znaky populácie patria:
Dynamické znaky populácie.
Populácie jednotlivých druhov sú premenlivé celky. Ich zloženie sa s časom mení. Procesy odohrávajúce sa v populáciách v priestore a čase nazývame populačná dynamika. Zmeny v populáciách môžu byť periodické alebo neperiodické. V dynamike populácie platia určité princípy. Väčší, alebo menší účinok jedného faktora je viac menej vyrovnávaný pôsobením iného (zvýšená natalita sa prejaví zvýšenou mortalitou). Celá dynamika má systémový charakter, v ktorom na seba navzájom pôsobia zložky živého a neživého prostredia. Hustota populácie nie je stála ani pri zdanlivo konštantných podmienkach. Populácia sa rozvíja, vzniká alebo zaniká.
Tieto zmeny sa týkajú hustoty populácie, preto sa nazývajú dynamika abundancie.
Ďalšie pojmy súvisiace s témou:

</doc>
<doc id="222917" url="https://sk.wikipedia.org/wiki?curid=222917" title="Vpád vojsk Varšavskej zmluvy do Československa">
Vpád vojsk Varšavskej zmluvy do Československa



</doc>
<doc id="222921" url="https://sk.wikipedia.org/wiki?curid=222921" title="Lazný potok">
Lazný potok

Lazný potok môže byť:

</doc>
<doc id="222924" url="https://sk.wikipedia.org/wiki?curid=222924" title="Amatérske divadlo">
Amatérske divadlo



</doc>
<doc id="222925" url="https://sk.wikipedia.org/wiki?curid=222925" title="Wu-šu">
Wu-šu

Wu-šu alebo wušu je čínske bojové umenie.
Počiatky tohto starobylého bojového umenia siahajú do severočínskej provincie Che-nan, kde leží legendárny kláštor Šao-lin. Je to významné rodisko kung-fu, teda čínskeho mentálneho boxu. Vznik niektorých štýlov je však pripisovaný spojeniu starogréckeho umenia pankration a grécko-rímskeho zápasenia. Zásluhu na tom malo najmä dobyvačné správanie sa Alexandra Veľkého.
V priebehu niekoľkých rokov sa kung-fu rozvinulo do piatich hlavných štýlov, ktoré nesú mená svojich tvorcov : HUNG, ČOJ, MONK, LAU a LI. Sú známi ako piati predchodcovia a hovorí sa, že boli zakladateľmi dnešných tajných spoločností Triády. Všeobecne sa považujú za jediných, ktorí prežili vyplienenie šaolinského kláštora armádou cisára Jung-čenga. Ušli cez Chuang-che (Žltá rieka) a ukrývali sa. Po ich smrti ich žiaci rozvinuli mnoho systémov kung-fu. Počas nasledujúcich niekoľkých stoviek rokov vznikli ďalšie vetvy týchto štýlov, takmer nerozoznateľné od ich pôvodných foriem. Pretože Čína je obrovská krajina s mnohými dialektmi, niektoré školy kung-fu praktikujú štýly, ktoré sú rovnaké, ale majú rôzne názvy.
Štýly kungfu boli založené na pohyboch piatich zvierat : tiger, žeriav, leopard, had, drak
Bezpochyby jeden z dnes najpopulárnejších štýlov kung-fu je wing-čun, Čo znamená “prekrásny čas jari.” Odlišuje sa od iných štýlov kungfu dvoma spôsobmi: po prvé, je jediným štýlom , ktorý vytvorila žena; a po druhé, vyžaduje iba minimálne vypätie síl na dosiahnutie maximálneho výkonu. Tento štýl vytvorila mníška Ng Mui zo Šao-linu.
Dnešným predstaviteľom tohto štýlu, Jip Man, bol kedysi jeho veľmajstrom. Jedným z najznámejších žiakov bol Bruce Lee, ktorý si neskôr vytvoril vlastný štýl Jeet Kune Do (“metóda zadržanej päste”).

</doc>
<doc id="222926" url="https://sk.wikipedia.org/wiki?curid=222926" title="Federálny dištrikt Brčko">
Federálny dištrikt Brčko



</doc>
<doc id="222927" url="https://sk.wikipedia.org/wiki?curid=222927" title="Hillary Rodhamová Clintonová">
Hillary Rodhamová Clintonová



</doc>
<doc id="222928" url="https://sk.wikipedia.org/wiki?curid=222928" title="Macovie jarok">
Macovie jarok

Macovie jarok je potok na Strednom Pohroní, v juhovýchodnej časti okresu Zvolen. Je to pravostranný a v smere toku zároveň prvý prítok Neresnice, meria 3 km a je tokom V. rádu.
Pramení v Javorí na juhozápadnom svahu Ježovej (781,4 m n. m.) v nadmorskej výške približne 620 m n. m. Od prameňa tečie najprv juhozápadným smerom popri osade Siele na ľavom brehu, pričom vteká do Pliešovskej kotliny, následne sa stáča a na krátkom úseku pokračuje na juh. Na dolnom toku opätovne tečie na juhozápad popri areáli poľnohospodárskeho družstva na ľavom brehu a vteká do intravilánu obce Pliešovce. Tu najprv tečie severojužným smerom, zľava priberá prítok prameniaci pri osade Neresnica, oblúkom sa stáča na západ a v blízkosti centra obce sa v nadmorskej výške cca 398 m n. m. vlieva do Neresnice.

</doc>
<doc id="222929" url="https://sk.wikipedia.org/wiki?curid=222929" title="TD Garden">
TD Garden

TD Garden je športová aréna v Bostone štáte Massachusetts. Je pomenovaná podľa hlavného sponzora TD Banknorth. Často je nazývaná jednoducho The Garden alebo Boston Garden. Je domácou arénou tímu NHL Boston Bruins a tímu NBA Boston Celtics.
Aréna bola slávnostne otvorená 30. septembra 1995, nahradila staršiu arénu Boston Garden. Bývalý názov arény bol FleetCenter, po zmene sponzora nesie súčasný názov. V apríli 2008 sa banka TD Banknorth premenovala na TD Bank po zlúčení s Commerce Bancorp. Nový majiteľ oznámil 15. apríla 2009, že aréna sa premenuje na TD Garden v júli 2009.
Okrem pravidelných zápasov NHL a NBA sa v aréne konali Majstrovstvá USA v krasokorčuľovaní v roku 2001, Majstrovstvá USA v gymnastike v rokoch 1996 a 2000, Zápas hviezd NHL v roku 1996 a finále NBA v rokoch 2008, 2022 a 2024.
V aréne sa konali početné predstavenia WWE. V roku 1998 sa v nej konali WrestleMania XIV, v roku 2000 King of the Ring, Royal Rumble 2003, SummerSlam 2006, Survivor Series 2008 a Royal Rumble 2011.

</doc>
<doc id="222931" url="https://sk.wikipedia.org/wiki?curid=222931" title="Tim Thomas">
Tim Thomas

Timothy Thomas, Jr. (* 15. apríl 1974, Flint, Michigan, USA) je bývalý americký hokejový brankár. 
Vyrastal v meste Davison v Michigane. V roku 1994 ho draftoval Quebec Nordiques, neskôr hrával univerzitnú ligu za University of Vermont. V NHL dostal príležitosť až v roku 2002, keď v drese Bruins odohral štyri stretnutia. Po ďalších sezónach v nižších zámorských súťažiach a vo Fínsku sa presadil ako jednotka Bruins v sezóne 2005-06. V sezóne 2007-08 dostal príležitosť v NHL All-Star zápase. Od roku 2002 hrá v Bostone. V rokoch 2009 a 2011 sa stal víťazom vezinovej trofeje pre najlepšieho brankára v roku 2011 aj víťazom stanleyho pohára a držitelom Conn Smyth Trophy pre najužitočnejšieho hráča play-off.

</doc>
<doc id="222932" url="https://sk.wikipedia.org/wiki?curid=222932" title="The Black Crowes">
The Black Crowes

The Black Crowes je americká hudobná skupina (od roku 1989).
Dejiny.
Black Crowes založili bratia Chris (spev) a Rich (gitara) Robinsonovi. V roku 1990 debutovali albumom "Shake Your Monoey Maker", ktorého sa, vďaka nepretržitému koncertovaniu (hrali ako predkapela napr. Aerosmith a ZZ Top), nakoniec predalo 5 miliónov kusov. Aj druhé album z roku 1992 bolo podobne úspešné a Black Crowes sa stali nesmierne populárnymi aj v Európe. V 90. rokoch vydali viacero albumov, ale za najlepšie sú považované prvé dva. Akoby Black Crowes postupne strácali schopnosť napísať pesničku s výrazným melodickým nápadom. Klesajúcu priazeň poslucháčov sa im podarilo oživiť až v roku 2000, kedy podnikli spoločné koncertné turné s Jimym Pageom.

</doc>
<doc id="222933" url="https://sk.wikipedia.org/wiki?curid=222933" title="Black Crowes">
Black Crowes



</doc>
<doc id="222934" url="https://sk.wikipedia.org/wiki?curid=222934" title="Lomniansky potok">
Lomniansky potok

Lomniansky potok je potok na Strednom Pohroní, v juhovýchodnej časti okresu Zvolen. Je to pravostranný prítok Neresnice, meria a je tokom V. rádu.
Pramení v Javorí medzi vrchmi Sekier () a Tri vrchy () v nadmorskej výške cca , v blízkosti osady Lomno. Na hornom toku tečie juhozápadným smerom, následne vteká do Pliešovskej kotliny a východne od osady Podskalka sa stáča na juh, pričom v lokalite Pod Sklienkou vytvára oblúk prehnutý na západ. Ďalej tečie na krátkom úseku opätovne na juhozápad, potom na juh, esovito sa ohýba a zľava priberá Sásky potok. Odtiaľ už pokračuje juhojuhozápadným smerom, z ľavej strany priberá Vápenný potok a sprava Kňazov potok a východne od obce Sása ústi v nadmorskej výške približne do Neresnice.

</doc>
<doc id="222935" url="https://sk.wikipedia.org/wiki?curid=222935" title="Boney M.">
Boney M.

Boney M. bola popová a diskotéková skupina, založená západonemeckým hudobným producentom Frankom Farianom. Pôvodnými členmi skupiny boli Liz Mitchell, Marcia Barrett, Maizie Williams a Bobby Farrell.
Formovanie skupiny.
Frank Farian ("Franz Reuther") bol pôvodne nie veľmi úspešným spevákom nemeckých šlágrov. Chcel však u svojho hudobného vydavateľa nahrať niekoľko černošských melódií. V decembri 1974 v štúdiu vyrobil prvú nahrávku s názvom „Baby Do You Wanna Bump?“, čo bola vlastne iba monotónna melódia, pri ktorej sa neustále opakoval hlbokým hlasom spievaný refrén „Baby Do You Wanna Bump?“ sprevádzaný ženským falzetom, ktorý spieval to isté. Skladba potom vyšla pod hlavičkou Boney M. Frank v tom čase pozeral austrálsky detektívny seriál, v ktorom mala hlavná postava meno Boney. Toto meno sa mu zdalo ako dobrý nápad pre názov skupiny a pridal k nemu M.. 
Prekvapením bolo, že skladba začala mať po rozpačitom štarte úspech v Holandsku a Belgicku. Farian sa v tom čase rozhodol, že by bolo dobré vytvoriť nejakú zostavu, ktorá by s jeho piesňami vystupovala v televíznych programoch, a tak cez sprostredkovateľskú agentúru (Katja Wolfe) dal dokopy modelku Maizie Williams (pôvodom z ostrova Montserrat) a jej jamajskú priateľku. K nim na prvé vystúpenia pridali tanečníka menom Mike.
Počas roku 1975 s nimi krátko vystupovala tanečnica menom Nathalie, ktorú skoro vystriedala Claudja Barry. Maizie priviedla exotického tanečníka z Aruby menom Bobby Farrell.
Speváčka Marcia Barrett (z Jamajky) sa pridala k skupine vo februári 1976, keď už Claudia Barry začala byť otrávená z neustáleho otvárania úst počas plejbekov a rozhodla sa pre sólovú spevácku kariéru. Nakoniec sa ešte k skupine Boney M. pridala bývalá členka formácie Les Humphries Singers, vtedy nezamestnaná speváčka Liz Mitchell.

</doc>
<doc id="222936" url="https://sk.wikipedia.org/wiki?curid=222936" title="Sásky potok">
Sásky potok

Saský potok je potok na Strednom Pohroní, v juhovýchodnej časti okresu Zvolen. Je to ľavostranný prítok Lomnianskeho potoka, meria 3,3 km a je tokom VI. rádu.
Pramení v Javorí na severozápadnom svahu Ježovej (781,4 m n. m.) v nadmorskej výške cca 550 m n. m. Na hornom toku preteká Saskou dolinou západným smerom, pričom tok sleduje turistická trasa Rudnej magistrály. Následne sa stáča na juhozápad a pri Ranči Falkenhot vstupuje do Pliešovskej kotliny. Na dolnom toku už tečie viac-menej napriameným korytom odlesneným územím a vytvára malý oblúk smerujúci na juhovýchod. Do Lomnianskeho potoka ústi severovýchodne od obce Sása v nadmorskej výške približne 389,5 m n. m.

</doc>
<doc id="222938" url="https://sk.wikipedia.org/wiki?curid=222938" title="Blood, Sweat &amp; Tears">
Blood, Sweat &amp; Tears

Blood, Sweat &amp; Tears je americká hudobná rocková a neskôr jazzovo zameraná skupina.
Dejiny.
Vznikla v roku 1967 ako osobný projekt speváka a klávesistu Al Koopera. Časom však prešla mnohými zmenami v obsadení (hlavne v rokoch 1968, 1972 a 1974) a skupina sa viac zamerala na strednú generáciu poslucháčov. Prelomením hraníc medzi jazzom a rockom však skupina pripravila pôdu vlne "fusion music".

</doc>
<doc id="222939" url="https://sk.wikipedia.org/wiki?curid=222939" title="Boney M">
Boney M



</doc>
<doc id="222940" url="https://sk.wikipedia.org/wiki?curid=222940" title="Vápenný potok (prítok Lomnianskeho potoka)">
Vápenný potok (prítok Lomnianskeho potoka)

Vápenný potok je potok na Strednom Pohroní, v juhovýchodnej časti okresu Zvolen. Je to ľavostranný prítok Lomnianskeho potoka, meria 2,4 km a je tokom VI. rádu.
Pramení v Javorí na južnom svahu Hánkovej (663 m n. m.) v nadmorskej výške približne 550 m n. m., pri osade Podhánková. Od prameňa tečie najprv juhozápadným smerom, vteká do Pliešovskej kotliny a stáča sa západným smerom. Preteká nezalesneným územím, napokon sa stáča opäť na juhozápad a východne od obce Sása sa v nadmorskej výške cca 388 m n. m. vlieva do Lomnianskeho potoka. Nepriberá žiadne prítoky.

</doc>
<doc id="222942" url="https://sk.wikipedia.org/wiki?curid=222942" title="Kňazov potok (prítok Lomnianskeho potoka)">
Kňazov potok (prítok Lomnianskeho potoka)

Kňazov potok je potok na Strednom Pohroní, v juhovýchodnej časti okresu Zvolen. Je to pravostranný a najdlhší prítok Lomnianskeho potoka, meria 8 km a je tokom VI. rádu.
Pramení v Javorí v lokalite Hanzelky, na juhovýchodnom úpätí Lomného (907,6 m n. m.) v nadmorskej výške približne 630 m n. m., neďaleko osady Kráľová. Na hornom toku preteká juhozápadným smerom medzi masívmi Troch vrchov (796,2 m n. m.) na ľavom a Lomného a Bieleho brala (727 m n. m.) na ľavom brehu. Následne vteká do Pliešovskej kotliny, preteká lokalitou Pod Skalkou a tečie severojužným smerom územím medzi chráneným územím Gavurky na pravom a osadou Podskalka na ľavom brehu. Tu sa esovito ohýba, koryto sa výraznejšie vlní a na dolnom toku tečie v blízkosti obce Sása, pričom oddeľuje intravilán obce na pravom brehu od areálu miestneho poľnohospodárskeho družstva na opačnom brehu. Napokon sa stáča na juhojuhovýchod a východne od spomenutej obce sa v nadmorskej výške cca 386,5 m n. m. vlieva do Lomnianskeho potoka.

</doc>
<doc id="222948" url="https://sk.wikipedia.org/wiki?curid=222948" title="Martin Petráš">
Martin Petráš

Martin Petráš (* 2. november 1979, Bojnice) je bývalý slovenský futbalový reprezentant, ktorý väčšinu svojej klubovej kariéry odohral v Česku a v Taliansku. 
Kariéra.
Odchovanec prievidzského futbalu od roku 2000 hrával v Česku postupne za Jablonec a Spartu. Polroka hosťoval v škótskom klube Hearts, v nasledujúcej sezóne prestúpil do Trevisa, ktoré hralo Seriu B. Neskôr hrával za Triestinu. V júli 2009 podpísal dvojročnú zmluvu s AC Cesena. V drese Ceseny postúpil v roku 2010 do Serie A.
Bol súčasťou tímu, ktorý hral na Olympijských hrách 2000 v austrálskom Sydney. V debutoval 6. februára 2002 v zápase proti .
Od ukončenia hráčskej kariéry v roku 2015 pôsobí ako futbalový agent.

</doc>
<doc id="222962" url="https://sk.wikipedia.org/wiki?curid=222962" title="Julian Hardouin Mansart">
Julian Hardouin Mansart



</doc>
<doc id="222963" url="https://sk.wikipedia.org/wiki?curid=222963" title="Predpoveď počasia">
Predpoveď počasia

Predpoveď počasia je aplikácia vedeckých a technických poznatkov, ktorej výsledkom má byť poznanie počasia a budúceho vývoja atmosféry v určitom čase nad určitým územím.
V minulosti ľudia predpovedali počasie na základe pozorovania oblohy alebo správania sa zvierat, ktoré sa pripravovali na zmenu počasia. Moderná predpoveď počasia vychádza z celkového pohybu oblastí nízkeho a vysokého tlaku vzduchu a frontov. Družicové fotografie štruktúry oblakov pomáhajú vytvoriť presnú predpoveď počasia.
Obsahuje údaje o oblačnosti, zrážkach, extrémnych denných a nočných teplotách, predpoveď smeru a rýchlosti vetra.
Špeciálne predpovede sa pripravujú napríklad pre poľnohospodárov, pre účely ochrany čistoty ovzdušia, pre pozemnú a leteckú dopravu alebo pre energetikov.

</doc>
<doc id="222965" url="https://sk.wikipedia.org/wiki?curid=222965" title="Richelieu (Indre-et-Loire)">
Richelieu (Indre-et-Loire)

Richelieu je francúzska obec v departemente Indre-et-Loire v regióne Centre-Val de Loire. Leží južne od Chinonu a západne od Sainte-Maure-de-Touraine.
Dejiny.
Mestečko vzniklo v 17. storočí ako "nové" alebo "ideálne" mesto. Bolo postavené na príkaz francúzskeho kardinála Richelieu, ktorý kúpil dedinu svojich predkov. Za hlavného architekta celého projektu si vybral Jacquesa Lemerciera, ktorý bol už známy ako autor Sorbonny a Kardinálskeho (dnes Kráľovského) paláca v Paríži. So súhlasom francúzskeho kráľa Ľudovíta XIII. bolo mesto postavené ako opevnené mesto s kolmými ulicami a palácom. Jeho výstavba trvala od roku 1631 do roku 1642 (kedy zomrel kardinál Richelieu) a na jeho výstavbe sa podieľalo okolo 2 000 robotníkov.

</doc>
<doc id="222966" url="https://sk.wikipedia.org/wiki?curid=222966" title="Sad">
Sad

Sad môže byť:
SAD môže byť:

</doc>
<doc id="222968" url="https://sk.wikipedia.org/wiki?curid=222968" title="Mauritshuis">
Mauritshuis

Mauritshuis je múzeum v holandskom meste Haag, v ktorom sa nachádza "Kráľovská obrazová galéria". Pôvodne to bolo sídlo grófa Johna Mauricea z Nassau, teraz sa v ňom nachádza rozsiahla zbierka obrazov, vrátane malieb od známych holandských maliarov, ako napr. Jan Vermeer, Rembrandt, Jan Steen alebo Frans Hals a diel nemeckých maliarov, napr. Hans Holbein mladší.
Autormi budovy boli dvaja známi barokoví architekti - Jacob van Campen a Pieter Post. Štátne múzeum sa v ňom nachádza od roku 1995, kedy bola budova sprivatizovaná.

</doc>
<doc id="222969" url="https://sk.wikipedia.org/wiki?curid=222969" title="Greenwich">
Greenwich

Greenwich (oficiálny názov London Borough of Greenwich) je mestský obvod na juhovýchode Londýna a je súčasťou Vnútorného Londýna. 
Mestská časť vznikla v roku 1965 a zahŕňa bývalé metropolitné časti "Greenwich" a väčšiu časť "Woolwiche" (s výnimkou "Severného Woolwiche", ktorý sa stal súčasťou Newhamu). Greenwich hraničí s mestskými obvodmi Tower Hamlets a Lewisham na západe, s Newham a Barking and Dagenham na severe, s Bexley na východe a s Bromley na juhu. Greenwich je jedným z mestských obvodov, kde sa konali letné olympijské hry v roku 2012.

</doc>
<doc id="222971" url="https://sk.wikipedia.org/wiki?curid=222971" title="Ma Baker">
Ma Baker

„Ma Baker“ je skladba nemeckej skupiny Boney M., ktorá bola vydaná ako singel v roku 1977. Vydaná bola ako prvý singel z ich druhého štúdiového albumu "Love for Sale". V Nemecku sa stal tretím singlom v poradí na 1. mieste v nemeckom rebríčku Media Control Charts. Zároveň bol aj najúspešnejším singlom v britskom rebríčku UK Singles Chart, kde obsadil 2. miesto (tu ho predbehla iba Donna Summer so skladbou „I Feel Love“). V USA tento singel nebol úspešný, dosiahol iba 96. miesto.
Skladba.
Asistent producenta skupiny Boney M., Franka Fariana, Hans-Jörg Mayer prerobil do disko verzie námet tejto skladby z tuniskej folklórnej piesni „Sidi Mansour“, ktorú objavil počas dovolenky v tejto krajine.
Námet príbehu textu tejto piesne pochádza z legendy o zločineckej rodine Ma Barkerovej z 30. rokov. Meno "Ma Barker" na "Ma Baker" bolo zmenené preto, lebo vraj „takto to znelo lepšie“. 
Skladba je aranžovaná do osvedčenej štruktúry, ktorá bola použitá na ich prelomovom hite „Daddy Cool“, teda tie isté chytľavé perkusie, striedanie odpovedí vokálmi na frázovaný text, hovorená stredná časť. 
Skladba je uvedená výkrikom: „Freeze, I’m Ma Baker, put your hands in the air! Gimme all your money“ („Nehýbte sa, som mama Bakerová, zdvihnite ruky hore! Dajte mi všetky vaše peniaze“). 
I keď to nie je nikde oficiálne uvedené, hlas patril Linde Blakeovej, manželke amerického priateľa producenta Franka Fariana, Billa Swishera, ktorý v tom čase slúžil v Nemecku. Bill Swisher nahovoril aj prostrednú časť piesne, ktorá oznamuje správu z vývesky FBI. Neskôr bol hlas tohto američana použitý aj v ďalších nahrávkach skupiny Boney M., ako sú „Rasputin“ a „El Lute“.
V roku 1988 Frank Farian nahral novú verziu tejto piesne pre skupinu Milli Vanilli. Verzia pre Boney M. bola tiež prerobená v tom istom roku a ďalší remix vyšla znovu v roku 1998. Coververzie skladby boli mnohokrát nahrané rôznymi umelcami v priebehu desaťročí.
1993 Remix.
Po remixe skladby „Brown Girl in the Ring“, vytvoril Frank Farian remix skladby „Ma Baker“ v lete roku 1993. Stal sa všal len priemerným klubovým hitom a nedostal sa do európskeho rebríčka European Hot 100 Singles.
Zoznam skladieb.
Nemecko.
12".
Side A – Gangster
Side B – Fashion
1998 Remix.
Koncom roku 1998 vytvoril nemecký DJský tím Sash! remix skladby „Ma Baker“, ktorý bol vydaný ako 12" singel. V Spojenom kráľovstve tento remix obsadil 22. miesto, vo Fínsku 6. miesto a vo Švédsku 10. miesto.
Zoznam skladieb.
EU 12".
Side A
Side B
Side C
Side D

</doc>
<doc id="222972" url="https://sk.wikipedia.org/wiki?curid=222972" title="Ma Barker">
Ma Barker



</doc>
<doc id="222974" url="https://sk.wikipedia.org/wiki?curid=222974" title="Pomiaslo">
Pomiaslo

Pomiaslo je potok na Strednom Pohroní, v centrálnej časti okresu Zvolen. Je to ľavostranný prítok Slatiny, meria 8,4 km a je tokom IV. rádu.
Pramení v Javorí na severovýchodnom úpätí Lomného (907,6 m n. m.) v nadmorskej výške približne 660 m n. m., pri osade Kráľová. Od prameňa tečie na krátkom úseku sprvu na severovýchod cez spomenutú osadu, následne sa stáča a pokračuje na sever. Ďalej mení smer toku na severozápad, štyrikrát sa výraznejšie esovito stáča a preteká zalesneným územím. Na dolnom toku tečie najprv smerom na sever, potom sa oblúkom stáča na severovýchod a preteká intravilánom mesta Zvolen, mestskou časťou Môťová. Napokon podteká cestu I. triedy č. 16 a severne od Môťovej, na území mesta, sa v nadmorskej výške cca 312 m n. m. vlieva do Slatiny. Nepriberá žiadne významnejšie prítoky.

</doc>
<doc id="222981" url="https://sk.wikipedia.org/wiki?curid=222981" title="Robert Tomaschek">
Robert Tomaschek



</doc>
<doc id="222986" url="https://sk.wikipedia.org/wiki?curid=222986" title="Nani (futbalista)">
Nani (futbalista)

Luís Carlos Almeida da Cunha viac známy ako Nani (* 17. november 1986, Praia, Kapverdy), je portugalský futbalista, ktorý oblieka dres talianskeho futbalového tímu Lazio SS. Nani je taktiež reprezentantom Portugalska. Hráva na pozícii pravého alebo ľavého krídla.
Detstvo.
Nani sa narodil v meste Praia, rodičom Marii do Céu Almeida a Domingosovi da Cunha, ale ešte v mladom veku emigroval spolu s rodinou do Portugalska. Od detstva je dobrý priateľ so stredopoliarom liverpoolskeho Evertonu Manuelom Fernandesom. Taktiež hrával s Ricardom Vaz Te v mládežníckom tíme Real Sport Clube. Svoju profesionálnu kariéru začal v klube Real de Massamá, kde si ho všimli zástupcovia klubu Sporting Lisabon.
Sporting Lisabon.
Nani debutoval v A-tíme Sportingu Lisabon v sezóne 2005 – 2006, v ktorej odohral 29 zápasov a strelil päť gólov. V sezóne 2006 – 2007 odohral šesť zápasov v Lige majstrov, kde zaznamenal 1 gól. Tu si ho začali všímať viaceré európske veľkokluby.
Manchester United.
Sporting Lisabon sa v tajnosti dohodol s anglickým šampiónom Manchestrom United na prestupe Naniho za 17 miliónov libier. 5% z tejto sumy (1,25 milióna libier) patrilo Naniho prvému klubu Real de Massamá. 6. júna 2007 Nani prešiel lekárskymi testami v tréningovom centre Manchesteru United aby mohol byť následne 9. júla oficiálne predstavený ako hráč Manchesteru United. Nani sa upísal Manchesteru na 5 rokov.
Nani oblieka v Manchesteri United dres s číslo 17, ktoré nosil pred ním Henrik Larsson počas jeho krátkeho pôsobenia v klube v minulej sezóne.
Pri svojom debute v drese Red Devils skóroval v prípravnom zápase proti čínskemu Shenzen FC, ktorý Manchester vyhral presvedčivo 6:0. Gól zaznamenal aj v nasledujúcom zápase proti Guangzhou Pharmaceutical.

</doc>
<doc id="222988" url="https://sk.wikipedia.org/wiki?curid=222988" title="Richelieu">
Richelieu

Richelieu môže byť:

</doc>
<doc id="222989" url="https://sk.wikipedia.org/wiki?curid=222989" title="Mladé Nemecko (hnutie)">
Mladé Nemecko (hnutie)

Mladé Nemecko () bolo heterogénne literárne a politické hnutie pôsobiace v nemeckých krajinách približne v rokoch 18201850, ktoré dosiahlo najväčšiu intenzitu v období od júlovej revolúcie vo Francúzsku (1830) do 10. decembra 1835, kedy parlament Nemeckého spolku zakázal diela viacerých príslušníkov hnutia. Medzi predstaviteľov hnutia patrili Ludolf Wienbarg, Karl Gutzkow, Theodor Mundt, Heinrich Laube, Georg Herwegh, Ludwig Börne a Heinrich Heine. Hnutie bolo podobné súčasníckym hnutiam Mladé Francúzsko ("La jeune France"), Mladé Taliansko ("La giovina Italia") a Mladá Európa ("Das junge Europa").
Hnutie stálo v protiklade k statu quo a reakcionárstvu metternichovskej éry. Proklamovali liberálno-demokratické myšlienky (najmä slobodu slova), emancipáciu žien a bojovali proti morálnym a náboženským dogmám (napr. kritizovali manželstvá „z rozumu“, kde hnacou silou pre uzavretie sobáša boli finančné a sociálne kritériá namiesto vzájomnej náklonnosti muža a ženy). Literatúra podľa nich nemala byť odtrhnutá od reality, ale politicky angažovaná, mala predkladať racionálnu kritiku spoločenských pomerov a namiesto povrchnej zábavy vzdelávať čitateľov.
Pokrokové názory hnutia na rolu žien v spoločnosti inšpirovali ženské autorky, predchodkyne prvého nemeckého feministického hnutia ako Klara Müller-Mundt (píšuca pod pseudonymom Luise Mühlbach), Fanny Lewald, Louise Otto-Peters, Louise Dittmar či Ida von Hahn-Hahn. Tie sa vo svojich dielach zamerali na témy socioekonomického postavenia žien, presadzovali participáciu žien vo verejnej a politickej sfére až po udelenie volebného práva pre ženy.
Termínom "Mladé Nemecko" sa niekedy označuje súhrn všetkých nemeckých literárnych diel príslušného obdobia, ktoré sa odkláňali od ideologicky konformistického dobového literárneho hnutia Biedermeier.

</doc>
<doc id="222990" url="https://sk.wikipedia.org/wiki?curid=222990" title="Mladé Nemecko (spolok)">
Mladé Nemecko (spolok)

Mladé Nemecko bol tajný spolok nemeckých emigrantov vo Švajčiarsku. Činný bol v rokoch 1834-1936. Bol súčasťou 
Mladej Európy.

</doc>
<doc id="222992" url="https://sk.wikipedia.org/wiki?curid=222992" title="Mladé Poľsko (spolok)">
Mladé Poľsko (spolok)

Mladé Poľsko bola poľská tajná emigrantská organizácia pôsobiaca v rokoch 1834-1836 vo Švajčiarsku. Bola súčasťou Mladej Európy. Hlavným organizátorom bol Joachim Lelewel.

</doc>
<doc id="222993" url="https://sk.wikipedia.org/wiki?curid=222993" title="Mladé Poľsko (umenie)">
Mladé Poľsko (umenie)

Mladé Poľsko (pl. "Młoda Polska") bolo označované obdobie poľskom umení okolo rokov 1890-1918. Niekedy je nazývané aj "neoromantizmus".
Myšlienka Mladého Poľska.
Mladé Poľsko je obdobie v dejinách literatúry a umenia, ktoré sa zhoduje s tvorbou dvoch generácií - spisovateľov narodených v 60. a 70. rokoch 19. storočia. Vzniklo ako reakcia na ideologickú, filozofickú, politickú a umeleckú situáciu na konci storočia, ktorú mladé poľské hnutie vnímalo negatívne.
Dôkazom toho bol pocit všeobecne chápanej krízy hodnôt a filozofických systémov (naturalistickej a materialistickej povahy, ktoré teraz nahradili myšlienky idealistickej, fantastickej, iracionálnej povahy). Vtedajší umelci verili, že západná civilizácia už nemá ľudstvu čo ponúknuť a že svet smeruje k neodvratnej katastrofe.
Na rozšírenú náladu ohrozenia, bezmocnosti a dekadentného postoja mnohých umelcov mal vplyv aj rozpad mašinérie kapitalizmu a monarchie, ktorý bol badateľný v mnohých európskych krajinách - začali sa presadzovať socialistické myšlienky. Predstavitelia Mladého Poľska sa tiež obávali, že konanie imperialistických vládcov štátov sveta môže priviesť civilizáciu na pokraj zániku. To všetko znamenalo, že mladopoľskí umelci nedôverovali - na rozdiel od generácie svojich otcov v období pozitivizmu - starému svetovému poriadku.
Predstavitelia novej éry sa inšpirovali najmä filozofiou Schopenhauera, Nietzscheho a Bergsona (vitalizmus, intuicionizmus) - mysliteľov, ktorí okrem iného hlásali povinnosť či dokonca záväzok univerzálne "prehodnotiť hodnoty". V dielach mladopoľských umelcov možno často pozorovať aj vplyv nemoralizmu a iný pohľad na estetiku, než je ten klasický. V rokoch 1900 - 1905 došlo k umeleckým a filozofickým zmenám. Modernistická vzbura a pesimizmus začali byť druhoradé. Leopold Staff vyhlásil program aktívnej a optimistickej poézie. Obľúbenou sa stala postava svätého Františka z Assisi. Aj medzi najvýraznejšími sa prejavil odklon od náladovosti a zintenzívnenie výrazových prostriedkov.
Hlavnými centrami literárneho a umeleckého života mladého Poľska sa stali Krakov a Ľvov, na význame získalo aj Zakopané (rozvinula sa tzv. tatranská poézia, ktorej autorom bol okrem iných Kazimierz Przerwę-Tetmajer). Na druhej strane Varšava bola ochudobnená o základné kultúrne prvky, keďže situácia v nej bola po januárovom povstaní napätá. Napriek tomu však dokázala do mladopoľského umenia vniesť vynikajúcu prózu (Stefan Żeromski, Władysław Reymont) a priemernú estetiku. Mladé Poľsko bolo obdobím literárneho aktivizmu, predovšetkým básnického, publicistického a výtvarného. Na stránkach typicky mladopoľského časopisu "Chimera" sa objavila Norwidova poézia. Vďaka početným cestám mladopoľských umelcov do najvýznamnejších kultúrnych centier Európy (napr. Viedeň, Paríž, Mníchov) sa poľskej literatúre - ako v žiadnej inej epoche - podarilo "zosynchronizovať" s medzinárodnou tvorbou. Vzrástol aj záujem o literatúru a umenie Orientu (mimochodom, jeden zo spoločných prvkov mladopoľského a romantizmu), ktorý sa prejavil napríklad v prekladoch starovekých hinduistických eposov vrátane Mahábháraty.
Vzorom umelcov Mladého Poľska bol okrem iných ovplyvnený Witold Gombrowicz.

</doc>
<doc id="222994" url="https://sk.wikipedia.org/wiki?curid=222994" title="Mladé Poľsko (hudba)">
Mladé Poľsko (hudba)

Mladé Poľsko bol spolok hudobných skladateľov pôsobiacich na prelome 19. a 20. storočia. Boli nimi napríklad Karol Szymanowski a Grzegorz Fitelberg. Nadväzovali na neoromantizmus.

</doc>
<doc id="222995" url="https://sk.wikipedia.org/wiki?curid=222995" title="The Sweet">
The Sweet

The Sweet (alebo aj Sweet je britská glam rocková skupina, ktorá bola na vrchole popularity v 70.rokoch 20. storočia. Kapela, ktorá pôvodne začínala pod názvom Sweetshop, sa najviac preslávila v zložení: Brian Connolly (spev), Steve Priest (basová gitara), Andy Scott (gitara) a hráč na bicie nástroje, Mick Tucker.
Skupina vznikla v roku 1968. Potom, ako sa jej členovia spojili so skladateľskou dvojicou Nicky Chinn a Mike Chapman, im v roku 1971 produkoval Phil Wainman ich prvý singlový hit, ktorý sa nazýval „Funny Funny“. V rokoch 1971 až 1972 boli Sweet predstaviteľmi žánru bubblegum pop, ktorý preberal vplyvy vtedajšej popovej kapely The Archies, pričom sa medzi ich nahrávkami nachádzali skladby, ktoré mali hardrockový charakter kapely Who doplnený o výrazné využitie vysokých harmonických vokálov. 
Po prvom hite, singli „Funny Funny“, v 70. rokoch mala táto skupina trinásť hitov, ktoré sa dostali do Top 20 britských hudobných rebríčkov. V roku 1973 sa na vrchol tohto rebríčka dostala skladba „Block Buster!“, po nej nasledovali ich tri po sebe nasledujúce hity číslo dva, „Hell Raiser“ (1973), „The Ballroom Blitz“ (1973) a „Teenage Rampage“ (1974). Viac sa skupina k hardrockovému štýlu priklonila v ďalších svojich známych nahrávkach „Turn It Down“ (1974), či „Fox on the Run“ (1975), ktoré boli tiež na druhej pozícii britských rebríčkov. Na vrcholy sa tieto skladby dostali vo vtedajšom Západnom Nemecku a v ďalších európskych krajinách. Úspešní boli v týchto hitparádach aj s nahrávkami „Little Willy“ a „The Ballroom Blitz“. 
Posledným Top 10 hitom kapely bola v roku 1978 skladba „Love Is Like Oxygen“. V nasledujúcom roku od nich odišiel Brian Connolly, zvyšní traja členovia hrali spolu do roku 1981, kedy sa skupina rozpadla. Od polovice 80. rokov Scott, Connolly a Priest, každý v rôznych periódach vystupoval s vlastnou verziou Sweet. V roku 1997 zomrel Connolly, v roku 2002 Tucker. Dvaja zvyšní členovia sú vo svojich verziách kapely stále aktívni: Scottova skupina pochádza zo Spojeného kráľovstva, Priestova má svoj základ v Spojených štátoch.
Začiatky vzniku.
Začiatky skupiny Sweet sa datujú ešte v roku 1965, do čias keď spolu v kluboch vystupovali spevák Ian Gillan a bubeník Mick Tucker v soulovej formácii Wainwright's Gentlemen. Neskôr prešli k zmesi R&amp;B a psychedelickej hudby. V máji 1965 Ian Gillan z tejto skupiny odišiel aby sa spojil s kapelou Episode Six, a aby sa neskôr stal jednou z osobností skupiny Deep Purple. 
Prvé roky.
Gillanovým náhradníkom sa koncom roka 1966 stal Brian Connolly. Tucker a Connolly spolu vystupovali v kapele Wainwright's Gentlemen až do januára roku 1968, kedy spolu založili skupinu, ktorú nazvali „The Sweetshop“. Basgitaristom a spevákom sa stal Steve Priest z miestnej kapely The Army, na gitaru prišiel hrať Tuckerov kamarát Frank Torpey. V tom čase vydala iná britská skupina s názvom „Sweetshop“ svoj singel a tak si kapela skrátila názov na „The Sweet“. V začiatkoch kapely bol ic manažérom Paul Nicholas, ktorý sa neskôr preslávil v muzikáli "Hair". S Nicholasom vtedy spolupracoval producent Phil Wainman. Skupina The Sweet podpísala kontrakt s vydavateľstvom "Fontana", no ich debutový singel s názvom „Slow Motion“ v rebríčkoch hitparád prepadol. Kapele Sweet vydavateľ kontrakt zrušil a zo skupiny odišiel Frank Torpey.
V rokoch 1969 – 1970, už s novým gitaristom Mickom Stewartom, nahrala skupina pre značku "Parlophone" tri single: „Lollipop Man“ (september 1969), „All You'll Ever Get From Me“ (január 1970), a coververziu skladby „Get On The Line“ od Archies. Ani jeden z nich však nedosiahol významnejší úspech. Koncom leta 1970 sa ku skupine pripojil pôvodom Walesan, Andy Scott. Zo všetkých jej členov mal najviac profesionálnych skúseností. Hrával predtým s rôznymi hudobníkmi, napríklad aj v kapele The Scaffold, v ktorej účinkoval aj brat Paula McCartneya, Mike. Ako niekdajší člen skupiny Elastic Band nahral dva single pre Decca Records a nahrával aj ich jediný album "Expansions On Life". 
V tomto období sa The Sweet spojili s bývalým bubeníkom, zároveň aj producentom Philom Wainmanom. Ten sa poznal s vtedy nádejnou skladateľskou dvojicou Nickym Chinnom a Mike Chapmanom. Chinn a Chapman mali k dispozícii nejaké svoje demá, ktoré plánovali ponúknuť prípadným záujemcom z radov hudobníkov. Nahrali spolu skladbu „Funny Funny“, do ktorej naspievali vokály Connolly, Priest a Tucker, na gitare ich sprevádzal Pip Williams, basovú gitaru nahral John Roberts a na bicie hral Wainman. Hotovú nahrávku ponúkli viacerým vydavateľom.
Skupina The Sweet v začiatkoch preberala rôzne hudobné vplyvy, vrátane The Monkees, či bublegumové popové kapely ako boli The Archies, ale ovplyvnila ich aj tvrdšia hudba skupiny The Who. The Sweet sa vyznačovali bohatými vokálnymi harmóniami inšpirovanými The Hollies, sprevádzanými deformovaným zvukom gitár a výraznou rytmickou sekciou. Ich fúzia popu a hardrocku bola ich hudobnou značkou a bola zároveň akýmsi predchodcom hudobného žánru, ktorý sa stal známy pod názvom glam metal.
Za prvý album skupiny The Sweet by sa mohol považovať "Gimme Dat Ding". Tento kompilačný pol-album/ vydalo v decembri 1970 hudobné vydavateľstvo Music for Pleasure. Nahrávky The Sweet boli na jednej jeho strane. Druhá strana albumu bola z produkcie skupiny The Pipkins. Ich skladba „Gimme Dat Ding“ dala albumu názov. Strana skupiny Sweet obsahovala všetky A a B-strany troch singlov, ktoré vydali u Parlophone. Napriek tomu, že je na obale aj Andy Scott, tento gitarista a spevák nenahral na tomto nosiči žiadnu pieseň.
Prvé medzinárodné hity.
V decembri 1970 sa skupina Sweet prvýkrát objavila v televízii. Bolo to v britskej show s názvom "Lift Off" so svojou novou skladbou „Funny Funny“. Po začatí spolupráce s dvojicou Chinn/ Chapman skupina získala manažérsku zmluvu. Ich výkonným producentom sa stal Phil Wainman. Manažérska zmluva im umožnila získať kontrakt s vydavateľstvom RCA Records (v spojených štátoch a v Kanade ich hudobné nosiče vydávali Bell Records, od konca roku 1973 ich zastupovalo hudobné vydavateľstvo Capitol Records).
V marci 1971 sa stala skladba „Funny Funny“ prvým medzinárodným hitom skupiny, keď sa vo viacerých svetových hitparádach dostala do Top 20. Nasledujúci singel „All You'll Ever Get From Me“ (máj 1971) v hitparádach neuspel ale ďalšia skladba „Co-Co“ (jún 1971) sa stala znova veľmi úspešnou, v Spojenom kráľovstve sa dostala na druhú pozíciu. Pieseň „Alexander Graham Bell“, ktorá vyšla v októbri 1971 až taký úspech nemala, v britských rebríčkoch bola na 33. mieste. Tieto nahrávky Hudobné nástroje v týchto singloch nahrali štúdioví hudobníci, skupina The Sweet pri ich výrobe naspievala len vokály.
Prvým oficiálnym kompletným albumom skupiny The Sweet bol "Funny How Sweet Coco Can Be" z konca roka 1971. Na rozdiel od singlov tento album nezaznamenal tak výrazný úspech. Bol zbierkou sladučkých pesničiek („Chop Chop“, „Tom Tom Turnaround“) z dielni Chinn/Chapman a coververzií hitov od iných skupín („Daydream“ od Lovin' Spoonful, či „Reflections“ od The Supremes). Šlo teda skôr komerčný ťah ako o autorskú a hudobnú prezentáciu členov kapely. Hudobníkom sa nepáčilo, že sú prezentovaní ako módna 'bubblegum' kapelka, ich autorské diela vychádzali ako tzv. "B" strany singlov (napr. singel: „Done Me Wrong All Right“/ B strana bola: „Co-Co“), vznikal kontrast v tom že na jednom singli bola preferovaná popová pesnička, s druhou stranou s niekedy až hardrockovým songom, a tak tačalo narastať napätie medzi hudobníkmi a menežmentom. 
Začiatky popularity.
Vo februári 1972 vyšiel skupine The Sweet ďalší úspešný hit „Poppa Joe“, ktorý sa v Spojenom kráľovstve dostal v Top 10 na 11. pozíciu, nasledujúce dva single „Little Willy“ a „Wig-Wam Bam“ to dotiahli v Británii na štvrté miesta. Singel „Little Willy“, sa stal najväčším hitom kapely v USA, potom ako bol po svojej reedícii v roku 1973 v rebríčku "Billboard" Hot 100 Spojených štátov tretí. Napriek určitým vplyvom predošlých nahrávok, spev a gitary v skladbe „Wig-Wam Bam“ mali tvrdší rockovejší štýl. Táto pieseň bola prvou, ktorú na singel nahrali The Sweet sami bez štúdiových hudobníkov. Bola prechodom k zmene hudobného prejavu, ktorý v januári 1973 pokračoval nahrávkou „Block Buster!“, ktorá v britských rebríčkoch vyskočila na prvé miesto, kde sa udržala päť týždňov. Nasledujúci singel „Hell Raiser“, z mája 1973, dosiahol druhé miesto. V júli 1973 vydavateľ Bell v Spojených štátoch vydal debutový hudobný album skupiny, "The Sweet". 
Skupina podporovala vydávanie svojich singlov vystúpeniami v televíznych programoch Spojeného kráľovstva a v Európe, "Top of the Pops" a "Supersonic". Pri jednom vystúpení so skladbou „Block Buster!“ v programe televízie BBC "Top of the Pops" vzbudil Steve Priest pohoršenie za to, že bol oblečený v nacistickej uniforme a rukáv mal „vyzdobený svastikou“. O skupine sa hovorilo na všetkých líniach, negatívna aj pozitívna reklama jej pridávala na atraktívnosti, stúpala jej popularita, nablýskaný imidž sa blyšťal ešte viacej a skupina The Sweet sa stala spolu s hudobníkmi ako boli Gary Glitter, T. Rex, Queen, Suzi Quatro, Wizzard a Slade významnými predstaviteľmi britského glam rocku. 
Formovanie nového imidžu a "Sweet Fanny Adams".
Napriek úspechom, medzi skupinou a manažmentom narastalo napätie. Ich fanúšikovská základňa síce rástla, no The Sweet neboli stotožnení s imidžom bubblegumumovej kapelky. Ich vlastné tvrdšie rockové nahrávky vydávali na B-stranách svojich singlov. Boli v kontraste so sladko ladenými hlavnými, A-stranami, singlových nosičov, ktoré skomponovali Chinn a Chapman. V tomto čase koncertné vystúpenia skupiny The Sweet pozostávali z B-strán singlov a rokenrolových klasík. Vyhýbali sa starším „novinkám“, ako „Funny Funny“ a „Poppa Joe“. Na konci vystúpenia v škótskom meste Kilmarnock v roku 1973 sa udial incident, ktorý sa stal nesmrteľný potom ako inšpiroval skupinu k napísaniu „The Ballroom Blitz“ (vyšiel v septembri 1973). Medzitým mala skupina úspech v hudobných rebríčkoch Spojeného kráľovstva, Dánska, Nemecka, Švédska, ale aj Austrálie. Koncom roku 1973 si skrátili názov z „The Sweet“ na „Sweet“. 
V roku 1974 v skupine Sweet voči spôsobu ovládania ich hudobnej kariéry dvojicou Chinn a Chapman narastal odpor a preto sa rozhodli pokračovať bez nich spolu s Philom Wainmanom. Wainman a technik Peter Coleman potom vyrobili so skupinou hudobný album "Sweet Fanny Adams", ktorý vyšiel v apríli 1974. Úroveň technickej spôsobilosti členov skupiny bola na tomto albume predvedená v hard rockovo ladených skladbách „Sweet FA“ a „Set Me Free“. Kapela sa rozhodla vo svojej tvorbe prikloniť k hardrockovej vlne 70. rokov. Pre nahrávky albumu "Sweet Fanny Adams" sú charakteristické aj vysoké harmonické vokály, ktoré sa stali trendom pokračujúcim aj na nasledujúcich albumoch skupiny. Vydanie tohto albumu nesprevádzali hudobné single. Len v Japonsku, na Novom Zélande a v Austrálii vyšiel bez vedomia jej členov singel „Peppermint Twist/Rebel Rouser“, ktorý sa vyšplhal na vrcholy rebríčkov. "Sweet Fanny Adams" bol najúspešnejší z nekompilačných hudobných albumov kapely, keď sa v rebríčku UK Albums Chart v dostal do Top 40.
Začiatkom roku 1974 sa o skupine Sweet pochvalne vyjadril aj gitarista skupiny The Who, Pete Townshend. Skupina Sweet označovala tvorbu kapely The Who za svoj vzor a po viacero rokov hrávala na svojich koncertných vystúpeniach zmes ich tvorby. Na Townshendove pozvanie navštívila skupina Sweet v júni 1974 koncert skupiny The Who na štadióne The Valley v Londýne.
"Desolation Boulevard".
Druhým albumom, ktorý skupina Sweet v roku 1974 vydala bol nazvaný "Desolation Boulevard". Nachádza sa na ňom aj coververzia piesne „My Generation“ od skupiny The Who. Producentom tohto albumu, ktorý bol nahratý iba za šesť dní bol Mike Chapman, ktorý nahradil práve zosnulého Phila Wainmana. Album mal nespracovaný živo znejúci zvuk. Prvý singel tohto albumu „The Six Teens“ z júla 1974 sa stal Top 10 hitom Holandska, Nemecka a Spojeného kráľovstva. Nasledujúci singel „Turn It Down“ z novembra toho istého roku sa vďaka svojmu textu stal neatraktívnym pre hranie v rádiách a v britských rebríčkoch dosiahol iba 41. pozíciu.
Návraty.
Skupina Sweet si získala svoje postavenie na hudobnej scéne a tak sa vydavateľstvo RCA Records rozhodlo dať v roku 1975 na trh edíciu jej singlov z rokov 1972 – 1973 na kompilácii s názvom "The Sweet Singles Album". Album so skladbami ako „Ballroom Blitz“, „Teenage Rampage“, „Block Buster“ a „Hell Raiser“ sprevádzaný austrálskym koncertným turné mal dobrú predajnosť. Ďalší dvojalbum s názvom "Strung Up" bol tiež kompiláciou A a B skladieb zo singlových nosičov a druhá platňa bola ich prvým koncertným albumom, ktorý skupina Sweet nahrala ešte v roku 1973. Koncom toho istého roku vydal Andy Scott svoj prvý sólový singel „Lady Starlight“. V tomto istom roku skupina nahrala popovejšiu verziu skladby „Fox on the Run“ (pôvodne vyšla v roku 1974 na albume "Desolation Boulevard") a vydala ju v marci 1975 na singli, ktorý sa stal číslom 1 v Nemecku a Austrálii, druhé miesto dosiahol v Spojenom kráľovstve a v Holandsku a v roku 1976 sa dostal na piatu pozíciu rebríčkov v USA. Nasledujúci singel s názvom „Action“, ktorý v Británii dosiahol 15. pozíciu. Vydaním tohto singlu sa na hudobných nosičoch skupiny začal používať jej skrátený názov Sweet (bez „The“).
"Give Us a Wink".
V druhej polovici roku 1975 skupina Sweet nahrávala v nemeckom Mníchove v štúdiách "Musicland Studios" svoj ďalší album s názvom "Give Us a Wink" (vyšiel v marci 1976). Technikom nahrávacieho štúdia bol Reinhold Mack, ktorý neskôr spolupracoval s kapelami ako Electric Light Orchestra a Queen. K albumu bol vydaný singel „The Lies In Your Eyes“, ktorý vo svete, s výnimkou niektorých Európskych krajín a Austrálie, nezaznamenal výraznejší úspech. V Austrálii bol ešte vydaný ďalší singel „4th Of July“, ktorý sa dostal v Nemecku, Holandsku a Austrálii na 10. pozíciu a v Spojenom kráľovstve až na 35. miesto rebríčkov.
V roku 1976 sa skupina Sweet rozhodla dobyť Ameriku. Absolvovala v štátoch viac ako 50 koncertov. Počas vystúpenia v "Civic Center" v Santa Monice 24. marca 1976 si v skladbe „All Right Now“ s nimi zahral aj gitarista skupiny Deep Purple Ritchie Blackmore. Toto vystúpenie bolo súčasťou pocty zosnulému gitaristovi skupiny Free, Paulovi Kossoffovi.
"Off The Record".
Medzi októbrom 1976 až januárom 1977 Sweet nahrávali v štúdiách "Kingsway Recorders" a "Audio International" v Londýne nový materiál pre ich posledný album pre vydavateľstvo RCA, ktorý vyšiel v apríli 1977 pod názvom "Off The Record". Prvým singlom albumu bol „Lost Angels“, po ňom nasledoval „Fever of Love“, ktorý bol skôr zmesou Europopu s hard rockom. Nasledujúci singel „Stairway To The Stars“ bol posledným, ktorý pre skupinu Sweet vydalo vydavateľstvo RCA. Technikom nahrávania tohto albumu bol Louis Austin, ktorý neskôr spolupracoval na debute skupiny Def Leppard s názvom "On Through The Night" z roku 1980. Albumy "Give Us a Wink" a "Off the Record" boli po hudobnej stránke najtvrdšie, aké skupina Sweet vydala a sú označované aj ako prvé glam metalové albumy hudobnej histórie.
"Level Headed".
Ďalší album skupiny Sweet bol nahrávaný pre vydavateľstvo Polydor a vyšiel v roku 1978 pod názvom "Level Headed". Skladba „Love Is Like Oxygen“ z tohto albumu má zvuk podobný hudbe Electric Light Orchestra, a je niekedy tomuto „orchestru“ aj mylne pripisovaná. Táto skladba bola posledným britským, americkým a nemeckým Top 10 hitom. 
Ďalší singel tohto albumu „California Nights“ z mája 1978 dosiahol iba 23. miesto v Nemecku.
Connollyho odchod.
Medzi marcom až májom 1978 mala skupina Sweet veľké turné po USA. Počas tohto obdobia začali byť veľké problémy so správaním a alkoholizmom Briana Connollyho a vo februári 1979 bol po nahrávaní albumu "Cut Above The Rest" oficiálne oznámený jeho odchod zo skupiny. Verejne sa za dôvod jeho odchodu uvádzal záujem Connollyho začať svoju country rockovú sólovú kariéru. 
1981 – prvý rozpad skupiny.
Po Connolyho odchode Sweet vystupovali v trojici, ako speváci sa striedal Scott s Priestom, na klávesy skupinu sprevádzal Gary Moberley. V rokoch 1979 a 1980 skupina nahrala ešte dva ďalšie albumy "Water's Edge" a "Identity Crisis". Posledné vystúpenie skupiny Sweet bolo 20. marca 1981 na univerzite v Glasgowe. Po tomto koncerte sa skupina rozišla.
Sólové projekty Briana Connollyho.
Po odchode od skupiny Sweet Connolly nahral pre vydavateľstvo Polydor v Nemecku dva single: „Take Away The Music“ a „Don't You Know A Lady“. V roku 1980 boli tieto skladby menej významnými hitmi. V roku 1982 nahral Connolly ešte jeden singel s názvom „Hypnotised“.
Sólové projekty Andyho Scotta.
V roku 1983 vyšiel Scottovi singel s názvom „Krugerrands“. Táto skladba bola v rebríčkoch prepadákom okrem Južnej Afriky, kde sa dostala do Top 10. V roku 1984 vydal Andy Scott ešte dve sólové skladby „Let Her Dance“ a „Invisible“, ktorými hudobný trh tiež príliš neoslnil. Jedinou skutočne úspešnou sólovou skladbou bola „Lady Starlight“ z roku 1975.
Nové zloženie skupiny Sweet.
V roku 1985 sa pokúsili Scott s Tuckerom vystupovať ako skupina Sweet s rôznymi novými spevákmi a basgitaristami, z ktorých boli známejší Paul Day (spieval v začiatkoch so skupinou Iron Maiden), alebo aj basgitarista Malcolm McNulty (ktorý je teraz spevákom inej slávnej glam rockovej skupiny Slade). Na plánované austrálske turné pozvali aj Priesta, no ten toto pozvanie na poslednú chvíľu odmietol. V roku 1988 s nimi hral a spieval basgitarista Jeff Brown a v roku 1991 zo zdravotných dôvodov odišiel Tucker a nechal tak ako Scotta jediného z pôvodnej zostavy. Po tomto odchode sa skupina premenovala na 'Andy Scott's Sweet', s ktorou v rozličných obsadeniach vystupuje až dodnes. 
Takisto aj Connoly v čase, keď mu to jeho zdravotný stav dovoľoval vystupoval so svojou reinkarnáciou kapely s názvami 'New Sweet' alebo aj 'Brian Connolly's Sweet', ktorá hrala hity a coververzie skupiny The Sweet.
Posledné spojenie pôvodnej skupiny Sweet.
Prvýkrát sa všetci štyria: Connolly, Scott, Priest, a Tucker stretli v nahrávacom štúdiu až po deviatich rokoch v roku 1988. Bolo to v Los Angeles, kde nahrali nové verzie skladieb „Action“ a „Ballroom Blitz“.
V roku 1990 sa títo štyria spolu podieľali na nakrúcaní hudobného dokumentárneho filmu s názvom "Sweet's Ballroom Blitz". Tento britský projekt štúdia Tower Records, Londýn, bol kombináciou záberov z televíznych vystúpení v 70. rokoch a súčasných interview s protagonistami, ktorí sa podieľali na histórii skupiny Sweet. 
Brian Francis [McManus] Connolly zomrel ako 51 ročný 9. februára 1997. Príčinou jeho smrti bolo zlyhanie pečene a opakované zlyhania srdca, ktoré boli dôsledkom jeho notorického alkoholizmu. Po pohrebnej ceremónii v Most Holy Name Roman Catholic Church at Old Mill Lane, Denham, Buckinghamshire bol spopolnený a jeho popol bol jeho dospelými dcérami Nicola a Michelle rozptýlený nad vodu. Zostala po ňom ešte jeho bývalá manželka Marilyn, a dvojročný syn Brian Junior, ktorú mal so svojou priateľkou Jean.
Michael Thomas (Mick) Tucker zomrel 14. februára 2002 (ako 54 ročný) vo Welwyn Garden City, Hertfordshire na leukémiu. Pohreb mal 25. februára 2002. Je pochovaný v hrobe bez mena na cintoríne v Chorleywood House. Hrob je označený spiacim anjelom. V blízkosti hrobu je drevená lavička s mosadznou pamätnou tabuľou s venovaním Mickovi od jeho fanúšikov.. Zostala po ňom vdova Jan, a dcéra Ayston z jeho prvého manželstva s Pauline (†1979).
Súčasný Sweet.
V súčasnosti (r. 2008) existujú dve verzie skupiny Sweet. Skupina Sweet Andyho Scotta, ktorá v roku 2008 absolvuje turné so skupinami The Rubettes &amp; Showaddywaddy a „nová“ skupina Sweet Steveho Priesta, ktorá má plán vystúpiť v USA a v Kanade.
Andy Scott vo februári 2006 produkoval nový album Suzi Quatro "Back To The Drive" a jeho AS Sweet nahral v roku 2002 album "Sweetlife". V októbri 2006 Scott uskutočnil koncertné vystúpenie svojej skupiny. Výťažok z tohto koncertu venoval futbalovému mužstvu z jeho rodného mesta, ktoré malo finančné ťažkosti.
Od 26. apríla do 13. mája 2007 skupina AS Sweet (Sweet Andyho Scotta) hrala v Nemecku, Belgicku, Rakúsku a v Taliansku. Hrala skladby z ich albumu "Sweet Fanny Adams" a niektoré známe hity skupiny Sweet.
Priest sa so svojou rodinou zdržiava v Los Angeles, v Kalifornii. Vydal autobiografickú knihu spomienok na svoje účinkovanie v skupine Sweet s názvom "Are You Ready Steve?" a v roku 2006 mu vyšiel kompaktný disk "Priest's Precious Poems" na ktorom je zhrnuté jeho súčasné dielo.
Coververzie.
Niektoré známe coververzie skladieb skupiny Sweet:

</doc>
<doc id="222996" url="https://sk.wikipedia.org/wiki?curid=222996" title="Lewis Hamilton">
Lewis Hamilton

Sir Lewis Carl Davidson Hamilton (* 7. január 1985, Stevenage, Hertfordshire, Spojené kráľovstvo) je britský pilot Formuly 1. V súčasnosti súťaží za Scuderia Ferrari. Do roku 2024 jazdil za Mercedes-AMG Petronas, a predtým pôsobil v sezónach 2007 až 2012 v McLarene. Získal sedem titulov majstra sveta a je držiteľom viacerých rekordov, vrátane najväčšieho počtu víťazstiev (105), pole positions (104) a pódiových umiestnení (202).
Hamilton sa narodil a vyrastal v anglickom mestečku Stevenage v Hertfordshire. V roku 1998 bol podpísaný do programu mladých jazdcov McLarenu a v roku 2007 s týmto tímom začal jazdiť vo Formule 1, čím sa stal prvým pilotom tmavej pleti. V tejto sezóne vytvoril viaceré rekordy a skončil na druhom mieste v boji o majstra sveta len bod za Kimim Räikkönenom. V nasledujúcej sezóne získal svoj prvý titul dramatickým spôsobom – urobil zásadný predbiehací manéver v poslednej zákrute posledných pretekoch sezóny – a stal sa vtedy najmladším majstrom sveta Formuly 1 v histórii. Po ďalších štyroch rokoch pôsobenia v McLarene v roku 2013 podpísal zmluvu s Mercedesom.
Zmenami v predpisoch pre rok 2014, ktoré nariadili používanie turbo-hybridných motorov, začala pre Hamiltona aj jeho tím veľmi úspešná éra, počas ktorej získal ďalších šesť titulov majstra sveta. V sezónach 2014 a 2015 vyhral počas intenzívneho súperenia s tímovým kolegom Nicom Rosbergom, čím sa vyrovnal svojmu hrdinovi Ayrtonovi Sennovi v počte titulov. Po odchode Rosberga sa stal Sebastian Vettel z Ferrari jeho najbližším súperom v dvoch intenzívnych bitkách o šampionát v sezónach 2017 a 2018. Hamilton dobehol bodové straty a opäť získal dva po sebe nasledujúce tituly. V rokoch 2019 a 2020 vyhral svoj šiesty a siedmy titul, čím vyrovnal Schumacherov rekord.
Hamiltonovi sa pripisuje zásluha apelovaním na širšie publikum mimo tohto športu, čiastočne kvôli jeho verejnému životu, environmentálnemu a sociálnemu aktivizmu a tiež počinom v hudbe a móde. Stal sa tiež popredným obhajcom podpory aktivizmu v boji proti rasizmu a pri presadzovaní väčšej rozmanitosti v motoršporte. Hamilton bol v roku 2020 uvedený v časopise "Time" ako jeden zo 100 najvplyvnejších ľudí sveta a na Nový rok 2021 bol pasovaný za rytiera, kedy dostal titul Sir.
Osobný život.
Hamilton sa narodil 7. januára v Stevenage a bol pomenovaný po Americkom šprintérovi Carlovi Lewisovi.8.11.2022 získal čestné Brazilské občianstvo "Je to pre mňa veľká česť získať tento titul. Teraz môžem konečne povedať, že som jeden z vás. Milujem Brazíliu a vždy som ju miloval. Chcem venovať toto ocenenie môjmu hrdinovi Ayrtonovi Sennovi," povedal Hamilton počas slávnostného ceremoniálu v sídle brazílskeho parlamentu.
Hamilton je katolík; hovorí, že sa pravidelne modlí a riadi sa vierou. Hamilton verí, že pri pretekoch vo Formule 1 nad ním spočíva „božia ruka“. Hamilton je tiež zástancom práv LGBT a ostro kritizoval maďarskú vládu pred Veľkou cenou Maďarska v roku 2021, pričom pred touto Veľkou cenou tiež odvolával sa na „desivé“ saudskoarabské zákony LGBT.
14. marca 2022 Hamilton prezradil, že je v procese legálnej zmeny svojho mena tak, aby obsahovalo rodné meno jeho matky Larbalestier ako stredné meno.
9. júna 2022 sa Hamilton stal čestným občanom Brazílie po tom, čo brazílska poslanecká snemovňa schválila návrh politika André Figueireda.

</doc>
<doc id="223013" url="https://sk.wikipedia.org/wiki?curid=223013" title="Piotr Rubik">
Piotr Rubik

Piotr Andrzej Rubik (* 3. september 1968 vo Varšave) je poľský skladateľ symfonickej populárnej hudby pre orchester, film a divadlo.
Vyštudoval konzervatórium a neskôr hudobnú akadémiu Fryderyka Chopina vo Varšave. Neskôr sa stal členom svetoznámeho orchestra Jeunesses Musicales International (JMI). Študoval kompozíciu filmovej hudby v Siene (Taliansko) pod vedením Ennia Morriconeho.
Jeho najvýznamnejším dielom je oratórium "Tu es Petrus" (z latinčiny: Ty si Peter) venovaný Jánovi Pavlovi II. Tvorí druhú z troch častí súborného diela "Tryptyk Świętokrzyski" (triptych sv. Kríža). Prvá časť diela je oratórium "Świętokrzyska Golgota" (golgota sv. Kríža) a tretia časť je oratórium "Psałterz Wrześniowy" (septembrový žaltár).

</doc>
<doc id="223014" url="https://sk.wikipedia.org/wiki?curid=223014" title="Sveaborg">
Sveaborg



</doc>
<doc id="223015" url="https://sk.wikipedia.org/wiki?curid=223015" title="Viapori">
Viapori



</doc>
<doc id="223020" url="https://sk.wikipedia.org/wiki?curid=223020" title="Kuko">
Kuko

Kuko môže byť:

</doc>
<doc id="223021" url="https://sk.wikipedia.org/wiki?curid=223021" title="Bayerov objekt">
Bayerov objekt



</doc>
<doc id="223022" url="https://sk.wikipedia.org/wiki?curid=223022" title="Flamsteedov objekt">
Flamsteedov objekt



</doc>
<doc id="223023" url="https://sk.wikipedia.org/wiki?curid=223023" title="Rubik (priezvisko)">
Rubik (priezvisko)

Rubik je priezvisko. Jeho najznámejším nositeľom je maďarský vynálezca Ernő Rubik (* 1947), autor Rubikovej kocky, ktorého otec, letecký koštruktér Ernő Rubik starší (1910– 1997) sa narodil v Piešťanoch. V dávnej slovenčine výraz "rubík" označoval kolík alebo tyčku (najmä na zapchatie úst).
V súčasnosti je však toto priezvisko na Slovensku veľmi zriedkavé, vyskytuje sa len v obci Sľažany (okres Zlaté Moravce), rovnako ako priezvisko Rubík.
Známi nositelia.
Pozri v článku Rubik.

</doc>
<doc id="223024" url="https://sk.wikipedia.org/wiki?curid=223024" title="Erno Rubik">
Erno Rubik



</doc>
<doc id="223025" url="https://sk.wikipedia.org/wiki?curid=223025" title="Ernö Rubik">
Ernö Rubik



</doc>
<doc id="223026" url="https://sk.wikipedia.org/wiki?curid=223026" title="Rubik">
Rubik

Rubik môže byť:

</doc>
<doc id="223027" url="https://sk.wikipedia.org/wiki?curid=223027" title="Rubiková">
Rubiková



</doc>
<doc id="223028" url="https://sk.wikipedia.org/wiki?curid=223028" title="Kozol (Malá Fatra)">
Kozol (Malá Fatra)

Kozol () je výrazný a z väčšej časti zalesnený vrch v pohorí Malá Fatra. Nachádza sa v západnej časti Martinských holí nad Medzihorskou dolinou. Samotný vrch a jeho okolie bolo miestom bojov počas SNP. 
Vrchol Kozla je známy estetickými a hodnotnými skalnými útvarmi v svojom bočnom hrebeni – v južnom až juhozápadnom smere. Vrch vybieha z hlavného hrebeňa v úseku Veľká lúka – Minčol. Na vrchole Kozol sa vyskytujú vzácne druhy živočíchov a rastlín. Mnohé z nich patria k chráneným druhom a niektoré sú chránené aj medzinárodnými dohovormi o ochrane prírody (CITES). 
Zo zveri tu žije: Medveď hnedý ("Ursus arctos"), Jeleň obyčajný ("Cervus elaphus"), Srnec lesný ("Capreolus capreolus"), Diviak lesný ("Sus scrofa"), Vlk dravý ("Canis lupus"), Rys ostrovid ("Lynx lynx") a iné vzácne živočíchy. 
Kresťanské hodnoty tunajších obyvateľov sú zvýraznené množstvom kresťanských symbolov - krížov s Ježišom postavený neďaleko asfaltovej prístupovej cesty. V útrobách hory sa nachádza socha Panny Márie umiestnenej v skalnom útvare. 
Národná prírodná rezervácia.
Cenná je i relatívne dobre zachovaná a nedotknutá príroda Kozla, a preto jeho okolie i samotný vrch () je vyhlásený od roku 1993 národnou prírodnou rezerváciou. Najcennejšou časťou územia sú vápencové bučiny a skalnaté útvary vo vyšších polohách vrcholu Kozla.
Letecká nehoda.
Pri cvičnom lete narazilo 23. septembra 1974 do západného svahu Kozla vojenské lietadlo MiG-21 (ev. č. 1004), pilotované majorom Karlom Doleželom (* 1940). Bol pilotom I. triedy v 2. letke 1. leteckého školného pluku v Přerove, odkiaľ letel ponad Bytču k Martinu. Navigačný let v malej výške napriek zlým podmienkam neprerušil a po vletení do oblakov narazil vo výške pri rýchlosti okolo 800 km/h do vrchu Kozol. Vzhľadom na prízemnú hladinu letu nebol let monitorovaný radarmi a bolo obtiažne nezvestný stroj nájsť. Nasadených bolo množstvo techniky a 1265 príslušníkov armády, verejnej bezpečnosti, no i civilistov. Vrak objavil až 26. septembra poľovník, ktorý v lokalite poľoval na zver a ďalekohľadom zbadal lesklé trosky Migu. Miesto lokalizoval z vrtuľníka a záchranný tím našiel miesto tragédie. 
Lietadlo vytvorilo krátky priesek a následný kráter s priemerom asi 7 metrov, pričom trosky ležali v okolí stoviek metrov. Motor lietadla sa odrazil od podložia a preletel v smere letu cez neďaleký hrebeň na opačnej strane vrchu.
Prístup.
Na vrchol nevedú značené trasy a najľahší prístup je z obcí Kunerad, Stránske, Poluvsie a Turie. 

</doc>
<doc id="223029" url="https://sk.wikipedia.org/wiki?curid=223029" title="Pchinjin">
Pchinjin



</doc>
<doc id="223030" url="https://sk.wikipedia.org/wiki?curid=223030" title="Gerhard Ertl">
Gerhard Ertl

Gerhard Ertl (* 10. október 1936, Stuttgart, Nemecko) je nemecký fyzik a emeritný profesor na univerzite v Berlíne.
V roku 2007 získal Nobelovu cenu za chémiu za sériu kľúčových poznatkov o chemických procesoch na povrchoch tuhých látok, najmä rozhraní plyn-tuhá látka. V roku 1998 získal Wolfovu cenu za chémiu.
V roku 2009 získal čestný doktorát Univerzity Komenského.

</doc>
<doc id="223031" url="https://sk.wikipedia.org/wiki?curid=223031" title="Bytčiansky hrad">
Bytčiansky hrad



</doc>
<doc id="223032" url="https://sk.wikipedia.org/wiki?curid=223032" title="Jean-Baptiste Mathey">
Jean-Baptiste Mathey

Jean-Baptiste Mathey (tiež Jan Baptista Mathey alebo Gianni Battista Mathey) (* 1630, Dijon, Francúzsko – † 1696, Paríž) bol francúzsky barokový architekt a maliar, pôsobiaci v Čechách na konci 17. storočia. Architektonicky predznamenáva príchod vrcholného baroka, ktoré v Čechách reprezentujú najmä architekti Jan Blažej Santini-Aichel, Kryštof Dientzenhofer a Giovanni Battista Alliprandi.
Vzdelanie.
Vyučil sa za maliara, ale dnes nepoznáme ani jedno jeho maliarske dielo. Nepochybne strávil určitý čas v Ríme, ktorý bol vtedy najväčším umeleckým centrom Európy. Matheyova tvorba totiž nevykazuje žiadne výrazné vplyvy vtedajšej francúzskej architektúry, ale úplne jednoznačne je v nej cítiť vplyv talianskej, a to konkrétne rímskej architektúry. Dodnes nie je celkom jasné, ako a kde sa naučil projektovať, ale podľa jednej hypotézy zrejme pracoval v niektorom rímskom architektonickom ateliéri ako kreslič. To by mu naozaj dávalo skvelú možnosť spoznať priamo pri zdroji nielen vtedy najmodernejšie architektonické projekty, ale dokonca i tie nerealizované. Toto štúdium Mathey po príchode do Čiech v roku 1675 (ešte stále ako maliar) veľmi dobre zúročil. Väčšina jeho realizácií bola pochopiteľne vykonaná pre arcibiskupa Jána Bedřicha z Valdštejna, s ktorým prišiel do Čiech, a taktiež pre šľachticov a cirkevné rády, ktoré boli s arcibiskupom spriaznené, ale podieľal sa aj na stavbe Pražského hradu.
Tvorba.
Kostol svätého Františka Serafínskeho.
Jeho prvou a hneď najlepšou realizáciou bol pražský krížovnícky kostol sv. Františka z Assisi pri Karlovom moste. V tejto zdanlivo jednoduchej stavbe Mathey preukázal perfektné znalosti vtedajšej rímskej architektúry. Prevýšený centrálny kostol s kopulou umiestnenou na základni, tvorenej mohutnou hmotou lode s konkávne vyrezanými rohmi, a perfektne vyrobenou dórskou tesanou kamennou fasádou by bol veľmi kvalitným dielom i v samotnom Ríme. V Prahe však taký kostol nepochybne pôsobil ako úplné zjavenie. Je tiež známe, že už Matheyovi súčasníci si nechávali obkresľovať plány tejto mimoriadnej stavby. 
Arcibiskupský palác.
Mathey tiež projektoval prestavbu arcibiskupského paláca v Prahe na Hradčanoch. I tu preukázal suverénne znalosti rímskej architektúry. Pre strednú časť paláca vytvoril o poschodie vyšší výhľadový pavilón, čo bolo v Prahe úplné novum. Priečelie paláca bolo riešené prísne osovo, opäť s perfektne zvládnutým tvaroslovím prevedeným v štuke a s kamenným portálom a nad ním umiestneným balkónom.
Toskánsky palác.
Podobné charakteristiky, tu však dokonca v „zdvojenom“ prevedení, vykazuje tiež neďaleký, kedysi "Trčkovský", neskôr Toskánsky palác. Táto rozmerná budova s dvojitým vjazdmi a nad nimi umiestnenými výhľadovými pavilónmi a terasou ozdobenou sochami predstavujúcimi antických bohov medzi nimi, ktorá dodnes dominuje hornej polovici Hradčanskému námestiu, opäť jasne dokladá Matheyovo architektonické majstrovstvo. 
Letohrádok Troja.
Ďalšou veľmi významnou realizáciou je letohrádok Troja. Táto stavba predstavuje klasickú rímsku villu suburbanu (prímestskú vilu). Nebola určená k trvalému obývaniu, ale len k usporiadaniu slávností, hostín a koncertov. Preto tiež dostala rozsiahlu záhradu, oboru, vinice a ďalšie nutnosti. Architektonicky sa tu opäť stretávame s veľmi precízne skomponovanou stavbou, ktorej centrom je veľká sála. Tá (podobne ako výhľadové pavilóny u vyššie spomenutých stavieb) o výšku jedného poschodia prevyšuje zvyšok stavby. Po stranách sály sú pripojené nižšie bočné krídla, obsahujúce salóny, na ktoré v pravom uhle nadväzujú ešte krátke krídla, tvoriace pred záhradným priečelím pomerne intímny priestor. Okrem veľkej sály ovláda siluetu vily ešte dvojica rovnako vysokých schodišťových veží, ktoré však opäť slúžili nielen ku komunikácii, ale tiež k výhľadu. Veľká sála je potom prístupná naozaj pompéznym dvojitým schodiskom, ozdobeným sochami Georga a Paula Hermannovcov z Drážďan.
S zámkom Troja je spojený ešte jeden pozoruhodný detail, ktorým je písomne doložená účasť Kryštofa Dientzenhofera na výstavbe zámku. Nález tohoto dokladu viedol k predpokladu, že Mathey v skutočnosti nie je autorom zámku, ale že je ním Kryštof Dientzenhofer. Tento záver je však chybný, ale dobre nám ukazuje vtedajšiu architektonickú prax. Dientzenhofer totiž nebol len architektom, ale tiež majiteľom stavebnej firmy. Ako taký pochopiteľne tiež staval i cudzie projekty. Mathey navyše síce mohol projektovať, ale nesmel (rovnako ako neskôr Santini) svoje stavby aj stavať, pretože nebol vyučeným staviteľom, ale disponoval len potvrdením o maliarskom vyučení, ktoré predstaviteľom pražského staviteľského cechu pochopiteľne nestačilo.
Jean-Baptiste Mathey a Jan Blažej Santini-Aichel.
Po Matheyovej smrti prebral a dokončil mnohé Matheyove objednávky Jan Blažej Santini-Aichel. Dôvodom môže byť to, že u Matheya pracoval jeho otec. Pravdepodobné je však i to, že sa Santini vyučil práve u Matheya. Bezpečne totiž vieme, že Santini nebol vyučený u príslušníka staviteľského cechu. Navyše i Santini pracoval s rímskym architektonickým tvaroslovím s rovnakou istotou, ako predtým Mathey. Santini navyše preberá i okruh stavebníkov a vo svojom diele na Matheya nadväzuje. Ako už bolo povedané, majú títo architekti spoločné i to, že ani jeden z nich nebol architektom vyučeným podľa cechových regulí.

</doc>
<doc id="223033" url="https://sk.wikipedia.org/wiki?curid=223033" title="Carlo Maderno">
Carlo Maderno

Carlo Maderno (* 1556, Capolago, Staré sprisahanectvo – † 30. január 1629, Rím, Pápežský štát) bol taliansko-švajčiarsky (niekedy uvádzaný ako lombardský) architekt, ktorý je považovaný za jedného zo zakladateľov barokovej architektúry. Jeho priečelia kostolov Santa Susanna, Bazilika svätého Petra a Sant'Andrea della Valle boli kľúčovo dôležité pre vývoj talianskeho baroka.
Život a dielo.
Maderno začal svoju kariéru v mramorových lomoch. V roku 1588 sa so svojimi štyrmi bratmi presťahoval do Ríma, kde sa stali spolupracovníkmi svojho strýka Domenica Fontanu. Spočiatku pracoval ako tesár mramoru. Jeho prvým samostatným dielom bola v roku 1596 úplne suverénne a vyzreté priečelie pre kostol Santa Susanna (1597 - 1603); bolo to jedno z prvých barokových priečelí, rušiace manieristické zvyklosti. Stavba má dynamický rytmus stĺpov a pilastrov s vystupujúcou centrálnou loďou.
Priečelie kostola Santa Susanna vzbudilo pozornosť pápeža Pavla V., ktorý Maderna v roku 1603 vymenoval za hlavného architekta baziliky sv. Petra. Maderno bol poverený zmenou Michelangelových plánov baziliky a dodaním návrhov pre rozšírenú loď s palácovým priečelím. Priečelie, dokončené v roku 1612, je postavené s balkónom (pre pápežské žehnanie) nad centrálnou bránou. Toto ďalšie rozšírenie baziliky (ktorá z Michelangelovho pôdorysu gréckeho kríža prešla na súčasný latinský kríž) býva kritizované, pretože prekáža pohľadu na dóm z námestia, často ignorujúce fakt, že prístupová cesta bola postavená v modernej dobe. Maderno nemal pri návrhu tejto stavby toľko voľnosti ako u ostatných projektov.
Väčšina Madernovej práce boli prestavby už existujúcich budov. Jedinou stavbou, ktorú navrhol a bola postavená pod jeho dozorom, je Santa Maria della Vittoria (1608 - 1620), kde jeho prácu často zatieňuje Berniniho kaplnka Cornaro a súsošie "Videnie sv. Terézie". Dokonca Madernove majstrovské dielo, kostol Sant'Andrea della Valle, nie je pôvodne jeho. Navrhol priečelie a kupolu, druhú najväčšiu v Ríme. Kostol sám bol navrhnutý Giuseppe Francesco Grimaldim a Giacomom della Portom v roku 1540. V dobe Madernovej smrti bola postavená len polovica priečelia; dielo dokončil podľa pôvodných návrhov Carlo Fontana. 
Medzi jeho ďalšie práce patria rímske kostoly Gesù e Maria, San Giacomo degli Incurabili a San Giovanni dei Fiorentini (kde je pochovaný). Pracoval tiež v Kvirinálskom paláci, pápežskom paláci v Castel Gandolfo a paláci Barberini. Podieľal sa tiež na návrhoch pre kaplnku sv. Vavrinca v kostole San Paolo fuori le Mura a kaplnku Caetani v kostole Santa Pudenziana.

</doc>
<doc id="223034" url="https://sk.wikipedia.org/wiki?curid=223034" title="Guarino Guarini">
Guarino Guarini

Camillo-Guarino Guarini (* 7. január 1624, Modena, Taliansko – † 6. marec 1683, Miláno) bol taliansky matematik, filozof a architekt neskorého baroka, pôsobiaci nielen v Turíne, ale aj v ďalších krajinách Európy, ako sú Sicília, Francúzsko a Portugalsko. 
Guarini vytváral stavby so zložitými pôdorysmi, svoje stavby modeloval veľmi dynamicky. Známym dielom je "San Lorenzo" v Turíne a kaplnka "San Sindone" pri Turínskom chráme.

</doc>
<doc id="223035" url="https://sk.wikipedia.org/wiki?curid=223035" title="Étienne Martellange">
Étienne Martellange

Étienne Martellange (* 22. september 1569, Lyon, Francúzsko – † 3. október 1641, Paríž) bol francúzsky barokový architekt. Jeho kresby sú uložené v Bibliothèque nationale de France.

</doc>
<doc id="223048" url="https://sk.wikipedia.org/wiki?curid=223048" title="Spišsko-gemerské rudohorie">
Spišsko-gemerské rudohorie



</doc>
<doc id="223052" url="https://sk.wikipedia.org/wiki?curid=223052" title="Majstrovstvá Slovenska mládeže v bridži">
Majstrovstvá Slovenska mládeže v bridži

Majstrovstvá Slovenska mládeže v bridži sa prvýkrát konali v roku 2008.
2008.
V roku 2008 sa majstrovstvá konali na Duchonke 16.5.-18.5. 
Súťaž družstiev.
Súťaže družstiev sa zúčastnilo 12 družstiev, hráči boli zo štyroch krajín. Prvých sedem kôl sa hralo švajčiarskym systémom. Prvý štyria hrali potom KO systémom, ostatní ďalej hrali švajčiar.
Súťaž párov.
Súťaže sa zúčastnilo 30 párov zo štyroch štátov, v súťaži mohli štartovať i hráči kategórie open bez nároku na ceny.

</doc>
<doc id="223053" url="https://sk.wikipedia.org/wiki?curid=223053" title="Švajčiarsky systém">
Švajčiarsky systém

Švajčiarsky systém je spôsob organizácie športových súťaží používaný väčšinou v mentálnych športoch. 
Používa sa, keď je naplánovaný výrazne menší počet kôl, než je počet účastníkov. Základnou ideou systému je, že v každom kole hrajú proti sebe súťažné jednotky, ktoré majú približne rovnaký počet bodov.
V jednotlivých športových disiplínach má systém svoje špecifiká. Podrobnosti v článkoch:

</doc>
<doc id="223054" url="https://sk.wikipedia.org/wiki?curid=223054" title="VIA Rail Canada">
VIA Rail Canada

VIA Rail Canada (označovaná aj ako VIA Rail a VIA) je nezávislou kráľovskou spoločnosťou, ktorá zaisťuje medzimestskú železničnú prepravu cestujúcich v Kanade.
VIA Rail prevádzkuje 480 vlakových súprav v ôsmich kanadských provinciách (s výnimkou Newfoundlandu a Labradoru a Ostrova princa Eduarda) na sieti železníc dlhej 14 000 km, tiahnucej sa od Atlantiku až k Tichému oceánu a od Veľkých jazier k Hudsonovmu zálivu.
Spoločnosť prepraví ročne približne štyri milióny cestujúcich. Najväčšiu hustotu premávky má medzi mestami Windsor v Ontáriu a Quebec City v Quebecu na koridore "Quebec City-Windsor Corridor", známom ako "The Corridor".

</doc>
<doc id="223055" url="https://sk.wikipedia.org/wiki?curid=223055" title="Švajčiar">
Švajčiar

Švajčiar môže byť

</doc>
<doc id="223058" url="https://sk.wikipedia.org/wiki?curid=223058" title="Friedrich Sustris">
Friedrich Sustris

Friedrich Sustris (* asi 1540, Taliansko – † 1599, Mníchov) bol nemecko-holandský barokový maliar , dizajnér a architekt; syn umelca Lamberta Sustrisa, ktorý pôsobil najmä v Taliansku. 
Vyučil sa u svojho otca Lamberta Sustrisa v Benátkach a Padove. V rokoch 1563 – 1567 sa učil u Giorgia Vasariho vo Florencii po tom, ako sa v roku 1560 vrátil z pobytu v Ríme. Jeho prvým šéfom bol Hans Fugger, ktorý si objednal dekoráciu svojho sídla v Benátkach. Od roku 1573 pokračoval Sustris v práci pre Viliama V. v Landshute, a neskôr sa stal vedúcim architektom na bavorskom kráľovskom dvore, keď Viliam v roku 1579 nastúpil na trón.

</doc>
<doc id="223064" url="https://sk.wikipedia.org/wiki?curid=223064" title="Bartłomiej Nataniel Wąsowski">
Bartłomiej Nataniel Wąsowski

Bartłomiej Nataniel Wąsowski (* 24. august 1617, Wielkopolska, Poľsko – † 4. október 1687, Poznaň, Poľsko) bol poľský dramatik, architekt a jezuita.
 

</doc>
<doc id="223065" url="https://sk.wikipedia.org/wiki?curid=223065" title="Lev Diakon">
Lev Diakon

Lev Diakon (, lat. "Leo Diaconus"; * 950, Kaloe, Malá Ázia † okolo 1000, Malá Ázia) bol byzantský spisovateľ, historik a šľachtic.
Vzdelanie Diakon získal v hlavnom meste Byzantskej ríše, Konštantínopole, kde sa aj stal palácovým diakonom. Vďaka svojej dobrej vzdelanosti v oblasti života šľachty a vtedajšej politiky sa stal vyhľadávaným zdrojom pre interpretáciu dejín Byzantskej ríše, Bulharska a Kyjevskej Rusi. V roku 986 sprevádzal cisára Bazila II. na jeho výprave proti Bulharom. Známa mu je však aj ranejšia výprava kniežaťa Sviatoslava I. Igoreviča do Bulharska.
Dielo.
Desaťdielne dielo popisuje byzantské dejiny v rokoch 959 až 976, t.j. obdobie vlád Romana II. a maloázijských aristokratov Nikefora II. Fóku a Jána I. Tzimiska, s ktorými v diele značne sympatizuje a ktorých heroizuje. Zemepisné a etnografické údaje sú uňho antikvariátne, t. j. používa staré označenia národov a krajín (Huni, Skýti, Troglodyti a pod.). Dielo sa zachovalo v odpise z 12. storočia.
Chvála na cisára Bazila II., býva pripisovaná Levovi Diakonovi, čo je však málo pravdepodobné, pretože vo svojom diele Lev Bazila II. spomína skôr negatívne.

</doc>
<doc id="223066" url="https://sk.wikipedia.org/wiki?curid=223066" title="Vesel (priezvisko)">
Vesel (priezvisko)

Vesel je slovenské priezvisko, rozšírené predovšetkým v meste Banská Bystrica. V Česku sa vôbec nevyskytuje.
Známi nositelia.
Pozri v článku Vesel.

</doc>
<doc id="223067" url="https://sk.wikipedia.org/wiki?curid=223067" title="Nani">
Nani

Nani môže byť:

</doc>
<doc id="223068" url="https://sk.wikipedia.org/wiki?curid=223068" title="Vladimir Vermezovič">
Vladimir Vermezovič



</doc>
<doc id="223078" url="https://sk.wikipedia.org/wiki?curid=223078" title="Ján Vesel (rozlišovacia stránka)">
Ján Vesel (rozlišovacia stránka)

Ján Vesel môže byť:

</doc>
<doc id="223084" url="https://sk.wikipedia.org/wiki?curid=223084" title="Kornélia Barányová">
Kornélia Barányová



</doc>
<doc id="223085" url="https://sk.wikipedia.org/wiki?curid=223085" title="Obdobie Jari a jesene">
Obdobie Jari a jesene



</doc>
<doc id="223088" url="https://sk.wikipedia.org/wiki?curid=223088" title="Zora Veselová">
Zora Veselová



</doc>
<doc id="223089" url="https://sk.wikipedia.org/wiki?curid=223089" title="Charenton-le-Pont (mesto)">
Charenton-le-Pont (mesto)

Charenton-le-Pont je je francúzske mesto v juhovýchodnej časti metropolitnej oblasti Paríža v departemente Val-de-Marne v regióne Île-de-France. Od centra Paríža je vzdialené .
Geografia.
Susedné obce: Alfortville, Ivry-sur-Seine, Maisons-Alfort, Paríž a Saint-Maurice.

</doc>
<doc id="223096" url="https://sk.wikipedia.org/wiki?curid=223096" title="Jean de la Vallée">
Jean de la Vallée

Jean de la Vallée (* 1620 – † 12. marec, 1696, Štokholm, Švédsko) bol barokový architekt francúzskeho pôvodu, ktorý žil a pracoval vo Švédsku.
Narodil sa v rodine Simona de la Vallée, ktorý bol v roku 1642 zabitý švédskym šľachticom. Jeho otec začal plánovať Dom rytierov v Štokholme, a v roku 1660 ho dokončil jeho syn Jean. Nebolo to však jeho prvé dielo – už predtým naplánoval dva hlavné kostoly v centre Štokholmu  – kostol sv. Kataríny v roku 1656 a kostol Hedvigy Eleonóry v roku 1658. Pracoval taktiež na objednávkach mnohých šľachticov. Vytvoril hrad Karlberg, hrad Skokloster, palác Bonde (v súčasnosti sídlo Najvyššieho súdu) a prebudoval palác Wrangelovcov (oba sa nachádzajú v centre Štokholmu). V roku 1680 získal titul „kráľovský a mestský architekt“ a v roku 1692 bol pasovaný za rytiera.

</doc>
<doc id="223101" url="https://sk.wikipedia.org/wiki?curid=223101" title="Niagara (rozlišovacia stránka)">
Niagara (rozlišovacia stránka)

Niagara môže byť:

</doc>
<doc id="223109" url="https://sk.wikipedia.org/wiki?curid=223109" title="SPARC">
SPARC

SPARC (Scalable Processor ARChitecture) je architektúra mikroprocesorov typu RISC pôvodne navrhnutá firmou Sun Microsystems v roku 1985. Je to registrovaná obchodná značka organizácie SPARC International, Inc., ktorá vznikla v roku 1989 s cieľom otvoriť túto architektúru ostatným výrobcom. Medzi licencovaných výrobcov patrí Texas Instruments, Cypress Semiconductor a Fujitsu. Architektúra je teda otvorená a neproprietárna.
Existujú dve open source implementácie tejto architektúry. Zdrojový kód napísaný v jazyku VHDL implementácie 32-bitového SPARC Version 8 nazvaný LEON je k dispozícii pod licenciou LGPL. 64-bitová, 32-vláknová implementácia, ktorá spĺňa UltraSPARC Architecture 2005 a SPARC Version 9 nazvaná OpenSPARC T1 je tiež k dispozícii pod licenciou Open Source. Implementácia OpenSPARC T1 je napísaná v jazyku Verilog.
Implementácie architektúry SPARC boli pôvodne navrhnuté pre pracovné stanice a až potom pre väčšie viacprocesorové servre firiem Sun Microsystems a Fujitsu. Stroje SPARC obyčajne bežia na operačnom systéme Solaris, ktorý bol priamo navrhnutý pre SPARC, ale je možné použiť aj systémy NeXTSTEP, RTEMS, FreeBSD, OpenBSD, NetBSD a Linux.
Postupne vzniklo niekoľko revízií architektúry. SPARC Version 8 (V8), ktorá sa považuje za štandardnú definíciu 32-bitového SPARC, bola zverejnená okolo roku 1989. 64-bitová architektúra SPARC Version 9 bola uverejnená organizáciou SPARC International v roku 1994. Začiatkom roku 2006 uvoľnil Sun rozšírenú špecifikáciu architektúry, UltraSPARC Architecture 2005.
32-bitová architektúra SPARC V8 je čisto big-endian. Architektúra SPARC V9 používa big-endian inštrukcie, ale dokáže pristupovať k dátam tak vo formáte big-endian, ako aj v little-endian.

</doc>
<doc id="223110" url="https://sk.wikipedia.org/wiki?curid=223110" title="UltraSPARC">
UltraSPARC



</doc>
<doc id="223118" url="https://sk.wikipedia.org/wiki?curid=223118" title="Moscow-City">
Moscow-City



</doc>
<doc id="223119" url="https://sk.wikipedia.org/wiki?curid=223119" title="Moskva-Siti">
Moskva-Siti



</doc>
<doc id="223131" url="https://sk.wikipedia.org/wiki?curid=223131" title="Jan Blažej Santini-Aichel">
Jan Blažej Santini-Aichel

Jan Blažej Santini-Aichel (* 3. február 1677, Praha, Česko – † 7. december 1723, Praha, Česko) bol významný český architekt talianskeho pôvodu, ktorý sa preslávil svojim jedinečným štýlom, nazývaným "baroková gotika".
Životopis.
Narodil sa ako najstarší syn váženej rodiny pražského kamenára Santini-Aichela. Narodil sa telesne postihnutý (čas tela mal ochrnutú), čo mu bránilo v úspešnom pokračovaní v otcovej kariére kamenára a v prevzatí jeho kamenárskej dielne. Napriek tomu sa však vyučil za kamenára (rovnako ako jeho brat František Santini-Aichel), ale študoval tiež maliarstvo (pravdepodobne u Kristiána Schrödera. Po vyučení sa okolo roku 1696 vydal zbierať skúsenosti zvyčajnou potulnou cestou. Prešiel Rakúsko a v Taliansku dorazil až do Ríma, kde mal možnosť sa zoznámiť s dielom Francesca Borominiho, radikálneho architekta, považovaného rímskymi konzervatívnymi súčasníkmi za „blázna“. V Taliansku tiež prebral do svojho mena otcove meno Santini, rovnako tak spravil i jeho brat František. V roku 1700 už Santini samostatne staval, projektoval a mal vlastné peniaze, čo znamená, že bol členom niektorého zo staviteľských cechov a vlastnil stavebnú firmu. V činnosti nadväzoval na architekta Jeana-Baptistu Matheya, a po jeho smrti niektoré projekty prebral a dokončil; prebral i Matheyov okruh stavebníkov a čiastočne nadviazal i na jeho štýl. Santinimu sa darilo a v roku 1705 kúpil "Valkounsky dom" (č. p. 211) na Nerudovej ulici za 3000 zlatých v hotovosti. O dva roky neskôr kúpil i susedný dom "U zlaté číše" (č. p. 212), a oba domy spojil.
Po Schröderovej smrti si Santini v roku 1707 vzal za ženu jeho dcéru Veroniku Alžbetu. S Veronikou mal štyri deti, ale všetci traja synovia – Jan Norbert Lukáš (* 1707), Josef Rudolf Felix Řehoř (* 1708) a František Ignác (* 1710) – zomreli na tuberkulózu ešte ako deti, a tak mu zostala len dcéra Anna Veronika (* 1713). Keď v roku 1720 manželka Veronika zomrela, oženil sa s juhočeskou šľachtičnou Antóniou Ignatiou Chřepickou z Modliškovic, čím si zaistil úzke rodinné väzby na českú nižšiu šľachtu. S ňou mal v roku 1721 dcéru Janu Ludmilu a v roku svojej smrti syna Jána Ignáce Rocha. Krstnými rodičmi všetkých Santiniho detí sa stali Santiniho mecenáši z radov vysokej šľachty.
Mnoho podôb mena.
Sám Santini, ale tiež doba a mnohonárodnostné európske prostredí - sú zdrojom mnohých podôb jeho mena. Je možné sa stretnúť s tvarmi a prepismi: "Jan Blažej Santini", "Jan Santini Aichl", "Giovanni Santini", "Jan Blažej Santini-Eichel", "Giovanni Santini-Aichl", "Johann Blasius Santini-Aichel", "Giovanni Blasius Santini" či "Jan Blažej Santini-Aüchel".
Dielo.
Diela archívne doložené i považované popredným znalcom Santiniho diela, profesorom, historikom umenia Mojmírom Horynom za autorsky nesporné.
Externé odkazy.
[[Kategória:Narodenia v 1677]]
[[Kategória:Úmrtia v 1723]]
[[Kategória:Českí architekti]]
[[Kategória:Barokoví architekti]]
[[Kategória:Osobnosti z Prahy]]

</doc>
<doc id="223134" url="https://sk.wikipedia.org/wiki?curid=223134" title="Baroková gotika">
Baroková gotika

Baroková gotika (tiež gotizujúci barok) je jedinečný architektonický sloh, ktorý spája dynamický barok s výrazovými prostriedkami gotiky. Jej tvorcom a najvýraznejším predstaviteľom je český architekt Jan Blažej Santini-Aichel. 
Po konci tridsaťročnej vojny sa české územie postupne spamätávalo z vojnových útrap, vrátane starých kláštorov. Základná obnova kláštorných panstiev nasledovala koncom 17. storočia, kedy nastala veľká obnova a rozvoj samotných opátstiev. Niektoré kláštory pri rekonštrukcii svojich chrámov žiadali zachovanie kontinuity so stredovekými stavbami, aby proti novým protireformačným rádom demonštrovali vlastnú starobylosť. V iných prípadoch bolo nutné so starými stavbami počítať pre obmedzené finančné zdroje. Pre architekta, ktorý s pražskou gotickou katedrálou sv. Víta vyrastal (jeho otec Santini Aichel i starý otec Antonín Aichel na výstavbe Pražského hradu pracovali), ktorý gotiku nepovažoval za starý a prekonaný módny trend, ale spôsob konštrukcie, a ktorý je zo svojich potulných ciest očarený náznakmi gotiky v barokových stavbách - pre takého architekta sú takéto priania požehnaním.
V prvej tretine 18. storočia tak v Čechách vzniká celý rad historizujúcich stavieb. Napriek tomu nemožno hovoriť o obyčajnom kopírovaní nájdených pôvodných vzorov - tieto sú totiž rozširované o prvky zahraničnej neskorej gotiky, ďalej rozvíjané a kombinované s prvkami odpovedajúcimi súčasnosti. Medzi najkrajšie ukážky patrí kláštorný kostol v Želivi, prestavba kostola Nanebovzatia Panny Márie v kladrubskom kláštore, obnova kostola Nanebovzatia Panny Márie v Sedlci pri Kutnej Hore a predovšetkým novostavba kostola sv. Jána Nepomuckého na Zelenej hore pri Žďáry nad Sázavou.

</doc>
<doc id="223140" url="https://sk.wikipedia.org/wiki?curid=223140" title="Pierluigi Collina">
Pierluigi Collina

Pierluigi Collina (* 13. február 1960, Bologna) je bývalý taliansky futbalový rozhodca, 6 krát ocenený ako najlepší rozhodca roka od IFFHS, člen siene slávy talianskeho futbalu a jeden z najznámejších a najuznávanejších rozhodcov.
Ako jeden z mála neprijal žiadne úplatky počas rokov aféry Calciopoli. Začiatkom roka 2008 dostal po rôznych vyhrážkach v obálke náboje. Predpokladá sa, že sa za týmito vyhrážkami skrýva spolupracovanie na odhaľovaní korupčnej afére okolo Luciana Moggiho, manažéra Juventusu Turín.

</doc>
<doc id="223141" url="https://sk.wikipedia.org/wiki?curid=223141" title="Octavio Broggio">
Octavio Broggio

Antonio Octavio Broggio (tiež Ottavio Broggio alebo Octavian Broggio, česky tiež Oktavián Broggio) (* 2. január 1670, Čížkovice, Litoměřice, Česko – † 24. júl 1742, Velemín, Litoměřice, Česko) bol významný český barokový architekt a staviteľ talianskeho pôvodu; jeho otcom bol významný barokový staviteľ Gulio Broggio, ktorý pôsobil najmä v severných Čechách.

</doc>
<doc id="223145" url="https://sk.wikipedia.org/wiki?curid=223145" title="Šče ne vmerla Ukrajina">
Šče ne vmerla Ukrajina

Pieseň Šče ne vmerla Ukrajina (Ще не вмерла Українa, "Ešte Ukrajina nezomrela") je štátna hymna Ukrajiny. Autorom textu, napísaného v roku 1862 je Pavlo Čubynskyj (Павло Чубинський), etnograf a básnik z Kyjeva, vyhnanec. Hudbu zložil v roku 1863 gréckokatolícky kňaz Michajlo Verbyckyj (Михайло Вербицький), skladateľ a zbormajster. Pieseň čoskoro dosiahla veľkú popularitu v celej Ukrajine. Počas ukrajinskej revolúcie v roku 1917 bola oficiálne prijatá ako hymna.
V období začlenenia Ukrajiny do ZSSR bola zakázaná a vrátila sa spolu s perestrojkou.
V roku 1992 prijal ukrajinský parlament iba hudbu hymny a text mal byť stanovený zvláštnym zákonom. Súťažná komisia však usúdila, že žiadna z navrhovaných verzií nie je pre hymnu vhodná. Nakoniec bola na návrh prezidenta Leonida Kučmu prijatá ako hymna prvá sloha s refrénom upravenej básne Čubynského. 
Definitívne schválenie sa uskutočnilo po siedmich rokoch, v roku 2003. Spory sa týkali okrem iného podobnosti počiatočných slov hymny "Eště Ukrajina nezomrela" poľskej hymne "Jeszcze Polska nie zginęła" (čo znamená "Ešte Poľsko neumrelo"), v čom niektorí videli vplyv poľského prostredia na ukrajinské záležitosti. Zmena obsahu prvej slohy spočívala v nahradení príliš pesimistických slov "Ще не вмерла Українa і слава, і воля", slovami "Ще не вмерла України ні слава, ні воля" (tzn. namiesto "Ešte neumrela Ukrajina, i sláva i sloboda" sa objavilo "Ešte neumrela Ukrajiny ani sláva ani sloboda"). Druhá zmena sa týkala druhého verša, kde boli slová „bratia mladí“ nahradené slovami „bratia Ukrajinci“.
Ďalší problém sa týkal druhej slohy, ktorej slová podľa názoru proruských kruhov mohli naznačovať nároky voči ukrajinským susedom. Kvôli týmto námietkam sa pri oficiálnych príležitostiach nehrá druhá a tretia sloha, iba prvá s dvakrát hraným refrénom.
Text hymny a preklad.
Ako hymna sa spieva prvá sloha a dvakrát refrén.

</doc>
<doc id="223151" url="https://sk.wikipedia.org/wiki?curid=223151" title="Joseph Emanuel Fischer von Erlach">
Joseph Emanuel Fischer von Erlach

Joseph Emanuel Fischer von Erlach (tiež Fischer von Erlach mladší; * 13. september 1693, Viedeň, Rakúsko – † 29. jún 1742, tamže) bol rakúsky barokový architekt; syn architekta Johanna Bernharda Fischera von Erlach. 

</doc>
<doc id="223152" url="https://sk.wikipedia.org/wiki?curid=223152" title="Robert Kubica">
Robert Kubica

Robert Józef Kubica (* 7. decembra 1984 Krakov, Poľsko) je bývalý poľský pilot Formuly 1. V roku 2019 pretekal za tím Williams.
Kariéra.
Formula 1.
BMW Sauber (2006–2009).
V roku 2006 sa Robert Kubica stal testovacím pilotom tímu BMW Sauber. Vďaka jeho veľmi dobrým výsledkom v tréningoch a súkromných testoch si vyslúžil slová Maria Theissena, manažéra tímu BMW Sauber, že by sa mohol stať prvým poľským pretekárom F1 už v roku 2007. 
V auguste 2006 sa Jacques Villeneuve, vtedajší pilot BMW Sauber, sťažoval na silné bolesti hlavy po havárii počas Veľkej ceny Nemecka. Jacques chcel pretekať, tím mu to ale nedovolil a pre Veľkú cenu Maďarska ho nahradil Robert Kubica. V kvalifikácii obsadil 9. miesto a porazil svojho tímového kolegu, Nicka Heidfelda. V pretekoch prišiel do cieľa siedmy, avšak bol po pretekoch diskvalifikovaný za príliš malú váhu formuly. Villeneuve potom z tímu BMW Sauber odišiel a Robert Kubica zostal do konca sezóny a aj na sezónu ďalšiu.
Za tím BMW Sauber nakoniec pretekal až do konca sezóny 2009.
Renault (2010).
Robert Kubica podpísal 7. októbra 2009 zmluvu s Renaultom. Jeho tímovým kolegom sa stal nováčik Vitaly Petrov. Kubica sa už v druhých pretekoch (Veľká cena Austrálie 2010) dostal na pódium, keď v daždivom Melbourne skončil na druhom mieste.
Rely.
Takmer fatálna nehoda.
Robert Kubica 6. februára 2011 havaroval v prvej etape rely Ronde di Andora. Pretekal v špecifikácii Super 2000 Škody Fabie. Keď prechádzal cez obec Testico zišiel z cesty vo vysokej rýchlosti a nabúral do bariéry neďaleko kostola svätého Sebastiana. Kubica bol viac ako hodinu uväznený v aute, než ho mohli záchranári vytiahnuť. Bol transportovaný helikoptérou do nemocnice Santa Corona v Pietra Ligure,neďaleko Savony, kde sa potvrdilo, že utrpel čiastočnú amputáciu predlaktia, viacnásobnú zlomeninu pravej ruky, nohy, ramena a dlane, taktiež stratil značné množstvo krvi. Kubica podstúpil sedemhodinovú operáciu. Bol operovaný siedmimi lekármi, ktorí boli rozdelení do dvoch tímov. Operácia prebehla bez komplikácií. O niekoľko dni neskôr úspešne podstúpil ďalšie dve dlhé operácie zlomenín na jeho nohe, ramene a ruke.
Návrat do Formuly 1.
Renault (2017).
5. júna 2017 bolo oznámené, že Kubica bude jazdiť na teste formuly Renaultu z roku 2012, Lotusu E20, ktorý organizoval tím Renault. na Okruhu Ricarda Torma. Bola to jeho prvá akcia spojená s Formulou 1 od nehody v roku 2011. Renault organizoval ďalší test so šéfom Renaultu Cyrilom Abiteboulom, ktorý o Kubicovi vyhlásil, že: "Je stále rýchly, konzistentný, ale čo je dôležitejšie, stále má entuziazmus, ktorý vždy vniesol do tímu." Dodal, že nie sú "žiadne zjavné prekážky," ktoré by bránili jeho návratu do Formuly 1. Pre NBC Sports povedal, že Kubica by mohol byť možnosťou pre rok 2018.
24. júla 2017 bolo oznámené, že sa Kubica zúčastní testovania pre Renault, ktorý sa bude konať po závere Veľkej ceny Maďarska. Šéf tímu Cyril Abiteboul povedal, že test umožní tímu zistiť súčasné schopnosti Kubicu, a ako pravdepodobne by sa mohol "vrátiť do súťaže v nadchádzajúcich rokoch." Kubica najazdil pri teste na Hungaroringu 142 kôl a skončil štvrtý najrýchlejší - takmer 1,5 sekundy za Sebastianom Vettelom.
Wiliams (2017–2019).
Potom čo Felipe Massa druhýkrát oznámil jeho odchod z Formuly 1 sa Kubica stal jedným z vážnych uchádzačov o jeho miesto v tíme Williams Martini Racing. Potom pre Williams testoval na Yas Marina Circuit po Veľkej cene Abu Zabí 2017. Vo svojom prvom teste v monoposte FW40 najazdil 100 kôl. Na druhý deň najazdil ďalších 28 kôl a skončil ako siedmy najrýchlejší. 11. októbra 2017 sa Kubica zúčastnil jednodenného testu s Williamsom na Silverstone pilotujúc FW36, monopost z roku 2014. 17. októbra 2017 absolvoval druhý deň testovania s Williams na Hungaroringu. 
16. januára 2018 bolo oznámené, že Kubica sa stane rezervným pilotom Williamsu pre sezónu 2018. V piatkovom prvom tréningu na Veľkú cenu Španielska 2018 prekonal svojho tímového kolegu Lanca Strolla.
Robert Kubica bol 22. novembra 2018 potvrdený ako pretekársky jazdec tímu ROKiT Williams Racing na rok 2019. V tomto roku získal iba jeden bod a to počas VC Nemecka, kde preteky dokončil na dvanástom mieste, no po penalizácii Räikkönena a Giovinazziho bol posunutý na desiate miesto. 19. septembra 2019 oznámil, že v ďalšom roku nebude pretekať pre Williams.

</doc>
<doc id="223157" url="https://sk.wikipedia.org/wiki?curid=223157" title="Mraznica">
Mraznica

Mraznica môže byť:

</doc>
<doc id="223159" url="https://sk.wikipedia.org/wiki?curid=223159" title="Hraničný potok">
Hraničný potok

Hraničný potok môže byť:

</doc>
<doc id="223160" url="https://sk.wikipedia.org/wiki?curid=223160" title="Matematická formulácia všeobecnej teórie relativity">
Matematická formulácia všeobecnej teórie relativity



</doc>
<doc id="223162" url="https://sk.wikipedia.org/wiki?curid=223162" title="Račí potok">
Račí potok

Račí potok môže byť:

</doc>
<doc id="223174" url="https://sk.wikipedia.org/wiki?curid=223174" title="Elena Veselová">
Elena Veselová



</doc>
<doc id="223178" url="https://sk.wikipedia.org/wiki?curid=223178" title="Veselová">
Veselová



</doc>
<doc id="223179" url="https://sk.wikipedia.org/wiki?curid=223179" title="Ludvík Nábělek">
Ludvík Nábělek

Ludvík Nábělek môže byť:

</doc>
<doc id="223180" url="https://sk.wikipedia.org/wiki?curid=223180" title="Ľudevít Nábělek">
Ľudevít Nábělek



</doc>
<doc id="223181" url="https://sk.wikipedia.org/wiki?curid=223181" title="Nábělek (priezvisko)">
Nábělek (priezvisko)

Nábělek je české priezvisko. Najčastejšie je v Ostrave a Opave. Na Slovensku je zriedkavé.
Známi nositelia.
Pozri v článku Nábělek.

</doc>
<doc id="223182" url="https://sk.wikipedia.org/wiki?curid=223182" title="Nábělková">
Nábělková



</doc>
<doc id="223183" url="https://sk.wikipedia.org/wiki?curid=223183" title="Energija">
Energija

Energija () bola sovietska raketa, ktorá bola navrhnutá spoločnosťou NPO Energija na vynášanie raketoplánu Buran. Bola schopná vyniesť až 100 ton nákladu na nízku obežnú dráhu.
História.
Vývoj.
Práce na systéme nosiča Energija začali v roku 1976 po rozhodnutí zrušiť neúspešný program rakety N-1. Zariadenia a infraštruktúra zrušeného programu rakety N1 sa použili pre Energiju – tak ako NASA znovu použila infraštruktúru navrhnutú pre Saturn V v programe Space Shuttle. Energija nahradila aj koncept "Vulkánu", ktorý bol založený na rakete Proton a použila rovnaké palivo, ale v oveľa väčšom množstve.
Prvý štart.
Prvý skúšobný štart Energije s maketou veľkého vojenského satelitu Poljus sa uskutočnil 15. mája 1987 o 21:30. Všetky motory Energije pracovali úspešne, avšak nezapálili sa urýchľovacie motory Poljusu, ktorý tak nedosiahol orbitu a zhorel v atmosfére.
Druhý štart.
Jediný ďalší, tentokrát plne úspešný let na obežnú dráhu, pri ktorom bol na orbitu vynesený raketoplán Buran, prebehol v roku 1988. Oba programy, Buran aj Energija, boli navrhnuté, aby držali krok so Spojenými štátmi.
Prerušenie.
Produkcia rakiet Energija sa zastavila s pádom Sovietskeho zväzu a koncom programu raketoplánu Buran. Aj keď Energija nie je už dlhšie vo výrobe, nosné rakety Zenit sa stále vyrábajú a používajú. Štyri pomocné rakety na tekuté palivo, ktoré spaľujú kerozín a skvapalnený kyslík, boli základom rakety Zenit, ktorá používala rovnaké motory. Používaný motor je RD-170: silný, moderný a účinný dizajn. Iná jeho odvodenina s polovičnou veľkosťou, RD-180, poháňa raketu Atlas V od firmy Lockheed Martin, jednu z dvoch nových rakiet EELV (druhá je Boeing Delta IV). Motor RD-190, čo je odnož motoru so štvrtinovou veľkosťou, by mal byť použitý v Ruskej rakete Angara.
Varianty.
Tri hlavné varianty boli plánované po originálnej konfigurácii, všetky z rozdielnymi kapacitami pre užitočný náklad.
Energija M.
Energija M bola najmenšou návrhovou konfiguráciou. Počet rakiet Zenit bol zredukovaný zo štyroch na dve a namiesto štyroch motorov RD-0120 v jadre mala iba jeden. Bola navrhnutá, aby nahradila raketu Proton, ale prehrala v roku 1993 súťaž s raketou Angara.
Energija II (Uragan).
Energia II, nazývaná "Uragan", bola plánovaná znovupoužiteľná raketa schopná pristávať na bežnom letisku. Na rozdiel od prvej rakety Energija, ktorá bola plánovaná na čiastočné znovupoužitie (ako americký Space Shuttle), by návrh rakety Uragan dovoľoval úplné znovuzískanie všetkých elementov. Jadro Energije II by bolo schopné opätovného návratu a plachtenia, aby pristálo, pravdepodobne s použitím technológií vyvinutých pre raketoplán Buran.
Vulkan-Hercules.
Posledná konfigurácia, ktorá nevzlietla, bola tiež najväčšia. S ôsmimi prídavnými raketami Zenit a jadrom Energija-M ako s vyšším stupňom by bola schopná vyniesť až 175 ton na obežnú dráhu.

</doc>
<doc id="223184" url="https://sk.wikipedia.org/wiki?curid=223184" title="Franz Xaver Wolfgang Mozart">
Franz Xaver Wolfgang Mozart

Franz Xaver Wolfgang Mozart (* 26. júl 1791, Viedeň – † 29. júl 1844) bol rakúsky hudobný skladateľ, klavirista, dirigent a učiteľ.
Franz Xaver bol najmladší zo šiestich detí Wolfganga Amadea Mozarta a jeho manželky Constanze. Meno dostal podla otcovho žiaka a blízkeho priateľa Franza Xavera Süssmayra. Získal vynikajúce hudobné vzdelanie, jeho učiteľmi boli aj Antonio Salieri a Johann Nepomuk Hummel. Rovnako ako jeho otec začal komponovať vo veľmi mladom veku. Svoj prvý klavírny koncert napísal v roku 1805, keď mu bolo len 14 rokov.

</doc>
<doc id="223186" url="https://sk.wikipedia.org/wiki?curid=223186" title="Geany">
Geany

Geany je malé a odľahčené vývojové prostredie. Využíva GUI toolkit GTK 3 (predtým GTK+2), ale nie je závislý od Gnome. Geany je možné použivať na GNU/Linux, BSD, MacOS X, Windows a iných. Vo všeobecnosti ho je možné spusťi na každej platforme, ktorá podporuje knižnice GTK. Iba portu pre Windows chýbajú niektoré vlastnosti.
Externé odkazy.
Oficiálna stránka 

</doc>
<doc id="223195" url="https://sk.wikipedia.org/wiki?curid=223195" title="Zoborská lesostep">
Zoborská lesostep

Zoborská lesostep je národná prírodná rezervácia, bola vyhlásená v roku 1952 na výmere . Je reprezentatívnou ukážkou lúčnej krajiny pripomínajúcou stepi, resp. lesostepi, ktoré lemujú teplomilné dubové lesy a dubohrabiny. 
História vzniku tejto krajiny súvisí s osídlením v dávnych dobách a s klčovaním lesa kvôli pastve. Zachovali sa tu mnohé vzácne teplomilné (xerotermné) rastliny a živočíchy. Z chránených rastlín sú to: kosatec nízky, poniklec veľkokvetý, hlaváčik jarný a peniažtek slovenský, ktorý sa vyskytuje iba v Zoborských vrchoch, v Slovenskom krase a v priľahlých lokalitách Maďarska.

</doc>
<doc id="223197" url="https://sk.wikipedia.org/wiki?curid=223197" title="Metainformácia">
Metainformácia

Tak ako metadáta upresňujú možné použitie dát a tým i okruh a kvalitu využitia informácií, ktoré môžu byť z dát získané, tak metainformácie bližšie popisujú informácie a umožňujú ďalšie znalosti, ktoré môžeme využitím týchto informácií získať.

</doc>
<doc id="223199" url="https://sk.wikipedia.org/wiki?curid=223199" title="Dominancia">
Dominancia

Dominancia môže byť:

</doc>
<doc id="223200" url="https://sk.wikipedia.org/wiki?curid=223200" title="Objem">
Objem

Objem alebo volúmen môže byť:
Objem je obvod (napríklad pása tela)
Volúmen môže byť:

</doc>
<doc id="223201" url="https://sk.wikipedia.org/wiki?curid=223201" title="Kolonializmus">
Kolonializmus

Kolonializmus predstavuje rozširovanie zvrchovanosti určitého národa na teritórium a ľud mimo vlastných hraníc, často za účelom zlepšenia vlastnej ekonomiky prostredníctvom využívania domorodých prírodných zdrojov, pracovnej sily a miestneho trhu.
Kolonializmus je na rozdiel od antickej alebo stredovekej kolonizácie považovaný za moderný, takmer výhradne západný (alebo európsky) jav, a to aj napriek tomu že, politika expanzie s rôznou formou nadvlády a udržiavanie hegemónie nebola v minulosti výhradne západným javom. V tomto ohľade má kolonializmus vzťah k ríši (impériu). Moderný kolonializmus sa zvyčajne datuje od 16. storočia do polovice 20. storočia.
Kolonializmus ako systém nadvlády a kontroly nemal len ekonomickú dimenziu, ale nemenej významné boli jeho politické a kultúrne dimenzie.
Typy kolonializmu.
Historicky je možné odlíšiť niekoľko typov moderného kolonializmu:
Hlavné moderné koloniálne veľmoci.
Ak ponecháme stranou grécku kolonizáciu alebo formy hegemónie, spojené s Perzskou ríšou, ríšou Alexandra Veľkého, Rímskou ríšou, Čínou alebo Osmanskou ríšou ad., ktoré sú označované ako imperializmus, moderný kolonializmus je asociovaný s nasledujúcimi krajinami:
V Európe:
Mimo Európu:
Dejiny kolonializmu.
Objavenie Ameriky a obdobie iberskej koloniálnej expanzie.
Vo všeobecnom poňatí začínajú dejiny moderného kolonializmu s objavením Ameriky (respektíve Amerík: Južnej, Strednej a Severnej) po roku 1492. Už okolo polovice 15. storočia ale Portugalci objavovali a nadväzovali prvé kontakty na západnom pobreží Afriky. Počiatok kolonializmu je tak spojený s dobou tzv. objavných plavieb, v ktorých od konca 15. až do polovice 16. storočia dominovali práve Portugalci a Španieli. Pod španielskou vlajkou sa vylodil Krištof Kolumbus na ostrovoch Karibiku. Španielski a portugalskí conquistadori počas približne 50 rokov postupne objavili väčšinu Južnej, Strednej Ameriky a juh Severnej. Už v roku 1494 zmluvou z Tordesillas došlo ku geografickému rozdeleniu sféry vplyvu medzi Španielsko a Portugalsko, a to pozdĺž severo-južného poludníka, 370 míľ od Kapverdských ostrovov. Toto delenie umožňovalo Portugalcom kontrolu nad zhruba dnešnou Brazíliou. Kým Španieli sa zameriavali takmer výlučne na Ameriku (s niekoľkými výnimkami ako bola napríklad Španielska Východná India), Portugalci mali od 15. storočia záujmy tiež v Afrike a v Ázii (napríklad Goya na Indickom polostrove, misie v Japonsku, Macao).
Objavenie Ameriky a počiatok jej kolonizovania bol významný aj z hľadiska kultúrneho a biologického. Počas relatívne krátkej doby došlo vďaka kolonizácii k revolučnej výmene medzi Starým a Novým kontinentom, ktorý sa týkal poľnohospodárskych výrobkov respektíve biologické zmeny (výmena sa týkala rastlín, zvierat ale aj chorôb), táto kultúrno-biologická výmena je odborne nazývaná kolumbovskou výmenou ("Colombian exchange"). V tomto zmysle zmenilo objavenie Ameriky a jej kolonizovanie európsku ale aj americkú a následne aj ázijskú, africkú či austrálsku krajinu, jedálniček aj kultúrne zvyky.
Nástup Anglicka, Francúzska a Holandska v 17. storočí.
Kým prvú polovicu 16. storočia dominovali európskemu kolonializmu ako novému javu v európskych dejinách Španieli a Portugalci, situácia sa zmenila po polovici 16. storočia s postupným nástupom dvoch nových veľmocí Anglicko a Francúzsko. Španielsko a Portugalsko si svoje kolónie však udržali do začiatku 19. storočia a v niektorých prípadoch až do polovice 20. storočia. Od začiatku 17. storočia sa k Anglicku a Francúzsku pripája tretí významný hráč, ktorým bolo Holandsko. Anglicko a Francúzsko sa najprv zamerali na osídľovací kolonializmus v Severnej Amerike (tzn. na sever od Španielmi kontrolovaného Nového Španielska). V Severnej Amerike sa stretávame počas 17. storočia tiež s niekoľkými pokusmi o kolonizáciu zo strany Švédov (štát Delaware) a Holanďanov (Nový Amsterdam, dnes New York). Tieto pokusy ale neuspeli tvárou v tvár anglicko-francúzskej konkurencii. Naopak Holanďania boli relatívne veľmi úspešní v oblastiach predovšetkým juhovýchodnej Ázie, ale na rozdiel od Španielov alebo Angličanov dávali prednosť skôr kontrole obchodnej výmeny a dovozu do Európy, ako budovaniu rozsiahlych viac či menej centralizovaných koloniálnych administratív. V 18. storočia viedol konkurenčný boj o kolónie v Severnej Amerike a v Indii k niekoľkým krvavým konfliktom medzi Veľkou Britániou a Francúzskom so spojencami. K najvýznamnejším patrí sedemročná vojna, ktorá bola vedená na celkom troch kontinentoch - v Európe, Ázii (India) a v Severnej Amerike. Výsledky sedemročnej vojny predznamenali nástup Veľkej Británie ako najväčšej koloniálnej ríše v moderných dejinách, ku ktorému došlo v 19. storočí.
Rusko ako koloniálna ríša.
V súvislosti s kolonializmom je nutné spomenúť aj prípad Ruskej ríše. Je nepochybné, že niektoré expanzívne prvky politiky Ruskej ríše je možné považovať za koloniálnu politiku. Išlo napríklad o dobývanie a osídľovania Sibíri, ktoré začalo v 16. storočí. Osídlenie a kontrola severoamerickej Aljašky medzi rokmi 1741-1867 je ďalším príkladom ruskej koloniálnej expanzie. Ruská politika 19. storočia v Strednej Ázii i na Kaukaze vykazovala tiež celý rad prvkov kolonializmu exploatačného typu doplneného ideológiou civilizačnej misie. Rovnaké prvky vykazovala politika Ruska voči Číne (Mandžusko) ku koncu 19. a na začiatku 20. storočia. Na druhú stranu je ale nutné spomenúť trochu odlišný charakter Ruskej ríše, ktorý bol ovplyvnený na prvom mieste geografiou. Ruská expanzia nemala námorný respektíve zámorský charakter a často skôr geostrategické než obchodné motívy. Napríklad charakter a sila ruskej flotily bola v 18. a 19. storočí viac menej regionálna. Nie je možné si tiež nevšimnúť, že ruská expanzia smerovala do "blízkeho" zahraničia, ale postrádala globálny alebo transkontinentálny charakter (ak odhliadneme od toho, že sa Rusko rozkladalo a rozkladá na dvoch kontinentoch v Európe a v Ázii). Predaj Aljašky v roku 1867 nakoniec ukázal, že Rusko na transkontinentálny charakter expanzie rezignovalo. Okrem toho malo ruské impérium v oblasti medzinárodného obchodu a výmeny skôr okrajové postavenie. Aj napriek koloniálnej expanzii bolo ešte v 19. storočí závislé na vývoze obilia na západ Európy a všeobecne tvorilo relatívne uzavretý trh. Na rozdiel od ostatných koloniálnych krajín, Rusko tiež zaostalo v rade ďalších spoločenských javov (na prvom mieste išlo o absenciu silných stredných vrstiev, ktoré boli základom pre moderný kapitalizmus), ktoré boli v západoeurópskom prípade úzko naviazané na kolonializmus. Okrem toho je viac než otázne, či bola ruská expanzia na Západ - do oblasti Pobaltia, Poľska a Fínska, ale nakoniec aj Gruzínska kolonializmom. V tomto ohľade je vhodnejšie hovoriť skôr o imperializme a zdôrazniť skutočnosť, že Rusko bolo v čase svojej imperiálnej existencie vnútrozemský orientovanou mnohonárodnou ríšou podobne ako Rakúsko-Uhorsko.
Americká revolúcia a nezávislosť Latinskej Ameriky.
Druhá polovica 18. storočia a počiatok 19. storočia znamenali krízu moderného kolonializmu, a to práve v oblastiach, kde koloniálne veľmoci užívali politík osídľovacieho kolonializmu. Prichádzajúci kolonizátori sa počas niekoľkých generácií už necítili viazaní k materskej krajine a prijali vlastnú identitu. Skutočnosť, že materská krajina zavádzala často politiky, ktoré miestne osídlenie politicky alebo ekonomicky diskriminovala, viedla postupne k vzniku opozície. V Severnej Amerike sa nakoniec politike Veľkej Británie postavilo 13 severoamerických kolónií na východnom pobreží a sformovalo nový nezávislý štát - Spojené štáty americké. Táto situácia sa netýkala Kanady a juhu dnešných Spojených štátov (Lousiana a Florida, Texas a Nové Mexiko, Kalifornia). Ak boli motívy americkej revolúcie ekonomicko-politické je možné povedať, že motívy latinsko-amerického oslobodzovacieho hnutia na začiatku 19. storočia boli skôr politicko-ekonomické. Počas prvých dvadsiatich rokov 19. storočia sa v Latinskej Amerike sformovalo niekoľko, formálne nezávislých štátov. Brazília získala nezávislosť v roku 1889. Problémom ale zostávala ich pokračujúca ekonomická a kultúrna závislosť na Európe.
Nové koloniálne krajiny.
Oveľa viac než na Ameriku sa ale záujem koloniálnych veľmocí zameriaval v 19. storočí na Áziu a Afriku. Kým Španieli, Portugalci a Holanďania v 19. storočí ustúpili skôr do pozadia, objavili sa počas 19. storočia noví aktéri kolonializmu: Belgicko, Nemecko, Taliansko, Japonsko a napokon aj Spojené štáty. Avšak nikomu z nich sa nepodarilo spochybniť pozíciu Veľkej Británie, ktorá v 19. storočí upevnila svoju nadvládu vo svojej najvýznamnejšej kolónii - v Indii. Skutočnosťou tiež bolo, že územia, ktoré neboli ešte kontrolované (a teda mohli byť kolonizované) boli v 19. storočí malé. V podstate išlo o oblasť Afriky, kde medzi sebou súperili Veľká Británia, Francúzsko, Nemecko, Belgicko a Taliansko. V Ázii sa do hry pridalo v druhej polovici 19. storočia aj Japonsko, ktorého koloniálna expanzia sa zameriavala na Kórejský polostrov a do Číny, čo viedlo ku konfliktu s Ruskom. Spojené štáty americké sa zaradili ku koloniálnym krajinám na konci 19. storočia v súvislosti so španielsko-americkou vojnou a ziskom Filipín a Kuby a ďalej s americkou politikou v Paname alebo Portoriku. Súperenie o koloniálnu nadvládu bolo jednou z hlavných príčin prvej svetovej vojny. Je nakoniec symptomatické, že ako výsledok porážky Nemecka došlo k odobratiu jeho kolónií v strednej Afrike.
Dekolonizácia.
Medzivojnové obdobie je možné charakterizovať ako dobu najväčšieho rozkvetu britsko-francúzskeho kolonializmu. Avšak aj tak kolonializmus smeroval k svojej ďalšej, tentoraz konečnej kríze, ktorá sa plne prejavila po druhej svetovej vojne. Symbolickým začiatkom dekolonizácie bolo dosiahnutie samostatnosti najvýznamnejšej britskej kolónie Indie v roku 1947. Počas 50. rokov 20. storočia zasiahla vlna dekolonizácie oblasti južnej Ázie, a to predovšetkým francúzskej Indočíny. Na začiatku 60. rokov 20. storočia sa dekolonizačné hnutie rozšírilo do Afriky, kde počas tejto doby vzniklo niekoľko desiatok nových štátov. Je nutné pripomenúť, že ku dekolonizácii dochádzalo v kontexte Studenej vojny a jej bipolarizmu. Dekolonizácia tak bola vnímaná ako vytvorenie mocenského vákua a obe súperiace strany sa snažili novovzniknuté štáty a režimy dostať na svoju stranu. Pokusy o tzv. hnutie nezúčastnených krajín, v ktorom boli vedľa Juhoslávie zastúpené najväčšie dekolonizované krajiny (India, Egypt, Kuba a mnoho ďalších) stáť mimo bipolárne delenie sveta neboli úspešné. V celej rade prípadov USA alebo ZSSR nepriamo i priamo zasahovali do politiky v novo osamostatnených krajinách (Kongo alebo Angola) a často aj negatívne narušovali ich vývoj. Dekolonizácia a bipolarizmus stáli tiež za zrodením konceptu tzv. Tretieho sveta. 
O význame kolonializmu svedčí, že štatisticky bolo okolo roku 1930 celkom 84,6% povrchu planéty Zem kolonizovaných jednou z moderných koloniálnych veľmocí. Iba časti Arábie, Perzie, Afganistanu, Mongolska, Tibetu, Číny, Siamu a Japonska neboli zahrnuté pod formálnu koloniálnu nadvládu.

</doc>
<doc id="223202" url="https://sk.wikipedia.org/wiki?curid=223202" title="Asymetria hemisfér">
Asymetria hemisfér



</doc>
<doc id="223203" url="https://sk.wikipedia.org/wiki?curid=223203" title="Početnosť">
Početnosť

Početnosť môže byť:

</doc>
<doc id="223204" url="https://sk.wikipedia.org/wiki?curid=223204" title="Plocha">
Plocha

Plocha môže byť:

</doc>
<doc id="223205" url="https://sk.wikipedia.org/wiki?curid=223205" title="Plošný rozmer">
Plošný rozmer



</doc>
<doc id="223206" url="https://sk.wikipedia.org/wiki?curid=223206" title="Plošný rozsah">
Plošný rozsah



</doc>
<doc id="223207" url="https://sk.wikipedia.org/wiki?curid=223207" title="Plošný obsah">
Plošný obsah



</doc>
<doc id="223208" url="https://sk.wikipedia.org/wiki?curid=223208" title="Obsah plochy">
Obsah plochy



</doc>
<doc id="223209" url="https://sk.wikipedia.org/wiki?curid=223209" title="Rozmer (rozlišovacia stránka)">
Rozmer (rozlišovacia stránka)

Rozmer alebo dimenzia môže byť:
Rozmer môže byť aj:

</doc>
<doc id="223211" url="https://sk.wikipedia.org/wiki?curid=223211" title="Volum">
Volum



</doc>
<doc id="223212" url="https://sk.wikipedia.org/wiki?curid=223212" title="Obsah priestoru">
Obsah priestoru



</doc>
<doc id="223213" url="https://sk.wikipedia.org/wiki?curid=223213" title="Volúmen">
Volúmen



</doc>
<doc id="223214" url="https://sk.wikipedia.org/wiki?curid=223214" title="Moab">
Moab

Moab alebo Moáb môže byť:
Moab alebo MOAB môže byť:

</doc>
<doc id="223215" url="https://sk.wikipedia.org/wiki?curid=223215" title="Moáb">
Moáb



</doc>
<doc id="223216" url="https://sk.wikipedia.org/wiki?curid=223216" title="Modalita (filozofia)">
Modalita (filozofia)

Modalita alebo modálnosť je spôsob bytia, diania, myslenia, súdenia, realizácie.
Podľa Kanta je modalita spoločná vlastnosť možnosti, existencie, nevyhnutnosti, nemožnosti, neexistencie a náhodnosti. Podľa modality možno súdy deliť na problematické súdy (že niečo môže byť), asertorické súdy (že niečo je) a apodiktické súdy (že niečo je nevyhnutne). Modalita je jedným z kritérií, podľa ktorých Kant utvoril svoju tabuľku kategórií.

</doc>
<doc id="223217" url="https://sk.wikipedia.org/wiki?curid=223217" title="Modalita (jazykoveda)">
Modalita (jazykoveda)

Modalita alebo modálnosť je v jazykovede spôsob vyjadrovania vzťahu, postoja hovoriaceho k deju, vzťah obsahu výpovede ku skutočnosti v chápaní hovoriaceho (obsah výpovede sa hodnotí ako skutočný alebo neskutočný, možný alebo nevyhnutný a i.). Na vyjadrenie modality vo vete slúžia príslovky (snáď, zrejme), hlavne však slovesný spôsob (oznamovací, rozkazovací, podmieňovací).

</doc>
<doc id="223218" url="https://sk.wikipedia.org/wiki?curid=223218" title="Modalita (logika)">
Modalita (logika)

Modalita je stupeň istoty určitého súdu; vlastnosť súdu, ktorý vypovedá o pravdivosti istého iného súdu; charakteristika súdu z hľadiska "sily" tvrdenia, ktoré sa v ňom vyslovuje: súd môže byť nevyhnutný, možný, náhodný, nemožný atď.

</doc>
<doc id="223219" url="https://sk.wikipedia.org/wiki?curid=223219" title="Mobilnosť">
Mobilnosť



</doc>
<doc id="223220" url="https://sk.wikipedia.org/wiki?curid=223220" title="Pohyblivosť">
Pohyblivosť



</doc>
<doc id="223221" url="https://sk.wikipedia.org/wiki?curid=223221" title="Pamäť (psychológia)">
Pamäť (psychológia)

Pamäť je psychický proces, rozumová schopnosť, či výsledok uchovávania a opätovného vybavovania informácií. Prídavné meno k slovu pamäť znie pamäťový alebo mnemonický.
Pamäť je všeobecný predpoklad uchovania a ďalšieho spracovania minulej skúsenosti jedinca. Jej fyziologickým základom sú dočasné spoje v mozgovej kôre, ktorých utváranie je spojené s pamäťovým kódovaním – čím dlhší je pamäťový interval, tým väčší je vplyv kódovania.
Pamäť je možné definovať rôznymi spôsobmi. Vo všeobecnosti je to proces, dynamický mechanizmus zapamätávania (vštepovania, kódovania), vybavovania (reprodukcia a znovupoznanie) a uchovávania (uskladnenia) informácií, s ktorými človek prichádza do kontaktu. Experimentálne je pamäť najrozpracovanejšou problematikou kognitívnej psychológie. 
Existuje viacero druhov pamäti. Pamäť môžeme rozlišovať podľa štádií pamäťového procesu, podľa času potrebného na uchovanie informácii alebo podľa typu informácií, ktoré naša pamäť ukladá. Základné rozlíšenie však rozdeľuje pamäť podľa trvanlivosti a kódovania. Tu rozlišujeme senzorickú pamäť, krátkodobú pamäť a dlhodobú pamäť. Pamäť úzko súvisí s pozornosťou, myslením a učením. Jedine vďaka dlhodobej pamäti sme schopní pamätať si a vybavovať spomienky, myšlienky a vedomosti potrebné k nášmu životu. Zapamätávanie ale aj vybavovanie ovplyvňujú často emócie, naša osobnosť, tzv. „spúšťače“ v konkrétnej situácii, ktoré umožnia vybaviť si aj zdanlivo zabudnuté informácie. Pamäť je veľmi krehká, môže byť poškodená napr. poranením mozgu, encefalitídou, alkoholizmom, alebo pôsobením elektrošokov. Z fyziologického hľadiska vo fáze kódovania je aktívnejšia ľavá hemisféra, kým pri vybavovaní informácií je aktívnejšia pravá hemisféra mozgu. Dlhodobá pamäť podľa výskumov sídli v strednej oblasti spánkového laloku v hipokampe. Krátkodobá pamäť zase sídli v prefrontálnych lalokoch umiestnených tesne za čelom.
Procesy pamäte.
Procesy v pamäti sa dajú rozdeliť na tri skupiny: zapamätávanie (vštepovanie), vybavovanie (reprodukcia a znovupoznanie) a uchovávanie (podržanie, uskladnenie).
Zapamätávanie.
Naše vnímanie funguje na báze prijímania a spracovávania rôznych informácií, ktoré spracovávajú naše zmysly. Vnímanie je však výberové, teda nie všetky informácie, ktoré vnímame, aj ďalej spracovávame. Pamäť pracuje s tými informáciami, ktoré si naše vedomie vyberie na ďalšie spracovávanie, považuje ich za dôležité. Zapamätávanie je prvotná fáza pamäťového procesu, je súčasťou každého pamäťového procesu. Prepúšťa informácie, ktoré by v pamäti mohli byť potenciálne uskladnené. Rozlišujeme:
Druhy zapamätávania:
Základom zapamätávania je utváranie dočasných nervových spojov trvajúcich niekoľko sekúnd, ktoré sa môžu neskôr oživovať. Pri kódovaní informácie do pamäte sa informácia ukladá vo forme určitého kódu, zrakového alebo akustického, čuchového a pod. Experimenty pána Conrada ukázali, že pre krátkodobú pamäť má význam skôr akustické kódovanie (zrakové kódovanie je prchavejšie). Tiež sa dokázalo, že akustické kódovanie je významnejšie ako sémantické (zapamätávanie slovami, významom). Napríklad keď sa snažíme zapamätať si telefónne číslo, zakódujeme si ho ako zvuky názvov čísiel pravdepodobnejšie, ako zrakovú predstavu daných čísiel alebo ako ich význam. Naopak, do dlhodobej pamäte sa informácie lepšie uchovávajú sémanticky, čiže na základe významu slov. Napríklad keď sa učíme, musíme nad tým premýšľať, aby sme dosiahli uskladnenie informácie do dlhodobej pamäte. Avšak, ukladanie informácií do dlhodobej pamäte sa uskutočňuje aj inými cestami.
Vybavovanie.
Vybavovanie je vlastne získanie prístupu k informácii, ktorá bola v pamäti už raz uložená. Platí, že čím viac informácií si musíme v ten istý čas vybaviť, tým je naše vybavovanie pomalšie. Vybavovanie si informácií môže prebiehať paralelne – čiže súčasne sa vybavia všetky informácie, alebo sériovo – jedna po druhej.
Druhy vybavovania: 
Pri zapamätávaní sú dôležité nervové spoje, ktoré sa vytvárajú a neskôr obnovujú. Práve obnovovanie pri utvorených dočasných spojov pri zapamätávaní je fyziologickým základom vybavovania.
Uchovávanie.
Je to zložitý dynamický proces osvojovania a prepracovávania pamäťového materiálu. Podľa niektorých má uchovávanie výberový charakter. To znamená, že skutočne dlhodobo si človek zapamätá len to, čo je pre neho nejakým spôsobom osobne významné, spojené s jeho potrebami, záujmami, cieľmi, emóciami. Tzv. Penfieldova teória permanentnej pamäte hovorí, že človek si pamätá všetky zakódované informácie v CNS, ale nie je schopný uvedomiť si ich všetky, len tie, ktoré majú pre človeka zmysel.
Zabúdanie.
Je opakom uchovávania informácií. Zabúdanie je najprudšie po 1 hodine po pamäťovom vstupe (po 1 hodine si pamätáme asi 44,2% z pôvodne osvojeného materiálu, nedá sa však povedať, či ide o trvalú alebo dočasnú stratu). Zabúdanie nie je len negatívne, ale v rámci udržania zdravej psychickej regulácie je vlastne nevyhnutné. Do krátkodobej pamäte sme schopní uložiť 7 ± 2 položiek, ale väčšinou ich rýchlo zabúdame. Dôvodom môže byť nahrádzanie položiek novými položkami alebo pôsobenie času. Reminiscencia je spontánne zlepšenie reprodukcie po istom ;časovom odstupe bez opakovania.
Rozlíšenie krátkodobej (pracovnej) a dlhodobej pamäte.
Aj keď v zásade rozlišujeme tri základné druhy pamäte, rozlíšenie pracovnej a dlhodobej pamäte je potrebné z toho dôvodu, že pamäťové procesy, aj keď fungujú súčasne, nefungujú vždy rovnakým spôsobom. Zjednodušene povedané, pracovná pamäť je používaná vtedy, keď sme nútení zapamätať si informácie počas krátkej doby, niekoľkých sekúnd. Dlhodobá pamäť uchováva informácie uskladňované v pamäti dlhšiu dobu, od minút po roky až celý život. Pri oboch sa však zachováva proces 3 pamäťových štádií : zapamätávanie, uchovávanie a vybavovanie. Pracovná pamäť má obmedzenú kapacitu, v priemere si zapamätáme 7 ± 2 položky. Dlhodobá pamäť je technicky neobmedzená, ale prakticky kódovanie do dlhodobej pamäte je ovplyvňované ďalšími psychickými procesmi a javmi, preto bežný človek nevyužíva jej neobmedzené možnosti.
Druhy pamäte podľa trvanlivosti a kódovania.
Z hľadiska trvanlivosti a kódovania môžeme pamäť rozdeliť na tri druhy: senzorickú, krátkodobú a dlhodobú.
Senzorická pamäť.
Senzorická pamäť, nazývaná tiež ultrakrátka pamäť, má za úlohu uchovávať informácie prichádzajúce zo zmyslov po dobu niekoľkých milisekúnd. Uchováva presný obraz zmyslových podnetov, čiže akúsi kópiu senzorických skúseností, ktorá v nej ostáva tak dlho, kým z nej psychika nevyťaží potrebné informácie. Bezvýznamné podnety sú preto zabudnuté, kým významné sú posunuté ďalej do krátkodobej pamäte. Súčasťou senzorickej pamäte je aj ikonická pamäť, ktorá krátkodobo uchováva vizuálne informácie, a echoická pamäť, ktorá uchováva sluchové podnety. Senzorická pamäť obsahuje prchavé mentálne záznamy všetkého, čo vnímame. Napríklad keď stojíme na križovatke a svieti červená. Červenú vnímame zmyslami. Tieto informácie sú presúvané do senzorickej pamäte, v ktorej rozpoznávame červenú ako varovný signál a posúvame ho ďalej do krátkodobej pamäte. Krátkodobá pamäť rozhodne, že je pre nás významné vidieť červenú, pretože sa môžeme ocitnúť v ohrození života. Informácie z dlhodobej pamäte o červenej farbe na semafóre našu domnienku potvrdia a preto zostávame stáť, pokiaľ nemáme zelenú.
Krátkodobá pamäť.
Funkciou krátkodobej pamäte je krátkodobé udržanie informácií, ktoré potrebujeme k svojim psychickým aktivitám. Počas niekoľkých sekúnd uchováva krátkodobá pamäť obmedzené množstvo informácií, a to 7 ± 2 položky. Je možné v nej udržať aj informácie zo zmyslových modalít, napr. vôňu parfému, melódie, chute, alebo aj citové zážitky. Rýchlosť rozpadu pamäťovej stopy je 15 – 30 sekúnd.
Má najmenej 2 subsystémy:
Krátkodobá pamäť je „pracovným stolom“ vedomia, preto sa označuje aj ako pracovná alebo operačná pamäť. Možno ju považovať aj za aktívnu zložku dlhodobej pamäte.
Dlhodobá pamäť.
Dlhodobá pamäť je síce pasívnou časťou pamäte, ale zato poskytuje obrovský sklad pre uchovanie informácií. Tieto informácie sú tiež sprostredkované našimi zmyslami, ale uchovávať si môžeme aj myšlienky, pocity, predstavy. Proces upevnenia (konsolidácie) pamäťových stôp trvá približne 30 minút. Ak si na nejakú vec vieme spomenúť po uplynutí 30 minút odkedy sme sa s ňou naposledy zaoberali, potom je naisto uložená v dlhodobej pamäti. To však neznamená, že tam bude uskladnená aj po niekoľkých rokoch, záleží od frekvencie opakovania a tiež iných vplyvov (emócie a pod.). Vštepovanie informácií do dlhodobej pamäte môže byť zámerné (mechanické opakovanie alebo memorovanie) alebo mimovoľné. Mechanické memorovanie však nie je úspešná metóda, lebo stopy sa neukladajú dostatočne dlhodobo. Údaje do dlhodobej pamäte prechádzajú predovšetkým na základe sémantického kódovania (zapamätanie si významu). Obrovská kapacita dlhodobej pamäte umožňuje ukladať informácie rôznymi spôsobmi.
Väčšina autorov sa však prikláňa k rozdeľovaniu dlhodobej pamäte na:
Implicitná pamäť obsahuje automatizované "senzomotorické zručnosti" (beh, chôdza, schopnosť jazdiť na koni, bicyklovanie), "precepčno-motorické" zručnosti (hra na hudobný nástroj), automatizované kognitívne operácie a postupy (napr. gramatické pravidlá). Jednou zo zložiek implicitnej pamäte je "procedurálna pamäť", ktorá zaisťuje formovanie zručností a návykov.
Údaje ukladané do explicitnej pamäte musia prejsť vedomím a sú ľahko verbalizovateľné. Sú to spomienky na rôzne životné udalosti, ale aj faktické poznatky a znalosti o svete.Endel Tulving rozlíšil 2 subsystémy "explicitnej pamäte":

</doc>
<doc id="223222" url="https://sk.wikipedia.org/wiki?curid=223222" title="Modálny">
Modálny



</doc>
<doc id="223223" url="https://sk.wikipedia.org/wiki?curid=223223" title="Moskovské internacionálne business centrum">
Moskovské internacionálne business centrum



</doc>
<doc id="223228" url="https://sk.wikipedia.org/wiki?curid=223228" title="Jún 2008">
Jún 2008



</doc>
<doc id="223229" url="https://sk.wikipedia.org/wiki?curid=223229" title="Schwarzenberský palác (Viedeň)">
Schwarzenberský palác (Viedeň)

Schwarzenberský palác je barokový palác vo Viedni v Rakúsku. Je majetkom kniežacej rodiny Schwarzenbergovcov.
Postavený bol v roku 1697 architektom Johanom Lucasom von Hildebrandtom a dokončený so zmenami oproti pôvodným plánom v roku 1728 architektom Johannom Fischerom von Erlach. V roku 1751 bola pristavaná k palácu jazdecká škola a oranžéria. Bohato zdobená "Mramorová galéria" je pre palác jednou z najtypickejších miestností. V súčasnosti je časť paláca využívaná ako päť hviezdičkový hotel a taktiež sa používa na spoločenské podujatia.

</doc>
<doc id="223230" url="https://sk.wikipedia.org/wiki?curid=223230" title="Japan">
Japan



</doc>
<doc id="223231" url="https://sk.wikipedia.org/wiki?curid=223231" title="Schwarzenbergovci">
Schwarzenbergovci

Schwarzenbergovci sú pôvodom franský šľachtický rod, prvý raz doložený v roku 1172 pod menom "Seinsheim" (pod týmto menom vystupovali až do 15. storočia). Užívali sedemkrát modro-strieborný polený znak.
Erkinger zo Seinsheimu (13621437) zakúpil panstvo Schwarzenberg a začal sa písať miesto zo Seinsheimu ako zo Schwarzenbergu, a s vynechaním prvého mena zo Schwarzenberga. V rokoch 14201421 sa zúčastnil vojenskej výpravy proti husitom. Tým, rovnako ako aj značnými pôžičkami, získal od kráľa Žigmunda Luxemburského zástavu miest Žatec, Kadaň a Beroun. V roku 1429 bol povýšený do stavu slobodných pánov zo Schwarzenberga.
V roku 1599 obdržal Adolf Schwarzenberg za víťazstvo nad Turkami v bitke pri Rábe titul ríšskeho kniežaťa a vylepšenie erbu (pole s hlavou Turka, ktorému vyďobáva oči krkavec). V roku 1654 získali Schwarzenbergovci inkolát v Čechách a v roku 1670 bol Jan Adolf I. zo Schwarzenbergu povýšený na ríšske knieža. Prvým trvalým majetkom Schwarzenbergovcov v Čechách bolo panstvo Třeboň, ktoré získali v roku 1660, potom Hluboká nad Vltavou (Frauenberg). Knieža Jan Adolf I. navštívil svoje panstvá v apríli 1661. 
Kúpou statkov a dedičstvom po Eggenbergovcoch vytvorili rozsiahlu dŕžavu v južných a severných Čechách (napr. Český Krumlov, Hluboká nad Vltavou, Netolice, Prachatice, Volary, Vimperk, Orlík nad Vltavou) a pripojili ju k územiam držaným v Bavorsku, Rakúsku a v Štajersku. V roku 1723 získali titul krumlovského vojvodu. Pred 1. svetovou vojnou vlastnili dve vetvy rodu (hlubocko-krumlovská a orlická) len v Čechách pôdy s významným lesným a poľným hospodárstvom, baňami, pivovarmi, cukrovarmi, vápenkami a inými podnikmi. 
Po pozemkovej reforme v roku 1922 prevzal postupne štát. V roku 1942 bola na majetok orlickej vetvy dosadená nemecká nútená správa. V roku 1947 bol prevedený všetok nehnuteľný majetok i s inventárom a prevádzkovým kapitálom hlubockej vetvy do vlastníctva štátu. O dva roky neskôr musel predstaviteľ orlickej vetvy Karel, 6. knieža Schwarzenberg s rodinou utiecť z Česko-Slovenska, kde im do roku 1947 patrilo 11 zámkov a 30.000 hektárov pozemkov. 
Hlavným predstaviteľom rodu je v súčasnosti jeho syn Karel Schwarzenberg ml., ktorý bol v roku 1967 adoptovaný Jindřichom Schwarzenbergom, členom hlubocko-krumlovskej vetvy Schwarzenbergovcov. Po Jindřichovej smrti a smrti svojho adoptívneho strýka spojil Karel Schwarzenberg obe schwarzenberské vetvy a ich majetok. Po presídlení do Česka v roku 1990 reštituoval majetok orlickej vetvy. V roku 2006 sa stal ministrom zahraničných vecí ČR.

</doc>
<doc id="223233" url="https://sk.wikipedia.org/wiki?curid=223233" title="Belvedér (Viedeň)">
Belvedér (Viedeň)

Belvedér alebo Belvedéry (nem. "(Schloss) Belvedere" – (Zámok) Belvedér) je barokový palácový komplex – zámok (zámky) – postavený princom Eugenom Savojským vo Viedni, juhovýchodne od centra mesta.
Po kúpe pozemku v roku 1697 dal princ Eugen Savojský vytvoriť veľký park. Palác Belvedér bol pôvodne prímestskou vilou; začal sa stavať v roku 1714, kedy vznikla budova známa dnes ako "Unteres Belvedere" (Dolný Belvedér), no nešlo o palác, ale o záhradnú vilu s oranžériou a obrazovou galériou. Architektom sa stal Johann Lukas von Hildebrandt, jeden z najdôležitejších rakúskych barokových architektov, pre ktorého sa stal tento komplex budov jeho majstrovským dielom. Pomáhal mu pri tom benátsky sochár Giovanni Stanetti, ktorého priviedol do Viedne princ Eugen aj s celým jeho ateliérom a asistentmi. Dolný Belvedér bol dokončený v roku 1716. 
V rokoch 1720 – 1723 bol postavený "Oberes Belvedere" (Horný Belvedér), pôvodne určený len na to, aby poskytol primerané ukončenie hlavnej záhradnej osi. Ako architekt sa tu realizoval opäť Johann Lukas von Hildebrandt. 
V roku 1752 predali princovi dedičia komplex rakúskej cisárovnej Márii Terézii, ktorá ho ako prvá pomenovala „Belvedér“. Ako majetok Habsburgovcov bol komplex ďalej rozširovaný. Od roku 1775 bol Belvedér domovom cisárskej obrazovej galérie. V roku 1890 tu vzniklo Umeleckohistorické múzeum (nem. "Kunsthistorisches Museum"). Posledný panovník, ktorý tu sídlil, bol veľkovojvoda František Ferdinand d’Este. Počas 2. svetovej vojny bola budova ťažko poškodená a po skončení vojny sa tu usídlila Rakúska galéria. Posledná rekonštrukcia komplexu bola dokončená v roku 2008.

</doc>
<doc id="223243" url="https://sk.wikipedia.org/wiki?curid=223243" title="Def Leppard">
Def Leppard

Def Leppard je anglická rocková skupina zo Sheffieldu, ktorá vznikla v roku 1977 ako súčasť vlny Novej vlny britského heavymetalu. Hlavne vďaka albumom "Pyromania" a "Hysteria" sa táto skupina dostala na zoznam najlepšie predávaných rockových umelcov 80. rokov. Na celom svete predala viac ako 100 miliónov hudobných nosičov vrátane 40 miliónov v USA.
Hudba skupiny Def Leppard je zmesou prvkov hard rocku, rocku a heavy metalu a táto skupina je spájaná s vývojom glam metalového hudobného štýlu konca 70. rokov. Zaslúžila sa o spopularizovanie metalového hudobného štýlu v 80. rokoch, niekedy sú označovaní ako pop metaloví hudobníci.
Pri nahrávaní albumu "Hysteria" skupina rozvinula svoj charakteristický zvuk tvrdých bicích, efektne sprevádzaných zladenými gitarami a zastretými, harmonizovanými vokálmi. Skupina Def Leppard patrí k piatim rockovým formáciám, ktoré dokázali v USA predať zo svojich dvoch pôvodných albumov viac ako 10 miliónov nosičov. Ďalšími takýmito skupinami sú The Beatles, Led Zeppelin, Pink Floyd a Van Halen.
Ako jedna z najpredávanejších hudobných umelcov na svete, Def Leppard predala celosvetovo viac ako 100 miliónov nahrávok.

</doc>
<doc id="223247" url="https://sk.wikipedia.org/wiki?curid=223247" title="Gaius Octavius Lampadio">
Gaius Octavius Lampadio

Gaius Octavius Lampadio (2. storočie pred Kr.) bol rímsky filológ vychádzajúci z postupov Alexandrijskej filologickej školy. Jeho najväčším prínosom do rímskej literatúry bolo rozdelenie Naeviovho epického diela "Bellum Poenicum" (Púnska vojna), pôvodne vydaného ako celistvý text, do siedmich kníh.

</doc>
<doc id="223248" url="https://sk.wikipedia.org/wiki?curid=223248" title="Zoznam hier pre Game Boy Color">
Zoznam hier pre Game Boy Color

Toto je abecedný zoznam videohier vyvinutých pre prenosnú hernú konzolu Game Boy Color. Tituly označené hviezdičkou (*) sú podporované iba na konzoli Game Boy Color a novších modeloch.

</doc>
<doc id="223249" url="https://sk.wikipedia.org/wiki?curid=223249" title="UA">
UA



</doc>
<doc id="223251" url="https://sk.wikipedia.org/wiki?curid=223251" title="Quintus Asconius Pedianus">
Quintus Asconius Pedianus

Quintus Asconius Pedianus (9 pred Kr. – 75 po Kr.) bol rímsky gramatik, pravdepodobne pôvodom z Patavia (dnes Padova).
Dielo.
Pedianus pôsobil v Ríme, kde aj zomrel vo veku 85 rokov, pričom posledných 12 rokov prežil podľa Hieronyma ako slepec v ovzduší všeobecnej úcty. Počas vlády cisárov Claudia a Nerona Pedianus vytvoril cenné komentáre k dielu Marca Tullia Cicerona. Zmienky v texte diela ho umožňujú datovať do rokov 54 – 57. Množstvo použitých prameňov, medzi ktoré patrili Ciceronove náčrty nevydaných rečí, Tironov životopis Cicerona, reči a korešpondencia Ciceronových súčasníkov a práce iný vzdelancov (Varrona, Attica, Tuditana, Fenestellu), a Pedianov kritický prístup spĺňa ešte aj dnes požiadavky klasickej filológie. Pedianov komentár je pritom skôr historický než gramatický. Z pôvodného počtu sa dochovalo päť kritických prác týkajúcich sa nasledujúcich Ciceronových rečí:
Posledné dve zo zmienených rečí sa stratili, preto je Pedianov komentár významným zdrojom našich poznatkov o týchto Ciceronových dielach. Päť filologických diel je dochovaných pod moderným označením "Q. Asconii Pediani orationum Ciceronis quinque enarratio" (Komentár Q. Asconia Pediana k piatim Ciceronovým rečiam).
Pedianovi býval pripisovaný aj gramatický komentár k Neronovým verrinským rečiam pochádzajúci z toho istého rukopisu, ktorého spojitosť s filológom je dnes považovaná za pochybnú. Je tiež považovaný za autora nedochovaných diel "Contra obtrectatores Vergilii" (Proti Vergíliovým ohováračom) a "Vita Sallustii" (Sallustiov životopis).
Rukopis.
Pedianove ciceronovské práce objavil humanista Poggio Bracciolini roku 1416 v Sankt Gallene. Dnes je tento pôvodný rukopis stratený, ale dochovali sa tri opisy, ktoré z neho urobili Poggio (dnes v Madride), Zomini da Pistoia (dnes v Pistoii) a Bartolommeo da Montelciano (dnes vo Florencii).

</doc>
<doc id="223257" url="https://sk.wikipedia.org/wiki?curid=223257" title="Giovanni Battista Alliprandi">
Giovanni Battista Alliprandi

Giovanni Battista Alliprandi (* asi 1665, asi Val d'Intelvi, Taliansko – † 13. marec 1720, Litomyšl, Česko) bol významný barokový architekt talianskeho pôvodu, pôsobiaci v Čechách.
Vplyv.
Popri Janovi Blažejovi Santini-Aichelovi a Kryštofovi Dientzenhoferovi bol Alliprandi najvýznamejším českým barokovým architektom. Významne bol ovplyvnený viedenskou architektúrou svojej doby, Domenicom Martinellim, Johannom Lukasom von Hildebrandt, a predovšetkým Johannom Bernardom Fischerom von Erlach, ktorého osobité poňatie architektúry Alliprandi priniesol do Čiech. Ovplyvnený bol však tiež dielom Jeana-Baptistu Matheya a Jana Blažeja Santini-Aichela.
Tvorba.
Špecializoval sa predovšetkým na projektovanie zámkov a pražských šľachtických palácov, v menšej miere bol ale tiež autorom sakrálnych stavieb. Pôsobil predovšetkým v Prahe, stredných a východných Čechách.

</doc>
<doc id="223266" url="https://sk.wikipedia.org/wiki?curid=223266" title="Pavel Ignác Bayer">
Pavel Ignác Bayer

Pavel Ignác Bayer (* 1656, Jihlava, Česko – † 26. december 1733, Praha, Česko), bol český barokový architekt a staviteľ.

</doc>
<doc id="223290" url="https://sk.wikipedia.org/wiki?curid=223290" title="Sčítanie obyvateľstva">
Sčítanie obyvateľstva

Sčítanie obyvateľstva (iné názvy: populačný cenzus, sčítanie obyvateľov, súpis obyvateľstva/obyvateľov, staršie sčítanie ľudu, súpis ľudu, ešte staršie konskripcia (ľudu), nepresne cenzus, makrocenzus) je štatistické zisťovanie osobných, sociálnych a ekonomických údajov osôb k určitému okamihu (v súčasnosti organizované podľa medzinárodných odporúčaní) obyčajne raz za 10 rokov.
Vykonáva sa tradične v Európe (prvé sčítanie všetkých obyvateľov sa uskutočnilo v roku 1748 vo Švédsku), ale aj v iných štátoch sveta. 

</doc>
<doc id="223291" url="https://sk.wikipedia.org/wiki?curid=223291" title="Moscow City">
Moscow City



</doc>
<doc id="223292" url="https://sk.wikipedia.org/wiki?curid=223292" title="Moskva Siti">
Moskva Siti



</doc>
<doc id="223297" url="https://sk.wikipedia.org/wiki?curid=223297" title="Sčítanie ľudu">
Sčítanie ľudu



</doc>
<doc id="223300" url="https://sk.wikipedia.org/wiki?curid=223300" title="Ján Vesel">
Ján Vesel

Ján Vesel (* 25. september 1862, Kráľová – † 22. marec 1931, Banská Bystrica) bol slovenský advokát, verejný činiteľ, zakladateľ "Zvolenskej ľudovej banky".
Štúdium.
Absolvoval ľudovú školu v Radvani, neskôr študoval na banskobystrických gymnáziách, evanjelickom (18751880) a katolíckom (18801882). Po vylúčení pre národné povedomie pokračoval na evanjelickom lýceu v Banskej Štiavnici. V rokoch 1883-86 bol študentom teologickej akadémie v Bratislave, odkiaľ bol takisto vylúčený kvôli slovenskému cíteniu, nastúpil na právnickú fakultu v Budapešti, kde v roku 1896 získal titul JUDr..
Pôsobenie.
V rokoch 18881891 pôsobil v banskobystrickej advokátskej kancelárii Andreja Hanzlíka ako elév, potom bol päť rokov koncipientom u Samuela Medveckého. V roku 1896 založil vo Zvolene vlastnú advokátsku kanceláriu, ktorá fungovala do roku 1926. Následne sa stal verejným notárom v Banskej Bystrici, v tejto funkcii zotrval do svojho úmrtia v roku 1931.
Podieľal sa na výchove mnohých slovenských právnikov (napr. M. Slávika, J. Petrikovicha, M. Vanča). Zúčastnil sa na rokovaní slovenských a českých politikov v Budapešti (1914), kde sa pripravovalo založenie Slovenskej národnej rady.
V roku 1902 inicioval založenie "Zvolenskej ľudovej banky" a stal sa správcom, po jej zlúčení s ďalšími peňažnými inštitúciami v roku 1921 bol vymenovaný za predsedu generálnej správy novovzniknutej "Národnej banky" so sídlom v Banskej Bystrici. 
Pôsobil ako presbyter evanjelického cirkevného zboru v Banskej Bystrici a seniorálny samosudca, bol tiež dozorcom cirkevných zborov v Babinej a v Ponikách. 
Podieľal sa na rozvoji národného života vo Zvolene, spoluorganizoval ľudové zhromaždenia, bol zakladajúcim členom obnovenej Matice slovenskej. Prispieval do Národných novín a iných slovenských periodík.

</doc>
<doc id="223302" url="https://sk.wikipedia.org/wiki?curid=223302" title="Paulys Realencyclopädie der classischen Altertumswissenschaft">
Paulys Realencyclopädie der classischen Altertumswissenschaft



</doc>
<doc id="223304" url="https://sk.wikipedia.org/wiki?curid=223304" title="Ján Vesel (včelár)">
Ján Vesel (včelár)



</doc>
<doc id="223308" url="https://sk.wikipedia.org/wiki?curid=223308" title="Neusohl">
Neusohl



</doc>
<doc id="223309" url="https://sk.wikipedia.org/wiki?curid=223309" title="Besztercebánya">
Besztercebánya



</doc>
<doc id="223310" url="https://sk.wikipedia.org/wiki?curid=223310" title="Neosolium">
Neosolium



</doc>
<doc id="223311" url="https://sk.wikipedia.org/wiki?curid=223311" title="Solivar (Prešov)">
Solivar (Prešov)

Solivar je mestská časť krajského mesta Prešov. Nachádza sa v jeho juhovýchodnej časti.
Pôvodne išlo o tri nezávislé obce (ktoré ale už na začiatku 20. storočia boli fyzicky zrastené):
V roku 1960 boli obce Soľná Baňa a Šváby pričlenené k obci Solivar, niekedy sa uvádza, že takto rozšírený Solivar sa dočasne volal Veľký Solivar. Uznesením MsNV z 1. júla 1971 a následne aj uznesením rady ONV z 29. júla 1971 č.102 bola takto rozšírená obec Solivar pripojená k mestu Prešov.
Solivar má vlastnú históriu spojenú s ťažbou soli v tomto regióne, z čoho vychádza aj jeho pomenovanie "Solivar".
Polohopis.
Solivar leží v severnej časti Košickej kotliny na terase Sekčova a na nižšej pahorkatine, približne 3 km na juhovýchod od centra mesta Prešov. Povrch chotára tvoria vápnité íly, na soľnonosnej formácii pokryté hlinami a sutinami, východná a juhovýchodná časť mladšími a staršími náplavovými kužeľmi tokov prameniacich v Slanských vrchoch. Je tu viac slaných minerálnych prameňov. Má hnedozemné, ilimerizované a oglejené, menej hnedé lesné, nivné a karbonátové pôdy. 
Katastrálne územie Solivaru na severe susedí so Šalgovíkom, na severovýchode s Teriakovcami, na východe s Ruskou Novou Vsou, na juhovýchode s Kokošovcami a Dulovou Vsou na juhu so Záborským a Petrovanmi, na juhozápade s Haniskou a na západe s Prešovom.
Dejiny.
Sídliskovým základom historického Solivaru bola starobylá slovansko-slovenská dedina Soľ, pri ktorej v 11.12. storočí vznikla maďarská dedina Sovar a v druhej polovici 16. storočia banská osada Soľná Baňa. Chotár obce Soľ ležal severne od Solivarského potoka a obec Soľ ležala na pravom brehu tohto potoka. K pôvodnému chotáru Soli patrili aj pozemky neskorších obcí Teriakovce a Šalgovík. V obci Soľ sa nachádzal kostol bez veže zasvätený Panne Márii na mieste dnešného kostola postaveného v roku 1413. Dedina bola situovaná okolo neho. Soľ sídliskovo splynula so susedným Sovarom v 14. storočí.
Výskyt prameňa slanej vody, ktorú mohlo obyvateľstvo používať priamo, alebo jej odparovaním získavať soľ, bol krajinskou zvláštnosťou. Slaný prameň v podobe studne bolo treba chrániť pred zabraním obyvateľmi z blízkeho či vzdialeného okolia. Z tohto hľadiska sa javí ako nevyhnutnosť, že na blízkej výraznej vyvýšenine s názvom Hradek alebo aj Varheď si obyvatelia Soli vybudovali hradisko (Castrum Salis). Toto slovanské hradisko jestvovalo nepochybne pred 11. storočím. Malo zrejme väčší než len úzko lokálny význam. Svedčia o tom mnohé dôkazy v rôznych kronikách z 12.13. storočia, ako aj listina z roku 1230. Jeho charakterizovanie latinským slovom „castrum“ svedčí, že to bol pevnostný, resp. opevnený sídliskový objekt. Mohlo ním byť iba mohutné hradisko, pôvodne patriace dedine Soľ, ktoré malo od 11. storočia už inú funkciu v rámci Uhorska. Castrum Salis zanikol v 2. polovici 13. storočia pravdepodobne následkom tatárskeho vpádu v roku 1241.
Sovar je zložený zo slov só = soľ a vár = hradisko. Maďarský názov je teda obsahovo totožný s latinským názvom Castrum Salis. Maďarský pôvod názvu Sowar, a jeho prevzatie slovenským obyvateľstvom vedie k úsudku, že aj pôvodcom sídliska bolo maďarské obyvateľstvo. Mohli nimi byť iba príslušníci vojenskej družiny s rodinami, ktorých tu usadili arpádovskí králi okolo polovice 11. storočia po vojenskom dobytí a politickom pričlenení okolitého územia k uhorskému štátu. K dedine Sovar patril kostol zasvätený sv. Štefanovi, kráľovi. Kostol, doložený už v roku 1261, stojí na mieste kde stálo zaniknuté hradisko resp. hrad (Castrum Salis). Maďarská družina vojensky využila polohu resp. zvyšky hradiska a v jeho priestore neskôr postavili z iniciatívy uhorského kráľa kostol. Z tohto vyplýva že Sovar vznikol ako osada vojensko-strážnej maďarskej družiny a dedina ležala pod onou vyvýšeninou.
Podľa listu palatína Pavla v roku 1223 bol Soľný hrad (Castrum Salis) v držbe Bohumila a Hermana Chypkáczyovcov, ktorých kráľ Belo IV. povolal na hrad z Poľska, okrem hradu im daroval aj obec Sópatak (Soľ) a časť soľnej studne na užívanie. Územné majetky okolo Šovara tvorili panstvo patriace kráľovi. Až roku 1261, kráľovič Štefan daroval čiastku majetku Šovaru – zem s kostolom zasväteným sv. Ladislavovi ("Zenthlazlo"), kde prv s povolením kráľa Bela IV. býval vtáčiar Miko, komesovi Ečovi (Echy). Najstaršia priama správa o tejto dedine je z roku 1288, kedy kráľ Ladislav IV. daroval dedinu Sópatak (Soľ), v ktorej chotári sa nachádzal prameň resp. studňa slanej vody s dedinou Sovar šľachticovi Jurajovi, synovi Šimona. Okrem toho daroval Jurajovi aj rozsiahle, zväčša zalesnené územie na východ až po Topľu. 
Vtedy povolil Jurajovi si na tomto území postaviť hrad, ktorý postavili medzi rokmi 12881298 na vrchu Zamek na západnom výbežku Slanských vrchov. Maďarský názov vznikol prevzatím názvu dediny Sowar. Juraj sa v ňom usadil a jeho názov on a jeho dediči používali v prídomku (Soós de Sóvár). Zrúcanina tohto hradu, nazývaného aj Zbojnícky hrad, či Soľnohrad stojí dodnes nad obcou Ruská Nová Ves na spomínanom vrchu Zamek vo výške 
V roku 1299 Juraj dal svojmu príbuznému, šľachticovi Sinkovi, vlastníkovi susedného panstva Šebeš, časť príjmu odpredanej soli t. j. 100 hrivien striebra ročne a každú sobotu pol gbela soli pre kuchyňu jeho rodiny, okrem toho si poddaní z dedín patriacich Sinkovi mohli zdarma naberať vodu z prameňa a odvážať ju domov na vlastné používanie. V prvej polovici 13. storočia soľanka vyvierala z troch prameňov. V roku 1417 dosahoval týždenný príjem z odpredaja soli asi 10 zlatých, čo bol pre Šoóšovcov značný príjem. V roku 1427 boli šovarské sedliacke domácnosti, okrem richtárovej zdanené od 62 port, takže Šovar bol najväčšou dedinou v okolí a jednou z najväčších v Šarišskej stolici. Čoskoro sa viaceré odsťahovali. V roku 1438 tu hospodárilo 41 domácností. V roku 1569 sa začal súdny spor medzi Maximiliánom II. a Šóšovcami, ktorý bol formálne ukončený v Prešove v roku 1592. Soľnonosné pozemky Šóšovcov aj soľanka boli definitívne prisúdené kráľovi Maximiliánovi II. Na týchto pozemkoch sa baníckym postupom našli ložiská kamennej soli. V roku 1571 sa pod vedením Wolfganga Styxa začala hĺbiť Cisárska šachta, neskôr nazývaná Leopold. Bola vyhĺbená za jeden rok a dosiahla hĺbku . Riadil ju správca kráľovskej koruny, spišský gróf Salm. V roku 1572, v súvislosti s banským dobývaním, vzniklo postupne nové sídlisko, erárna banská osada zvaná Baňa (Soľná Baňa). V tom istom roku bolo dokončené razenie Cisárskej šachty a bola zahájená hlbinná ťažba. V počiatkoch hlbinnej ťažby kamennej soli sa od jej získavania odparovaním zo soľanky poľavilo, opätovne sa začala variť až okolo roku 1580. V roku 1600 sídlisko pozostávalo zo 46 obývaných poddanských domov, kostola, fary, školy a možno aj 12 domov slobodníkov. V roku 1616 baňu prevzalo mesto Prešov a odvtedy sa tu dobývala či vyrábala aj soľ nazývaná „Kühr-Salz“ – menejhodnotná. V roku 1673 sa Soľná Baňa spomína ako obec. V roku 1674 bola postavená jednopodlažná baroková budova skladu a budova gápľa, ktorý bol postavený nad šachtou Cisárska. V noci medzi 20. a 21. februárom roku 1752 boli soľné bane v Solivare zaplavené vodou a od tej doby sa soľ získavala výlučne varením. V roku 1757 sa farským kostolom stal kostol Najsvätejšej Trojice. 
V roku 1799 cisár František I. schválil listinu, ktorou zriadil osadu tvorenú pracovníkmi Soľnobane žijúcich v jej okolí s vlastným štatútom, policajným poriadkom. V obci platila rovnoprávnosť pred zákonom. Obec bola vyňatá spod zemepanských súdov, mala vlastné súdnictvo pre nižšie previnenia a bola oslobodená od vojenských povinnosti. V roku 1800 bola postavená varňa František. V roku 1806 bola postavená druhá varňa Ferdinand. Okolo roku 1810 bola pribudovaná klasicistická veža na sklade soli. V roku 1819 vypukol veľký požiar, pri ktorom zhorela varňa František a i okolité stavby.
7. marca 1925 bol uvedený do prevádzky nový vákuový solivar "Prezident Masaryk". V roku 1931 varňa Ferdinand bola zbúraná. V roku 1944 obec Soľná Baňa bola za pomoc partizánom vypálená nacistami. V rokoch 19401946 sa v novom dobývacom priestore, ktorý bol od solivaru „Prezident Masaryk“ vzdialený cca 5 km, začalo s odvŕtavaním vrtov pre hlbinné lúhovanie soli. V roku 1946 sa prešlo na novú technológiu lúhovania vrtov z povrchu. V roku 1960 boli obce Soľná Baňa, Solivar a Šváby zlúčené pod názvom Solivar. V roku 1962 bola dokončená regulácia Soľného potoka. V tom istom roku 13. mája bola aj zahájená trolejbusová doprava na linke 1 na trase Solivar – Ul. SRR (dnes Hlavná ulica v Prešove) – Nižná Šebastová, predtým do obce premávali iba autobusy. V roku 1970 bola ukončená ťažba soli v starom solivare a objekty boli vyhlásené za národnú kultúrnu pamiatku. 29. júla 1971 (1. júla 1971) bola obec Solivar pričlenená ako mestská časť k Prešovu. V roku 1984 boli objekty nového solivaru z roku 1925 registrované v ÚZPF pod č. 4239. 18. mája 1986 vypukol požiar budovy skladu, zničil všetky staršie aj pôvodné drevené konštrukcie – podlahy, obloženie i nenapodobniteľnú svorníkovú drevenú konštrukciu krovu. V roku 2008 ťažba soli dosahovala 100 tisíc ton. V júni roku 2009 bol vyhlásený konkurz na firmu SOLIVARY a.s. Prešov, po 439 rokoch bola ukončená ťažba na ložisku Soľná baňa. V marci roku 2016 bol otvorený zrekonštruovaný sklad soli.
Samospráva.
Výbor mestskej časti 5 Solivar-Soľná Baňa-Šváby je samostatným volebným obvodom (mesto ich má sedem) a v mestskom zastupiteľstve Mesta Prešov ho zastupujú štyria poslanci (MsZ má v Prešove celkovo 31 poslancov).
Kultúra a zaujímavosti.
Pamiatky.
Ostatné pamiatky.
Areál Solivaru tvorí súbor technických pamiatok, ktoré slúžili na čerpanie a varenie soli zo soľanky. Medzi tieto stavby patrí šachta Leopold s budovou gápľa, četerne, huta, varňa, sklad soli, kováčske dielne a klopačka. Unikátny areál je chránený ako pamiatková zóna Soľná Baňa. Časť technických objektov je sprístupnená v rámci Slovenského technického múzea – Múzea Solivar.
Doprava.
Cez Solivar prechádzajú štátne cesty tretej triedy v smere na Zlatú Baňu č. 3440, Ruskú Novú Ves č. 3441 a Teriakovce č. 3442.
Mestská časť nemá železničnú dopravu.
Dopravný podnik mesta Prešov zabezpečuje dopravu linkami

</doc>
<doc id="223318" url="https://sk.wikipedia.org/wiki?curid=223318" title="Johann Lukas von Hildebrandt">
Johann Lukas von Hildebrandt

Johann Lukas von Hildebrandt (* 14. november 1668, Janov, Taliansko – † 16. november 1745, Viedeň, Rakúsko) bol rakúsky barokový architekt. Navrhol mnoho majestátnych stavieb a kostolov a jeho najvýznamejším dielom sú Horný Belvedér a Dolný Belvedér a zámok Pommersfelden.
Narodil sa v rodine Talianky a Nemca. Študoval civilné a vojenské staviteľstvo v Ríme a vojenské staviteľstvo v Piemonte. Uznanie si získal vo Viedni, kde pracoval pre mnoho šľachtických rodov, napríklad pre Schönbornovcov a Starhembergov a pre princa Eugena Savojského. Medzi rokmi 1713 a 1716 pracoval pre veľkú a mocnú rodinu Kinských na ich rezidencii, Daunskom paláci vo Viedni. Od roku 1723 bol generálnym inšpektorom cisárskych stavieb. Obe jeho najznámejšie stavby - Horný Belvedér (1721-1722) a Dolný Belvedér (1714-1716) - boli zadané tiež princom Eugenom Savojským. Hildebrandt bol všestranne nadaný architekt. 
Do strednej Európy preniesol dynamický barok ovplyvnený Francescom Borrominim a Guarinom Guarinim, ktoré však osobito dotvoril, najmä originálnym architektonickým článkovaním. Jeho významnými patrónmi bola rodina Schönbornovcov, pre ktorú postavil rad rezidenčných stavieb (letohrádok v Landongasse vo Viedni, 1706 - 1717; zámok Göllersdorf, 1710 - 1717). V zámockej architektúre rozvinul francúzske podnety a jeho stavby sa stali vzorom pre stredoeurópsku architektúru.

</doc>
<doc id="223326" url="https://sk.wikipedia.org/wiki?curid=223326" title="Dúbravienka">
Dúbravienka

Dúbravienka je detský folklórny súbor, ktorý bol založený v roku 1981 ako kolektív domu kultúry v Prešove. V súbore tancuje, spieva a hrá viac ako 50 detí a mladých ľudí vo veku od 6 – 17 rokov. Dnes patrí Dúbravienka medzi popredné detské folklórne súbory na Slovensku. Vďaka systematickej práci skúsených pedagógov sa z kolektívu stalo kvalitné umelecké teleso, schopné interpretovať náročné programové čísla. Detský folklórny súbor sa vo svojej tvorbe inšpiruje bohatstvom tradícií Východného Slovenska, predovšetkým regiónu Šariš a Zemplín. Vzorne reprezentuje mesto Prešov a národné kultúrne bohatstvo Slovenska nie len doma, ale aj v zahraničí.

</doc>
<doc id="223328" url="https://sk.wikipedia.org/wiki?curid=223328" title="DFS Dúbravienka">
DFS Dúbravienka



</doc>
<doc id="223336" url="https://sk.wikipedia.org/wiki?curid=223336" title="Mydlo (priezvisko)">
Mydlo (priezvisko)

Mydlo (o význame pozri mydlo) je slovenské priezvisko. Najčastejšie je v Ružomberku, Banskej Bystrici a Brekove (okres Humenné)
Známi nositelia.
Pozri v článku Mydlo (rozlišovacia stránka).

</doc>
<doc id="223337" url="https://sk.wikipedia.org/wiki?curid=223337" title="Mydlová">
Mydlová



</doc>
<doc id="223345" url="https://sk.wikipedia.org/wiki?curid=223345" title="Lopej">
Lopej

Lopej je pôvodne samostatná obec na Horehroní, v okrese Brezno. V roku 1960 bola pričlenená k Podbrezovej, odvtedy je jednou z jej miestnych častí. Leží pri vyústení Vajskovského potoka do Hrona.
Prvá zachovaná písomná zmienka o Lopeji pochádza z roku 1406, je však známe, že ho založil už v roku 1358 richtár Petrík z Predajnej. Obec patrila Ľupčianskemu hradnému panstvu. Známa bola tým, že jej obyvatelia pracovali v lesoch, pracovala tu píla a ťažila sa ruda.
Rímskokatolícky kostol (zasvätený sv. Jurajovi) v Lopeji patrí medzi kultúrne pamiatky zapísané v Ústrednom zozname kultúrnych pamiatok. Kostol je postavený v renesančno-gotickom štýle a jeho vek presahuje 500 rokov.
Nachádza sa tu tiež súkromné gymnázium a súkromná stredná odborná škola hutnícka. Ich spojením vznikla 1. januára 2020 Súkromná spojená škola Železiarne Podbrezová.Jej zriaďovateľom sú Železiarne Podbrezová a.s.
Udalosti.
Lopej je známy tým, že sa tu každoročne uskutočňuje už tradičná jarná slávnosť - Slávnosti svätého Juraja. Koná sa v poslednú aprílovú nedeľu na počesť sv. Juraja. Akcia sa začína tradične o 10.00 hodine slávnostnou svätou omšou v Rímskokatolíckom kostole sv. Juraja v Lopeji. Nasleduje alegorický sprievod. V sprievode vyniká postava rytiera sv. Juraja symbolicky víťaziaceho nad drakom – prebúdza jar, odklína a otvára cestu do zimou zakliatych horských dolín a starostom obcí a miestnym poľnohospodárom odovzdá symbolické kľúče od dolín Nízkych Tatier a Slovenského Rudohoria. Slávnosť pokračuje vystúpením umeleckých a folklórnych súborov a prezentáciou ľudovej umeleckej a remeselnej tvorby.
Lopej bol známy aj výbornou zmrzlinou.
Osobnosti.
V rokoch 18941896 pôsobil v Lopeji ako kaplán Jozef Murgaš - slovenský kňaz, maliar, politik, organizátor, zberateľ a vynálezca, ktorý namaľoval aj veľký sakrálny obraz sv. Juraja, ktorý je dodnes umiestnený na hlavnom oltári.
V roku 1894 na miestnej škole vyučoval Jozef Gregor Tajovský.
9. februára 1913 sa v Lopeji narodil prof. Ladislav Sára, ktorý bol prvým hlásateľom Slobodného slovenského vysielača Banská Bystrica počas SNP.

</doc>
<doc id="223348" url="https://sk.wikipedia.org/wiki?curid=223348" title="Podbrezová-Lopej">
Podbrezová-Lopej



</doc>
<doc id="223370" url="https://sk.wikipedia.org/wiki?curid=223370" title="Kozia ulica">
Kozia ulica

Kozia ulica je ulica:

</doc>
<doc id="223377" url="https://sk.wikipedia.org/wiki?curid=223377" title="Ulica mládeže">
Ulica mládeže

Ulica mládeže je ulica:

</doc>
<doc id="223410" url="https://sk.wikipedia.org/wiki?curid=223410" title="Národné kultúrne pamiatky v archívoch Slovenskej republiky">
Národné kultúrne pamiatky v archívoch Slovenskej republiky

Národné kultúrne pamiatky v archívoch Slovenskej republiky predstavujú súbor listinných a textových dokumentov deponovaných v archívoch a depozitároch rôznych inštitúcií Slovenska. 
Ide o tieto pamiatky:

</doc>
<doc id="223433" url="https://sk.wikipedia.org/wiki?curid=223433" title="Termočlánok">
Termočlánok

Termočlánok je snímač teploty vyrobený z dvoch rôznych kovov, ktoré sú na jednom konci spojené a na druhom voľné. Je zdrojom termoelektrického napätia, ktoré závisí od použitých kovov a od rozdielu teplôt na spojenom konci a voľných koncoch. Výstupné termoelektrické napätie je úmerné teplote táto závislosť však nie je zákonite lineárna.

</doc>
<doc id="223434" url="https://sk.wikipedia.org/wiki?curid=223434" title="Domenico Martinelli">
Domenico Martinelli

Domenico Martinelli (* 30. november 1650, Lucca, Toskánsko – † 11. september 1718, Lucca, Toskánsko) bol taliansky barokový architekt a kňaz.
Pracoval nielen v Taliansku, ale tiež v Rakúsku, v Čechách, na Morave či v Holandsku. K jeho najvýznamnejším dielam patrí palác rodu Lichtensteinovcov vo Viedni, Šternberský palác v Prahe (nerealizovaný projekt) a zámok Slavkov v Slavkove pri Brne. Mnoho jeho stavieb nájdeme na Morave, napríklad v mestách Rousínov, Letonice, Uherský Brod (Panský dům), Valtice alebo Bzenec.

</doc>
<doc id="223435" url="https://sk.wikipedia.org/wiki?curid=223435" title="Logroño">
Logroño

Logroño je mesto v severnom Španielsku. Leží na rieke Ebro. Je to hlavné mesto autonómneho spoločenstva La Rioja. 
Počet obyvateľov je k roku 2006 147 036. Mesto je strediskom obchodu s vínom, ktoré sa produkuje v tejto oblasti. Je tiež známe produkciou železa, dreva a textílnych produktov.
Nachádza sa južne od mesta Bilbao.

</doc>
<doc id="223437" url="https://sk.wikipedia.org/wiki?curid=223437" title="Zmierenie alebo Dobrodružstvo pri obžinkoch">
Zmierenie alebo Dobrodružstvo pri obžinkoch

Zmierenie alebo dobrodružstvo pri obžinkoch je veselohra od slovenského spisovateľa Jána Palárika. Vznikla v roku 1862 (prvýkrát uverejnené v Slovenských almanachoch), premiéru mala v roku 1933. Kritizuje vyvyšujúcich sa mešťanov a odrodilcov. 
Téma.
Potreba zmierenia a zblíženia sa šľachty s ľudom. Palárik vychádzal z hry poľského dramatika Józefa Korzeniowského - Obžinky.
Hlavná myšlienka.
Vlastenectvo je nemysliteľné bez lásky k ľudu. Kritika slovenskej šľachty, ktorá sa odnárodňuje a pohŕda ľudom.
Kompozícia.
Dielo sa člení na 3 dejstvá
Dej.
Dej sa zakladá na princípe inkognita (v rámci ktorého vystupuje niekto v podobe niekoho iného).
Ľudovít Kostrovický sa má oženiť podľa vôle otca a dávnej zmluvy s grófkou Elisou Hrabovskou. Prichádza si ju obzrieť práve na obžinky spolu s jeho priateľom inžinierom Rohonom. Chce Elisu lepšie spoznať a až potom sa rozhodnúť, či je preňho dobrá. Vymyslí plán - vymení si postavenie s Rohonom. On súhlasí, a tak za grófkou do kaštieľa prichádzajú vymenení netušiac, že aj barónka Elisa zmýšľa rovnako (vymení si postavenie s jej priateľkou Milušou). Ako sa spoznávajú, všetci sú nešťastní, pretože sa grófka zaľúbila len do "obyčajného inžiniera", gróf do "obyčajnej grófkinej služobnice", Miluša do "grófa" a Rohon do "grófky". Nakoniec sa všetko po obžinkoch vyjasní a všetci sú šťastní.

</doc>
<doc id="223451" url="https://sk.wikipedia.org/wiki?curid=223451" title="Statky-zmätky">
Statky-zmätky

Statky-zmätky je názov divadelnej hry spisovateľa Jozefa Gregora Tajovského. Napísal ju v čase svojho pôsobenia v Nadlaku (19081909). 
Ako už prezrádza názov hry, v popredí je veľmi nebezpečný a zákerný činiteľ – majetok („statky“), ktorý zasahuje a ovplyvňuje všetky tri rodiny vystupujúce v dráme, z nich rodiny Palčíkovcov a Ľavkovcov zasahuje v ich najhlbšej podstate. 
Hlavnou myšlienkou diela je, že šťastie sa neskrýva v majetku, ale v láske.
Dej.
Ľavkovci sa snažia oženiť syna Ďura a vyberajú mu nevestu. Chcú mu nájsť nejakú z bohatej rodiny, aby netrel biedu. Preto sa im zapáči návrh Palčíkovcov, aby oženili Ďura so Zuzkou Kamenskou. Tí sa podľa plánov Palčíkovcov mali o nich postarať v starobe a po ich smrti dostanú ich majetok. Slovo dalo slovo a konala sa svadba Ďurka a Zuzky. Presťahovali sa k Palčíkovcom, no po pol roku Ďurko známy svojím temperamentom a záľubou posedieť si v krčme začal zahýbať Zuzke s Betou. S Betou chodil pred svadbou a teraz sa k nej znova vrátil. Keď to Zuzka zistila, chcela od Ďura odísť, no Kata aj Žofa ju prehovárali, aby ostala, že časom sa všetko na dobré obráti. Palčíkovci neboli spokojní s Ďurovou ani Zuzkinou robotou a preto im nechceli nič odkázať. Ďuro neprestal chodiť za Betou, preto ho Zuzka, i keď bola tehotná, opustila a vrátila sa do rodičovského domu. Ďuro sa znovu oženil, tento raz s Betou. Tá prišla do domu Palčíkovcov za vidinou veľkého bohatstva, no tá sa jej rozplynula pred očami, keď im Palčík odmietol odkázať majetok. Preto rozhorčená opustila Ďura a toho zase Palčík vyhodil zo svojho domu. Zuzke sa narodil syn, ktorého nazvala Ondrej. Na Vianoce sa všetci chceli udobriť s Kamenskými a chodili k nim, aby sa ospravedlnili. Ľavkovci sa ospravedlňovali za Ďura, Palčíkovci zase hovorili, že nemohli tušiť ako to skončí a vynahradiť citovú ujmu chceli tým, že jej synovi odkážu po smrti svoj majetok. Nakoniec prišiel Ďuro, aby si pozrel svojho syna. Prosil Zuzku, aby sa k nemu vrátila aspoň kvôli ich dieťaťu, no Zuzka, poučená predchádzajúcimi skúsenosťami, odmietla.

</doc>
<doc id="223452" url="https://sk.wikipedia.org/wiki?curid=223452" title="Kilián Ignác Dientzenhofer">
Kilián Ignác Dientzenhofer

 
Kilián Ignác Dientzenhofer (* 1. september 1689, Praha – † 12. december 1751, Praha) bol český architekt a staviteľ nemeckého pôvodu, predstaviteľ vrcholného baroka; piaty syn staviteľa Kryštofa Dientzenhofera. 
Navštevoval jezuitské gymnázium na Malej Strane, po jeho ukončení študoval na pražskej univerzite filozofiu a matematiku. U svojho otca sa vyučil za staviteľa a okolo roku 1707 odišiel na skusy do cudziny, najmä do Viedne, kde sa zoznámil s barokovou tvorbou architekta Johanna Lukasa von Hildebrandta. Bol ovplyvnený tiež Francescom Borrominim a taktiež staviteľom Janom Blažejom Santinim-Aichlom; v poslednej fáze svojej tvorby spolupracoval so svojim zaťom Anselmom Martinom Luragom. K jeho zákazníkom patrila tak šľachta, ako aj cirkevné inštitúcie.

</doc>
<doc id="223454" url="https://sk.wikipedia.org/wiki?curid=223454" title="Angel’s Feather">
Angel’s Feather

Angel's Feather (jap.: エンジェルズフェザー) je dvojdielne OVA. Vzniklo na základe počítačovej hry, ktorú vytvorila spoločnosť BlueImpact a ktorá bola uvedená na trh 25. apríla 2005.
Príbeh.
Šó Hamura, víťaz národného šampionátu v kende, prestúpi na chlapčenskú súkromnú školu. Myslel si, že tu stretne svojho strateného mladšieho brata, ale Kai to dôrazne popiera. V škole sa stanú zvláštne veci a nejako sa týkajú magického sveta nazývaného Winfield.
Ľudia s bielymi krídlami mierumilovne žili v kráľovstve ďaleko od ľudského sveta. Ale na ich mier sa vrhol čierny tieň. Objavili sa mutanti s čiernymi krídlami. Mali magické sily, ktoré ľudia s bielymi krídlami nemali a s použitím týchto síl začali panovať v kráľovstve. Kráľ a kráľovná sa stali ich obeťami a boli zavraždení. Kráľov dôverník zachránil princa pred nepriateľmi a vzal ho do tajne do ľudského sveta.
Kráľ mal malého brata. Zaľúbil sa do ženy z ľudského sveta a pre túto zakázanú lásku opustil kráľovstvo. Na neho sa tiež zamerali čiernokrídli mutanti a on zahynul pri záchrane svojej ženy a novorodených dvojčiat.

</doc>
<doc id="223456" url="https://sk.wikipedia.org/wiki?curid=223456" title="Kryštof Dientzenhofer">
Kryštof Dientzenhofer

Kryštof Dientzenhofer (* 7. júl 1655, Guggenhof, Bavorsko – † 20. jún 1722, Praha, Česko) bol český barokový architekt a staviteľ nemeckého pôvodu, predstaviteľ vrcholného baroka; otec českého architekta Kiliána Ignáca Dientzenhofera. 
Životopis.
Pochádzal z hornobavorskej staviteľskej rodiny - bol prostredným z piatich bratov, ktorí sa všetci stali významnými staviteľmi. Vyučil sa za murára a v roku 1677 sa presťahoval do Čiech. V roku 1689 dostal povolenie prevádzkovať staviteľskú činnosť; v tejto dobe už pracoval spoločne s A. Leuthnerom na stavbe zámku v Ostrove pri Karlových Varoch. V roku 1698 začal pôsobiť v Chebe, neskôr staval dvor zámku v Hamrníkoch alebo kostol sv. Kláry v Chebe. O dvadsať rokov neskôr začal samostatne budovať i v Prahe.
Tvorba.
Jeho najvýznamnejšími stavbami sú kaplnka Zjavenia Pána v Smiřiciach, kostol svätého Mikuláša v Prahe na Malej Strane, kláštorný kostol svätej Markéty v břevnovskom kláštore a kostol svätej Kláry v Chebe. Ako architekt a staviteľ sa podieľal na mnohých ďalších barokových stavbách v Čechách. Pôsobil tiež ako pevnostný staviteľ v Chebe a Prahe, a ako kláštorný staviteľ Břevnovsko-Broumovského kláštora.

</doc>
<doc id="223457" url="https://sk.wikipedia.org/wiki?curid=223457" title="Súš (Stará Turá)">
Súš (Stará Turá)

Súš je jednou z kopaničiarskych častí mesta Stará Turá v Trenčianskom kraji. Ide o osídlenie v údolí Súšarského potoka, ktorý spadá južným smerom z masívu Veľkej Javoriny k severnému okraju mesta Stará Turá. Na západe ho ohraničuje dolina Topoleckej, susedstvom na východe je pramenná časť doliny Kamečnice s kopaničiarskymi sídlami obce Lubina. Pozostáva z viacerých kopaníc, napríklad Samkovci, Vráblovci, Kulichovci, Nemcovci, Ježovci atď.
Osídlenie má typický kopaničiarsky charakter, okolitá krajina spĺňa poľnohospodársku, lesohospodársku a rekreačno-oddychovú funkciu. Celkový počet stálych obyvateľov dosahuje niekoľko desiatok. Hlavná asfaltová komunikácia vychádza z mesta Stará Turá a vedie dnom doliny až k jej hornej časti. Hromadnú dopravu zabezpečuje pravidelný ale málo frekventovaný autobusový spoj.
Územie je poznačené úbytkom obyvateľstva kvôli sťahovaniu sa za prácou. Tradičné kopaničiarské hospodárenie upadá a to vplýva aj na celkový charakter krajiny. Vypuklým prejavom sú v oblasti flóry a fauny zárasty drevín na lúkach, ktoré boli pôvodne pravidelne kosené a dobre udržiavané. Výsledkom je úbytok vzácnych lúčnych spoločenstiev rastlín a živočíchov. Znižovanie počtu stáleho obyvateľstva je vyvážený nárastom chalupárov a chatárov, ktorí aspoň čiastočne nahrádzajú pôvodný spôsob hospodárenia a údržbu krajiny. V súčasnosti čoraz viac dominuje rekreačno-oddychová funkcia. 

</doc>
<doc id="223459" url="https://sk.wikipedia.org/wiki?curid=223459" title="Johann Balthasar Neumann">
Johann Balthasar Neumann

 (* 27. január 1687, Cheb – † 19. august 1753, Würzburg, Nemecko) bol nemecký barokový architekt. 
Narodil sa v Chebe v Čechách. V roku 1711 sa presťahoval do Würzburgu a v roku 1717 sa stal patrónom rodiny Schönbornovcov. Postavil tu rezidenčný palác biskupa z tejto rodiny. Pre svoje rodné mesto Cheb navrhol prestavbu veží kostola sv. Mikuláša. Medzi jeho diela patrí Vierzehnheiligen, niekoľko kostolov vo Würzburgu a Schoenbornská kaplnka würzburgskej katedrály. Jeho portrét sa okrem iného nachádzal na pôvodnej 50-markovej bankovke, kde bol vyobrazený spolu so známym schodiskom würzburgskej Rezidencie.

</doc>
<doc id="223460" url="https://sk.wikipedia.org/wiki?curid=223460" title="Balthasar Neumann">
Balthasar Neumann



</doc>
<doc id="223461" url="https://sk.wikipedia.org/wiki?curid=223461" title="Sylvia Plathová">
Sylvia Plathová

Sylvia Plathová (* 27. október 1932, Boston, Massachusetts, USA – † 11. február 1963, Londýn, Spojené kráľovstvo) bola americká spisovateľka poézie, noviel, poviedok a krátkych príbehov.
Životopis.
Narodila sa v americkom Bostone. Jej otec Otto Emil Plath bol profesorom na Bostonskej univerzite, kde sa venoval výskumu života včiel. Sylviina matka sa volala Aurelia Schoberová, bola Američankou prvej generácie rakúskeho pôvodu. 27. apríla 1935 sa narodil jej brat Warren Joseph. V roku 1956 sa vydala za britského básnika Teda Hughesa a mali spolu dve deti (Friedu a Nicholasa). Rozišli sa v roku 1962, päť mesiacov pred jej dobrovoľnou smrťou. Sylvia Plath spáchala z dôvodu ťažkej depresie dňa 11. februára 1963 samovraždu v dome na Fitzroy Road č. 23 v Londýne (otrávila sa plynom z plynovej rúry). Pochovaná je na cintoríne dedinky Heptonstall v grófstve West Yorkshire.
Dielo.
Najznámejšia je ako poetka, ale známa je tiež pre svoje poloautobiografické dielo "The Bell Jar", popisujúce jej zápas s klinickou depresiou, zmätkom v sebe a celoživotnou neschopnosťou vyrovnať sa so smrťou otca, ktorá ju veľmi zasiahla. Jej a Anne Sextonovej je pripisovaný vzostup tzv. spovednej poézie, s ktorou prišli Robert Lowell a W. D. Snodgrass.

</doc>
<doc id="223464" url="https://sk.wikipedia.org/wiki?curid=223464" title="Moderna (dejiny)">
Moderna (dejiny)

Moderna je obdobie európskych dejín nasledujúce po stredoveku v rokoch 1500 – 1900. Dominovali nasledovné črty kultúry: realistickosť, hľadanie podstaty bytia, ontologickosť, uznávanie jednej prirody, uniformita, newtonovstvo, materialistickosť, reistickosť, trvácnosť, deterministickosť, predpovedanie, vytyčovanie utopických cieľov, mechanickosť, kontrolovanie, evolučnosť, hierarchickosť, štát, totalizovanie, akumulácia kapitálu, prekonávanie, silné myslenie, koncentrovanosť, viera, prinucovanie, uvedomelosť, usadlosť, somostatnosť osobnosti, izolovanosť jedinca, román, hľadačstvo, úprimnosť, vážnosť, dielovosť. Všeobecnohistoricky či historickoperiodizačne sa moderna tematizuje ako novovek.

</doc>
<doc id="223466" url="https://sk.wikipedia.org/wiki?curid=223466" title="Moderna (filozofia)">
Moderna (filozofia)

Moderna je vedomie doby, umelecké vedomie, filozofická teória, ktorých náplň kolíše podľa doby a je vymedzovaná istou konfiguráciou kategórií, napríklad základnou kategóriou moderny od 19. storočia sa stáva pojem odcudzenej skúsenosti, ktorá zahrnuje pocit izolácie a straty pevnej pôdy indivídua vo svete uvoľnených lákadiel moderného, veľkomestského života.

</doc>
<doc id="223469" url="https://sk.wikipedia.org/wiki?curid=223469" title="Modernizmus (náboženstvo)">
Modernizmus (náboženstvo)

Modernizmus v náboženstve označuje myšlienkový prúd na prelome 19. a 20. storočia, ktorý sa pokúsil spojiť historické kresťanstvo s modernou vedou a filozofiou.
Pojem modernizmus bol najprv použitý v protestantizme, ale jeho zásady boli prijímané tiež teológmi iných cirkví. Reakciou bol vnútri protestantských cirkví kresťanský fundamentalizmus a evangelikalizmus. Modernizmus však zasiahol aj reformné židovstvo, predovšetkým v USA. Najdôležitejšieho rozšírenie sa však modernizmus dočkal v katolíckej cirkvi, kde tiež došlo k tzv. modernistickej kríze.
Modernizmus prišiel s aplikáciou historicko-kritickej metódy v biblickej exegéze a dejinách dogmy. Dogmatické pravdy nie sú podľa modernistov večné, ale dobovo podmienené.
Modernistická kríza.
Pápež Pius X. (19031914) reagoval na modernizmus tým, že ho odsúdil ako herézu v encyklike "Pascendi Dominici gregis" (1907) a dekrétu "Lamentabili sane exitu". Kňaz Umberto Benigni navyše zorganizoval skupinu katolíckych intelektuálov "Sodalitium Pianum" (Piánske bratstvo) – integristov – ktorá bojovala proti modernistom. Časť súčasných teológov definuje modernizmus vlastne pozitívne ako zoznam heréz uvedených v encyklike Pascendi Dominici gregis a dekréte Lamentabili sane exitu. Tento zoznam zahŕňa názorové prúdy od protestantských heréz, ateizmu, agnosticizmu až po zástancov historickej metódy exegézy.

</doc>
<doc id="223472" url="https://sk.wikipedia.org/wiki?curid=223472" title="Vlado Milunič">
Vlado Milunič



</doc>
<doc id="223475" url="https://sk.wikipedia.org/wiki?curid=223475" title="Ananke">
Ananke

Ananke môže byť:

</doc>
<doc id="223477" url="https://sk.wikipedia.org/wiki?curid=223477" title="Churchill (tank)">
Churchill (tank)



</doc>
<doc id="223478" url="https://sk.wikipedia.org/wiki?curid=223478" title="Lakomec (komédia)">
Lakomec (komédia)

Lakomec (originálny názov po franc.: "L'Avare") je komédia od francúzskeho spisovateľa Molièra. Podnetom pre jej napísanie bola Plautova "Komédia o hrnci". Dej sa odohráva v 17. storočí v Paríži.
Hlavná myšlienka.
Nie je dôležité, aký veľký máš hmotný majetok, dôležité je, aby ťa ľudia mali radi a aby si bol šťastný.
Kompozícia.
Dielo sa člení na 5 dejstiev
Dej.
Dej drámy sa odohráva v Paríži, kde žije starý vdovec Harpagon so synom Cléantom a dcérou Elizou. Po meste kolujú chýry, že je najväčší lakomec v širokom okolí. A nanešťastie pre jeho deti sa zakladajú na pravde. Starý lakomec nemá inej práce, ako čo najviac zarobiť na pôžičkách a obchodoch. Majetku má toľko, že do konca života by nemusel pohnúť ani prstom, ale svojim deťom dá ledva na základné ošatenie. Na ich city nedbá, ba dokonca hľadá pre ne finančne najvýhodnejšieho partnera. Dcére vyberie starého Anzelma len preto, že netrvá na žiadnom vene. Pre seba si vyhliadol mladú krásavicu Mariannu. Je síce chudobná, ale aspoň nemá vysoké nároky. Lenže tú istú ženu miluje jeho syn Cléante. Nenechá sa ním uprosiť, nedbajúc na svoj nevhodný vek. Oddaný Cléantov sluha La Flèche chce svojmu pánovi veľmi pomôcť, a tak v záhrade nájde a zo zeme vykope Harpagonov poklad s 10 000 toliarmi. Keď to lakomec zistí, zatočí sa mu celý svet pred očami. Myslí, že je to jeho definitívny koniec. Prišiel o svoje všetko. Na svadbu s Mariannou úplne zabudne. Okamžite začne vypočúvať služobníctvo. Nakoniec mu Cléante vysvetlí, ako sa veci majú a dohodne sa s ním na výmene pokladu (10 000 toliarov) za Mariannu. Šťastní a spokojní sú všetci. Každý má to, čo považuje za najhodnotnejšie na svete. Harpagon svoj majetok, Marianna a Cléante svoju lásku.

</doc>
<doc id="223481" url="https://sk.wikipedia.org/wiki?curid=223481" title="Lakomec">
Lakomec

Lakomec môže byť :

</doc>
<doc id="223487" url="https://sk.wikipedia.org/wiki?curid=223487" title="Lubina">
Lubina

Lubina môže byť:

</doc>
<doc id="223490" url="https://sk.wikipedia.org/wiki?curid=223490" title="Ťapákovci">
Ťapákovci

Ťapákovci je novela napísaná Boženou Slančíkovou-Timravou v roku 1914.
Dielo.
Satirické a v slovenskej literatúre jedno z najkritickejších. Opisuje medziľudské vzťahy v rodine Ťapákovcov, zaostalosť ľudí a ich neschopnosť zmeniť spôsob doterajšieho života. V tomto diele kritizuje obmedzenosť a neschopnosť ľudí žijúcich v starých zošliapaných koľajach. Hlavný konflikt diela Ťapákovci predstavuje snaha zmeniť staré zlé názory a spôsob žitia za nové pokrokovejšie (lepšie).
Téma.
Medziľudské vzťahy na dedine.
Hlavná myšlienka.
Kritika zaostalosti spôsobu života dedinského ľudu, neschopnosť prijať novoty.
Dej.
Príbeh poviedky Ťapákovci je formovaný jednoducho, je ľahko zrozumiteľný, zábavný a blízky jednoduchému človeku. Timrava v ňom opisuje rodinu Ťapákovcov, ktorá je typická svojou lenivosťou a nechuťou pracovať. 
Ťapákovci sú šestnásti v jednom dome. Spolu žijú štyria bratia so ženami a deťmi a piaty, najmladší, Miško ešte mládencom. Jedna sestra, Anča, tridsaťročná – nevydatá. Nevydala sa, lebo je mrzáčkou, v detstve jej telo lámka pokazila. Gazdinou v dome je Iľa, žena Paľa, najstaršieho brata. Iľa sa snaží Ťapákovcov naučiť poriadku a hygiene. Najviac nespokojná s tým je Anča, vždy chce to, čo nechce Iľa, k nenávisti popudzuje ešte aj druhé. Iľa je aj obecnou babicou, po tom ako bola na dvojtýždennom kurze v Sobote. A odvtedy sa ešte viac vyvyšuje nad ostatné. Keď nastala jar, Ťapákovci mali ísť orať na pole. Mali problém s tým, že u Ťapákovcov sa oračka vždy začínala len v piatok, a bola streda. Keď Ťapákovci zasadli k stolu, prišla Iľa a už sa sťažovala, že jej je chyža malá, a aby navozili skál a pristavali novú. Vyčítala chlapom, že nezačali oračku. Neskôr do izby vošiel Jano Fuzákovie – bratranec. Hovorí im, že boli orať na Zjarčove, ale bolo ešte veľmi mokro a voly sa im veľmi unavili. Prejde k Anči a spýta sa jej, čo robí. Odpovie mu, že šije brusliak Zuze Zemiakovie. Potom sa Jano odzdraví a odíde. Paľo ide do stajne, kde spáva, a Iľa ide za ním, nechce sa zase s mrzáčkou hádať. Vyhráža sa, že ak nepostavia nový dom, tak odíde domov do Jablonkovcov. Paľo sa jej len vysmeje, neverí jej a hovorí, že aj tak príde naspäť k nemu. Anča pri sviečke šije. Vždy, keď príde Jano Fúzákovie, tak si spomenie na detstvo, keď sa stala mrzáčkou. Keď mala desať rokov, ochorela a odvtedy sa nevystrela. Chodila s rodičmi po doktoroch, ale nič nepomáhalo. Ale Janov otec radil jej materi, aby ju pribili na dosku, že sa vyrovná. Vtedy prosila, aby Janov otec zomrel alebo aby jeho syn tiež ochorel.
Keď Paľo odišiel do Ardieľa na ovce, Iľa odišla od Ťapákovcov slúžiť pani rechtorke. Iľa je spokojná a šťastná, ale zase nemá času pre seba, nech sa snaží ako chce, pani rechtorka jej stále dáva novú prácu a nemá čas si vydýchnuť. Každý deň čaká pri bráne na Paľa, aby videl, aká je ona teraz spokojná, keď odišla od Ťapákovcov. Anča, ktorá stále vysedáva pod stenou na slniečku počuje Ilin smiech a od zlosti ju ide roztrhnúť. Čaká len, kedy príde Paľo, príde si po ňu a poriadne ju zmláti. Už začali chodiť chlapi s ovcami domov, ale Paľa nikde. Iľa je už nervózna, kedy Paľo príde a uvidí, aká je teraz šťastná. Na tretí deň sa už dočkala, a došiel aj jej Paľo. Keď Paľo s chlapmi prechádzajú okolo Ile, povie, že on už viac nie je jej manželom. Chlapi sa mu začnú posmievať, ale Paľo bez slova ide ďalej. Zahnali ovce do Veľkov s tým, že večer si ich rozrátajú a rozdelia. Paľo išiel domov umyť sa a prezliecť. Keď príde domov, tak mu nemá kto dať nové šaty, umyje sa a ide do Veľkov. Večer Iľa čaká, že si Paľo príde po ňu, nechala aj zadné dvere do záhrady otvorené. Paľo ale nechodil. Ani na druhý deň si pre Iľu neprišiel. Anča stále Paľovi dohovára, aby si pre Iľu išiel a poriadne ju zbil, ale Paľo nedbá. Najmladší Miško donesie vody a Anča ho požiada, aby jej nalial za pohárik, Mišo jej ho podá a zašomre si: „Aby si sa ňou zadusila“. Anča hodí pohár do ohňa a začne búchať päsťami do steny. Mišo sa len obráti a ide do stajne. Anča ide za ním a prosí ho, aby jej otvoril, Mišo odmieta a posiela ju preč. Vtom ku Ťapákovcom prichádzajú Jano s otcom. Všimnú si Anču a spytujú sa jej, čo sa jej stalo. Jano jej chce pomôcť, zodvihne ju, že ju zoberie do domu, ale Anča sa bráni, tak ju Jano pustí a vojde do domu. Jano povie Paľovi, že za Iľou chodí Ďuro Úvodovie. V tom sa Paľo schytil a išiel po Iľu. Iľa aj tento večer nechala bráničku do záhrady otvorenú, keď tu začuje, že niekto kráča po záhrade. Paľo príde do izby a Iľa sa tvári, že spí. Skríkne na ňu, nech sa domov berie, ale ona hovorí, že už nie je viac jeho ženou a do Ťapákovcov už nepôjde. Paľo zistil, že slovami nič nedokáže, tak sa zobral a išiel Ile vypáliť facku, vtom Iľa skríkla a zaťala nechty do jeho tváre. Paľo uskočil a zobral sa preč. Iľa vedela, že Paľo už viac po ňu nepríde. Prišla jej citácia, že sa má dostaviť k notárovi a zľakla sa. Notár jej oznámi, že nemôže byť aj slúžkou aj babou v dedine. Iľa sa pozrie na pána notára a tvár jej očervenie radosťou. Hneď mu povie, že zostane babou. Keď to oznámila pani rechtorke, ona jej vyčítavo povedala, že vedela, že dlho u nich nezostane. Na tretí deň si pani rechtorka našla novú slúžku a Iľa si svoje veci odniesla do Jablonkovcov. Nechala si koch vytiahnuť a mašinu postaviť. O týždeň prišiel Paľo za ňou. Na jeseň už stál nový pekný dom pri komore. Ťapákovci im nezávideli a všetci boli spokojní.

</doc>
<doc id="223491" url="https://sk.wikipedia.org/wiki?curid=223491" title="Lubina (priezvisko)">
Lubina (priezvisko)

Lubina (o význame pozri lubina) je české a slovenské priezvisko. Na Slovensku je najrozšírenejšie v Nemšovej. V Česku sa najviac vyskytuje v meste Říčany (okres Praha-východ) a v Šumperku.
Známi nositelia.
Pozri v článku Lubina.

</doc>
<doc id="223492" url="https://sk.wikipedia.org/wiki?curid=223492" title="Lubinová">
Lubinová



</doc>
<doc id="223494" url="https://sk.wikipedia.org/wiki?curid=223494" title="Mnohorakosť">
Mnohorakosť



</doc>
<doc id="223495" url="https://sk.wikipedia.org/wiki?curid=223495" title="Znásobenosť">
Znásobenosť

Znásobenosť môže byť:

</doc>
<doc id="223499" url="https://sk.wikipedia.org/wiki?curid=223499" title="Plch (priezvisko)">
Plch (priezvisko)

Plch je české a slovenské priezvisko odvodené od rovnomenného živočícha. Na Slovensku je najrozšírenejšie v okrese Liptovský Mikuláš, najviac v obci Palúdzka. Častejšie je v Česku, najviac v Brne a Prahe.
Známi nositelia.
Pozri v článku Plch.

</doc>
<doc id="223500" url="https://sk.wikipedia.org/wiki?curid=223500" title="Plchová">
Plchová



</doc>
<doc id="223501" url="https://sk.wikipedia.org/wiki?curid=223501" title="Jurík (priezvisko)">
Jurík (priezvisko)

Jurík je slovenské priezvisko. Najrozšírenejšie je v obci Bánov (okres Nové Zámky), Nových Zámkoch a v Bratislave.
Známi nositelia.
Pozri v článku Jurík.

</doc>
<doc id="223502" url="https://sk.wikipedia.org/wiki?curid=223502" title="Model (logická sémantika)">
Model (logická sémantika)

Model v logickej sémantike sa definuje model takto: Máme danú určitú triedu výrokov nejakého kalkulu. Ak nahradíme všetky konštanty v týchto výrokoch premennými zodpovedajúcich typov, dostaneme triedu propozicionálnych funkcií. Akákoľvek množina predmetov, ktorá bude spĺňať každú propozicionálnu funkciu z tejto triedy, nazýva sa modelom danej triedy výrokov a príslušného kalkulu. Pomocou pojmu modelu kalkulu sa zavádza pojem interpretácie.
Externé odkazy.
Model súčasne preložené do niekoľkých jazykov 

</doc>
<doc id="223503" url="https://sk.wikipedia.org/wiki?curid=223503" title="Juríková">
Juríková



</doc>
<doc id="223509" url="https://sk.wikipedia.org/wiki?curid=223509" title="Dudek (priezvisko)">
Dudek (priezvisko)

Dudek je české, poľské a slovenské (v nárečí Záhoria) priezvisko s významom dudok. Český ženský variant je Dudková, slovenský Dudeková alebo Dudková. V Česku je najčastejšie v mestách Praha, Ostrava a Hlučín. Na Slovensku je najrozšírenejšie v obci Zohor (okres Malacky).
Známi nositelia.
Pozri v článku Dudek.

</doc>
<doc id="223523" url="https://sk.wikipedia.org/wiki?curid=223523" title="Priezviská na Slovensku">
Priezviská na Slovensku

Priezvisko je na Slovensku od konca 18. storočia (vláda Jozefa II.) úradne záväznou informáciou (spolu s krstným menom).
10 najrozšírenejších priezvisk na Slovensku.
V roku 2003 sa na Slovensku evidovalo 185 288 priezvisk mužov a žien. Pri počte obyvateľov približne 5,4 milióna pripadá na jedno priezvisko zhruba 29 ľudí. Pri predpoklade, že polovica z uvedeného čísla sú muži a polovica ženy môžeme povedať, že na Slovensku žije okolo 92 600 rodov. 

</doc>
<doc id="223536" url="https://sk.wikipedia.org/wiki?curid=223536" title="François Mansart">
François Mansart

François Mansart (* 13. január 1598, Paríž, Francúzsko – † 23. september 1666, tamže) bol francúzsky architekt.
Životopis.
Narodil sa v rodine tesára a miesto za architekta mu jeho príbuzní pomohli vyučiť sa za kamenára a sochára. Uvažoval nad tým, že by sa vyučil u architekta Salomona de Brosse, najobľúbenejšieho architekta za vlády francúzskeho kráľa Henricha IV.
V 20. rokoch 17. storočia už bol uznávaný ako architekt pre svoj štýl a zručnosť, ale bol vnímaný tiež ako tvrdohlavý a ťažký perfekcionista, búrajúci svoje konštrukcie, aby začal znovu stavať na ich mieste nové budovy. Len najbohatší si mohli dovoliť pracovať s ním, pretože Mansartove diela boli vďaka jeho spôsobu stavby veľmi drahé. Jediný zachovaný príklad jeho ranej tvorby je zámok v Balleroy, postavený na objednávku princa Gastona Orleánskeho, ktorý sa začal stavať v roku 1626. Vojvoda bol veľmi potešený výsledkom, takže pozval Mansarta, aby zrenovoval jeho krídlo na zámku Blois (1635). Architekt zamýšľal prebudovať bývalú kráľovskú rezidenciu kompletne, ale jeho plány boli zmarené a nakoniec bolo zrekonštruované len severné krídlo podľa Mansartových plánov. Väčšina Mansartových stavieb bola postupne zrekonštruovaná, alebo zbúraná. Najlepšie zachovaný príklad jeho zrelej tvorby je zámok v Maisons-Laffitte, ktorý jedinečne zachováva originálnu interiérovú výzdobu, a to vrátane veľkolepého schodiska. 
V 40. rokoch 17. storočia pracoval na kláštore a kostole Val-de-Grâce v Paríži, veľmi žiadanej objednávke od Anny Rakúskej. Jeho údajná márnotratnosť viedla k tomu, že bol nahradený poddajnejším architektom, ktorý v podstate pokračoval v Mansartovom pláne. V 50. rokoch 17. storočia sa zameral na politických odporcov kardinála Mazarina, pre ktorého Mansart často pracoval. V roku 1651 vyšiel pamflet "La Mansarade", ktorý obviňoval architekta z divokej márnotratnosti a intríg. Po nástupe Ľudovíta XIV. na trón prišiel Mansart o mnoho zo svojich objednávok, ktoré boli zadané iným architektom. Jeho návrhy na prerobenie Louvra a na kráľovské mauzóleum v Saint-Denis sa nikdy neuskutočnili. Niektoré z jeho plánov boli postupne znovu použité jeho prasynovcom, Julianom Hardouinom Mansartom, ktorý nebol tak geniálny a individualistický.
Mansart je známy ako autor prvých manzardových striech, ktoré vytvoril a použil na svojich budovách. Nevynašiel nový druh strechy, no manzardová strecha sa stala veľmi rozšírená vo všetkých jeho konštrukciách.

</doc>
<doc id="223545" url="https://sk.wikipedia.org/wiki?curid=223545" title="Mravcovité">
Mravcovité

Mravcovité () je čeľaď hmyzu z nadčeľade osy a radu blanokrídlovce. Rody z tejto čeľade, pokiaľ vôbec majú slovenské meno, sa po slovensky nazývajú mravec. O pojme mravce (Formicoidea) pozri nižšie v časti Systematika.
Mravce sú jednou z najúspešnejších skupín hmyzu v živočíšnej ríši, sú preto v mimoriadnom záujme vedcov myrmekológov, ekológov a biosociológov. Ich úspešnosť je pripisovaná ich sociálnemu spôsobu života a ich špecializácii. Vyvinuli sa v období explozívnej diverzifikácie hmyzích druhov, v kriede. V roku 1966 E. O. Wilson so svojim tímom identifikoval fosílne pozostatky mravca ("Sphecomyrma"), ktorý žil v kriede. Štúdia z roku 2006 datuje vznik mravcov ešte skôr a to do obdobia jury pred 168 miliónmi rokov. Sú ľahko identifikovateľné článkovanými tykadlami a charakteristickou stavbou a delením jednotlivých častí štíhleho tela.
Opis.
Stavba tela.
Mravce sú drobný blanokrídly hmyz, ktorého veľkosť dosahuje od niekoľkých milimetrov po niekoľko centimetrov. Ich telo je, podobne ako u mnohých iných druhov hmyzu, spevnené vonkajšou kostrou. Hmyz nemá pľúca, kyslík a ostatné plyny ako je napríklad oxid uhličitý, prijíma povrchom tela cez prieduchy. Cievny systém hmyzu je sústredený pozdĺž jeho chrbtovej strany (dorzálna aorta) a princípom podobným ako u srdca smerom k hlave je u neho prečerpávaná telesná tekutina (hemolymfa). 
Telo mravca je zložené zo zreteľne oddelenej hlavy, hrude a bruška a môže byť pokryté chĺpkami.
Na hlave mravca je niekoľko dôležitých senzorických orgánov. Je na nej jeden pár článkovaných paličkových lomených tykadiel. Tykadlá využívajú na detekciu chemických feromônových stôp, pohybov vetra, vibrácii a na dotykovú komunikáciu jedincov. Mravce majú zložené facetové oči, ktorými detegujú pohyb a tri jednoduché temenné očká, ktorými detegujú úroveň a polarizáciu svetla. V závislosti od jednotlivých druhov a kást sú u mravcovitých rôzne vyvinuté a prispôsobené hryzacie ústrojenstvá (hryzadlá). Používajú ich pri kŕmení, prenášaní objektov, stavbe hniezd a na obranu. Niektoré druhy majú pod hryzadlami malé vrecko, v ktorom udržiavajú potravu pre ostatných jedincov, alebo na kŕmenie lariev.
Na hrudi mravcovitých môžu byť ostne. Delí sa na pronotum, mezonotum, epinotum. Z hrude vyrastajú tri páry nôh. Zadné krídla niektorých druhov mravcov: samcov a kráľovien, dorastajú do menšej dĺžky ako predné. Po rojení si tieto krídla odlomia alebo im odpadnú.
Bruško mravcov je od tela oddelené telnou stopkou, ktorá môže byť jednočlenná (u nás u podčeľadí "Formicinae", "Ponerinae", "Dolichoderinae") alebo dvojčlenná (u nás u podčeľade "Myrmicinae"). Zadoček je delený na niekoľko článkov, ktoré sú spojené blankou, čo umožňuje meniť jeho veľkosť. Niektoré druhy mravcov majú bruško zakončené žihadlovým orgánom, ktorý im slúži pri love, alebo pri obrane hniezda.
Spôsob života.
Mravce sú sociálny hmyz, ktorý prežíva v dobre organizovaných kolóniách v postavených hniezdach, ktoré v slovenčine nazývame mravenisko. Počty mravcov v kolónii môžu kolísať (hlavne spočiatku) od niekoľkých desiatok po niekoľko miliónov jedincov. Sú známe prípady, keď príbuzné kolónie mravcov vytvorili superkolóniu mravenísk nachádzajúcich sa na dĺžke niekoľko tisíc kilometrov ("Linepithema humile"). Kolónie mravcov sú niekedy vzhľadom na ich vysoký stupeň organizácie, ktorá je nad úrovňou jedinca, označované ako superorganizmus.
Mravce môžu vytvárať niekoľko kást. 
Základnými kastami sú: kráľovná ("gyne"), samec ("aner") a najčastejšie sterilné robotnice ("ergate"). Veľké robotnice so silne vyvinutými hryzadlami sa nazývajú vojaci ("dinergate"). V každej kolónii mravcov je aspoň jedna kráľovná a niekoľko robotníc.
Životné podmienky.
Roku 2006 bolo známych 11 844 druhov mravcov. Podľa odhadov sa hmotnosť všetkých mravcov na Zemi rovná súčtu hmotností všetkých jej ľudských obyvateľov. Mravcovité sa vyskytujú takmer na celej zemeguli. Najviac im vyhovuje teplé vlhké prostredie, ťažšie znášajú sucho a chlad. V tropických dažďových pralesoch môžu tvoriť až 15 % z celkovej živočíšnej biomasy. Aj keď potrebujú vyššiu vlhkosť vzduchu, na vyslovene mokrých miestach sa nevyskytujú. Spravidla dokážu zniesť vyššie teploty, či dokonca vydržať niekoľko hodín pod vodou. V suchých oblastiach musia niektoré robotnice neustále nosiť do mraveniska kvapky vody.
Mravce svoje hniezda budujú pod zemou, v dutinách stromov, niektoré druhy aj na zemi medzi spadnutým lístím stromov. Pre reguláciu tepla sú niektoré mraveniská zakladané pod kameňmi, ktoré dokážu prijímať a kumulovať teplo zo slnečného žiarenia. Klasické kupolovité mraveniská sú dokonalými stavbami. Sklon ich južného svahu býva miernejší, aby hniezdo pohlcovalo čo najviac tepla, kratší severný svah svojim stálym tieňom takto odoberá tepla menej. 
Bežný mravec lesný sa dožíva veku 7 – 10 rokov, mravčia kráľovná sa môže dožiť 10 – 20 rokov.
Komunikácia mravcov.
Najdôležitejšou zmyslovou zložkou komunikácie sú pachy feromónov. Ďalším komunikačným prvkom je chuť, ktorú odkomunikujú tak, že dávajú iným jedincom svojej rodiny ochutnať, čo našli. Mravce vnímajú aj cvrkot niekedy priamo, inokedy iba z otrasov pôdy. Zrak u väčšiny mravcov je slabý a niektoré druhy sú úplne slepé, iné majú výnimočne dobré videnie, ako napríklad austrálske buldodžie mravce (rod "Myrmecia"). V najprepracovanejších mravčích štruktúrach sú mravce schopné medzi sebou odkomunikovať 10 – 20 príkazov.
Príklad komunikácie mravcov.
Ako nájde mravec najkratšiu cestu do mraveniska:
Symbiotické väzby.
V mraveniskách žije množstvo parazitov, ktoré zneužívajú to, že mravce preferujú komunikáciu na báze pachov feromónov. Niektorí paraziti dokážu tieto pachy imitovať, niekedy sú parazitmi mravce iných druhov.
Okrem parazitizmu žijú mravce aj v pozitívnej symbióze s celým radom rastlinných aj živočíšnych druhov. Niekedy ide o fakultatívnu symbiózu, na ktorej sú úplne existenčne závislé obidve spolunažívajúce strany. 
Najznámejšia je symbióza mravcov a vošiek, ktoré mravce v rámci svojich možností chránia pred nepriateľmi, alebo ich prenášajú na vyhliadnutý strom, kde sa potom živia ich sladkými výkalmi. Podobne spolupracujú s niektorými druhmi červcov, či larvami motýľov.
Zaujímavým druhom mravčej symbiózy je u druhu mravcov atta, ktoré si v mravenisku pestujú istý druh huby, ktorú kŕmia drobnými lístkami a huba je ich hlavný zdrojom potravy. Súčasťou výbavy pre založenie kolónie novej mravčej kráľovnej je pri svadobnom lete aj úlomok tejto huby.
Súboje kolónií.
Mravce patria k najagresívnejším tvorom živočíšnej ríše. Život kolónie sprevádzajú neustále výpady na územia iných kolónií a súboje s nimi o potravu a teritórium. Niektoré druhy mravcov majú špecializovanú kastu bojovníkov, v ktorej sú väčšie a silnejšie vyvinuté robotnice. Výsledkom boja je spravidla iba vytlačenie porazenej kolónie z teritória, k jej skutočnému vyhladeniu dochádza iba výnimočne.
Hlavnými zbraňami mravcov sú hryzadlá a jed. Víťazmi súbojov ale nebývajú najpočetnejšie, alebo najjedovatejšie kolónie, ale kolónie s dokonalejším systémom komunikácie a spolupráce. Strategickými trikmi pri súbojoch kolónií mravcov môžu byť:
Mravce a ľudia.
Mravce vo svojej ceste za potravou neobchádzajú ani ľudské obydlia. Najlepšiu adaptáciu na toto prostredie má v našich zemepisných šírkach mravec faraónsky ("Monomorium pharaonis"). Tento druh je považovaný za škodcu. Poškodzuje potraviny, vo vlhkých prostrediach obydlí stavaním svojich hniezd rozkladá ich časti, znehodnocuje potraviny a môže byť prenášačom niektorých nákaz. Vďaka symbióze mravcov s niektorými škodcami vegetácie záhradiek, ako sú napríklad vošky a puklice, sú mravce nevítaným hosťom v záhradkách.
Štúdiom života mravcov sa zaoberá veda nazvaná myrmekológia, odborníci na tento blanokrídly hmyz sa nazývajú myrmekológovia. Napriek tomu, že mravce nie sú vždy najpríjemnejším spoločníkom ľudí, okrem myrmekológov existuje aj skupina chovateľov, koníčkarov, ktorá chová mravce v špeciálnych nádobách nazvaných formikáriá.
Systematika.
Mravcovité:
V starších systémoch sa čeľaď mravcovité kategorizovala:

</doc>
<doc id="223548" url="https://sk.wikipedia.org/wiki?curid=223548" title="Charles Le Brun">
Charles Le Brun

Charles Le Brun (* 24. február 1619, Paríž, Francúzske kráľovstvo – † 22. február 1690, Paríž) bol francúzsky maliar a teoretik umenia, jeden z najdominantnejších umelcov 17. storočia vo Francúzsku.
Vďaka tomu, že upútal pozornosť kancelára Séguiera, dostal sa s jeho pomocou už ako 7-ročný do ateliéra Simona Voueta a bol tiež žiakom Françoisa Perriera. Ako 15-ročný získal objednávku od kardinála Richelieu, ktorá mu umožnila ukázať svoje schopnosti, neskôr pôsobil štyri roky v ateliéri Nicolasa Poussina v Ríme a po návrate do Paríža v roku 1646 získal mnoho patrónov, z ktorých bol najdôležitejší asi Nicolas Fouquet, pre ktorého namaľoval veľký portrét Anny Rakúskej.
Vďaka kardinálovi Mazarinovi sa spolupodieľal ako maliar (rovnako ako architekt Louis Le Vau a záhradný architekt André le Nôtre) na výstavbe zámku vo Versailles.

</doc>
<doc id="223549" url="https://sk.wikipedia.org/wiki?curid=223549" title="Huis ten Bosch">
Huis ten Bosch

Huis ten Bosch je palác v Haagu, Holandsko; jedna zo štyroch oficiálnych rezidencií holandskej kráľovskej rodiny. Od roku 1981 slúži ako domov holandskej kráľovnej Beatrix, zatiaľ čo iný kráľovský palác - Noordeinde - sa používa na pracovné účely.
Začal sa stavať 2. septembra 1645 pod vedením Bartholomea Drijffhouta a bol naprojektovaný Pietrom Postom a Jacobom van Campenom. Palác si objednala česká kráľovná Alžbeta Stuartová, ktorá tu žila v exile so svojim manželom. Keď ho dokončili, stal sa letným sídlom princa Frederika Henricha Oranžského a jeho manželky Amálie. Od svojho vzniku po súčasnosť prešiel mnohými rekonštrukciami.

</doc>
<doc id="223552" url="https://sk.wikipedia.org/wiki?curid=223552" title="Bazálne ganglion">
Bazálne ganglion

Bazálne gangliá sú skupina jadier neurónov v mozgu prepojené s mozgovou kôrou (pallium), medzimozgom (talamus) a mozgovým kmeňom. Sú to teda jadrá sivej hmoty ponorené v bielej hmote. Bazálne gangliá cicavcov plnia rôzne funkcie: motorická kontrola, kognitívne funkcie, emócie a učenie (druhá signálna sústava).

</doc>
<doc id="223554" url="https://sk.wikipedia.org/wiki?curid=223554" title="Snellenov optotyp">
Snellenov optotyp

Snellenov optotyp je pomôcka na zisťovanie ostrosti zraku, ktorú vyvinul v roku 1862 holandský oftalmológ Herman Snellen. Vytvoril aj Snellenovu stupnicu na charakterizovanie ostrosti zraku.

</doc>
<doc id="223561" url="https://sk.wikipedia.org/wiki?curid=223561" title="Snellenove optotypy">
Snellenove optotypy



</doc>
<doc id="223563" url="https://sk.wikipedia.org/wiki?curid=223563" title="Bazálne gangliá">
Bazálne gangliá



</doc>
<doc id="223564" url="https://sk.wikipedia.org/wiki?curid=223564" title="Arnaud Boetsch">
Arnaud Boetsch

Arnaud Boetsch (* 1. apríl 1969, Meulan-en-Yvelines, Francúzsko) je bývalý francúzsky profesionálny tenista. Počas svojej kariéry vyhral 3 turnaje ATP v dvojhre a 2 turnaje vo štvorhre.

</doc>
<doc id="223566" url="https://sk.wikipedia.org/wiki?curid=223566" title="Mravce">
Mravce



</doc>
<doc id="223568" url="https://sk.wikipedia.org/wiki?curid=223568" title="Mravec">
Mravec



</doc>
<doc id="223569" url="https://sk.wikipedia.org/wiki?curid=223569" title="Aurelianus">
Aurelianus

Lucius Domitianus Aurelianus (*9. september 214 alebo 215 – †september alebo október 275) bol v rokoch 270 – 275 rímskym cisárom. Bol druhým z úspešných cisárov-vojakov, ktorí pomohli udržať rímsku moc v druhej polovici 3. storočia.
Život.
Narodil sa niekedy okolo roku 214 a stal sa jedným z významnejších predstaviteľov skupiny rímskych imperátorov známych pod prezývkou "vojnoví cisári". Pochádzal z rímskej provincie Ilýria ležiacej na západnom Balkáne.
Jeho predchodca Marcus Aurelius Claudius alebo tiež Claudius Gótsky sa všemožne snažil ríšu udržať pokope a prinavrátiť jej niekdajšiu silu. Vojensky porazil dvoch vzdorocisárov v Gálii a Hispánii, podarilo sa mu tiež zastaviť postup Gótov. Skôr ako sa však stihol venovať iným záležitostiam, zahynul pravdepodobne na mor. Vládol len dva roky.
Aurelianus nastúpil na trón Rímskej ríše v roku 270. Krajina, ktorú takpovediac zdedil po svojich predchodcoch, bola v katastrofálnom stave. Nepriatelia zo všetkých strán útočili a prenikali hlboko na územie štátu, všade prekvitala korupcia a hospodárstvo bolo na samom dne. Rím bol doslova posiaty mestskou chudobou a hladujúcim ľudom. Hoci Aurelianus vládol len päť rokov, vyslúžil si honosný titul Obnoviteľ sveta – "Restitutor orbis". Takmer úplne obnovil hranice upadajúcej ríše. Aurelianus bol zásadový muž, výrazný politik, výborný vojak a vojvodca, a práve takého panovníka Rím potreboval. Vyhnal Gótov z Panónie a Alamanov z Itálie. Bojoval proti zločincom a korupcii a zaviedol denné prídely chleba namiesto dovtedajších mesačných prídelov obilia. Samotný Rím obkolesil vysokými hradbami, ktoré mali zabezpečiť mestu bezpečnosť. V roku 275 sa vybral na čele vojska na východ aby tu zakročil proti Peržanom. Ešte pred samotným bojom však zahynul rovnako ako jeho predchodcovia(a aj budúcich pár cisárov)- dýkou sprisahancou. Rím tak opäť prišiel o jedného z mála dobrých cisárov tejto neutešenej doby. Nového veľkého cisára sa Rimania dočkali až v osobe Diokleciána o deväť rokov neskôr (r. 284).

</doc>
<doc id="223570" url="https://sk.wikipedia.org/wiki?curid=223570" title="Formicoidea">
Formicoidea



</doc>
<doc id="223580" url="https://sk.wikipedia.org/wiki?curid=223580" title="Buš (priezvisko)">
Buš (priezvisko)

Buš je priezvisko. Najrozšírenejšie je v okrese Dolný Kubín, resp. okrese Rimavská Sobota.

</doc>
<doc id="223581" url="https://sk.wikipedia.org/wiki?curid=223581" title="Bušová">
Bušová



</doc>
<doc id="223582" url="https://sk.wikipedia.org/wiki?curid=223582" title="Marián">
Marián

Marián môže byť:

</doc>
<doc id="223585" url="https://sk.wikipedia.org/wiki?curid=223585" title="Marián (priezvisko)">
Marián (priezvisko)

Marián je slovenské priezvisko. Najrozšírenejšie je v okrese Bratislava III.

</doc>
<doc id="223586" url="https://sk.wikipedia.org/wiki?curid=223586" title="Mariánová">
Mariánová



</doc>
<doc id="223587" url="https://sk.wikipedia.org/wiki?curid=223587" title="Cluvius Rufus">
Cluvius Rufus

Cluvius Rufus bol rímsky senátor a historik, jeden z významných prameňov ďalších historikov – Tacita, Suetonia, Flavia Josepha a Plutarcha.
Počas vlády cisára Caligulu bol Rufus zapletený do sprisahania so zámerom Caligulu zavraždiť. Suetonius uvádza, že na začiatku Neronovej vlády bol Cluvius Rufus bývalým konzulom. Tacitus spomína, že v roku panovania štyroch cisárov (69) zastával Rufus správu Hispánie, a stál za snahou senátorov získať väčšie právomoci za vlády cisára Vitellia.
Cluviovo dielo bolo významnou súčasťou rímskej historiografie. Žiaľ, do dnešnej doby sa nedochovalo. Týkalo sa údajne vlády cisárov Caligulu, Claudia a Nerona, jeho súčasníkov.

</doc>
<doc id="223590" url="https://sk.wikipedia.org/wiki?curid=223590" title="Kokotović">
Kokotović

Kokotović je priezvisko, napr.:

</doc>
<doc id="223591" url="https://sk.wikipedia.org/wiki?curid=223591" title="Kokotovičová">
Kokotovičová



</doc>
<doc id="223592" url="https://sk.wikipedia.org/wiki?curid=223592" title="Jacob van Campen">
Jacob van Campen

Jacob van Campen (* 2. február 1596, Haarlem, Holandsko – † 13. september 1657, Amersfoort) bol holandský barokový umelec a architekt.
Život.
Narodil sa v bohatej rodine v Haarleme a mladosť strávil v rodnom meste. Nakoľko bol zo vznešenej rodiny a mohol nakladať so svojim časom ako chcel, začal sa venovať maliarstvu ako svojmu koníčku. V roku 1614 sa stal členom "Guild of Saint Luke" a študoval maliarstvo u Fransa de Grebbera (z tohto obdobia sa zachovalo mnoho jeho malieb). Asi v rokoch 16161624 žil v Taliansku. Po návrate do Holandska sa začal venovať architektúre, v ktorej využil svoje si vypožičal od architektov ako Andrea Palladio, Vincenzo Scamozzi, a tiež využil vplyv Marca Vitruvia Pollia. A je to tiež hlavne on, kto je zodpovedný za obnovu neoklasického štýlu v holandskej barokovej architektúre – kombináciu domáceho, holandského murovaného štýlu s Vitruvianovými princípmi.
Van Campen spolu a jeho priateľ Constantijn Huygens navrhli nový dom pre Hugenotov. Po Van Campenovej smrti jeho práca silno ovplyvnila Johanna Mauritsa, princa z Nassau, dizajnéra záhrad v Kleve, a Frederika Williama Brandenburského.
Diela.
Prvá známa van Campenova budova je "Coymans house" z roku 1625 v Amsterdame. V 30. rokoch 17. storočia van Campen a Pieter Post navrhli Mauritshuis v Haagu (palác, ktorý je dnes domovom Kráľovskej obrazovej galérie), a sám van Campen postavil tiež prvé holandské divadlo – amsterdamský Stadsschouwburg. Okolo roku 1645 van Campen navrhol kostol "Nieuwe Kerk" v Haarleme, ktorý bol ovplyvnený tvorbou anglického architekta Christophera Wrena. Jeho najznámejšou prácou je pravdepodobne veľká mestská radnica v Amsterdame (začiatok stavby v roku 1648), dnešný Kráľovský palác na námestí Dam.

</doc>
<doc id="223595" url="https://sk.wikipedia.org/wiki?curid=223595" title="Kokotovič">
Kokotovič



</doc>
<doc id="223599" url="https://sk.wikipedia.org/wiki?curid=223599" title="Pieter Post">
Pieter Post

Pieter Jansz Post (pokrstený 1. mája 1608, Haarlem – pochovaný 8. mája 1669, Haag) bol holandský barokový architekt, maliar a grafik. 
Post bol synom maliara chrámového skla a starší brat maliara Fransa Posta. Uznanie si získal vytvorením holandského barokového štýlu počas dlhodobej spolupráce s architektom a maliarom Jacobom van Campenom, s ktorým navrhol napr. Mauritshuis v Haagu.

</doc>
<doc id="223604" url="https://sk.wikipedia.org/wiki?curid=223604" title="Tielman van Gameren">
Tielman van Gameren

Tielman van Gameren (tiež Tilman, Tylman) (* 3. júl 1632, Utrecht, Holandsko – † 1706, Varšava, Poľsko) bol holandský architekt a konštruktér, ktorý pracoval pre poľskú kráľovnú Máriu Kazimíru, manželku Jána III. Sobieskeho. 
Život.
Študoval u Jacoba van Campena, zatiaľ čo tento bol zamestnaný stavbou budovy Kráľovského paláca Stadhuis v Amsterdame. Vo vrcholnom období holandskej zlatej éry, tak ako mnohí holandský umelci, odišiel v roku 1650 do Talianska. V roku 1660 sa stretol s Jerzym Sebastianom Luboirskym v Leidene a prijal jeho pozvanie do Poľska ako vojenský konštruktér. 
Vo Varšave si zmenil meno na "Tilman Gamerski" a čoskoro sa stal vychádzajúcou hviezdou kráľovského dvora. Počas prvých desiatich rokov slúžil ako delostrelecký dôstojník a na začiatku roku 1670 si získal dobré meno ako dvorný architekt palácov, záhrad, vidieckych domov, kláštorov a kostolov vo Varšave a jej okolí. Upravil kostol Svätého ducha, sv. Kazimíra a sv. Bonifáca. Jeho návrhy boli perlami poľskej barokovej architektúry a poukazovali na holandský, nemecký a taliansky vplyv v jeho tvorbe. Konal ako vedúci architekt Michała Korybuta Wiśniowieckeho

</doc>
<doc id="223606" url="https://sk.wikipedia.org/wiki?curid=223606" title="Krvná pomsta">
Krvná pomsta

Krvná pomsta (v Stredomorí, najmä na Korzike a v Taliansku, aj vendeta) je právny inštitút v mnohých rodových (t. j. predštátnych) spoločenstvách a ako prežitok aj v niektorých štátoch spočívajúci v tom, že príbuzný (príslušník rodu/klanu) zabitého má právo aj povinnosť pomstiť sa vrahovi a jeho príbuzným (príslušníkom jeho rodu/klanu) vlastnou rukou. Nezriedka krvná pomsta nadobúda ráz vojny medzi dvoma rodmi, pri ktorej nezáleží na jednotlivcovej vine ("všetci za jedného"). 
V Európe bol tento inštitút vytlačený v ranokresťanskom období, na mnohých miestach sa zachoval až do začiatku 20. storočia (Albánsko, Korzika, Srbsko, južné Taliansko) a v mafiánskych kruhoch až dodnes. Mimo Európy bol dlho známy napríklad v Japonsku.

</doc>
<doc id="223607" url="https://sk.wikipedia.org/wiki?curid=223607" title="Vendeta">
Vendeta



</doc>
<doc id="223608" url="https://sk.wikipedia.org/wiki?curid=223608" title="Lieven de Key">
Lieven de Key

Lieven de Key (* 1560 Gent, Belgicko – † 17. júl 1627, Haarlem, Holandsko) bol slávny holandský renesančný architekt, presne predstaviteľ manierizmu, ktorý sa v roku 1592 stal mestským architektom v Haarleme.

</doc>
<doc id="223609" url="https://sk.wikipedia.org/wiki?curid=223609" title="Hendrick de Keyser">
Hendrick de Keyser

Hendrick de Keyser (* 15. máj 1565, Utrecht, Holandsko – † 15. máj 1621, Amsterdam, Holandsko) bol holandský barokový sochár a architekt; otec architekta a portrétistu Thomasa de Keysera.
Životopis.
Bol žiakom majstra Cornelia Bloemaerta. Ako 26-ročný odišiel s Bloemaertom do Amsterdamu, kde čoskoro získal vlastné objednávky ako samostatný umelec. Keď sa jeho talent stal všeobecne uznávaným, bol vymenovaný za mestského kamenára a sochára. V skutočnosti jeho povinnosti zahŕňali všetky úlohy spojené s povolaním architekta. De Keyser je známy vďaka množstvu dôležitých budov, ktoré patria k jadru holandskej histórie. Dnešný Zuiderkerk (1603 – 1611) a s ním Spojená veža (1614), Delftská radnica (1618 – 1620), Westerkerk (1620 – 1631) a Westertoren (postavený v roku 1638, ale v upravenej verzii) patria medzi historické budovy, ktoré poskytujú dôležitý pohľad na de Keyserove dielo. Jeho "Commodity Exchange" z rokov 1608 – 1613 bola zbúraná v 19. storočí.
De Keyserove projekty v Amsterdame počas prvých desaťročí 17. storočia mu pomohli vybudovať neskorý manieristický štýl, nazývaný aj "„Amsterdamská renesancia“". Tento štýl sa v mnohom podobá na taliansku renesančnú architektúru 16. storočia. De Keyser sa však neriadil zásadami klasickej architektúry ako napr. vertikálne rebrovanie. Jeho verzia dosiahla svoj rozkvet v druhej dekáde 17. storočia a stala sa ďalším stupňom neskorej holandskej barokovej architektúry, ktorú tvorili najmä Jacob van Campen a Pieter Post.

</doc>
<doc id="223622" url="https://sk.wikipedia.org/wiki?curid=223622" title="Sklenená harmonika">
Sklenená harmonika

Sklenená harmonika je historický hudobný nástroj. Sú to točiace sklenené misky rôzneho priemeru od najmenšieho po najväčší, upevnené na spoločnej osi. Zvuk vznika trením navlhčených prstov o okraje točiacich sa misiek.
Hudobný nástroj, bol zostrojený v roku 1762 Benjaminom Franklinom. Pre sklenenú harmoniku komponovali aj Wolfgang Amadeus Mozart (napr. "Adagio a Rondo pre sklenenú harmoniku, flautu, hoboj, violu a violončelo KV 617" z roku 1791), Ludwig van Beethoven, Václav Jan Tomášek, Antonín Rejcha, Hasse, Carl Philipp Emmanuel Bach, Donizetti, Richard Strauss, Jan Erik Mikalsen, Regis Campo, Etienne Rolin, Philippe Sarde, Damon Albarn, Tom Waits, Michel Redolfi, Cyril Morin, Stefano Giannotti, Thomas Bloch, Guillaume Connesson.

</doc>
<doc id="223623" url="https://sk.wikipedia.org/wiki?curid=223623" title="Curiatius Maternus">
Curiatius Maternus

Curiatius Maternus bol rímsky dramatik, autor tragédii. Údajne zložil diela s titulmi "Domitius", "Medea" a "Cato", a to niekedy pred rokom 74/75. Ide pravdepodobne o toho istého Materna, ktorého dal usmrtiť cisár Domicián za to, že verejne vystúpil proti tyranii.
Objavuje sa tiež ako jedna z postáv v Tacitovom spise "Dialogus de oratoribus" (Dialóg o rečníkoch).

</doc>
<doc id="223626" url="https://sk.wikipedia.org/wiki?curid=223626" title="Fabius Rusticus">
Fabius Rusticus

Fabius Rusticus (1. storočie po Kr.) bol rímsky historik, jeden z významných prameňov Tacita a pravdepodobne aj Suetonia a Josepha Flavia. Tacitus ho označuje ako jedného z najvýrečnejších historikov a prirovnáva ho dokonca k Liviovi. Uvádza ho ako blízkeho priateľa filozofa Senecu, ktorý ho tiež vyzdvihoval v svojich dielach.
Fabius Rusticus bol súčasníkom cisárov Claudia a Nerona. Jeho dielo sa týkalo práve Neronovej vlády, aj keď nie je jasné, aký bol jeho chronologický záber. Zdá sa, že z jeho tvorby čerpal Tacitus svoje informácie o Neronovom úmysle zabiť vlastnú matku, o jeho krvismilnej túžbe voči nej, ktorá mu bola pripisovaná, a o Senecovej smrti.

</doc>
<doc id="223628" url="https://sk.wikipedia.org/wiki?curid=223628" title="Coriolanus">
Coriolanus

Coriolanus patrí medzi najslávnejšie historické hry anglického dramatika Williama Shakespeara. Predstavuje čitateľovi tragický príbeh slávneho rímskeho vojvodcu.
postavy hry: 
Samotný dej tejto divadelnej hry sa odohráva v dávnych dobách starého Ríma (prvé roky rímskej republiky – okolo roku 490 pred Kr.). Hlavnou postavou je príslušník patricijskej triedy (Starorímsky aristokrat, priamy potomok rímskych starousadlíkov. Pomenovanie patricij pochádza z latinského výrazu "pater", čiže otec. Patriciovia sami seba považovali za otcov rímskeho ľudu) menom Gaius Marcius, ktorý vyslovene opovrhuje prostým ľudom ("plebsom"). Nevynechá žiadnu príležitosť, aby plebejcom a ich vtedajším zástupcom (v tejto hre nimi boli tribúni ľudu Sicinius a Brutus) nevyhodil na oči ich nerozumnosť, nevzdelanosť, zbabelosť a nenažranosť.
Hneď na začiatku samotného deja vypukne nová vojna medzi Rímom a "volským" mestom Corioli. Gaius Marcius spolu s ďalšími dvoma rímskymi vojvodcami vytiahnu do boja proti Tullovi Aufidiovi, ktorý bol hlavným veliteľom vojenských síl mesta Corioli. V boji Gaius Marcius znova dokáže svoju chrabrosť a vojenské umenie, a podarí sa mu mesto dobyť. Po návrate do rodného Ríma je oslavovaný a senát mu udelí čestný titul "Coriolanus", ktorého názov je odvodený od názvu mesta Corioli. Taktiež ho nominuje na zisk postu konzula (Konzul bol najvyšší rímsky štátnik tej doby. Spolu stáli na čele Ríma vždy dvaja konzuli, ktorí vládli spoločne. Od toho pochádza aj pomenovanie tejto funkcie, slovo konzul totiž pochádza z latinského slova "consulo", čiže radím sa). Aby však mohol byť za konzula vymenovaný, musí o súhlas požiadať podľa tradície plebejcov. To sa mu prieči, pretože si myslí, že plebejci pre Rím nikdy nič neurobili, ale nakoniec sa podvolí tradícii. Tribúni ale ľud presvedčia aby mu konzulstvo neodsúhlasili kvôli jeho arogantnosti a nenávisti voči plebsu. Tribúni si totiž všimli, že Coriolanus až priveľmi baží po sláve a moci, čo by mohlo byť nebezpečné hlavne pre samotný ľud mesta Rím.
Coriolanus sa teda konzulom pre zjavný nesúhlas plebsu nestane a to ho nesmierne rozčúli. Prekľaje mesto Rím a jeho obyvateľov. Za tento závažný zločin je vypovedaný z mesta na doživotie. Zároveň sa prísne zakázalo, aby mu niekto v jeho ťažkostiach pomáhal.
Gaius Coriolanus teda odíde k svojim starým nepriateľom, Volskom, a vyhľadá Tulla Aufidia. V jeho honosnom dome sa mu predstaví a ponúkne pomoc pri ťažení proti Rímu. Tesne pred samotným útokom na mesto však za Coriolanom príde jeho matka, manželka a synček. Tí ho uprosia, aby Rím ušetril. Po dlhom presviedčaní tak urobí a odtiahne aj s vojskom preč. Tulla Aufidia to nahnevá a pred senátom Volskov Coriolana ohovorí a tajne pripraví naňho atentát.
Keď Coriolanus príde do mesta aj s korisťou, začne hádka s Aufidiom, pri ktorej Coriolana atentátnici prebodnú zozadu.
Gaius Marcius Coriolanus teda zradil Rím a neskôr aj ďalšieho spojenca. Jeho meno sa stalo synonymom zradného človeka. Po jeho smrti za ním nik nesmútil (okrem jeho najbližšej rodiny).

</doc>
<doc id="223638" url="https://sk.wikipedia.org/wiki?curid=223638" title="Eduard Lederer">
Eduard Lederer

Dr. Eduard Lederer (pseudonym Leda) (* 15. júl 1859, Chotoviny/Chotowin pri Tábore, Česko – † 1944, Terezín, Česko) bol český židovský spisovateľ, publicista a právnik.
Vyštudoval právnickú fakultu pražskej univerzity. Sám seba označoval za českožidovského asimilanta, spolupracoval s novinami "Českožidovské listy" a "Rozvoj". 
Lederer sa angažovaním v prospech českého a neskôr slovenského národného hnutia snažil napĺňať svoju predstavu zámernej česko-národnej asimilácie Židov žijúcich v českom prostredí, reprezentovanú "Spolkom českých akademikov židov" (založený v roku 1876, po roku 1918 bol spolok premenovaný na "Akademický spolek Kapper").
V máji 1907 napísal z Jindřichovho Hradca, kde vtedy žil, obšírny list Bjørnstjernovi Bjørnsonovi o útlaku Slovákov v Uhorsku. List podpísali aj Adolf Heyduk a Karel Kálal a slúžil ako podklad, na základe ktorého článkom "Mier a priatelia mieru" Björnson začal svoju kampaň proti Albertovi Apponyimu, uhorskému ministrovi školstva. Lederer navštívil Björnsona v máji 1908 v Ríme a v júli o rok neskôr vtedy už ťažko chorého majstra v Larviku v južnom Nórsku.
Po prevrate Lederer zasvätil všetky svoje sily programu prekonávania židovskej národnosti cez vybudovanie identity "židovského Čechoslováka". Rázne odmietal slovenský separatizmus a hájil národnú jednotu "Čechoslovákov" pri rešpektovaní spisovného jazyka Slovákov . Odmietal sionizmus. Jeho politická orientácia skončila tragicky – od 6. júla 1942 bol väznený v Terezíne, kde v roku 1944 zahynul.

</doc>
<doc id="223641" url="https://sk.wikipedia.org/wiki?curid=223641" title="Mohyla">
Mohyla

Mohyla môže byť:

</doc>
<doc id="223642" url="https://sk.wikipedia.org/wiki?curid=223642" title="Tumulus">
Tumulus



</doc>
<doc id="223643" url="https://sk.wikipedia.org/wiki?curid=223643" title="Kurhan">
Kurhan



</doc>
<doc id="223645" url="https://sk.wikipedia.org/wiki?curid=223645" title="Kurgan">
Kurgan

Kurgan môže byť:

</doc>
<doc id="223646" url="https://sk.wikipedia.org/wiki?curid=223646" title="Monarchizmus">
Monarchizmus

Monarchizmus môže byť:

</doc>
<doc id="223647" url="https://sk.wikipedia.org/wiki?curid=223647" title="Rojalizmus">
Rojalizmus



</doc>
<doc id="223648" url="https://sk.wikipedia.org/wiki?curid=223648" title="Monarchista">
Monarchista



</doc>
<doc id="223649" url="https://sk.wikipedia.org/wiki?curid=223649" title="Rojalista">
Rojalista



</doc>
<doc id="223652" url="https://sk.wikipedia.org/wiki?curid=223652" title="Praha-Modřany">
Praha-Modřany



</doc>
<doc id="223656" url="https://sk.wikipedia.org/wiki?curid=223656" title="Thomas de Keyser">
Thomas de Keyser

Thomas de Keyser (* asi 1596, Amsterdam, Holandsko – † 1667, Amsterdam, Holandsko) bol holandský barokový maliar a architekt; syn holandského architekta a sochára Hendrika de Keysera.
Životopis.
Narodil sa v rodine architekta a sochára Hendrika de Keysera a nie je isté, kde sa vyučil, a taktiež existujú len kusé informácie o priebehu jeho života. Podľa rôznych zdrojov by mohli jeho talent rozvíjať Aert Pietersz, Cornelis vander Voort, Werner van Valckert a Nicolas Elias. V 40. roky 17. storočia prijal de Keyser len veľmi málo maliarskych objednávok a bol prinútený hľadať si iný príjem. V rokoch 1640 – 1654 vlastnil obchod s čadičom, potom sa vrátil k maľovaniu.
Maliarstvo.
Vynikal ako maliar portrétov a bol najvyhľadávanejším portrétistom v Holandsku do 30. roky 17. storočia, kedy jeho slávu zatienil Rembrandt. Rembrandt bol ovplyvnený jeho prácou, a mnohé z Keyserových malieb bolo neskôr chybne prisúdených Rembrandtovi. 
Jeho portréty sú plné charakteru a majstrovsky vypracované, a často sú charakteristické bohatou zlatou žiarou farieb a rembrandtovským šerosvitom. Niektoré z jeho portrétov sú v životnej veľkosti, ale on sám obvykle preferoval zachytenie postáv v značne menších rozmeroch, ako napr. známy obraz „Štyria starostovia Amsterdamu prijímajúci Máriu Medicejskú“ ("Four Amsterdam burgomasters assembled to receive Marie de Medici") z roku 1638, v súčasnosti vystavený v holandskom múzeu Mauritshuis v Haagu. Okrem portrétov tiež vytvoril niekoľko historických a mytologických obrazov, ako napr. „Tézeus a Ariadna“ v amsterdamskej radnici (teraz Kráľovský palác v Amsterdame). 
Najväčšou zbierkou jeho maliarskych diel je Rijksmuseum v Amsterdame. Jeho diela možno medzi iným vidieť tiež v Louvri v Paríži, Francúzsko, Metropolitnom múzeu v New Yorku, Spojené štáty americké, v Ermitáži v Petrohrade, Rusko a v Národnej galérii v Londýne, Anglicko.
Architektúra.
De Keyser pracoval tiež ako architekt. Od roku 1662 až do svojej smrti v roku 1667 dohliadal na stavbu novej radnice v Amsterdame.

</doc>
<doc id="223677" url="https://sk.wikipedia.org/wiki?curid=223677" title="Fate (album)">
Fate (album)

Fate je druhý štúdiový album americkej goticko metalovej skupiny Fountain of Tears.

</doc>
<doc id="223679" url="https://sk.wikipedia.org/wiki?curid=223679" title="Focke-Achgelis">
Focke-Achgelis

Focke-Achgelis bola nemecká firma, ktorá vyrábala vrtuľníky. Založili ju roku 1937 Henrich Focke a Gerd Achgelis.
Prvý plne ovládateľný vrtuľník (oproti vírniku) Focke-Wulf Fw 61 verejne predstavil skúšobný pilot Ewald Rohlfs 26. júna 1936 v Berlíne. 
V roku 1937 akcionári spoločnosti Focke-Wulf prinútili Heinricha Fockeho opustiť spoločnosť, ktorú spoluzakladal a tak Focke založil spoločne s Gerdom Achgelisom novú spoločnosť zameranú sa na produkciu vrtuľníkov.

</doc>
<doc id="223682" url="https://sk.wikipedia.org/wiki?curid=223682" title="Indická platňa">
Indická platňa

Indická platňa je tektonická platňa, ktorá je dnes súčasťou Eurázie. Okrem kontinentálnej kôry so sebou nesie aj rozsiahle oblasti oceánskej kôry, ktoré tvoria časť dna Indického oceánu. Pôvodne bola súčasťou kontinentu Gondwana, no vo vrchnej kriede, asi pred 90 miliónmi rokov, sa od nej oddelila a pohybovala sa na severovýchod, až kým v eocéne nezačala kolidovať s Euráziou, pred asi 50 miliónmi rokov. Počas tohto obdobia sa India musela premiestniť o asi 2000 až 3000 km, čo bol dosiaľ najrýchlejší zaznamenaný a pohyb kontinentov - asi 20 cm ročne. Podľa predpokladov, mohla byť jednou z príčin takto neobvykle rýchleho pohybu len polovičná hrúbka platne v porovnaní so zvyškom Gondwany.
Kolízia s Eurázijskou platňou pozdĺž hranice Indie a Nepálu, mala za následok vznik orogénneho pásma, ktoré dnes tvorí Tibetskú náhornú plošinu a Himaláje. Veľká nadmorská výška týchto oblastí je spôsobená viacerými faktormi. Jednak veľkými hrúbkami usadených hornín, ktoré boli zvrásnené a vytlačené zo sedimentárnych paniev pôvodne tvoriacich šelf a morské dno, ako aj zdvojením kontinentálnej zemskej kôry na miestach kde sa India nasúva na Euroázijskú platňu. Tento pohyb trvá dodnes a dosahuje rýchlosť okolo 5 cm ročne, zatiaľ čo sa Euroázijská platňa pohybuje sama na sever rýchlosťou okolo 2 cm ročne.

</doc>
<doc id="223687" url="https://sk.wikipedia.org/wiki?curid=223687" title="FC Chelsea">
FC Chelsea

Chelsea FC alebo lahšie The blues je futbalový tím z Anglicka. Sídli vo Fulhame. 
Tréner : José Mourinho
Štadión: Stamford Bridge
Cvičisko: Cobham Training Centre
Liga : FA PL FA Premier League
 Hráči:
 Samuel Eto’o 
Fernando Torres 
Juan Mata 
Willian Borges da Silva 
Eden Hazard 
Frank Lampard 
Oscar dos Santos Emboaba Junior 
David Luiz 
Demba Ba 
John Terry 
John Obi Mikel 
André Schürrle 
Ramires 
Petr Čech 
Kevin De Bruyne 
Michael Essien 
Branislav Ivanović 
Marco van Ginkel 
Ashley Cole 
Gary Cahill 
Mark Schwarzer 
César Azpilicueta 
Tomáš Kalas 
Ryan Bertrand 
Henrique Hilário 
Jamal Blackman
Billy Clifford
 Majiteľ: Abrahamovič

</doc>
<doc id="223690" url="https://sk.wikipedia.org/wiki?curid=223690" title="Seikimacu Dárin">
Seikimacu Dárin

Seikimacu Dárin (jap.: 世紀末★ダーリン) je japonská manga od mangaku Maki Naruta. Podľa predlohy vzniklo aj jednodielne OVA anime.
Príbeh.
"Otaka", príjemný a tvrdo pracujúci muž, má iba jeden problém – svoju lásku k inému mužovi. Druhý problém sa však tiež objaví, pretože "Takasugi", muž, ktorého miluje, verí, že ich city sú podobné a že preto nemôžu byť spolu. Nakoniec sa rozhodnú, že odcestujú na dovolenku lásky spolu, obaja rozhodnutí vyhrať hru zvádzania.

</doc>
<doc id="223695" url="https://sk.wikipedia.org/wiki?curid=223695" title="Hókago no Šokuinšicu">
Hókago no Šokuinšicu

Hókago no šokuinšicu (jap.: 放課後の職員室) je dvojdielne OVA anime. Žánrovo sa zaraďuje do jaoi.
Príbeh.
V podstate ide o romantický príbeh medzi dvoma učiteľmi – "Micuró Kawaseom" a "Tošiaki Kazamom", skomplikovaný Micuróovým váhaním akceptovať Tošiakiho veľmi otvorené vyznanie lásky. Trochu je tiež komplikovaný žiarlivosťou v dieli s Micurovým mladším bratom "Hitošim".

</doc>
<doc id="223696" url="https://sk.wikipedia.org/wiki?curid=223696" title="Pohár federácie 2006">
Pohár federácie 2006

Pohár federácie 2006 je 44. ročník najdôležitejšej súťaže národných tímov v ženskom tenise. Súťaže sa zúčastnilo 76 tímov. Vo finále, ktoré sa hralo 16. a 17. septembra v Charleroi zvíťazili talianske reprezentantky na družstvom Belgicka 3:2. Bol to prvý titul Talianska.
Svetová skupina.
Play-off.
Porazení z prvého kola hrali play-off Svetovej skupiny s víťazmi Svetovej skupiny II.
Svetová skupina - play-off.
Dátum: 15.-16. júl
Svetová skupina II.
Dátum: 21.-22. apríl
Víťazné tímy postúpili do play-off o Svetovú skupinu. Porazené tímy hrali play-off o Svetovú skupinu II.
Svetová skupina II - play-off.
Štyri porazené tímy zo Svetovej skupiny II budú hrať play-off proti kvalifikantom. Dva tímy sa kvalifikujú z Euroafrickej zóny I, jeden tím z Ázijskooceánskej zóny a jeden tím z Americkej zóny.
Dátum: 14.-15. júl

</doc>
<doc id="223698" url="https://sk.wikipedia.org/wiki?curid=223698" title="Oceánska zemská kôra">
Oceánska zemská kôra

Oceánska zemská kôra (alebo len skrátene oceánska kôra) je spodná časť zemskej kôry. Nachádza sa vo veľkej časti pod hladinou oceánov, prípadne aj niektorých morí. Napriek tomu, že je menej prístupná vedeckému pozorovaniu ako kontinentálna kôra, tvorí približne 70 % celkového povrchu zemskej kôry.
Vlastnosti.
Oceánska kôra je ťažšia (priemerná hustota sa pohybuje okolo 3,3 kg dm-3) ako kontinentálna kôra a je aj tenšia - priemerná hrúbka je 5 až 10 km. Jej vek je tiež mladší, najstaršie časti oceánskej kôry majú niečo cez 200 miliónov rokov, majú zväčša maximálne jurský vek.
Stavba a zloženie oceánskej kôry.
Stavba.
Oceánska kôra vytvára tri základné štruktúry. Oblasti rozchádzania tektonických platní, tzv. stredooceánske chrbty, kde dochádza k praskaniu kôry a výlevom bazaltovej lávy. Na týchto miestach oceánska kôra vzniká a neustále prirastá. Pasívnym pohybom (tzv. "spreading") je tlačená ďalej od stredooceánskych chrbtov na obidve strany. Na pasívnych okrajoch platní oceánska kôra prechádza buď do kôry zmiešaného typu a neskôr do kontinentálnej kôry, alebo zaniká pri subdukcii v hlbokomorských priekopách. Pri subdukcii a následnej kontinentálnej kolízii niekedy dochádza k akrécii alebo obdukcii.
Horninové zloženie.
Rozoznávajú sa dva typy oceánskej kôry, ktoré sú určené rýchlosťou rozpínania na stredooceánskych chrbtoch ako aj jej tektonickým režimom. Sú to zriedkavejší tzv. hessovský typ (podľa H. Hessa) a častejší penroský typ (podľa mesta Penrone). Oceánska kôra je tvorená vo veľkej miere mafickými horninami a jej povrch je pokrytý hlbokomorskými sedimentami. V menej častom hessovskom type kôry prevažujú ultrabázické plášťové horniny. Pre penroský typ sú typické bazalty a charakteristický ofiolitový komplex. Jej zloženie je vo väčšej miere zisťované nepriamo (či už analýzou starých obdukovaných ofiolitov, modelovaním štruktúry na základe analýzy prechodu seizmických vĺn alebo aj zanalýzou vzoriek odobratých z morského dna, prípadne z podmorských vrtov). Jej štruktúra je pomerne jednoduchá a dá sa rozčleniť na tri vrstvy:
Osobintým prípadom je zloženie oceánskej kôry v subdukčných zónach, kde dochádza k poklesávaniu oceánskej kôry do vrchného plášťa. Pri poklese často dochádza k nazhromaždeniu vrchnej vrstvy sedimentov, takto chaoticky nazhromaždené zmesi sa nazývajú tektonické melanže. V hlbších častiach subdukčnej zóny dochádza k dehydratácii a ďalším metamorfným zmenám v poklesávajúcej kôre, horniny sa postupne menia na modré bridlice, prípadne eklogity, nakoniec dochádza aj k parciálnemu taveniu.
Chemické zloženie.
Chemické zloženie bazaltov eruptovaných je charakteristické nižším obsahom draslíka a titánu. Označujú sa ako MORB (Middle-ocean ridge basalts - bazalty stredooceánskych chrbtov). Magmy, ktoré produkujú horniny takéhoto typu sa nazývajú tholeiitické. Pre stredooceánske bazalty je charakteristický aj vyšší obsah nekompaktabilných a rádioaktívnych prvkov ako niób, tantal, olovo, tórium, urán, lantanoidy a prvky vzácnych zemín. Existuje viacero typov MORB bazaltov (napr. N-MORB, E-MORB), každý z nich je typický pre určitú geotektonickú pozíciu.
Vek.
Oceánska kôra vzniká v riftoch stredoocenskych chrbátov výnosom magmy z vrchného plášťa. Magma na povrchu tuhne a je unášaná pohybom smerom preč od riftovej zóny chrbta. Postupne sa na ňu usadzujú sedimenty a nakoniec je pohltená v subdukčnej zóne hlbokomorských priekop. Celý tento cyklus trvá približne 200 miliónov rokov (zodpovedá približne začiatku jury), čo je v podstate aj najstarší vek, aký v súčasnosti dosahuje oceánska kôra.

</doc>
<doc id="223701" url="https://sk.wikipedia.org/wiki?curid=223701" title="Slovenská agentúra pre rozvoj investícií a obchodu">
Slovenská agentúra pre rozvoj investícií a obchodu

Slovenská agentúra pre rozvoj investícií a obchodu (skr. SARIO) je štátna agentúra na podporu investícií Slovenskej republiky v pôsobnosti Ministerstva hospodárstva Slovenskej republiky.
SARIO sa usiluje o príliv investícií s exportným potenciálom a pridanou hodnotou na Slovensko, podporuje exportné aktivity slovenských spoločností na globálnom trhu a iniciuje transfer najmodernejších inovatívnych technológií do výrobnej praxe.
Medzi úspechy agentúry patria investičné projekty spoločností — Jaguar, Land Rover, KIA, Groupe PSA, Amazon, Volkswagen Slovakia, MinebeaMitsumi, Embraco, Honeywell a mnoho ďalších.
Poslaním Slovenskej agentúry pre rozvoj investícií a obchodu je akcelerovať investičný, exportný a inovačný potenciál Slovenska so zámerom premeniť krajinu na technologické centrum atraktívne pre zahraničných investorov, odborníkov a potenciálnych obchodných partnerov, ako aj rozvíjať exportný potenciál SR v globálne konkurencieschopných odvetviach a teritóriách, podporovať expanziu etablovaných firiem, zahraničné investície, zvyšovať zamestnanosť v odvetviach s vysokou pridanou hodnotou vo všetkých regiónoch v súlade so stratégiou a hospodárskou politikou vlády SR.
Slovenská agentúra pre rozvoj investícií a obchodu prispieva k transferu technológií, prepájaním vedeckej a podnikateľskej sféry, poskytovaním efektívnych proklientsky orientovaných služieb, nástrojov a platforiem pre medzinárodne orientované firmy a rozvíja exportné príležitostí pre produkty, služby a inovácie slovenských podnikateľských subjektov pre ich uplatnenie na globálnom trhu.
Slovenská agentúra pre rozvoj investícií a obchodu je tím profesionálov, ktorí vďaka svojej odbornosti, kompetencii a profesionálnej sieti kontaktov posúvajú Slovensko vpred. Okrem služieb na podporu prílevu investícií a rozvoja zahraničného obchodu agentúra reaguje na aktuálne trendy a požiadavky cieľových skupín, vďaka čomu rozvinula nové služby a stala sa expertným a konzultačným tímom s globálnou pôsobnosťou nielen pre komerčné subjekty, ale aj pre predstaviteľov verejnej správy a samospráv, svetových firiem, veľvyslanectiev a akademickej obce.
Víziou agentúry do budúcnosti je snaha prezentovať Slovensko ako atraktívnu krajinu pre podnikanie zahraničných investorov s cieľom vytvárať pracovné miesta, najmä v odvetviach s vysokou pridanou hodnotou a zároveň prezentovať slovenské firmy ako spoľahlivých a konkurencieschopných obchodných partnerov na globálnom trhu.
Ocenenia.
SARIO získala ocenenie European IPA Awards 2003 - Medzinárodné renomé služieb podpory investícií SARIO bolo ocenené ako Najrýchlejšie sa rozvíjajúca investičná agentúra v Európe pre rok 2003, ktoré udeľuje britský časopis Strategic Direct Investor.
Najlepšia európska investičná agentúra pre high‒tech investície na svetovej investičnej konferencii vo francúzskom La Baule pre rok 2007
SARIO - najlepšia investičná agentúra Východnej Európy
"Slovenská agentúra pre rozvoj investícií a obchodu (SARIO) získala prvenstvo v rámci regiónu Východnej Európy v prestížnom hodnotení časopisu Site Selection „Global Best to Invest 2011“."
SARIO - najlepšia investičná agentúra Východnej Európy
Slovenská agentúra pre rozvoj investícií a obchodu (SARIO) získala prvenstvo v rámci regiónu Východnej Európy v prestížnom hodnotení časopisu Site Selection „Global Best to Invest 2012“.
SARIO – najlepšia investičná agentúra Východnej Európy za rok 2013 podľa časopisu Site Selection
Slovenská agentúra pre rozvoj investícií a obchodu (SARIO) získala prvenstvo v rámci regiónu Východnej Európy v prestížnom hodnotení časopisu Site Selection 'Global Best to Invest 2013'.
SARIO najlepšia investičná agentúra v SVE a Turecku 2017
Agentúra SARIO prevzala 2. apríla 2017 v Spojených arabských emirátoch ocenenie Investment Award 2017, ako najlepšia agentúra na podporu investícií pre región východnej, strednej Európy a Turecka.
Ocenenie za investičný projekt na AIM 2018 - Investment Award 2018, ako najlepšia agentúra na podporu investícií pre región východnej, strednej Európy a Turecka za investičný projekt MinebeaMitsumi Inc.

</doc>
<doc id="223703" url="https://sk.wikipedia.org/wiki?curid=223703" title="Oceánska kôra">
Oceánska kôra



</doc>
<doc id="223705" url="https://sk.wikipedia.org/wiki?curid=223705" title="Seikimatsu Darling">
Seikimatsu Darling



</doc>
<doc id="223706" url="https://sk.wikipedia.org/wiki?curid=223706" title="Fuyu no Semi">
Fuyu no Semi



</doc>
<doc id="223708" url="https://sk.wikipedia.org/wiki?curid=223708" title="Houkago no Shokuinshitsu">
Houkago no Shokuinshitsu



</doc>
<doc id="223713" url="https://sk.wikipedia.org/wiki?curid=223713" title="Desatinná bodka">
Desatinná bodka



</doc>
<doc id="223714" url="https://sk.wikipedia.org/wiki?curid=223714" title="Arts Club Theatre Company">
Arts Club Theatre Company

Arts Club Theatre Company je profesionálna divadelná spoločnosť v meste Vancouver, v Britskej Kolumbii (Kanada). Arts Club od svojho založenia v roku 1958 až do roku 1964 bol pôvodne súkromným klubom, neskôr sa zmenil na divadlo na ulici Seymour Street v downtowne. Hlavnými témami tohto divadla sú nové hry, komédie, muzikály, drámy a revue.
V roku 1979 Arts Club expandoval a svoje vystúpenia robil na 450-miestnom hľadisku Granville Island Stage, nachádzajúcom sa na ostrove Granville Island. Divadlo opustilo svoje sídlo na Seymour Street v roku 1991, no v roku 1998 Arts Club prevzal činnosť Stanley Theatre (v roku 2005 premenovaného na Stanley Industrial Alliance Stage), bývalého kina.

</doc>
<doc id="223715" url="https://sk.wikipedia.org/wiki?curid=223715" title="Tabuľa (geológia)">
Tabuľa (geológia)

Tabuľa je stabilizovaná kontinentálna oblasť s relatívne rovným, alebo len mierne zvlneným povrchom, súčasť platformy, ktorá je pokrytá hrubšími neoproterozoickými alebo fanerozoickými usadenými horninami. Tabule spoločne so štítmi budujú najstabilnejšie oblasti kontinentálnej zemskej kôry označované ako platformy (v angl. literatúre kratóny) V hlbšom podloží (fundamente) tvoreného prekambrickými (viac než 550 miliónov rokov starými) vyvretými a premenenými horninami, má aj mladšiu sedimentárnu nezvrásnenú pokrývku. Vyznačujú sa dlhodobým tektonickým pokojom, ktorý trvá od začiatku fanerozoika. Na okrajoch môže byť tabuľa ohraničená orogénnymi pásmami. Prehĺbené oblasti, vyplnené väčšími hrúbkami usadených hornín sa na platformách označujú ako aulakogény, sú to zaniknuté riftové oblasti.

</doc>
<doc id="223716" url="https://sk.wikipedia.org/wiki?curid=223716" title="Staromestské divadlo">
Staromestské divadlo

Staromestské divadlo (dlhý tvar: Staromestské divadlo Petra Raševa) v Košiciach je voľným združením umelcov, divadelníkov, priaznivcov a milovníkov divadla.
História.
Staromestské divadlo vzniklo koncom roku 1997 ako reakcia na nútený odchod niekoľkých profesionálnych divadelníkov, ktorí nesúhlasili s "Hudecovou kultúrnou transformáciou". Vzniklo spojením dvoch umeleckých agentúr: Umeleckej a reklamnej agentúry Petra Raševa a Hudobno-výchovného divadla PhDr. Niny Rašiovej. Okrem pôvodných diel pre dospelých, vytvorilo aj rôzne inscenácie pre deti a mládež. Vo februári 1999 založilo občianske združenie určené na podporu svojej činnosti.
Divadlo hráva v priestoroch "Malej scény" Štátneho divadla Košice. Zakladateľom, režisérom a hercom divadla bol Peter Rašev. Koordinátorkou, manažérkou, ale aj dramaturgom a riaditeľkou projektov je herečka Ľubica Blaškovičová.
Divadlo má za sebou až 10 ročníkov úspešného F"estivalu nezávislých divadiel" a už piaty rok organizuje na Slovensku ojedinelý projekt plenérového open-air predstavenia s názvom "Imaginácie".

</doc>
<doc id="223722" url="https://sk.wikipedia.org/wiki?curid=223722" title="Kostol Nanebovzatia Panny Márie (Staré)">
Kostol Nanebovzatia Panny Márie (Staré)

Kostol Nanebovzatia Panny Márie je farský kostol nachádzajúci sa v michalovskom okrese v obci Staré. Postavený bol v rokoch 1811 – 1842 v klasicistickom štýle. Kostol je národnou kultúrnou pamiatkou a je zapísaný v Ústrednom zozname pamiatkového fondu (pod číslom 93/1). Za národnú kultúrnu pamiatku bol vyhlásený 23. marca 1963.
História kostola.
Výstavbu kostola započal v roku 1811 gróf Vincent Sztaray, neskôr v prácach pokračovala jeho manželka. Od roku 1827 mala stavbu kostola na starosti a aj ju dokončila vdova Johanna Szirmay de Szirma Bessenyo.
Architektúra kostola.
Ide o jednoloďovú stavbu s obdĺžnikovým pôdorysom a so svätyňou s jemne zaobleným päťbokým záverom, ku ktorému priliehajú dve bočné sakristie. Hlavné priečelie kostola má vstavanú vežu a je členené 4 piastrami, ktoré sú ukončené iónskymi stĺpovými hlavicami. Veža má kordónovú rímsu, nad ňou sa nachádzajú francúzske okná. Murivo veže je niekoľkokrát lomené a na vrchu sa nachádza masívny vypracovaný kríž.
Uprostred čelného priečelia je hlavný portál a nad ním je nápis: „DEO UNI ET TRINO“, čo v preklade znamená „Bohu Trojjedinému“. Po oboch stranách hlavného vstupu sú v murive veľké rytiny zobrazujúce slovanských vierozvestcov svätého Cyrila a svätého Metoda.
Interiér kostola má valenú pruskú klenbu a takto je zaklenutá aj svätyňa. Na čelnej stene svätyne je hlavný oltár – ide o klasicistický stĺpový oltár s maľbou Nanebovzatia Panny Márie, ktorá je aj patrónkou kostola. 
Kamenná krstiteľnica pochádza z roku 1784 a je z bývalého kostola. V kostolnej lodi sa nachádzajú aj bočné oltáre: oltár Božského srdca Ježišovho, oltár svätého Kríža, oltár Levočskej Panny Márie a oltár svätého Ondreja apoštola. 
V kostole sa nachádza aj bohatá výmaľba. Vo svätyni je to maľba Najsvätejšej Trojici, Korunovania Panny Márie, Zvestovanie Panny Márie a Narodenie Krista Pána. V lodi kostola sú maľby Zmŕtvychvstanie Pána, Zoslanie Ducha Svätého, Blahoslavení košickí mučeníci a Evanjelisti. V kostole sa tiež nachádza aj maľba miestneho kaštieľa, ktorý je tiež národnou kultúrnou pamiatkou.
Vitráže kostolných okien zobrazujú nasledovné:
Pod svätyňou sa nachádza aj krypta rodiny Sztarayovcov, ktorí dali kostol postaviť.

</doc>
<doc id="223732" url="https://sk.wikipedia.org/wiki?curid=223732" title="Julián (cisár)">
Julián (cisár)

Julián (iné mená: Julian, Julianus, Iulianus, Flavius Claudius Iulianus; * máj alebo jún 332 – † 26. jún 363) bol rímsky cisár ("caesar" od novembra 355 do februára 361; "augustus" od februára 361 do júna 363).
Vzhľadom na to, že sa zriekol kresťanstva a snažil sa o oživenie helénskeho náboženstva ho doboví kresťanskí autori (Gregor Naziánsky, Sozomenus, Teodoret z Kýru) zvykli označovať prívlastkom Apostata („Odpadlík“).
Život.
Julián sa narodil niekedy okolo roku 330 v zámožnej rodine (jeho strýkom bol samotný Konštantín Veľký). Všetkých jeho pokrvných príbuzných (okrem brata Galla) dali jeho bratranci Constantius, Constantinus a Constans (synovia cisára Konštantína Veľkého) vyvraždiť, aby tak zlikvidovali budúcich možných nárokovateľov na cisársky trón. Okrem toho bol pod celodenným dohľadom kresťanských kňazov, ktorí ho chceli konvertovať na kresťanskú vieru. Julián sa ale ako kresťan necítil a potajomky si zaobstaral diela starých historikov a filozofov.
Hoci nemal žiadne vojenské vzdelanie, jeho bratanec a cisár Constantius mu udelil titul caesar a poslal na čele neveľkého vojska na západ do Galie, aby sa tu stretol v boji s Alamanmi a Frankami. Constantius pravdepodobne predpokladal, že Julián v tomto boji padne a tým sa zbaví možného konkurenta. Juliánovi sa diplomaticky podarilo dostať na svoju stranu početné zástupy galského obyvateľstva, s ich pomocou Alamanov a Frankov porazil a vyhnal z územia ríše. Julián si týmto činom vyslúžil povesť vynikajúceho vojvodcu. Keď sa o jeho úspechoch na západe dozvedel Constantius, prevelil ho na východ, aby zastavil postup perzského vojska. Julián ale prejavil neposlušnosť a postavil sa s vojskom na odpor. Skôr ako však stihlo dôjsť k bojom, Constantius náhle zomrel. Tak sa stal v roku 361 Julián cisárom Rímskej ríše.
Zlá situácia Rímskej ríše ho trápila, a vinil z toho postupujúci vplyv kresťanskej viery. Jeho predchodcovia na tróne sa totiž viac ako o politiku, administratívu a hospodárstvo starali o riešenie vieroučných otázok. Predstavitelia kresťanskej cirkvi trvalo bránili ideovému zjednoteniu ríše svojimi neustálymi intrigami a spormi o cirkevné dogmy.
Julián sa rozhodol, že hlavným cieľom jeho vlády bude obnova rímskej slávy a hrdosti. Zaumienil si vyzdvihnúť staré náboženstvo. Pre návrat k pohanstvu a odklon od kresťanskej viery mu prischla prezývka "Apostata", odpadlík. Staval, opravoval a prinavracal chrámy späť do rúk tzv. pohanov. Dal postaviť množstvo nemocníc, škôl a ústavov. Okrem toho poskytoval okrem prídelov potravín aj peňažné dary. Napriek návratu k pohanstvu nedal nikdy pokyn na prenasledovanie a trestanie kresťanov. Naopak poskytol náboženskú slobodu všetkým obyvateľom ríše (aj Židom).
Jeho nástupca Iovianus však v roku 363 všetky Juliánove náboženské reformy zrušil a kresťanstvo sa opäť stalo hegemónom v oblasti náboženstva Rímskej ríše.
Okrem kultúrnych a hospodárskych, mal cisár Julián aj vojenské povinnosti. Východné provincie boli totiž neustále napádané perzskými vojskami. V roku 363 sa postavil na čelo 60-tisícového vojska a zamieril na východ. Vojakmi bol milovaný, pretože spoločne s nimi znášal všetky útrapy vojenskej služby a vždy bojoval v prvom rade.
&lt;br&gt;V bitke pri Ktesifóne zaznamenal proti Peržanom výrazné víťazstvo. Upustil však od obliehania mesta a pochodoval ďalej s cieľom dostihnúť hlavné perzské vojsko. Jeho sprievodcovia boli ale na strane Perzie a zaviedli Rimanov hlboko do púšte, kde zahynulo množstvo mužov od smädu a tepla. Nakoniec sa stretol s nepriateľom v ďalšom otvorenom boji. Peržania síce boli nútení ustúpiť, Julián bol však vážne zranený a odnesený do svojho stanu (než omdlel, údajne vykríkol "Zvíťazil si, Galilejský!"). V posledných chvíľach vraj hodnotil svoju vládu. Poďakoval bohom, svojim priateľom a spolubojovníkom. Obozretne sa tiež vyhol vysloveniu mena svojho možného nástupcu, aby náhodou neohrozil jeho život.
Je považovaný za posledného veľkého cisára Rimanov. Samostatne vládol len necelé dva roky.

</doc>
<doc id="223739" url="https://sk.wikipedia.org/wiki?curid=223739" title="Yochanan Vollach">
Yochanan Vollach



</doc>
<doc id="223740" url="https://sk.wikipedia.org/wiki?curid=223740" title="1 Ursae Minoris">
1 Ursae Minoris



</doc>
<doc id="223741" url="https://sk.wikipedia.org/wiki?curid=223741" title="Alpha Ursae Minoris">
Alpha Ursae Minoris



</doc>
<doc id="223742" url="https://sk.wikipedia.org/wiki?curid=223742" title="SAO 308">
SAO 308



</doc>
<doc id="223743" url="https://sk.wikipedia.org/wiki?curid=223743" title="HD 8890">
HD 8890



</doc>
<doc id="223745" url="https://sk.wikipedia.org/wiki?curid=223745" title="Ješitnosť">
Ješitnosť



</doc>
<doc id="223746" url="https://sk.wikipedia.org/wiki?curid=223746" title="47 Ursae Maioris">
47 Ursae Maioris



</doc>
<doc id="223747" url="https://sk.wikipedia.org/wiki?curid=223747" title="Juvenalis">
Juvenalis



</doc>
<doc id="223748" url="https://sk.wikipedia.org/wiki?curid=223748" title="Džundžó Romantica">
Džundžó Romantica

Džundžó Romantica () je japonská manga séria typu yaoi. Ešte stále vychádza a bolo už podľa nej odvysielané aj 12-dielny anime seriál. Pripravovaná je už aj druhá séria seriálu, ktorá by sa mala začať vysielať 12. októbra.
"Hlas:" Takahiro Sakurai
"Vek:" 18 rokov
Hlavná postava, Takahirov mladší brat. Na začiatku príbehu sa pripravuje na vstupný test do univerzity. Aj keď je zdanlivo detinský a neskúsený, počas príbehu sa jeho osobnosť mení.
"Hlas:" Hikaru Hanada
"Vek:" 28 rokov
Populárny autor literatúry faktu a milostných príbehov. Najmladší držiteľ významnej Naomoriovej ceny. Jeho prezývka je "Usagi". Usami je aj Misakiho učiteľ, ktorý ho pripravuje na vstupné skúšky a veľmi blízky priateľ jeho brata Takahira (tajne ho miluje už od školy).
"Hlas:" Kišó Tanijama
Misakiho starší brat a dlhoročný Usamiho priateľ. Bol objektom Akihikovej lásky, ale nikdy sa to nedozvedel. Je až prehnane starostlivý o svojho mladšieho brata Misakiho, dokonca ho podporoval v štúdiu aj po smrti rodičov.
Akahikov starší brat. Zvyčajne je chladný a nesúhlasí s bratom, i keď nikto nevie prečo. Nakoniec začne mať rád Misakiho, čo bude dôsledkom ešte väčšieho napätia medzi ním a Usamim.
"Hlas:" Kentaró Itó
"Vek:" 28 rokov
Dlhoročný Usamiho priateľ, ktorý pracuje ako odborný asistent na fakulte, kde študuje aj Misaki. Pôvodne bol zamilovaný do Usamiho.
"Hlas:" Nobutoši Kanna
"Vek:" 24 rokov
Bol pomenovaný ako Nowaki (jap.: "tajfún"), pretože ako sirota bol nájdený za silnej búrky. Nowaki po prvýkrát stretol Hirokiho pred šiestimi rokmi, keď Hiroki plakal nad jeho zbytočným vzťahom s Usamim a naliehal, aby sa Hiroki stal jeho učiteľom. V príbehu práve študuje za pediatra.
"Hlas:" Kazuhiko Inóe
"Vek:" 35 rokov
"Hlas:" Daisuke Kišio
"Vek:" 18 rokov

</doc>
<doc id="223762" url="https://sk.wikipedia.org/wiki?curid=223762" title="Dayron Robles">
Dayron Robles

 
 
Dayron Robles (* 19. november 1986, Guantánamo, Kuba) je kubánsky prekážkar, venujúci sa behu na 110 m cez prekážky a v tejto disciplíne je aj svetovým rekordérom, ktorý vytvoril v Ostrave 11. júna 2008 na mítingu "Zlatá tretra".
Vrcholové podujatia.
Osaka 2007.
Časom 13,15 s. skončil vo finálovom behu na MS 2007 štvrtý. K bronzovej medaile mu chýbalo 13 stotín.
Peking 2008.
Na Letnych olympijských hrách 2008 v Pekingu získal v behu na 110 m cez prekážky časom 12,93 s zlatú medailu. Náskok pred druhým Davidom Paynom bol 24 stotín sekundy.

</doc>
<doc id="223764" url="https://sk.wikipedia.org/wiki?curid=223764" title="Potočnica lekárska">
Potočnica lekárska

Potočnica lekárska (iné názvy pozri nižšie; lat. "Nasturtium officinale") je druh rastliny z rodu potočnica ("Nasturtium") z čeľade kapustovité ("Brassicaceae").
Staršie sa za súčasť tohto druhu často považoval aj dnešný druh potočnica drobnolistá ("Nasturtium microphyllum"). Druhy potočnica lekárska a potočnica drobnolistá (a ich hybrid) sú jediné druhy z rodu potočnica - "Nasturtium" (v jeho dnešnom, t. j. najužšom vymedzení), ktoré sa vyskytujú (aj) v Európe.
Názvy.
Slovenský názov tejto rastliny od 40. rokov 20. storočia dodnes je potočnica lekárska. Neformálne sa vyskytuje aj v skrátenom tvare potočnica.
Starší a nevhodne dodnes sa vyskytujúci názov je žerucha potočná (resp. historicky aj "žerucha potočnia"). Ďalšie staršie názvy sú: "potočnica liečivá", "režucha potočná", "kres lekársky" a u Reussa: "křez léční". Staršie alebo ľudové názvy sú: žerucha, "režucha", "potočná režucha", "potočný kres", "vodný chren", zriedkavo "bobovník".
Opis.
Je to trváca bylina s hranatou, priamou, korene vyháňajúcou a rozkonárenou stonkou. Listy sú striedavé, nepárno perovito zložené. Na konci stonky sú husté kompaktné strapce bielych kvetov. Plod je kosákovito ohnutá šešuľa. 
Výskyt.
Potočnica lekárska sa dnes vyskytuje takmer po celom svete. Pôvodne pochádza zo západnej a strednej Európy. Vyskytuje sa od nížin po horské pásmo pri potokoch, prameňoch a iných vlhkých miestach.

</doc>
<doc id="223765" url="https://sk.wikipedia.org/wiki?curid=223765" title="Nasturtium officinale">
Nasturtium officinale



</doc>
<doc id="223766" url="https://sk.wikipedia.org/wiki?curid=223766" title="Rorippa nasturtium-aquaticum">
Rorippa nasturtium-aquaticum



</doc>
<doc id="223768" url="https://sk.wikipedia.org/wiki?curid=223768" title="Nepeta cataria">
Nepeta cataria



</doc>
<doc id="223773" url="https://sk.wikipedia.org/wiki?curid=223773" title="Sprejer">
Sprejer



</doc>
<doc id="223783" url="https://sk.wikipedia.org/wiki?curid=223783" title="Jamnická dolina">
Jamnická dolina



</doc>
<doc id="223788" url="https://sk.wikipedia.org/wiki?curid=223788" title="Adam Ledwoń">
Adam Ledwoń

Adam Ledwoń (* 15. január 1974, Olesno, Poľsko – † 11. jún 2008, Klagenfurt am Wörthersee, Rakúsko) bol poľský futbalový reprezentant.
Smrť.
Bol rozvedený a jeho manželka sa vrátila v októbri 2007 do Poľska. Zomrel 11. júna 2008 po tom, čo sa obesil vo svojom dome. Počas EURO 2008 bol spolukomentátorom televízie Polsat, ešte aj počas zápasu 8. júna 2008 medzi Nemeckom a Poľskom. Na príčine sú možno aj rodinné problémy. Údajne deň pred svojou smrťou povedal svojmu priateľovi: „Mariola odišla, idem sa obesiť.“ Tieto slová nik nebral vážne. Vyšetrovanie smrti sprevádzajú záhadné okolnosti. Vchodové dvere do domu boli odomknuté a Ledwońovo auto stálo pred jeho domom plné zakúpených potravín. Jeho smrť oznámil polícií spoluhráč Patrick Wolf po tom čo zisťoval čo je s Ledwońom, keď sa neozýval a neprišiel ani na tréning.

</doc>
<doc id="223789" url="https://sk.wikipedia.org/wiki?curid=223789" title="Myst">
Myst

Myst je názov prvej zo série adventúr. Vytvoril ju americký tím Cyan Worlds.
Hra vyšla v roku 1993, zaznamenala obrovský úspech a stala sa najpredávanejšou hrou svojej doby. Séria pozostáva z ďalších štyroch dielov - Riven, Myst III: Exile, Myst IV: Revelation, Myst V: End of Ages. Spoločnosť Cyan Worlds vytvorila aj druhý a piaty diel (Riven a End of Ages). Na ostatné hry už len prihliadala, pri čom pracovala na projekte Uru - vôbec prvej online adventúre. Všetky tieto hry spája dej a princíp hrania.

</doc>
<doc id="223793" url="https://sk.wikipedia.org/wiki?curid=223793" title="Dovalovo">
Dovalovo

 
Dovalovo je mestská časť Liptovského Hrádku, predtým samostatná obec. K Liptovskému Hrádku bola administratívne pričlenená v roku 1971. 
Polohopis.
Svojou rozlohou je Dovalovo väčšie ako Liptovský Hrádok napriek tomu, že je v súčasnosti jeho mestskou časťou. Obcou preteká potok Dovalovec a dravá rieka Belá. Ponad obec prechádzajú dva diaľničné mosty, a to Most Dovalovec, ktorý patrí medzi najdlhšie na Slovensku, a Most Belá. 
Dejiny.
Od prvopočiatku obce bola pričlenená k liptovsko-hrádockému panstvu. V minulosti boli občania Dovalova zamestnaní najmä ako služobníci v hrádockom panstve a často ním boli aj podrobovaní, keď napr. rod Balaszovcov utláčal Dovalovčanov tým, že im zobral obecný mlyn. V minulosti bola k Dovalovu pričlenená aj Liptovská Kokava – vtedy Nové Dovalovo. Erb obce zobrazuje sv. Martina z Tours, ktorému je v obci zasvätený aj gotický rímskokatolícky kostol z 13. storočia. 
Občianska vybavenosť.
K významným subjektom patrí v Dovalove Roľnícke družstvo, ktoré zamestnáva mnoho miestnych obyvateľov. V centre obce sa nachádza kultúrny dom, nákupné a zábavné strediská, ale aj niekoľko historicky vzácnych budov. V časti obce označovanej ako Vyšný koniec sú zachované vzácne historické stavby - rodný dom Jána Nepomuka Bobulu, ďalšie historické domy, či sýpky. V Dovalove je možné ubytovať sa v malých domčekoch alebo v penziónoch.

</doc>
<doc id="223795" url="https://sk.wikipedia.org/wiki?curid=223795" title="Liptovský Hrádok-Dovalovo">
Liptovský Hrádok-Dovalovo



</doc>
<doc id="223796" url="https://sk.wikipedia.org/wiki?curid=223796" title="Jawa Pionier">
Jawa Pionier

 
Jawa 50 Pionier je malý motocykel, ktorý sa sériovo vyrábal na Slovensku, v Považských strojárňach, v Považskej Bystrici, v rokoch 1955 – 1982. Počas výroby prešiel viacerými modernizáciami, ktorými sa jednotlivé typy odlišovali.
 
Prvé prototypy vybavené pedálmi, ešte pod názvom Jawa 359, boli vyrobené v Prahe. V Považskej Bystrici bol následne projekt prepracovaný, pedále boli odstránené a júli roku 1955 bol do výroby zaradený nový motocykel "Pionier" - Jawa 550. Motocykel bol vybavený maloobjemovým dvojtaktným motorom, ležatým, vzduchom chladeným jednovalcom s objemom 49,8 ccm a trojstupňovou prevodovkou. Všetky ďaľšie úpravy a modernizácie sa realizovali v Považských strojárňach. Oblúbenosť jednoduchého a spoľahlivého motocykla prispel k ukončeniu výroby zastaraných mopedov Stadion a Jawetta. Následné modernizácie boli označované, ako typ 555, 05, 20 Štandard, 21 Šport a 23 Mustang. Motocykel bol obľúbený predovšetkým u mládeže vďaka svojej jednoduchosti a možnosti riadiť ho s vodičským oprávnením na malý motocykel (od pätnástich rokov). Spolu s mopedmi Babetta boli motocykle rady "Pionier" úspešným exportným artiklom. V roku 1982 motocykel Jawa 23 Mustang zavŕšil motocyklovú výrobu v Považskej Bystrici, keď centrálne štátne orgány nepotvrdili nový typ moderného malého motocykla, Mistral, do výroby. Dokopy bolo za 27 rokov sériovej výroby vyrobených niečo cez 1,5 milióna kusov motocyklov. Považské strojárne museli platiť pražskej Jawe licenčné poplatky (za typ 550) a následne za "použitie" značky Jawa.
Jawa 550.
Prvý sériovo vyrábaný povojnový malý motocykel v Česko-Slovensku, vyrábaný v rokoch 1955 – 1958, celkovo bolo vyrobených 106 111 kusov. Za zmienku stojí zaujímavé uloženie zadného kolesa v kyvnej vidlici, odpružené jednou pružinou, ktorá je umiestnená v osi motocykla (o mnoho rokov neskôr sa tohto riešenia ujala japonská Yamaha). Motocykel prekonal niekoľko výrobných zmien a úprav. Medzi najznámejšie patrí napríklad tlakové odlievanie dielov, ktoré uľahčilo a urýchlilo výrobu, zvýšenie výkonu z 1,6k na 2,2k, vystuženie podsedadlových plechov pridaním troch prelisov a zmena odklápania sedadla spolu so zmenou tvaru.
Jawa 555.
V roku 1958 sa do výroby dostala inovácia modelu Jawa 550, model 555. Do premávky bol schválený 17.1.1958 (č.j. 5.079/58). Prvý prototyp bol verejnosti predstavený už v roku 1957 na Brnianskom veľtrhu. Design bol dielom Alojza Vačku. Nový model niesol rad modernizačných prvkov, predovšetkým išlo o zmeny spojené s rámom a plechovými krytmi, ktoré prispeli k ucelenejšiemu vzhľadu a k väčšej praktickosti. Dostal predĺžený zadný plech, ktorý slúžil ako blatník a v hornej časti bol umiestnený praktický nosič. Predný blatník taktiež neostal bez zmeny, už sa nepohyboval spoločne s kolesom, ale bol napevno namontovaný na vidlici. Oproti predchádzajúcemu typu bol motocykel vybavený tachometrom a bzučiakom. Výroba trvala od roku 1958 do roku 1962, výrobné čísla modelovej rady 555 začali cifrou 150 000, podľa dobových materiálov bolo vyrobených celkom 327 320 kusov.
Jawa 05.
V auguste 1962 sa v v Považských strojárňach začala sériová výroba nového malého motocyklu Jawa 05. Sériovej výrobe predchádzali skúšky prototypov až do ukončenia ich životnosti. Prvé predstavenie verejnosti prebiehalo ešte pred uvedením na trh, na štvrtom medzinárodnom veľtrhu v Brne. Model Jawa 05 síce konštrukčne vychádzal zo starších modelov, bol ale už samostatným dielom Považských strojární a vznikol bez pričinenia pražskej Jawy, takže jeho výroba už nebola chápaná ako licenčná, a preto Považské strojárne platili už iba licenčný poplatok za používanie loga z obchodných dôvodov. Hlavným cieľom úpravy Pioniera bolo upravenie podvozku a motoru na prepravovanie dvoch osôb, nová karoséria navrhnutá pánom Alojzom Vačkom potom s malými zmenami ostala až do ukončenia výroby. V roku 1965 sa v malom množstve začal vyrábať aj typ Jawa 05 Sport. Do roku 1966 bolo vyrobených celkom 202 263 kusov Jawy 05 a 05 Sport, kedy ich výrobu nahradili nové modely Jawa 20 a Jawa 21.
Jawa 20 Standard.
Koncom roka 1966 sa v Považských strojárňach začal vyrábať nový typ motocyklu s označením Jawa 20 Standard. Skôr ako o nový model išlo iba o inováciu modelu 05, inovácia sa týkala iba motoru, ktorý mal zvýšený výkon na 3,5k, upravenú prevodovku a nový mechanizmus vypínania spojky. Zmeny nemali byť razantné, keďže sa pripravoval úplne nový typ motocykla, ktorý by radu "Pionierov" nahradil, nakoniec sa však ostalo iba pri prototypoch, a tak bol Pionier postupne inovovaný. Najvýraznejšia inovácia prišla v roku 1975, kedy sa zjednodušil tvar zadného plechu a odstránili sa okrasné hliníkové lišty, v roku 1977 zmena formátu typového štítku a zmena značenia na J220. Výroba trvala od roku 1966 do roku 1980.
Jawa 21 Šport.
V roku 1967 pribudla k Jawe 20 Štandard aj športovejšia verzia - Jawa 21 Šport, oproti skútrovanému typu 20 mal typ 21 „Bruško“ namiesto „reumaplechov“ a široké riadidlá s hrazdou. O tento typ bol v Česko-Slovensku vždy veľký záujem, bohužiaľ väčšina motocyklov išla na vývoz do zahraničia, k originálu sa dostal iba málokto. Preto sa v našich končinách často stretávame s amatérskymi úpravami modelu 20. Skutočných originálnych motocyklov Jawa 21 Sport je ale pomerne málo. Výroba bola ukončená v roku 1977 a v predaji ostala už len Jawa 20 Štandard a Jawa 23 Mustang. Všetky parametre typu 21 sú totožné s typom 20.
Jawa 23 Mustang.
Motocykel Jawa 50 typ 23 Mustang vznikol v roku 1968 ako posledný sériovo vyrábaný model Pioniera. Jeho vývoj nastal po prieskume trhu, keď sa ukázala potreba priblížiť sa ku konštrukcii klasického motocyklu. Pretože by bol vývoj finančne aj časovo náročný, bolo rozhodnuté o použití základu z už vyrábaného Pioniera. Tvorcovia sa inšpirovali talianskym výrobcom Ital-Jet ktorý motocykele s použitím motora z Pioniera vyrábal. Motocykel následne prekonal niekoľko inovácií. Bol veľmi obľúbený u zahraničných zákazníkov. V roku 1982 sa rozhodlo o ukončení výroby tohto už zastaraného motocykla, keď Považské strojárne nedostali súhlas na výrobu nasledovníka Mustanga, modelu Mistral. Vo výrobe ostal iba motor pre zahraničného zákazníka a výrobné kapacity boli uvolnené pre nový typ mopedu Babetta 210.

</doc>
<doc id="223797" url="https://sk.wikipedia.org/wiki?curid=223797" title="Bionómia">
Bionómia

Bionómia alebo aj biológia druhu, či ekológia organizmu je náuka o spôsobe života konkrétnej rastliny, živočícha, alebo huby v rámci ich prirodzeného prostredia. Skúma priebeh vývojového cyklu, spôsob získavania potravy, rozmnožovanie a adaptáciu.

</doc>
<doc id="223798" url="https://sk.wikipedia.org/wiki?curid=223798" title="Iesada Tokugawa">
Iesada Tokugawa

 Iesada Tokugawa (jap.: 徳川 家定 "Tokugawa Iesada") bol trinásty šógun Tokugawskej dynastie, ktorý zastával úrad iba 5 rokov, od roku 1853 do 1858. Bol druhým synom 12. šóguna Iejošiho Tokugawu. Duševne nebol vhodný na zastávanie úradu šóguna. K moci sa dostal krátko po príchode "čiernych lodí" Matthewa Perryho, čo bolo príčinou choroby a smrti jeho otca Iejošiho. Bol zodpovedný za podpísanie pre Japonsko nevýhodných zmlúv (Kanagawská dohoda, Dohoda o Anglo-Japonskom priateľstve, Harrisova dohoda, Anglo-Japonská dohoda o priateľstve a obchode), ktoré ukončili "sakoku" a otvorili japonské hranice pre vplyv cudziny, čo viedlo k Bakumacu. 
Éry "bakufu" Iesadu.
Roky, v ktorých bol Iesada šógunom, sú špecificky identifikované viac ako jedným názvom éry alebo "nengó".
V kultúre.
Iesada Tokugawa bol zobrazený v roku 2008 v NHK dráme Tiaga Acuhime, ktorá je kronikou života jeho ženy. Jeho predstaviteľom bol Masato Sakai.

</doc>
<doc id="223801" url="https://sk.wikipedia.org/wiki?curid=223801" title="Babôčkovité">
Babôčkovité

Babôčkovité (Nymphalidae Swainson, 1827) je najpočetnejšia čeľaď motýľov. Podľa niektorých autorov do tejto čeľade patrí i podčeľaď motýľov Satyrinae (očkáňovité). Podľa iných autorov táto podčeľad je samostatnou čeľaďou, ktorú odborne nazývame Satyridae. 
Charakteristika.
Väčšina druhov babôčkovitých patrí k motýľom stredne veľkým, až väčším. Rozpätie krídel kolíše asi od 3 cm do približne 15 cm u najväčších, tropických druhov. Do skupiny babôčiek rátame tiež dúhovce ("Apatura"), bielopásovce ("Neptis", "Limenitis"), perlovce "Argynnis", "Boloria", "Clossiana", "Issoria") a hnedáčiky ("Melitaea", "Euphydryas").
Veľmi dôležitým poznávacím znakom celej čeľade je skutočnosť, že dospelí jedinci, imága, majú predný pár nôh menší, prípadne celkom zakrpatený. 
Spodná strana pomerne širokých a obyčajne na vonkajšom okraji vykrajovaných krídel býva nenápadne hnedá až hnedočierno sfarbená, čím jedinci pri zložených krídlach splývajú s okolím. Vrchná strana krídel býva zvyčajne veľmi pestro a krásne sfarbená. Toto sfarbenie dodáva spoločne s bizarne vykrajovanými krídlami týmto motýľom nezvyčajný pôvab a krásu. 
Húsenice bývajú obyčajne pestro sfarbené s čiernym základom a na povrchu tela majú hodne tŕňovitých výrastkov. Väčšina húseníc týchto druhov žije na burinách (napr. žihľave), takže ide o celkom indiferentné (neškodné) druhy hmyzu. 
Kukly sú hranaté, pri niektorých druhoch sú na povrchu ozdobené kovovolesklými škvrnami (zlatej, alebo striebornej farby). Kukly bývajú zavesené dolu hlavou za kremaster. 
Výskyt.
Babôčky sú rozšírené po celom svete. Celkový počet druhov na svete sa dá dosť ťažko odhadnúť, lebo sa stále popisujú nové druhy, ale udáva sa až okolo 5 000 druhov. 
Výskyt na Slovensku.
Do tejto čeľade patria naše najpestrejšie a veľmi hojne sa vyskytujúce druhy, ktoré môžeme nájsť od skorej jari až do neskorej jesene. Lietajú v záhradách, v parkoch, pri cestách, na poliach, v nížinách i vysoko v horách. 
Niektoré druhy prezimujú v podobe nedospelej húsenice. Viacero druhov z tejto čeľade môže prezimovať v štádiu motýľa, takže teoreticky sa so živými jedincami môžeme stretnúť i v zime (v jaskyniach, dutinách stromov, pivniciach, tuneloch a pod.). 
Babôčky patria u nás spoločne so žltáčikom rešetliakovým ("Gonepteryx rhamni" Linnaeus, 1758) k prvým jarným motýľom, ktorých zastihneme už skoro na jar – v marci počas teplých, slnečných dní. Do roka mávajú tieto motýle zvyčajne dve a bežnejšie druhy v niektorých teplejších rokoch aj tri generácie. Niektoré z nich patria i k ťažným motýľom. Vzácnejšie druhy mávajú v roku iba jednu generáciu.
Druhy.
Na Slovensku bolo opísaných nasledovných 43 druhov motýľov tejto čeľade:
Podľa poslednej Vyhlášky Ministerstva životného prostredia Slovenskej republiky sú niektoré druhy tejto čeľade druhmi chránenými.
Systematika.
Systematické zatriedenie slovenských druhov čeľade babôčkovitých

</doc>
<doc id="223802" url="https://sk.wikipedia.org/wiki?curid=223802" title="Biológia druhu">
Biológia druhu



</doc>
<doc id="223803" url="https://sk.wikipedia.org/wiki?curid=223803" title="Sebaistota">
Sebaistota



</doc>
<doc id="223804" url="https://sk.wikipedia.org/wiki?curid=223804" title="Sebavedomie">
Sebavedomie

Sebavedomie alebo (najmä v druhom význame zriedkavo) sebauvedomenie môže byť vo filozofii, sociológii a psychológii:
https://beunique.235.sk/ako-pracovat-na-sebavedomi/ 

</doc>
<doc id="223805" url="https://sk.wikipedia.org/wiki?curid=223805" title="Samodôvera">
Samodôvera



</doc>
<doc id="223806" url="https://sk.wikipedia.org/wiki?curid=223806" title="Sebavedomosť">
Sebavedomosť



</doc>
<doc id="223807" url="https://sk.wikipedia.org/wiki?curid=223807" title="Namyslenosť">
Namyslenosť



</doc>
<doc id="223808" url="https://sk.wikipedia.org/wiki?curid=223808" title="Samoľúbosť">
Samoľúbosť



</doc>
<doc id="223809" url="https://sk.wikipedia.org/wiki?curid=223809" title="Vysokomyseľnosť">
Vysokomyseľnosť



</doc>
<doc id="223810" url="https://sk.wikipedia.org/wiki?curid=223810" title="Primadonskosť">
Primadonskosť



</doc>
<doc id="223811" url="https://sk.wikipedia.org/wiki?curid=223811" title="Velikášstvo">
Velikášstvo



</doc>
<doc id="223812" url="https://sk.wikipedia.org/wiki?curid=223812" title="Nadutosť">
Nadutosť



</doc>
<doc id="223813" url="https://sk.wikipedia.org/wiki?curid=223813" title="Nafúkanosť">
Nafúkanosť



</doc>
<doc id="223814" url="https://sk.wikipedia.org/wiki?curid=223814" title="Horedržanosť">
Horedržanosť



</doc>
<doc id="223815" url="https://sk.wikipedia.org/wiki?curid=223815" title="Horenososť">
Horenososť



</doc>
<doc id="223816" url="https://sk.wikipedia.org/wiki?curid=223816" title="Napuchrenosť">
Napuchrenosť



</doc>
<doc id="223817" url="https://sk.wikipedia.org/wiki?curid=223817" title="Bohorovnosť">
Bohorovnosť



</doc>
<doc id="223818" url="https://sk.wikipedia.org/wiki?curid=223818" title="Povýšenosť">
Povýšenosť



</doc>
<doc id="223819" url="https://sk.wikipedia.org/wiki?curid=223819" title="Povýšeneckosť">
Povýšeneckosť



</doc>
<doc id="223820" url="https://sk.wikipedia.org/wiki?curid=223820" title="Povznesenosť">
Povznesenosť

Povznesenosť môže byť:

</doc>
<doc id="223821" url="https://sk.wikipedia.org/wiki?curid=223821" title="Nadradenosť">
Nadradenosť

Nadradenosť alebo superiórnosť alebo superiorita alebo nadriadenosť je matie (v poradí, v systéme) vyššieho, dôležitejšieho miesta, matie vyššej hodnoty.
Nadradenosť alebo superiórnosť alebo superiorita je povýšenosť.
Superiorita je prevaha.

</doc>
<doc id="223822" url="https://sk.wikipedia.org/wiki?curid=223822" title="Superiórnosť">
Superiórnosť



</doc>
<doc id="223823" url="https://sk.wikipedia.org/wiki?curid=223823" title="Nadriadenosť">
Nadriadenosť



</doc>
<doc id="223824" url="https://sk.wikipedia.org/wiki?curid=223824" title="Superiorita">
Superiorita



</doc>
<doc id="223825" url="https://sk.wikipedia.org/wiki?curid=223825" title="Suverenita">
Suverenita

Suverenita alebo suverénnosť alebo zvrchovanosť môže byť:
Suverenita alebo suverénnosť je sebadôvera alebo povýšeneckosť.
Zvrchovanosť je vrcholnosť, krajnosť.

</doc>
<doc id="223826" url="https://sk.wikipedia.org/wiki?curid=223826" title="Suverénnosť">
Suverénnosť



</doc>
<doc id="223827" url="https://sk.wikipedia.org/wiki?curid=223827" title="Vystatovačnosť">
Vystatovačnosť



</doc>
<doc id="223828" url="https://sk.wikipedia.org/wiki?curid=223828" title="Vypínavosť">
Vypínavosť



</doc>
<doc id="223829" url="https://sk.wikipedia.org/wiki?curid=223829" title="Panština">
Panština



</doc>
<doc id="223830" url="https://sk.wikipedia.org/wiki?curid=223830" title="Spupnosť">
Spupnosť



</doc>
<doc id="223832" url="https://sk.wikipedia.org/wiki?curid=223832" title="Arogantnosť">
Arogantnosť



</doc>
<doc id="223833" url="https://sk.wikipedia.org/wiki?curid=223833" title="Pionier (motocykel)">
Pionier (motocykel)



</doc>
<doc id="223834" url="https://sk.wikipedia.org/wiki?curid=223834" title="Pionýr">
Pionýr

Pionýr (čes. pionier) môže byť:

</doc>
<doc id="223835" url="https://sk.wikipedia.org/wiki?curid=223835" title="Modul">
Modul

Modul môže byť:

</doc>
<doc id="223836" url="https://sk.wikipedia.org/wiki?curid=223836" title="Absolútna hodnota">
Absolútna hodnota

Absolútna hodnota môže byť:

</doc>
<doc id="223837" url="https://sk.wikipedia.org/wiki?curid=223837" title="Včely">
Včely



</doc>
<doc id="223838" url="https://sk.wikipedia.org/wiki?curid=223838" title="Frotáž">
Frotáž

Frotáž je umelecká technika kopírovania (prenášnia) reliéfnej štruktúry na papier.
Princíp spočíva v priložení papiera (alebo iného vhodného materiálu) na reliéf. Rovnomerným prechádzaním mäkkej ceruzy (alebo kresliaceho uhlíka, voskovej ceruzy a pod.) po celej ploche zakrytého reliéfu získame jeho odtlačok. Efekt vzniká v dôsledku zmeny prítlačného tlaku ceruzy (uhľa) v mieste vyvýšenia reliéfu.
Frotáž je možné použiť na akýkoľvek reliéfny materiál. Známe je detská frotáž mincí. Vhodné sú listy, rastliny, kôra stromu, vlna a pod.

</doc>
<doc id="223849" url="https://sk.wikipedia.org/wiki?curid=223849" title="Termity">
Termity

Termity alebo staršie všekazy (lat. "Isoptera") je rad eusociálneho hmyzu, niekedy nesprávne nazývaný aj „biele mravce“. Z taxonomického hľadiska majú termity s mravcami málo spoločného, najbližšími príbuznými termitov sú šváby (z rodu "Cryptocercus"). Príkladom príbuzenského vzťahu k švábom sú niektoré spoločné znaky najprimitívnejšieho žijúceho druhu austrálskeho termita "Mastotermes darwiniensis".
Termity, ktorých najstaršie fosílne nálezy pochádzajú z obdobia ranej kriedy (dokonca niektoré štruktúry z neskorého triasu sú považované za fosílie termitích hniezd) sú rozšírené v tropickom a subtropickom pásme. Udávané počty rodov tohto radu kolíšu medzi dvoma až troma tisíckami.
Opis.
Typickým znakom pre celý rad je svetlé sfarbenie. Termity žijú pod zemou a sú svetloplaché. Žijú v kolóniách, v ktorých sú jedinci špecializovaní podľa usporiadania v ich systéme sociálnej hierarchie (kastách). Najbežnejšie rozdelenie kást termitov je na robotníkov, vojakov a tzv. „kráľovský pár“. Telesné znaky jedincov radu termitov sa neodlišujú iba podľa druhov, ale aj podľa kasty, do ktorej patria.
Všeobecný opis.
Hlava termitov je voľná, zrak je nevyvinutý a oči buď chýbajú, alebo ich nahrádza pár slabo vyvinutých, zložených očí. Ústne ústrojenstvo je u termitov vždy prispôsobené na hryzenie. U kasty vojakov sú hryzadlá extrémne vyvinuté. Tykadlá termitov sú nitkovité, najčastejšie sú zložené z 9-31 článkov.
Všeobecne majú termity bruško vakovité, pretiahnuté, zložené z desiatich zreteľných krúžkov a zakončené dvoma krátkymi jednoduchými štetinami. 
Hrudná časť zreteľne rozdelená na väčšiu predhruď a dve rovnako veľké časti: stredohruď a zadohruď. Nohy majú štvorčlánkové a voľné bedrové kĺby, čím sú prispôsobené na chôdzu v podzemných chodbičkách. Okrídlení jedinci majú dva páry dlhých úzkych blanitých krídel, na ktorých sa nachádza švík umožňujúci ich odlomenie po ich spravidla jedinom lete. Žilkovanie na krídlach je slabo rozpoznateľné. Po odlomení krídel na chrbátoch jedincov zostávajú zložené drobné kýptiky.
Robotníci.
Robotníci bývajú najpočetnejšou skupinou v kolónii, ktorá sa stará o zaobstarávanie potravy a stavbu a opravu hniezda. U niektorých druhov táto kasta chýba. 
Robotníci majú mäkké telo a zakrpatené oči, ktoré môžu úplne chýbať. Robotníci nikdy nemajú krídla. V kolónii môžu byť jedinci samčieho aj samičieho pohlavia, no aj napriek tomu, že majú pohlavné orgány sú sterilní.
Robotníci medzi sebou praktikujú proktodeálne kŕmenie, t. j. kŕmenie ritným otvorom. Ostatné kasty a larvy sú kŕmené stomodeálne t. j. ústami.
Vojaci.
Vojaci sú bezkrídli. Oči u nich nie sú dôležité, buď sú zakrpatené, alebo úplne chýbajú. Na rozdiel od robotníkov majú tvrdú, zväčšenú hlavu s veľkými hryzadlami. U niektorých druhov môže byť hlava pretiahnutá do rohu, z ktorého vystrekujú jed. Vojaci zabezpečujú obranu hniezda, môžu byť samčieho aj samičieho pohlavia, no sú sterilní a majú zakrpatené pohlavné orgány.
Kráľovský pár.
Kráľovský pár je pár termitov schopný rozmnožovania. 
Plodný samec a samica majú tvrdé telo. V dobe rojenia majú obidvaja jedinci dva páry krídel, ktoré im odpadnú. Samici sa pri kladení vajíčok zväčší bruško. V niektorých prípadoch je toto zväčšenie tak výrazné, že nie je schopná pohybu. Pre prípad straty ktoréhokoľvek člena kráľovského páru je určitý počet jedincov chovaný tak, aby ho mohol nahradiť. Ak táto situácia nenastane a nenastane ani rojenie, je náhradný člen u niektorých druhov usmrtený, u iných je jeho vývoj zmenený na sterilného robotníka.
U väčšiny druhov termitov je kráľovský pár uzavretý v komôrke, do ktorej môžu vstupovať iba robotníci. Kráľovský pár nedokáže túto komôrku opustiť, lebo vstupné chodbičky do nej sú príliš úzke.
Hniezda termitov.
Hniezdo je vlastne systémom chodbičiek a komôrok, ktoré slúžia na prísun potravy, vody a odvetrávanie. V hniezdach je udržiavaná konštantná teplota a vlhkosť vzduchu, slúži na ochranu kolónie a prebieha v ňom reprodukčný cyklus. U veľkých kolónií je väčším problémom odvetrávanie než zásobovanie potravou.
Hniezda termitov sa dajú v zásade rozdeliť do troch typov: podzemné, nadzemné a hniezda v stromoch. 
Podzemné hniezda.
Podzemné hniezda sú systémom chodieb a komôrok s jediným rozsiahlym centrom. Jednotlivé chodby vedú ku zdrojom potravy a vody. Do centra robotníci prinášajú iba zásoby potravy a vody, ktoré sú nevyhnutné pre prežitie jedincov, ktorí hniezdo neopúšťajú.
Nadzemné hniezda.
Nadzemné hniezda termitov patria medzi najznámejšie stavby živočíšnej ríše. Ich výška nad zemou dosahuje 3-9 metrov a môžu mať až 2,5 metrový priemer. Hlavnými stavebnými materiálmi hniezd termitov je trus, hlina a telá odumretých jedincov, pojivom týchto materiálov sú sliny. 
V tomto type hniezd nie sú zásoby potravy, k potrave je vedený systém podzemných chodieb.
Hniezda v stromoch.
Niektoré druhy termitov budujú svoje hniezda v odumretých stromoch. V prípade stromových hniezd je hlavnou potravou práve strom, v ktorom je hniezdo vytvorené. Systém chodieb týchto hniezd je vedený iba v dreve.
Potrava.
Hniezda termitov majú obrovskú spotrebu potravy, ktorú je potrebné neustále zaisťovať. 
Počas svojho vývoja boli termity najprv drevožravým hmyzom, ktorý sa postupne preorientoval na ďalšiu rastlinnú potravu. Ich potravou je prakticky čokoľvek rastlinného pôvodu od trávy po drevo až po trus bylinožravcov. Termity sú, vďaka bičíkovcom, alebo symbiotickým baktériám, ktoré majú v čreve, schopné tráviť celulózu. 
Väčšina druhov termitov žije v symbióze s niektorými druhmi húb.
Význam.
Termity sú škodcami dreva a pre svoju schopnosť stráviť prakticky čokoľvek môžu spôsobiť ľuďom značné škody. Z hľadiska významu v ekosystéme sú pomocníkmi pri spracovaní tažkorozložiteľných látok a sú potravinovou zložkou vyšších živočíchov.
Celkovo by bolo ale možné, aj z hľadiska ekosystémov, termity označiť za škodcov, ktorí v krátkom čase dokážu narušiť ekologickú rovnováhu vo svojom najbližšom okolí.
Systematika.
Termity:

</doc>
<doc id="223863" url="https://sk.wikipedia.org/wiki?curid=223863" title="Krstné meno">
Krstné meno



</doc>
<doc id="223865" url="https://sk.wikipedia.org/wiki?curid=223865" title="Kostol svätého Juraja (Kostoľany pod Tribečom)">
Kostol svätého Juraja (Kostoľany pod Tribečom)

Kostol svätého Juraja je predrománska sakrálna stavba v obci Kostoľany pod Tribečom v okrese Zlaté Moravce v Nitrianskom kraji. Kostol je po Kostole svätej Margity Antiochijskej v Kopčanoch a Kostole svätého Juraja v Nitrianskej Blatnici treťou najstaršou zachovanou predrománskou architektonickou pamiatkou na Slovensku.
Významný objav.
Obec Kostoľany pod Tribečom leží v úzkej kotline potoka Drevenica v masíve Tribečského pohoria. V roku 1960 skupina historikov umenia, ktorá skúmala stredoveké nástenné maľby v tunajšom kostol, zistila podľa ich častí, že kostol je oveľa starší. Kostol bol pokladaný dovtedy za neskorobarokovú architektúru z 18. storočia. Nasledujúce výskumy, konané v rokoch 19641965, tieto zistenia potvrdili.
Dejiny.
Stavebne mal kostol dve vývojové fázy. Pôvodné jadro, presbytérium v tvare nepravidelného lichobežníka s rozmermi asi 2,3 × , s valenou klenbou a k nemu priliehajúca loď (5,3 × ) s rovným stropom, boli postavené pred polovicou 11. storočia. Toto datovanie potvrdzujú aj archeologické nálezy; v hroboch radového cintorína obopínajúceho stavbu kostola sa našli ako najstaršie mince uhorských kráľov Šalamúna (10631074) a Ladislava I. (10771095).
Kostol bol postavený z lomového kameňa. Ďalším faktorom určujúcim vznik stavby boli fresky, ktorými bol objekt vyzdobený. Podľa zistenia odborníkov v oblasti umenia ich vznik treba klásť do obdobia prelomu 11. a 12. storočia, z čoho vyplýva, že ide o najstaršie fresky na území Slovenska.
Prvá zmienka o stavbe kostola je v Zoborskej listine z roku 1113. Podľa výskumu názvu tunajšej lokality uvedenej v listine (Custolen) prišli odborníci k záveru, že Kostoľany ako sídlisko s kostolom existovali už v 10. storočí. Podľa datovania veku fragmentu dubového dreva, nájdeného v jednom z múrov, bol tento predtým nepoužitý trám zo stromu, ktorý pochádza z druhej polovice 9. storočia. Jeho neporušenosť napovedá o dobe výstavby kostola, ktorá tak mohla začať už počas existencie Veľkej Moravy.
Kostol bol v neskoršom období rozšírený smerom na západ prístavbou lode nepravidelného obdĺžnikového pôdorysu s rozmermi (asi 5,7 × ), značne širšou ako loď pôvodnej stavby. V prístavbe s novým románskym portálom na jej južnej strane bola v západnej časti murovaná panská empora na dvoch pilieroch, nad jej stredným poľom stojí hranolová veža. Táto mladšia časť objektu, podľa architektonického typu patriaca románskym emporovým kostolom (stavaným u nás v 12. a v prvej polovici 13. storočia) súvisí s prechodom kostola do majetku Forgáčovcov po tatárskom vpáde (dovtedy patrili Kostoľany zoborským benediktínom).
V ďalších storočiach sa už kostol stavebne nemenil, až v polovici 17. storočia ho upravili po požiari v predchádzajúcom storočí (ostal bez strechy a opustený). Dostal nové omietky a valcovú kazateľnicu. Ďalšie úpravy sú potvrdené v roku 1721, kedy nahradili pôvodnú trámový strop murovaným; posledné v prvej štvrtine 20. storočia a v roku 1963. V rámci nich inštalovali do kostola zavesený drevený strop. Kostol si zachoval aj po komplexných reštaurátorských prácach svoju archaickosť.
Opis stavby.
Kostol je stavbou s nepravidelným pôdorysom pretiahnutým v smere západ-východ. Stavebne je zložený zo štyroch častí rozdielneho pôdorysu; strechy každej z častí sú sedlovité. Nad centrálnou časťou sa vypína štvorhranná veža so zvonicou, zakončená ihlanovitou šindľovou strechou.
Nástenné maľby.
Neobyčajné cenné sú fragmenty románskych a gotických nástenných malieb v interiéri najstaršej časti kostola, odkryté a reštaurované v roku 1965. Maliarska výzdoba, vychádzajúca z predrománskeho výtvarného umenia, pôvodne pokrývala celú plochu stien presbytéria a lode. Jej značná časť sa zachovala v lodi, kde je cyklus epických obrazov rozvrhnutý do dvoch horizontálnych pásov. Z fragmentov sú ikonograficky zrejmé scény o Adamovi a Eve, Kainovi a Ábelovi alebo scény Obetovanie Izáka, votívna scéna a obrazy christologického cyklu (Zvestovanie, Navštívenie, Narodenie Pána, Oznámenie a Klaňanie troch kráľov). V kruhových medailónoch v dolnej časti stien boli pravdepodobne proroci a apoštoli, v presbytériu ústredný obraz "Maiestas Domini", z ktorého sa však zachovali len zlomky. Fresky na stenách kostola sú najstaršími pamiatkami svojho druhu na Slovensku.
Ďalšími pozoruhodnými pamiatkami v interiéri kostola sú barokový oltár Panny Márie s Ježišom (dielo Majstra dvoch diakonov z druhej polovice 15. storočia) a románska kamenná krstiteľnica.
Kostol svätého Juraja v Kostoľanoch pod Tribečom je jedinečnou umelecko-historickou a stavebnou pamiatkou na území Slovenska. Hoci máme doklady starších architektúr, ani jedna sa nezachovala tak autenticky, ako práve tento kostol. Pôdorysným typom sa približuje k niektorým stavbám z veľkomoravského obdobia i k predrománskym kostolom v západnej Európe. Pre svoj jedinečný vklad do histórie Slovenska bol kostol zaradený do zoznamu národných kultúrnych pamiatok. 25. júna 2009 bola slávnostne odhalená tabuľa, ktorou sa táto architektonická pamiatka stala trvalou súčasťou európskeho kultúrneho dedičstva.

</doc>
<doc id="223866" url="https://sk.wikipedia.org/wiki?curid=223866" title="Richard Raši">
Richard Raši

MUDr. Richard Raši, PhD., MPH, (* 2. apríl 1971, Košice) je slovenský lekár a politik, od 26. marca 2025 predseda Národnej rady SR.
Predtým, od 25. októbra 2023 do 19. marca 2025, pôsobil ako minister investícií, regionálneho rozvoja a informatizácie v štvrtej vláde Roberta Fica za stranu HLAS-SD. Od marca 2018 do marca 2020 bol podpredsedom vlády SR pre investície a informatizáciu. Je tiež bývalý minister zdravotníctva od 3. júna 2008 do 8. júla 2010 a bývalý primátor Košíc. V rokoch 2012 až 2016 bol poslancom Národnej rady SR za stranu SMER – SD.
V júni 2020 oznámil, že po odchode Petra Pellegriniho zo SMERu-SD ho bude nasledovať. Tiež oznámil že ak dostane ponuku stať sa členom pripravovanej novej politickej strany Petra Pellegriniho (HLAS-SD). V strane následne pôsobí ako podpredseda.
Život.
Absolvoval Gymnázium Šrobárová a Lekársku fakultu Univerzity Pavla Jozefa Šafárika (UPJŠ) v Košiciach v odbore všeobecné lekárstvo v roku 1995. Absolvoval atestáciu z chirurgie prvého stupňa a špecializačnú skúšku z úrazovej chirurgie. Titul Master of Public Health (MPH) získal v roku 2004 na Slovenskej zdravotníckej univerzite v Bratislave (SZU). V roku 2010 ukončil doktorandské štúdium na Technickej univerzite v Košiciach a získal titul PhD.
Od roku 1995 pracoval na Klinike úrazovej chirurgie v Fakultnej nemocnici L. Pasteura v Košiciach, kde od roku 2004 pôsobil ako námestník pre liečebno-preventívnu starostlivosť. V marci 2007 ho minister Valentovič vymenoval za riaditeľa Fakultnej nemocnice s poliklinikou v Bratislave.
Je ženatý, s manželkou Máriou majú tri dcéry (Barbaru, Adrianu, Romanu).
Politická činnosť.
Po demisii Ivana Valentoviča ho premiér nominoval do funkcie ministra zdravotníctva, prezident ho vymenoval 3. júna 2008. Bol kritikom reforiem predchádzajúceho ministra Rudolfa Zajaca.
V komunálnych voľbách v roku 2010 získal 22 929 hlasov a stal sa primátorom mesta Košice. V komunálnych voľbách roku 2014 bol znovu zvolený za primátora so ziskom 35 838 hlasov. Svoje druhé volebné obdobie však ako primátor Košíc nedokončil.
V parlamentných voľbách, ktoré sa konali v roku 2016 bol zvolený za poslanca NR SR. Vo voľbách získal 40 691 hlasov.
V roku 2017 kandidoval v novembrových voľbách do orgánov samosprávnych krajov na predsedu Košického samosprávneho kraja. Po tesnej prehre o 875 hlasov nebol zvolený za predsedu Košického samosprávneho kraja. Vo voľbách získal 58 724 hlasov. Na základe vážnych podozrení o manipulácii volieb Richard Raši spochybnil zákonnosť a ústavnosť novembrových volieb. Na Ústavný súd podal podnet pre podozrenie zo spáchania trestného činu marenia prípravy a priebehu volieb. Do dnešného dňa Ústavný súd SR v tejto veci nerozhodol.
Dňa 23. marca 2018 vystriedal na poste podpredsedu vlády SR pre investície a informatizáciu Petra Pellegriniho. Výmena na poste podpredsedu vlády bola súčasťou menovania nového Pellegriniho kabinetu.
Vláda Petra Pellegriniho, vrátane Richarda Rašiho, podala po februárových voľbách 20. marca 2020 demisiu.

</doc>
<doc id="223871" url="https://sk.wikipedia.org/wiki?curid=223871" title="Majoránka">
Majoránka



</doc>
<doc id="223875" url="https://sk.wikipedia.org/wiki?curid=223875" title="Jawa 50 Pionýr">
Jawa 50 Pionýr



</doc>
<doc id="223878" url="https://sk.wikipedia.org/wiki?curid=223878" title="Pionýr (motocykel)">
Pionýr (motocykel)



</doc>
<doc id="223884" url="https://sk.wikipedia.org/wiki?curid=223884" title="B V hviezda">
B V hviezda



</doc>
<doc id="223891" url="https://sk.wikipedia.org/wiki?curid=223891" title="SN 437">
SN 437



</doc>
<doc id="223892" url="https://sk.wikipedia.org/wiki?curid=223892" title="PSR B0531+21">
PSR B0531+21



</doc>
<doc id="223893" url="https://sk.wikipedia.org/wiki?curid=223893" title="NP0532">
NP0532



</doc>
<doc id="223895" url="https://sk.wikipedia.org/wiki?curid=223895" title="Deväťsil lekársky">
Deväťsil lekársky

Deväťsil lekársky (iný názov deväťsil hybridný, ) je druh trvácej byliny rodu deväťsil, z čeľade astrovité ("Asteraceae"). Prirodzene je rozšírený od Európy až po severný Irán. 
Opis.
Deväťsil lekársky je trváca bylina s hrubým, hľuzovitým podzemkom. Byľ je dutá, priama, zelená, často slabo purpurová a pavučinato vlnatá, vysoká 15 až 40 cm, v čase zrelosti plodov vysoká až 130 cm.
Prízemné listy sú stopkaté, s valcovitou a hlboko rebrovitou stopkou. Do plnej veľkosti dorastajú až po odkvitnutí kvetov, pričom môžu dosiahnuť dĺžku až 100 cm a šírku do 90 cm. Čepeľ je kožovitá, spravidla široko srdcovito okrúhla, na okraji nerovnako laločnato zúbkatá, na vrchole spravidla krátko končistá. Byľové listy sú početné, šupinovité, sediace, čepeľ je mäkká, široko kopijovitá.
Súkvetia sú tvorené hustými strapcami úborov, ktoré sa po odkvitnutí ešte viac predĺžia. Úbory samčích rastlín sú krátkostopkaté, obrátene kužeľovité, úbory samičích rastlín sú menšie, kužeľovité, s trocha dlhšími stopkami. Zákrov je dvoj až trojradový, fialové zákrovné listene sú podlhovasté až čiarkovité.
Plodmi sú chlpaté nažky, ktoré sa sa vyvíjajú len zo samičích úborov a sú vybavené chocholcom.
Rozšírenie.
Deväťsil lekársky je rozšírený v celej Európe s centrom v strednej Európe, na severe po Škótsko a strednú časť Škandinávskeho polostrova a Fínsko, na východe siaha až do centrálneho Ruska, na juhu po Sicíliu a zasahuje až po severný Irán.
Zavlečený je v Spojených štátoch (New Hampshire) a za vyhynutý bol vyhlásený v Alžírsku.
Na Slovensku sa vyskytuje iba poddruh deväťsil lekársky pravý, hojný v celých Karpatoch. Pravdepodobne úplne chýba na Burde a Podunajskej nížine.
Ekológia.
Deväťsil lekársky rastie najčastejšie na vlhkých, na živina bohatých, ťažkých, často štrkovitých a piesočnatých pôdach, väčšinou na brehoch potokov a riek, v prameniskách, na vlhkých okrajoch lesov od nížin až po horský stupeň. Kvitne od marca do mája.
Význam a využitie.
Deväťsil lekársky sa pre svoje liečivé vlastnosti v ľudovom liečiteľstve využíva ako diuretikum, diaforetikum a spazmolytikum. Drogou je usušený koreň a usušené listy.
Poddruhy.
V rámci druhu eviduje databáza semenných rastlín POWO tieto súčasné poddruhy:

</doc>
<doc id="223896" url="https://sk.wikipedia.org/wiki?curid=223896" title="Petasites hybridus">
Petasites hybridus



</doc>
<doc id="223897" url="https://sk.wikipedia.org/wiki?curid=223897" title="Petasites officinalis">
Petasites officinalis



</doc>
<doc id="223910" url="https://sk.wikipedia.org/wiki?curid=223910" title="Aircraft Manufacturing Company">
Aircraft Manufacturing Company

Aircraft Manufacturing Company (Airco) bola britská spoločnosť, ktorá sa zaoberala výrobou lietadiel predovšetkým v období 1. svetovej vojny. Firmu založil George Holt Thomas v roku 1912 v Hendone v severnej časti Londýna.
O dva roky neskôr sa stal vo firme hlavným konštruktérom Geoffrey de Havilland. Ním navrhnuté typy lietadiel sú označované iniciálami D.H. (alebo DH). Prvým úspešným letúnom bol stíhač s tlačnou vrtuľou Airco D.H.2 v roku 1916, ktorý napomohol prelomiť nadvládu nemeckých lietadiel na začiatku vojny. Firma vyrobila niekoľko tisíc letunov, medzi najúspešnejšie patril cvičný D.H.6, typ D.H.4 sa zas stal uznávaným bombardérom v 1. svetovej vojne. Typy D.H.16 a D.H.18 s úspechom používali prvé letecké dopravné spoločnosti Aircraft Transport a Travel Limited založené v Spojenom kráľovstve, ktoré taktiež vlastnil George Holt Thomas. 
Po skončení vojny sa firma dostala do finančných problémov kvôli prílišnej dôvere vedenia spoločnosti v pokračujúce objednávky armády na nové letuny, až nakoniec v roku 1920 vyhlásila bankrot. Zvyšok spoločnosti odkúpil de Havilland a zmenil jej názov na "de Havilland Aircraft Company", pod ktorým potom úspešne fungovala až do roku 1959.

</doc>
<doc id="223911" url="https://sk.wikipedia.org/wiki?curid=223911" title="Airco">
Airco



</doc>
<doc id="223917" url="https://sk.wikipedia.org/wiki?curid=223917" title="Bedrovník anízový">
Bedrovník anízový

Bedrovník anízový (iné názvy: aníz, aníz voňavý; staršie: bedrovník aníz, "bederník anyžový"; ľudovo: bederník; do roku 1940 [a dodnes po česky] písané "anýz", ľudové varianty slova aníz pozri v článku aníz; lat. "Pimpinella anisum", staršie názvy: "Anisum vulgare", "Anisum officinale") je rastlina z čeľade mrkvovité/zelerovité ("Apiaceae").
Je to jednoročná bylina pochádzajúca z oblasti Stredomoria. Vytvára priamu, rozkonárenú stonku s dolnými listami srdcovitými, prostrednými trojpočetnými a hornými perovito strihanými. Drobné biele kvety sú usporiadané v zložených okolíkoch. Plod je dvojnažka. Celá rastlina obsahuje aromatické silice. 
Patrí k najstarším liečivým rastlinám na svete. Kedysi sa používal ako protijed a omladzovací prostriedok.

</doc>
<doc id="223918" url="https://sk.wikipedia.org/wiki?curid=223918" title="Stredomorie">
Stredomorie

Stredomorie môže byť:

</doc>
<doc id="223919" url="https://sk.wikipedia.org/wiki?curid=223919" title="Stredozemie">
Stredozemie

Stredozemie môže byť:

</doc>
<doc id="223921" url="https://sk.wikipedia.org/wiki?curid=223921" title="Jamato (trieda lodí)">
Jamato (trieda lodí)

Trieda Jamato (jap.: "大和型戦艦") bola trieda bojových lodí Japonska. Bola to najväčšia trieda bojových lodí, ktorá bola dovtedy skonštruovaná s plným výtlakom 72 800 ton. Trieda niesla najväčšie námorné delá aké kedy boli na loď namontované 460 mm (18,1 palca) ktoré strieľali až 1,36 tonové projektily.
Vzhľad a konštrukcia.
Japonská námorná stratégia po ukončení I. svetovej vojny včítane plánov na výstavbu flotily bola orientovaná na vydieranie prípadného nepriateľa (napr. US NAVY). Tieto plány však obmedzila Washingtonská námorná dohoda v roku 1922, Navzdory tomu japonské námorníctvo pokračovalo v štúdiách nových plavidiel nových moderných bojových tried včítane kanónov kalibru až 460 mm.
Medzinárodný vývoj prinútil Japonsko v roku 1934 vypovedať a odstúpiť od Washingtonskej zmluvy. V tom čase sa však už pracovalo na novej triede bojových lodí známej neskôr pod menom Jamato.

</doc>
<doc id="223922" url="https://sk.wikipedia.org/wiki?curid=223922" title="Trieda Jamato">
Trieda Jamato



</doc>
<doc id="223923" url="https://sk.wikipedia.org/wiki?curid=223923" title="Jamato (lodná trieda)">
Jamato (lodná trieda)



</doc>
<doc id="223928" url="https://sk.wikipedia.org/wiki?curid=223928" title="Iovianus">
Iovianus

Iovianus (iné mená: Jovianus, Jovianos, Iovianos, Iovian, Jovian, Jovián, Flavius Iovianus, Imperator Caesar Flavius Iovianus Augustus; * 331, Singidunum – † 17. február 364, Dadastana, Turecko) bol od roku 363 rímsky cisár.
Na cisársky trón Rímskej ríše nastúpil v roku 363 ako nástupca Iuliana Apostatu. Iovianus bol čestný muž, ale ako už história mnohokrát ukázala, čestnosť nie je vždy rozhodujúcou vlastnosťou, ktorá by zabezpečila silu a veľkosť panovníka. Nebolo tomu tak ani v tomto prípade. Iovianovi na rozdiel od jeho predchodcu chýbala energickosť a rozhodnosť. Podarilo sa mu síce zvyšky Apostatovho vojska doviesť bezpečne späť domov, ako diplomat však veľké úspechy nedosiahol. Následný mier uzavretý s Perzskou ríšou výrazne oslabil rímske pozície na východe. Cisár totiž súhlasil s odstúpením rozsiahlych území na východe impéria a nárokov na Arménsko v prospech Perzie.
Čo sa týka vnútorných záležitostí ríše, Iovianus zrušil všetky náboženské reformy cisára Iuliana Apostatu, a tým opäť zaručil kresťanstvu hegemóniu v oblasti náboženstva Rímskej ríše. Viac toho ale spraviť nestihol, zomrel totiž už v roku 364. Nastúpil na trón vo veľmi ťažkej situácii a na reformy v podstate ani nemal čas. Jeho nástupcom sa stal Valentinián I. ("Flavius Valentinianus)".

</doc>
<doc id="223933" url="https://sk.wikipedia.org/wiki?curid=223933" title="Julián Apostata">
Julián Apostata



</doc>
<doc id="223938" url="https://sk.wikipedia.org/wiki?curid=223938" title="Nymphalidae">
Nymphalidae



</doc>
<doc id="223941" url="https://sk.wikipedia.org/wiki?curid=223941" title="Maurits Post">
Maurits Post

Maurits Post (* asi 10. december 1645, Haarlem, Holandsko – † 6. jún 1677, Haag) bol holandský barokový architekt.
Maurits Post pracoval ako architekt pre Viliama III. Oranžského od roku 1672 až do roku 1677, keď vo veľmi mladom veku zomrel. Najznámejšími budovami, na ktorých pracoval, sú Slot Amerongen, kráľovský palác Soestdijk, palác Huis ten Bosch a palác Noordeinde.

</doc>
<doc id="223947" url="https://sk.wikipedia.org/wiki?curid=223947" title="Laurus (Škurla)">
Laurus (Škurla)

Metropolita Laurus (narodený ako Vasiľ Škurla, Василий Михайлович Шкурла; * 1. január 1928, Ladomirová, Slovensko – † 16. marec 2008, Jordanville, USA) bol biskup Ruskej pravoslávnej cirkvi v zahraničí, metropolita Východnej Ameriky a New Yorku.
Život.
Narodil sa ako Vasiľ Škurla 1. januára 1928 v obci Ladomirová vo vtedajšom Česko-Slovensku rodičom Michalovi a Elene. Rodina bola silne pravoslávne veriaca. Bol rusínskej národnosti.
Vo veku päť rokov, začal pomáhať v službe pri oltáre v miestnom chráme v Ladomirovej, ktorý bol farským pre miestne pravoslávne obyvateľstvo. Vo veku osem rokov (iné pramene udávajú vek 11 rokov) nadviazal kontakt s predstaveným monastiera archimantritom Serafimom a vstúpil do noviciátu. V roku 1939, mu otec dal povolenie aby sa úplne zapojil do kláštorného života. V monastieri zostal aj počas 2. svetovej vojny, do príchodu Červenej armády.
Po príchode armády mnísi evakuovali monastier najprv do Bratislavy a potom do Nemecka a Švajčiarska. V Ženeve vo veku šestnásť rokov Vasiľ sa stal novicom. V roku 1946 mnísi vrátane Vasiľa, emigrovali do USA a pripojili sa k monastieru Svätej Trojice v Jordanville.
V Jordanville Vasiľ nastúpil do prvého ročníku seminára stále ako novic. V marci 1948 spolu s ďalšími dvomi novicmi sa stal mníchom, prijal rehoľné meno Laurus. V 1949 prijal diakonské svätenie. V roku 1954 bol vysvätený na kňaza. V roku 1959 bol zvolený za igumena (predstaveného kláštora). V roku 1966 bol zvolený za archimandritu.
V roku 1967 archimandrita Laurus bol zvolený za biskupa a vysvätený. Následne sa stal tajomníkom biskupskej synody.
Laurus uskutočnil veľa pútí po svätých miestach pravoslávia napr. v Svätej zemi a na hore Athos. V roku 1981 sa stal arcibiskupom.
V októbri 2001 po penzionovaní metropolitu Vitalija bol Laurus zvolený synodou biskupov za metropolitu Východnej Ameriky a New Yorku a metropolitu Ruskej pravoslávnej cirkvi v zahraničí.
Od 6. mája do 14. mája 2006 predsedal štvrtému zasadaniu diaspóry na ktorom bolo odsúhlasené zmierenie a normalizácia vzťahov s moskovským patriarchátom. Dňa 17. mája 2007 metropolita Laurus spolu s mnohými duchovnými Ruskej pravoslávnej cirkvi v zahraničí podpísal „Акт о каноническом общении“ v Moskve a spoločne s moskovským patriarchom odslúžili svätú liturgiu v Chráme Krista Spasiteľa.
Metropolita Laurus zomrel v monastieri Svätej Trojice v Jordanville 16. marca 2008, presne na sviatok ortodoxie. Pohreb sa uskutočnil 21. marca za účasti mnohých predstaviteľov pravoslávnej cirkvi na cintoríne monastiera Svätej Trojice.

</doc>
<doc id="223949" url="https://sk.wikipedia.org/wiki?curid=223949" title="Laurus">
Laurus

Laurus môže byť:

</doc>
<doc id="223950" url="https://sk.wikipedia.org/wiki?curid=223950" title="Vojnoví cisári">
Vojnoví cisári

Vojnoví cisári je termín, ktorí vytvorili romanistickí historici na označenie rozsiahlej skupiny cisárov Rímskeho impéria panujúcich v období datovanom do rokov 235 - 284 po Kr.
Práve toto obdobie sa stalo zlomovým momentom v dejinách ríše, a to konkrétne obdobím, v ktorom sa vnútorná politická, sociálna a hlavne hospodárska kríza rímskeho štátneho útvaru natrvalo usadila... a bola to práve ona, ktorá spôsobila neskorší, s miernou nadsázkou, ale stále triezvo povedané hanebný pád doposiaľ najmocnejšieho štátu v celej ľudskej histórii. 
Vláda vojnových cisárov sa oficiálne podľa dohody historikov začína rokom 235, kedy vojenský veliteľ Maximinus Thrax zavraždil mladého cisára Alexandra Severa, posledného panovníka z dynastie Severovcov, a sám sa za podpory svojich vojakov vyhlásil za nového vladára ríše. Tento okamih znamenal omnoho viac ako len koniec beztak nie príliš výraznej dynastie cisárov a začiatok novej ( mimochodom Maximinus Thrax nezanechal dediča a teda ani nezaložil novú vládnucu dynastiu ). Išlo tu o niečo významnejšie. Maximinus Thrax bol v podstate cudzincom v službách Rímskej ríše, čiže sa stal po dlhých stáročiach ďalším barbarom na tróne Ríma ( naposledy to bol Tarquinius Superbus do roku 510 pred Kr., ten bol Etrusk ). Táto udalosť definitívne naznačuje už dlhšiu dobu trvajúcu barbarizáciu ríše vo všetkých sférach spoločnosti a postupný úpadok rímskeho ducha a jeho statočnosti.
Chronológia.
Podľa uvedeného zoznamu je možné si všimnúť, že tzv. vojnoví cisári sa striedali na rímskom tróne s nebývale veľkou rýchlosťou. Veď počas ich dovedna ani nie päťdesiatročnej vlády nad Rímskou ríšou sa ich vo svojej funkcii vystriedalo oficiálne až 28.
Pre zdôraznenie krátkodobosti ich panovania nad Rímom uvádzame niektoré časové úseky vládnucich cisárskych dynastií, a zároveň počet cisárov jednotlivých dynastií:
Toto ohromujúce číslo je však klamlivé, pretože uvedení v zozname sú len oficiálne senátom vyhlásení panovníci. V skutočnosti bola situácia v tejto neutešenej dobe oveľa vážnejšia. Neschopnosť udržať si cisársky post na dlhšiu dobu a postupný úpadok vážnosti cisárovho majestátu boli záležitosťami, ktoré sa v týchto rokoch stali smutným faktom. Zisk moci a cisárskeho platu boli neodolateľným lákadlom pre mnohých rímskych vojenských veliteľov, ktorí sa, bez akéhokoľvek preháňania, hromadne vyhlasovali za cisárov. Len v 60. rokoch 3. storočia sa za cisára Rímskej ríše neoficiálne vyhlásilo až 30 veliteľov. Týchto takpovediac samozvancov, resp. nelegálne prehlásených cisárov historici nazvali vzdorocisári, alebo tiež proticisári. 
Akási fiktívna funkcia vzdorocisára však nebola výtvorom obdobia, v ktorom vládli vojnoví cisári. S postavami vzdorocisárov sa môžeme v Ríme strutnúť v už skorších časoch, no samozrejme nie v takto hojnom množstve, ale predsa. Ako vďačný príklad nám môže poslúžiť rok 193, kedy po ani nie rok trvajúcej vláde cisára Pertinaka ( zavraždili ho lebo začal s úspornými opatreniami ) nastal v Ríme politický chaos. Povráva sa, že história sa zvykne z času na čas zopakovať a presne to sa stalo aj v tomto prípade. Takáto veľmi podobná situácia totiž nastala v Rímskej ríši aj v roku 68 po Neronovej samovražde. Dôvodom tohto chaosu bolo, že cisár Pertinax nestihol ustanoviť svojho nástupcu, a o trón prejavila záujem štvorica vysoko postavených hodnostárov krajiny. Boli nimi konkrétne Didius Iulianus ( bohatý senátor ), Clodius Albinus ( veliteľ légií v Britanii ), Pescennius Niger ( veliteľ východných légií ) a Septimius Severus ( veliteľ panónskych légií ). Z celkového boja nakoniec vyšiel víťazne Septimius Severus, ktorý dokázal vojenskou silou poraziť Iuliana aj Nigera, a Clodia Albina si adoptoval za syna a vyhlásil ho za svojho spoluvládcu ( v roku 196 ho ale v boji porazil a zabil ).
Vráťme sa ale späť do tretieho storočia a do obdobia vlády vojnových cisárov. Prudké striedanie vladárov na cisárskom tróne nebolo príčinou, ale prejavom už dlhší čas trvajúcej krízy, ktorá ako sme už spomenuli zasiahla všetky najdôležitejšie oblasti života ríše. A práve toto je prvý z charakteristických znakov vojnových cisárov. A teda konkrétne krátkodobý pobyt na tróne vo funkcii cisára. 
Z vyššie uvedeného zoznamu panovníkov v rokoch 
235 – 284 je zrejmé, že povolanie cisára, hoci dobre platené, stalo sa s menšou dávkou nadsázky najnebezpečnejším povolaním v celej ríši. Iba šiesti cisaŕi z 28-člennej skupiny vládli viac ako päť rokov, a len dvaja ( Gallienus a jeho syn Postumus ) viac ako desať rokov. O mnoho horšie to bolo z opačnej stránky tejto štatistiky. Dokonca až dvanásti pobudli na tróne len niečo okolo roka a menej. Niektorí panovali iba zopár týždňov, resp. mesiacov. Nešlo však o nijakú náchylnosť k chorobám, práve naopak. Ani jeden z tzv. cisárov – vojakov nezomrel prirodzenou smrťou či v dôsledku nejakej choroby. Poväčšine boli zavraždení sprisahancami z radov členov prétoriánskej gardy. Valerianus zahynul v perzskom zajatí. Len dvaja vojnoví cisári zahynuli ako vojaci, teda v boji. Boli to konkrétne Filippus Arabs a jeho následník na tróne, Decius. Posledný z cisárov – vojakov , Carus, zahynul dokonca dosť nezvyklým spôsobom. Podľa správ ho vraj zasiahol blesk. Ironicky by sme mohli poznamenať, že Rímu sa blýskalo na lepšie časy. O rok nato sa totiž cisárom stal Diocletianus, ktorý Rímsku ríšu opäť postavil takpovediac na nohy. Schválne sme povedali, že sa blýskalo na lepšie časy, pretože horšie by to mohlo byť už len veľmi ťažko. Rímska ríša bola bez preháňania v katastrofálnom stave. Kríza, ktorá sa prejavila už za vlády Commoda, a ktorú mali za úlohu cisári – vojaci vyriešiť naopak dosiahla priam obludných rozmerov. Hospodárska základňa sa zrútila, poľnohospodárstvo bolo na samom dne, polia a vinice boli zničené a rozorané tiahnucimi vojskami, mestá a dediny padli popolom, ľudia zo strachu opúšťali vidiek, otrokov bolo čím ďalej tým menej, obchod sa zastavil, remeslá upadali, vojsko bolo zdemoralizované, cesty boli posiate zbojníkmi a moria pirátmi, obyvateľstvo bolo ožobračené neustále sa zvyšujícimi daňami, ktoré tiekli do vrecka štátnej smotánky, štátna pokladnica dunela prázdnotou a verejná bezpečnosť bola zabudnutým pojmom. Navyše na Rímsku ríšu ešte nikdy v histórii neútočilo toľko nepriateľov ako práve v tomto období. 
Záver.
Do takejto situácie to teda vojnoví cisári počas svojej ani nie 50-ročnej vlády dopracovali. Problémom bolo, že mnohý z nich boli prostými vojakmi, ktorí nemali so zastávaním tak dôležitého úradu vôbec žiadne skúsenosti. Navyše mnohí si nechceli dať ani len poradiť a snažili sa vládnuť absolutisticky. Horšie však bolo, že často ich dôležité záležitosti v ríši ani nezaujímali a venovali sa všetkéme, len nie konsolidácii politických či hospodárskych pomerov. Skrátka a dobre, nezvládli zodpovednosť, ktorú so sebou funkcia cisára prináša. Nesmieme však hádzať všetkých do jedného vreca. Objavili sa aj cisári, ktorí mali svoje veľkolepé ciele, len ich nestihli za čas svojej vlády úplne naplniť ( napr. Decius, Gallienus, Claudius II. Gothicus a Aurelianus). Práve títo sa ale ukázali napodiv ako celkom schopní vodcovia štátu, ktorí by sa nepochybne stali veľkými cisármi ak by išlo o priznivejšie okolnosti doby. 
Prinajmenšom sa takým cisárom javil "Aurelianus". Porazil väčšinu na hranice útočiacich nepriateľov a takmer úplne prinavrátil Rímskej ríši svoju pôvodnú rozlohu. Obohnal mesto Rím kvôli bezpečnosti hradbami a svojou úspešnou sociálnou politikou pozdvihol životnú úroveň beztak zbedačeného obyvateľstva hlavného mesta.
Toto bola teda stručná charakteristika smutného obdobia dejín Rímskej ríše, ktoré nazývame vládou vojnových cisárov.
Pomocná literatúra.
Zamarovský, V. Dejiny písané Rímom, Bratislava 2002

</doc>
<doc id="223953" url="https://sk.wikipedia.org/wiki?curid=223953" title="Ivica Vastić">
Ivica Vastić

Ivica Vastić (* 29. september 1969, Split, Chorvátsko) je bývalý rakúsky futbalový reprezentant.
Majstrovstvá sveta 1998.
Na MS 1998 vo Francúzsku strelil gól Čile v základnej skupine, ktorým vyrovnával v 90. minúte na 1:1.
Majstrovstvá Európy 2008.
V roku 2008 bol členom rakúskeho národného futbalového mužstva na Majstrovstvách Európy vo futbale 2008. V prvom zápase proti Chorvátsku striedal v 61. minúte Jürgena Säumela, ale gól nezaznamenal. V druhom zápase proti Poľsku nastúpil opäť ako striedajúci hráč a v 3. minúte nadstaveného času vyrovnal na 1:1 z pokutového kopu. Za tento gól dostáva ročne zdarma 110 litrov piva.
Na tomto šampionáte bol najstarším hráčom.
Vastić sa stal najstraším strelcom histórie Majstrovstiev Európy vo futbale vo veku 38 rokov a 257 dní, čím prekonal Portugalca Neného o 4 roky a 44 dní.

</doc>
<doc id="223955" url="https://sk.wikipedia.org/wiki?curid=223955" title="Salomon de Bray">
Salomon de Bray

Salomon de Bray (* 1597, Amsterdam, Holandsko – † 11. máj 1664, Haarlem) bol holandský barokový architekt a maliar.
V Harleme sa usadil ešte pred rokom 1617, keď sa pravdepodobne učil u Hendricka Goltzia a Cornelia van Haarlema, a kde sa aj v roku 1625 oženil. Postupne sa mu narodilo desať detí, z ktorých tri sa vydali na umeleckú dráhu. Zomrel pravdepodobne na mor, tak ako aj niektoré z jeho deti, a je pochovaný v Sint-Bavokerk v Haarleme.
Maľoval historické obrazy, portréty a krajinomaľby. Ako katolík pravdepodobne tiež vytvoril oltárne obrazy pre tajné kostoly. Ako architekt spolupracoval pri výzdobe paláca Huis ten Bosch v Haagu. De Bray bol tiež aktívny aj ako dizajnér výrobkov zo striebra, ako básnik, architekt a urbanista. Ako architekt sa zapojil do stavby alebo rozvoja haarlemskej radnice, kostola sv. Anny alebo Zijlpoorta. Jedna z jeho básní bola tiež zhudobnená jeho priateľom Corneliom Padbrué. Jeho dielo zobrazuje ducha holandského klasicizmu, ktorý vznikal v tomto období, a je porovnateľný s takými umelcami, ako Pieter de Grebber. 

</doc>
<doc id="223957" url="https://sk.wikipedia.org/wiki?curid=223957" title="Zoznam vodných tokov v povodí Slatiny">
Zoznam vodných tokov v povodí Slatiny

Zoznam vodných tokov v povodí Slatiny obsahuje abecedne zoradený zoznam všetkých oficiálne pomenovaných vodných tokov v povodí rieky Slatina. 

</doc>
<doc id="223959" url="https://sk.wikipedia.org/wiki?curid=223959" title="Mil Mi-24">
Mil Mi-24

Mil Mi-24 a ďalšie verzie Mi-25 a Mi-35 (v označení NATO: Hind – laň) je viacúčelový bojový a prepadový vrtuľník sovietskej výroby používaný na priamu podporu pozemných vojsk (tzv. gunship).
Vznik a vývoj.
V priebehu 60. rokov sovietska konštrukčná kancelária M. L. Miľa rozpracovala plány viacerých vrtuľníkov pre priamu podporu pozemných vojsk. Typ V-22 nikdy neuzrel svetlo sveta, druhý experimentálny stroj V-24 sa podobal americkému UH-1 Huey. V tomto období však vo velení sovietskej armády nepanoval jednotný názor na to, či rozvíjať rovnakým tempom strategické (nukleárne) aj konvenčné zbrane. Milovi sa podarilo presvedčiť vtedajšieho zástupcu ministra obrany ZSSR A. A. Grečka aby vytvoril komisiu, ktorá by preskúmala potrebu nových bojových vrtuľníkov. Napriek rozdielnym názorom nakoniec komisia vyhlásila 6. mája 1968 súťaž na výrobu nového dvojmotorového vrtuľníka pre priamu podporu pozemných vojsk. 
Prototyp V-24 uskutočnil prvý let 19. septembra 1969. Po dvoch prototypoch prišla 10 kusová predséria označovaná aj ako Hind B. Konštrukcia Mi-24 používala skúsenosti z existujúcich Mi-8 a Mi-14, skĺbila v sebe robustnosť, nosnosť aj vysokú rýchlosť. V júni 1970 sa začali armádne skúšky týchto strojov. V tomto období zomrel vo veku 61 rokov vedúci konštrukčnej kancelárie M. L. Miľ. Prvou výrobnou sériou, ktorá oproti predsériovým kusom prekonala rad úprav sa stala verzia Mi-24A (Hind A). Táto verzia ešte mala veľkú presklenú kabínu, v ktorej boli sústredení všetci členovia posádky.
Ďalšou sériou sa stala verzia Mi-24F ktorá zaznamenala prvú výraznú zmenu od pôvodnej konštrukcie a to presunutie chvostového rotora z pravej na ľavú stranu. Výcviková verzia označená Mi-24U (Hind C) mala zdvojené riadenie. Celkovo bolo vyrobených okolo 240 kusov verzie A, F a U.
Na základe skúseností z prevádzky sa začala vyrábať významná aj keď iba prechodná verzia Mi-24D (Hind D), ktorá zaznamenala ďalšie vylepšenia konštrukcie. Bola prepracovaná predná časť trupu, priestory pilota a operátora zbraňových systémov boli oddelené a mali tandemové usporiadanie, pričom pilot sedí v zadnom a operátor v prednom sedadle. Tretí člen posádky, palubný technik mal svoje miesto v spojovacom tuneli medzi kabínou pilota a nákladovým priestorom. Mi-24D začali schádzať z výrobných pásov v roku 1973. Stroje verzie D pre export boli označované ako Mi-25. Celkovo bolo vyrobených okolo 350 kusov. Stále sa zlepšujúca konštrukcia Mi-24 priniesla ďalšiu verziu označenú ako Mi-24V (Hind E). Táto verzia vyrábaná od marca 1976 až do roku 1986 bola výkonnejšia, disponovala vylepšenými zbraňovými systémami. Celkovo bolo vyrobených asi 1000 kusov tejto verzie. Stroje verzie V pre export boli označované ako Mi-35.
Medzi rokmi 1986 – 1989 bolo vyrobených ešte okolo 620 mierne odlišných Mi-24P (Hind F) a Mi-24G. Ich hlavnou zmenou a vizuálnou odlišnosťou bola zmena v hlavňovej výzbroji. Tieto verzie nepoužívali bežné otočné strelecké veže ale pevné dopredu strieľajúce kanóny. Ako ďalšie varianty boli prieskumné a zameriavacie modely Mi-24R (Hind G1) a Mi-24K (Hind G2) a veľa ďalších modernizovaných verzií a príbuzných variant. Objem výroby dosiahol 5200 kusov a Mi-24 slúžia alebo slúžili 45 štátoch. Stroje Mi-24 mali vo výzbroji aj vojenské letectvo Slovenskej republiky. Do roku 2013 bolo plánované ich postupné vyradenie. Všetky vrtuľníky Mil Mi-24 vzdušných síl SR boli napokon vyradené už 20. septembra 2011.
Dnes sa zaoberá modernizáciou stále používaných Mi-24 niekoľko firiem.
Nasadenie.
Svetová verejnosť sa o existencii tohto typu dozvedela v roku 1974, kedy boli v odbornej literatúre publikované jeho prvé fotografie. Mi-24 sa zúčastnili intenzívnych bojov v Afganistane v 80. rokoch. Nasadenie sovietskych vrtuľníkov bolo spočiatku pre povstalcov veľmi nepríjemné. Mi-24 čoskoro získali od svojho nepriateľa prezývku „satanov koráb“. Nadvláda vrtuľníkov mala za následok, že USA dodali mudžahedínom protilietadlový komplet FIM-92 Stinger. Prvý Hind bol stratený v boji s mudžahedínmi 30. mája 1979. V Afganistane sa Mi-24 v dôsledku väčších nadmorských výšok, ako aj viacerých skúseností z bojov zväčša odľahčovali, často aj za cenu zníženého pancierovania. Špecializovali sa najmä na boj proti pozemným cieľom, prepravu pechoty zvyčajne zaisťovali stroje Mi-8.
Neskôr boli nasadené ruskou stranou počas viacerých vojen v Čečensku. Zúčastnili sa aj občianskej vojny v Sierra Leone. Počas iránsko-irackej vojny došlo k viacerým leteckým súbojom irackých Mi-25 s iránskymi vrtuľníkmi AH-1J SuperCobra. Irackí piloti si vo všeobecnosti stroje Mi-25 pochvaľovali, najmä pre ich vysokú rýchlosť, dolet, všestrannosť a veľkú nosnosť. Za neuspokojivé považovali najmä nízku efektivitu zbraňových systémov a malú obratnosť.
Ruská invázia na Ukrajinu.
Dňa 24.2.2022 zahájilo Rusko na Ukrajine letecké operácie na podporu pozemných vojsk, ktoré sa snažili obsadiť niekoľko ukrajinských miest. Popri lietadlách Su-34 zohrávali dominantnú úlohu pri útokoch na pozemné ciele útočné vrtuľníky vrátane typov Mi-24/35. Tie počas prvých mesiacov vojny vykonávali spolu s vrtuľníkmi Ka-52 a Mi-28 bojové lety vo veľmi nízkej výške, odkiaľ pôsobili proti ukrajinským silám. Zvyčajne lietali vo dvojiciach a proti ukrajinskej pechote používali kombináciu neriadených rakiet a kanónov. Proti obrneným vozidlám a iným opevneným cieľom nasadzovali protitankové riadené strely. 
Stroje Mi-24 a Ka-52 sprevádzali tiež transportné vrtuľníky Mi-8/17 prevážajúce ruské výsadkové jednotky na letisko Hostomel hneď v prvý deň invázie. Počas tejto misie bol zostrelený minimálne jeden Mi-24 protitankovou raketou Javelin použitou v režime priameho útoku. Počas následnej bitky o Kyjev boli nasadené Mi-28 a Mi-24 primárne cez deň a Ka-52 operovali hlavne v noci.
V priebehu prvých dvoch rokov vojny stratilo Rusko minimálne 17 vrtuľníkov Mi-24/35.
Varianty.
Mi-24A
Prvá sériovo vyrábaná verzia vrtuľníku Mi-24. Jej produkcia prebiehala v rokoch 1971 až 1975 a celkovo bolo vyrobených 250 kusov. 
Dvojica motorov TV3-117 poháňala hlavný päťlistý rotor a trojlistý chvostový rotor, ktorý bol na pravej strane. Operátor - strelec a pilot sedeli v jednom kokpite: strelec vpredu a pilot za ním mierne naľavo. 
Nákladný priestor pre 8 výsadkárov bol vybavený dvojkrídlovými dverami, ktoré sa otvárali nahor a nadol. Okrem vojakov bolo možné prepraviť interne aj nákladu do hmotnosti 1500 kg. Nadmerný náklad s hmotnosťou do 2 500 kg sa mohol prepravovať na vonkajšom závese. 
Výzbroj pozostávala z guľometu kalibru a štyroch protitankových rakiet 9M17 „Falanga-M“ so systémom manuálneho navádzania. Rakety 9M17 sa nachádzali už na starších vrtuľníkoch Mi-4AV a Mi-8TV. Pravdepodobnosť zásahu cieľa týmito raketami nebola vyššia ako 30% a na Mi-24A boli integrované len preto, lebo vývoj komplexu Šturm meškal. Ďalšiu výzbroj Mi-24A predstavovali neriadené rakety S-5 (4 bloky po 32 rakiet S-5M1, S-5MO, S-5KBP, S-5KO a S-5-O) a bomby s hmotnosťou do (8x OFAB-100, 4x OFAB-250, 4x RBK-250, 2x RBK-500, 2x KMGU-2 , 2x ODAB-500, 2x ZB-500).
Mi-24U
Cvičná verzia, ktorá sa od Mi-24A odlišovala absenciou guľometu a riadených protitankových rakiet 9M17. 
Mi-24D
Verzia s prepracovanou prednou časťou trupu. Pre pilota a operátora boli vytvorené dve separátne kabíny s tandemovým usporiadaním, pričom každá z nich sa nachádza v inej výške. Pre lepšiu manévrovateľnosť bol chvostový rotor presunutý z pravej na ľavú stranu a zmenil sa aj smer jeho otáčania. 
Vrtuľník získal štvorhlavňový rotačný guľomet JakB-12,7 s palebným priemerom 1470 nábojov.
Sériová výroba prebiehala v rokoch 1973 až 1977 a v priebehu tohto obdobia bolo vyrobených 350 vrtuľníkov Mi-24D.
Mi-25
Exportná verzia Mi-24D pre krajiny tretieho sveta s mierne odlišným palubným vybavením.
Mi-24UD
Cvičná verzia Mi-24D.
Mi-24RChR
Špeciálna verzia Mi-24D, ktorá je určená na vykonávanie radiačného, chemického a bakteriologického prieskumu.
Mi-24V
Verzia vylepšená o protitankové rakety 9M114 kompletu 9K113 Šturm-V a zameriavací systém Raduga-Š, ktoré zvýšili pravdepodobnosť zásahu cieľa na 92 %. Rakety 9M114 boli vybavené bojovou časťou s hmotnosťou 6 kg a mali dolet 5000 m. Neriadené rakety S-5 neboli v boji príliš účinné, preto boli nahradené výkonnejšími S-8 (4 bloky po 20 rakiet) a S-13 (4 bloky po 5 rakiet). Na prelome 80. a 90. rokov sa arzenál Mi-24V rozšíril aj o neriadené rakety S-24. 
Achillovou pätou vrtuľníka Mi-24A bol rotor s nízkou účinnosťou. Aby sa dosiahol u Mi-24V väčší statický dostup (na 2100 m), dostal nový variant vylepšené motory TV3-117V.
Táto verzia bola zavedená do služby v roku 1976 a do roku 1986 bolo vyrobených asi 1000 kusov Mi-24V.
Mi-35
Exportná modifikácia vrtuľníku Mi-24V pre krajiny tretieho sveta, ktorá mala zjednodušené avionické vybavenie. 
Mi-24P 
Keďže rotačný guľomet JakB-12,7 bol vhodný len na ničenie živej sily a neobrnenej techniky, bol nahradený kanónom GŠ-30K kalibru . Jeho vyššia hmotnosť a sila spätného nárazu pri streľbe však neumožňovali jeho inštaláciu do pôvodnej otočnej veže pod nosom vrtuľníka, preto bol uchytený na pravej strane trupu. 
Testovanie tejto verzie začalo v roku 1975 a sériová výroba Mi-24P bola spustená v apríli 1981.
Mi-24VP 
Ako vyplynulo z reálneho nasadenia Mi-24P, palebná sila GŠ-30K bola zbytočne veľká, preto bol nahradený pohyblivým dvojhlavňovým kanónom kalibru GŠ-23L. Sériová výroba tohto typu sa začala v roku 1989. 
Mi-24PN 
Modernizácia vrtuľníkov Mi-24P, ktorá prebehla v rokoch 2004 až 2005. Celkovo bolo takto modifikovaných asi 13 vrtuľníkov pre ruské letectvo a 1 pre Ugandu. Modernizácia mala predĺžiť životnosť vrtuľníkov o ďalších 10 rokov alebo 1000 letových hodín.
Stroje boli vybavené okrem denného zameriavacieho systému Raduga-Š aj infračerveným zameriavacím systémom Zarevo. Výzbroj vrtuľníkov pozostávala zo 16 riadených striel Šturm alebo Ataka, prípadne 4 blokov po 20 neriadených raketách S-8 alebo 4 blokov po 5 neriadených raketách S-13. 
 Afganské vzdušné sily
 Vzdušné sily armády Českej republiky
 Vzdušné sily Slovenskej republiky
 Vojenské vzdušné sily ZSSR
Takticko-technické údaje.
Mi-24 je dvojmotorový vrtuľník celokovovej polškrupinovej konštrukcie. Dva turbohriadeľové motory TV3-117 poháňajú hlavný nosný päťlistý kovový rotor. Vyrovnávací trojlistový rotor je rovnako kovový. Posádku stroja tvoria 2 letci pilot a strelec – operátor a palubný technik. Priestor posádky a ďalšie dôležité časti stroja sú pancierované.
Do nákladného priestoru Mi-24 sa zmestí nákladu alebo 8 sediacich alebo 16 stojacich plne vyzbrojených vojakov. Stroj má zaťahovací podvozok pričom predná podvozková noha nie je celá schovaná.
Technické údaje Mi-24.
Výzbroj.
Výzbroj tvorí jeden štvorhlavňový guľomet s 1470 nábojmi v prednej otočnej streleckej veži. Pod krídlami unesie max. osem protitankových navádzaných rakiet 9M114 (AT-6 „Spiral“). Ďalej nosiče rôznych druhov neriadených rakiet vzduch-zem. Niektoré Mi-24 môžu byť vyzbrojené raketami vzduch-vzduch R-60 (AA-8 „APhid“).

</doc>
<doc id="223962" url="https://sk.wikipedia.org/wiki?curid=223962" title="Florent Malouda">
Florent Malouda

Florent Malouda (* 13. jún 1980, Cayenne) je francúzsky futbalový stredopoliar a krídelník tímu Chelsea FC a na tomto poste hrá aj vo francúzskej reprezentácií. Do Chelsea prestúpil z tímu francúzskeho majstra Olympique Lyon.
Malouda bol na MS 2006 v Nemecku, kde vo finále po faule od Marca Materazziho naňho sa kopala penalta, ktorý premenil Zinedine Zidane.
Hral aj na ME 2008 v Rakúsku a vo Švajčiarsku.
Úspechy.
Lyon
Chelsea
Druhé miesto:

</doc>
<doc id="223963" url="https://sk.wikipedia.org/wiki?curid=223963" title="Jan van Santen">
Jan van Santen

Jan van Santen (alebo Giovanni Vasanzio) (* asi 1550, Utrecht, Holandsko – † 1621, Rím, Taliansko) bol architekt, záhradný architekt a rytec holandského pôvodu. 
Najlepšie roky svojej tvorby strávil v Ríme, kam prišiel v 80. rokoch 16. storočia. Pracoval ako pomocník Flaminia Ponzia a dokončoval práce po Ponziovej smrti (1613). Stal sa – takpovediac – „domácim architektom“ Borgiovcov. Po jeho smrti prevzal jeho miesto u Borgiovcov Giovanni Battista Soria. 

</doc>
<doc id="223967" url="https://sk.wikipedia.org/wiki?curid=223967" title="Brezinský potok">
Brezinský potok

Brezinský potok môže byť:

</doc>
<doc id="223968" url="https://sk.wikipedia.org/wiki?curid=223968" title="Liešňanský potok">
Liešňanský potok

Liešňanský potok môže byť:

</doc>
<doc id="223969" url="https://sk.wikipedia.org/wiki?curid=223969" title="Studená voda">
Studená voda

Studená voda môže byť:

</doc>
<doc id="223971" url="https://sk.wikipedia.org/wiki?curid=223971" title="Majstrovstvá Európy vo futbale 2012">
Majstrovstvá Európy vo futbale 2012

Majstrovstvá Európy vo futbale 2012 boli hlavnou futbalovou súťažou národných mužstiev reprezentujúcich členské krajiny UEFA. Konali sa v dňoch 8. júna až 1. júla 2012 v Poľsku a na Ukrajine. Národné mužstvá a ako usporiadatelia postúpili na tento šampionát priamo, ďalších 14 zúčastnených tímov si vybojovalo účasť v kvalifikácii, ktorá sa začala v lete 2010.
Úvodný zápas sa uskutočnil vo Varšave (Poľsko) a finálový sa konal v Kyjeve (Ukrajina).
Problémy s organizáciou.
Viackrát boli otázky ohľadom zvládnutia organizácie, ale vždy bola vyjadrená podpora organizátorom. V októbri 2008 kvôli svetovej finančnej kríze a nejasnosti v právnych otázkach Ukrajina pozastavila prípravné práce. V prípade ak sa ich vzdá, Poľsko navrhuje organizovať EURO 2012 s Nemeckom. Ukrajinský veľvyslanec v Poľsku tieto správy poprel. Dokonca ich označil za blúznenie. Takisto v októbri 2008 kvôli sporu medzi poľskou vládou a FIFA bola organizácia zo strany Poľska taktiež ohrozená. V decembri toho istého roku sa opäť objavili správy, že Ukrajina nestíha práce okolo národného štadióna. UEFA jednoznačne poprela špekulácie, že šampionát by mohlo samo usporiadať Poľsko. V marci 2009 sa objavili informácie, či Ukrajina zvládne financovať výstavbu štadiónov, i napriek finančnej kríze.

</doc>
<doc id="223972" url="https://sk.wikipedia.org/wiki?curid=223972" title="EURO 2012">
EURO 2012



</doc>
<doc id="223974" url="https://sk.wikipedia.org/wiki?curid=223974" title="Aérospatiale">
Aérospatiale

Aérospatiale bol francúzsky letecký výrobca, ktorý vyrábal civilné a vojenské lietadlá a nosné rakety.
Aérospatiale vznikla v roku 1970 po zlúčení štátom vlastnených spoločností Sud Aviation, Nord Aviation a SÉREB (Société d'études et de réalisation d'engins balistiques).
V roku 1992 DaimlerBenz Aerospace AG (DASA) a Aérospatiale zlúčili svoje divízie vyrábajúce helikoptéry do Eurocopter Group.
V roku 1999 zlúčením Aérospatiale s Matra Haute Technologie vznikla spoločnosť Aérospatiale-Matra.
10. júla 2000 sa Aérospatiale-Matra zlúčila s niekoľkými ďalšími európskymi výrobcami pod názvom EADS.

</doc>
<doc id="223975" url="https://sk.wikipedia.org/wiki?curid=223975" title="Francesc Fàbregas Soler">
Francesc Fàbregas Soler



</doc>
<doc id="223976" url="https://sk.wikipedia.org/wiki?curid=223976" title="Ivica Vastic">
Ivica Vastic



</doc>
<doc id="223983" url="https://sk.wikipedia.org/wiki?curid=223983" title="David Villa">
David Villa

David Villa Sánchez (*3. december 1981, Tuilla, Langreo) je španielsky profesionálny futbalista, ktorý hrá ako útočník a v súčasnosti je kapitánon tímu New York City FC v Major League Soccer (MLS). Jeho prezývka je El Guaje (chlapec po astúrsky), pretože v mladosti často hrával futbal s oveľa staršími deťmi ako on sám.
Svoj prvý reprezentačný gól strelil Villa v zápase proti Slovensku 16. novembra 2005 na Tehelnom poli. Hral na MS 2006 v Nemecku, kde zaznamenal tri góly. Do výberu Španielska sa dostal aj pre EURO 2008, kde zaznamenal prvý hetrik turnaja v zápase proti Rusku. So svojimi 4 gólmi dopomohol španielskemu výberu k zisku titulu majstrov Európy po dlhých 44 rokoch a stal sa aj kráľom strelcov. Hovorilo sa o jeho prestupe do Realu Madrid CF alebo do niektorého z anglických klubov. Nakoniec sa za 40 miliónov € upísal FC Barcelone.
Detstvo a začiatok kariéry.
Villa sa narodil v malej dedine Tuilla v regióne Langreo, ktorá sa nachádza v provincii Astúria v severnom Španielsku. Je synom baníka Josého Manuela Villu. Keď mal Villa štyri roky, ocitla sa jeho profesionálna kariéra v ohrození po tom, ako utrpel zlomeninu stehennej kosti pravej nohy, no nakoniec sa úplne uzdravil. Pre nešťastné zranenie spolu s otcom pracovali na posilnení jeho ľavej nohy a Villa sa nakoniec stal obojnohým. Spomína, ako mu otec neustále pomáhal: "Nahadzoval mi loptu stále dookola a vravel, že mám kopať ľavou nohou, keďže pravú som mal zlomenú v sadre, to som mal štyri roky. Sotva si spomeniem na nejaký tréning, kde by môj otec nebol. Na futbalovom ihrisku som nebol nikdy sám."
Villa však priznal, že vo svojich 14 rokoch chcel kvôli nezhodám s trénerom skončiť s futbalom. Vďaka podpore rodičov však pokračoval a plnil si svoj sen, ktorým si zarábal na živobytie. "V tej dobe som bol nikto a skoro nič som nezarábal, a po tom, čo som skoro celú sezónu presedel na lavičke, som chcel odísť a hrávať len s kamarátmi," povedal. "Môj otec ma však vždy podporoval a bol som rád, že moja kariéra nabrala iný smer." Vo futbale pokračoval a profesionálnu kariéru začal v klube UP Langreo.
 "Mal skvelé technické kvality. Jeho prvý dotyk s loptou bol vynikajúci, a hoci sa o nikom nedá s určitosťou predpovedať, že bude úspešný, na ňom bolo vidno, že bol talentovaný. Realizuje veľmi šikovné diagonálne nábehy, čím sa ľahko vyhýba obrancom, a vždy robil správne rozhodnutia. Je veľmi intuitívny." - Pepe Acebal, bývalý manažér Sportingu Gijón
Úspechy.
Klubové.
Real Zaragoza, Valencia, Barcelona, Atlético Madrid
New York City

</doc>
<doc id="223988" url="https://sk.wikipedia.org/wiki?curid=223988" title="Douglas Aircraft Company">
Douglas Aircraft Company

Douglas Aircraft (oficiálny názov Douglas Aircraft Company) bola americká letecká firma založená v júli 1921 Donaldom Douglasom v meste Santa Monica v Kalifornii. Na začiatku existencie firma získala slávu vďaka účasti na prvom oblete sveta v lietadlách Douglas v roku 1924.
Vyrobené lietadlá sa označovali skratkou DC-"X", kde za "X" bolo dosadené sériové číslo modelu. Najznámejším sa stalo lietadlo DC-3, ktoré bolo vyrábané pre civilní účely, ale aj pre americkú armádu ako C-47 Skytrain. Lietadlá sú známe svojou dlhou životnosťou. V roku 1967 sa firma spojila so spoločnosťou McDonnell Aircraft Corporation, čím vznikla firma McDonnell Douglas.
Civilné lietadlá: DC-1, DC-2, DC-3, Super DC-3, DC-4, DC-5, DC-6.

</doc>
<doc id="223989" url="https://sk.wikipedia.org/wiki?curid=223989" title="Douglas Aircraft">
Douglas Aircraft



</doc>
<doc id="223990" url="https://sk.wikipedia.org/wiki?curid=223990" title="The Douglas Aircraft Company">
The Douglas Aircraft Company



</doc>
<doc id="223991" url="https://sk.wikipedia.org/wiki?curid=223991" title="McDonnell Aircraft Corporation">
McDonnell Aircraft Corporation

McDonnell Aircraft Corporation bol americký letecký výrobca so sídlom v St. Louis, Missouri. Firmu v roku 1939 založil James Smith McDonnell. Roku 1967 bola zlúčená s firmou Douglas Aircraft a tak vznikla spoločnosť McDonnell Douglas.
História.
James Smith McDonnell založil v roku 1928 v Milwaukee v štáte Wisconsin spoločnosť "J.S. McDonnell &amp; Associates". Keďže krátko na to vypukla ekonomická kríza, firma už v roku 1929 skrachovala. McDonnell potom pracoval pre spoločnosť Glenn L. Martin Company. V roku 1938 spoločnosť opustil, aby opäť založil vlastnú spoločnosť. Jeho nová McDonnell Aircraft Corporation vznikla v roku 1939 v St. Louis, Missouri. 
Druhá svetová vojna znamenala výrazný rozvoj spoločnosti. Z pätnástich zamestnancov v roku 1939 ich počet vzrástol na 5 000 a koncom vojny sa spoločnosť stala významným leteckým výrobcom. S koncom vojny a poklesom vládnych objednávok sa činnosť firmy utlmila a firma bola nútená prepúšťať.
V roku 1946 sa novým vedúcim oddelenia aerodynamiky stal Dave Lewis. Ten viedol vývoj legendárneho stíhacieho lietadla McDonnell F-4 Phantom II, ktorý vznikal od roku 1954. V roku 1958 sa Dave Lewis stal výkonným viceprezidentom spoločnosti a v roku 1962 prezidentom spoločnosti. Po zlúčení McDonnellu s Douglasom sa nakoniec v roku 1969 stal riaditeľom celej firmy McDonnell Douglas.
Ku koncu druhej svetovej vojny sa firma rýchlo preorientovala na prúdové lietadlá. Úspešným typom McDonnell FH-1 Phantom založila vývojový rad námorných stíhacích lietadiel, ktorý pokračoval cez typy McDonnell F2H Banshee, McDonnell F3H Demon a McDonnell F-101 Voodoo až k úspešnému McDonnell F-4 Phantom II, ktorý sa rozšíril aj do armádneho letectva a množstva ďalších štátov. 
Firma dodržovala tradičné pomenovanie svojich typov po mýtických bytostiach. Okrem vymenovaných to bol tiež experimentálny parazitný stíhač McDonnell XF-85 Goblin, ktorý mal lietať v podvese pod ťažkým bombardérom Covair B-36 Peacemaker. Tento projekt ale nebol úspešný. Až do konca 60. rokov 20. storočia bol McDonnell hlavným dodávateľom stíhacích lietadiel pre US Navy.
McDonnell sa podieľal aj na vývoji množstva riadených striel, napríklad nezvyčajnej McDonnell ADM-20 Quail. Skúmal tiež možnosti letov v hypersonických rýchlostiach, čo viedlo až k spolupráci s NASA na projektoch Mercury a Gemini.
V 60. rokoch sa začalo vyjednávanie medzi McDonnell Aircraft a Douglas Aircraft o zlúčení do jednej spoločnosti. Rozhovory začali v roku 1963, finálnu ponuku Douglas predložil v roku 1966. K zlúčeniu firiem došlo 28. apríla 1967. Vznikla tak spoločnosť McDonnell Douglas Corporation (MDC). Zlúčenie spoločností riadil Dawe Lewis z McDonnellu.

</doc>
<doc id="223993" url="https://sk.wikipedia.org/wiki?curid=223993" title="McDonnell Aircraft">
McDonnell Aircraft



</doc>
<doc id="223994" url="https://sk.wikipedia.org/wiki?curid=223994" title="McDonnell Aircraft Company">
McDonnell Aircraft Company



</doc>
<doc id="223995" url="https://sk.wikipedia.org/wiki?curid=223995" title="Bogdan Lobonţ">
Bogdan Lobonţ

Bogdan Ionuţ Lobonţ (* 18. január 1978, Hunedoara, Rumunsko) je bývalý rumunský futbalový brankár a reprezentant.
Reprezentačná kariéra.
Lobont bol v nominácií pre EURO 2000, ale do hry nezasiahol. Bol brankárskou dvojkou. O osem rokov neskôr na EURO 2008 bol jednotkou v bráne. Proti Francúzsku si udržal čisté konto, ale v druhom zápase skupiny proti Taliansku dostal gól od Christiana Panucciho. Ďalšie dva góly dostal od Holandska. Nakoniec Rumunsko v skupine obsadilo 3. miesto a nepostúpilo do čtvrťfinále.

</doc>
<doc id="223996" url="https://sk.wikipedia.org/wiki?curid=223996" title="Cult Movies">
Cult Movies

Cult Movies (sl. Kultové filmy) je kniha, ktorú v roku 1981 vydal americký filmový kritik a športový novinár Danny Peary. Kniha obsahuje sériu autorových esejí zaoberajúcich sa úvahami o 100 najreprezentatívneších príkladoch fenoménu kultových filmov. Filmy sú prezentované v abecednom poradí, každá kapitola obsahuje stručný príbeh vzťahujúci sa k popisovanému dielu, jeho výrobe, detailom pri jeho uvádzaní do kín a súhrnným výberom reakcií dobových kritík. 
V predslove autor knihy podotýka, že „z tisícok nakrútených filmov iba extrémne malé množstvo vyvolalo prudkú vášeň u návštevníkov kín dlhšiu dobu od ich prvého uvedenia“. Kultové filmy sú Pearym definované ako „špeciálne filmy, ktoré sa z nejakých dôvodov zachovali v srdciach častí návštevníkov kín, zotrvali v ich vedomí a sú nimi nadšení“. Dodáva, že typické hollywoodske produkty nikdy nedospejú k statusu kultových filmov kým všetci diváci vnímajú tieto priemerné diela vo viacerých alebo menších rovnakých smeroch bez reálnej zhody v jeho kvalite. Kultové filmy sa rodia v kontroverziách argumentov o ich kvalite, téme a iných aspektoch. Kultoví fanúšikovia veria že sú uprostred hŕstky požehnaných, ktorí objavili v detailoch niečo, čo čo priemerní návštevníci kina a kritika nepostrehli, niečo, čo robí film výnimočným.
Po prvom vydaní vyšli doplnené reedície tohto diela, najnovšia v roku 1998 od vydavateľstva Gramercy Books (ISBN 0-517-20185-2). Po prvom dieli boli publikované ďalšie dve časti tejto knihy s názvami "Cult Movies 2" (1983, Dell, ISBN 0-440-51632-3) a "Cult Movies 3" (1988, Fireside, ISBN 0-671-64810-1), v každej z nich je 50 kapitol o ďalších kultových filmoch.

</doc>
<doc id="224016" url="https://sk.wikipedia.org/wiki?curid=224016" title="Citizen Kane">
Citizen Kane



</doc>
<doc id="224017" url="https://sk.wikipedia.org/wiki?curid=224017" title="Once Upon a Time in the West">
Once Upon a Time in the West



</doc>
<doc id="224022" url="https://sk.wikipedia.org/wiki?curid=224022" title="Kultový film">
Kultový film

Kultové filmy sú filmy ktoré majú získaných vysoko oddaných no väčšinou relatívne malý okruh fanúšikov. Často sa stáva, že takéto filmové diela sa, aj napriek počiatočnej nevôli kritikov, stanú slávnym a dostanú sa z okruhu záujmu obdivovateľov a sú potom akceptované a slávne aj u širšej verejnosti. Príkladmi sú filmy ' (1968), "Mechanický pomaranč" (1971), "The Rocky Horror Picture Show" (1975), "Taxikár" (1976), "Bojovníci" (1979), "Blade Runner" (1982), "Modrý zamat" (1986), a ' (1994). Veľa kultových filmov prekročilo svoj pôvodný status kultu a začali byť považované za klasické filmové diela, ďalšie sú označované za „také zlé, že sú až dobré“ („so bad it's good“) a ich osudom je zostať nezrozumiteľnými. Zároveň nie všetky filmy, ktoré majú svojich zanietených fanúšikom musia byť kultovými.
Termín „kultový film“ prvýkrát použil na začiatku 80. rokov v svojej knihe "Cult Movies" americký filmový kritik a športový novinár Danny Peary. Tento termín je používaný na označenie filmov, ktoré spočiatku nemali významný komerčný úspech, či uznanie u kritikov, no neskôr si získali malú, zvyčajne fanaticky oddanú fanúšikovskú základňu, no nájdu sa aj určité výnimky, ktoré sú vedené v mylnej predstave o kultových klasických filmoch, a ich definícii že „sú to filmy ktoré buď milujete, alebo nenávidíte“. Kultové filmy bývajú známe svojou excentrickosťou, nesledujú tradičné štandardy filmovej tvorby hlavného prúdu kinematografie. Kultové filmy sú často považované za kontroverzné, sú známe svojim vybočením od zaužívaných spôsobov rozprávania príbehov a štandardných výrobných technických postupov.

</doc>
<doc id="224023" url="https://sk.wikipedia.org/wiki?curid=224023" title="Kakurenbo">
Kakurenbo

Kakurenbo (jap.: カクレンボ) je japonský krátkometrážny animovaný film napísaný a režírovaný Šúhei Moritom. Dej je situovaný v opustených ruinách starého mesta, kde deti hrajú schovávačku. Tie, ktoré hrali túto hru sa stratili. Hru „Kakurenbo“ hrá aj "Hikora", chlapec ktorý dúfa, že tam nájde stratenú sestru.
Kakurenbo malo premiéru v marci 2005 na "Tokyo International Anime Fair", kde vyhralo cenu "Notable Entry" v hlavnej kategórii. V Kórejskej republike tento film dostal ocenenie "Best Film Nomination" na "Seoul Comics" a "Animation Festival". Kakurenbo vyhralo kategóriu „Najlepší krátky film“ vo "Fantasia Festivale" v Montreali.

</doc>
<doc id="224024" url="https://sk.wikipedia.org/wiki?curid=224024" title="Taxi Driver">
Taxi Driver



</doc>
<doc id="224025" url="https://sk.wikipedia.org/wiki?curid=224025" title="Blue Velvet">
Blue Velvet



</doc>
<doc id="224026" url="https://sk.wikipedia.org/wiki?curid=224026" title="Pulp Fiction (film)">
Pulp Fiction (film)



</doc>
<doc id="224031" url="https://sk.wikipedia.org/wiki?curid=224031" title="Edmund Lechner">
Edmund Lechner



</doc>
<doc id="224033" url="https://sk.wikipedia.org/wiki?curid=224033" title="James Kottak">
James Kottak

James Kottak (* 26. december, 1962, Louisville, Kentucky, USA† 9. január 2024, Louisville) bol americký bubeník ktorý pôsobil v hardrockovej skupine Scorpions, kde ho v roku 2016 nahradil Mikkey Dee.
Pred príchodom do Scorpions hral v skupinách "Kingdom Come", "Warrant", "Wild Horses", "Montrose". Mal aj vlastnú kapelu "Kottak", ktorá vydala album "The Rupy".

</doc>
<doc id="224036" url="https://sk.wikipedia.org/wiki?curid=224036" title="Kamaldulská biblia">
Kamaldulská biblia



</doc>
<doc id="224043" url="https://sk.wikipedia.org/wiki?curid=224043" title="Goodfellas">
Goodfellas



</doc>
<doc id="224044" url="https://sk.wikipedia.org/wiki?curid=224044" title="Awakenings">
Awakenings



</doc>
<doc id="224045" url="https://sk.wikipedia.org/wiki?curid=224045" title="Casino">
Casino



</doc>
<doc id="224046" url="https://sk.wikipedia.org/wiki?curid=224046" title="Arthur et les Minimoys">
Arthur et les Minimoys



</doc>
<doc id="224047" url="https://sk.wikipedia.org/wiki?curid=224047" title="Novokrídlatce">
Novokrídlatce

Novokrídlatce (lat. "Neoptera") je veľký taxón (zaraďovaný ako infratrieda, divisio a pod.) krídlatcov ("Pterygota"), a teda aj hmyzu ("Insecta", "Ectognatha").
Charakteristika.
Krídla (pokiaľ nie sú druhotne redukované) sa v pokoji skladajú plocho nad bruškom; výnimkou je silne odvodená skupina Rhopalocera. Krídla za letu pracujú synchrónne. Tykadlá sú dlhšie, tykadlový bičík je primárne mnohočlánkový. Na konci bruška sú niekedy cerkusy (Perlodea, Polyneoptera), no terminálny filament vždy chýba. Vývin lariev prebieha na súši, len u malého percenta druhov vo vode; ale aj v tom prípade larvy väčšinou dýchajú atmosférický O2.
Systematika.
novokrídlatce (Neoptera):
Vzájomné vzťahy medzi týmito taxónmi nie sú isté:
- Dnes sa väčšinou uvádza, že Paraneoptera a Holometabola sú sesterské taxóny a spolu tvoria taxón Eumetabola. 
- Alternatívne sa za sesterské taxóny považujú Polyneoptera (vrátane Plecoptera) a Paraneoptera, ktoré spolu tvoria taxón hemimetabolný hmyz/hmyz s neúplnou premenou (lat. Exopterygota, Hemimetabola) v novšom zmysle (preto "v novšom zmysle", lebo tradične je tento taxón ponímaný širšie - pozri hemimetabolný hmyz).
-Plecoptera sú podľa niektorých názorov sesterský taxón všetkých ostatných Neoptera.
Poznámka: Staršie sa ako bazálne Neoptera niekedy zaraďovali aj taxóny †Blattinopseida a †Paoliida v užšom zmysle. Tieto dnes oba tvoria taxón Paoliida v širšom zmysle, ktorý patrí do taxónu ortopteroidný hmyz (Polyneoptera) v širšom zmysle.
Zdroje systematiky: 

</doc>
<doc id="224050" url="https://sk.wikipedia.org/wiki?curid=224050" title="Ortopteroidný hmyz">
Ortopteroidný hmyz

Ortopteroidný hmyz (lat. Polyneoptera, Orthoptero(i)dea v širšom zmysle; iné slovenské a latinské názvy pozri nižšie) je veľký taxón (zaraďovaný napríklad ako kohorta) z taxónu Neoptera.
Názvy.
Latinské názvy.
Vedecké latinské názvy tohto taxónu sú: 
Orthopteroidea.
Názov Orthopteroidea môže znamenať:
Slovenské názvy.
Slovenské názvy tohto taxónu sú:
Ortopteroidné rady v užšom zmysle.
Názvy ortopteroidné rady, ortopteroidné (skupiny), ortopteroidná skupina a ortopteroidný komplex (a niekedy aj názov ortopteroidný hmyz) niektorí autori používajú na označenie podskupiny taxónu Polyneoptera, ktorá zahŕňa len rovnokrídlovce (Orthoptera/Saltatoria) a taxóny s nimi najviac príbuzné. Ide v podstate o ekvivalent latinského názvu Orthopteroidea v užšom zmysle (pozri vyššie), ale v niektorých systémoch to môže byť napríklad ekvivalent taxónu nazývaného Orthopterida (v širšom zmysle), Orthoneoptera, Panorthoptera (v širšom zmysle) či Gryllidea. Konkrétne zloženie tejto skupiny je sporné. Do tejto skupiny tradične patrili z recentných taxónov minimálne rovnokrídlovce, pakobylky (Phasmida) a prípadne aj snovačky (Embiodea) a/alebo Notoptera (cvrčkovce a prakobylky).Podľa najnovších fylogenetických stromov však táto skupina zahŕňa z recentných taxónov už len rovnokrídlovce (o okrem toho niekoľko vyhynutých taxónov príbuzných s rovnokrídlovcami), pretože pakobylky, snovačky a Notoptera podľa novších zistení nie sú bezprostredne príbuzné s rovnokrídlovcami (patria do iného monofyletického taxónu v rámci Polyneoptera). 
"Jazyková poznámka: V slovenčine môže byť staršie alebo menej vhodne namiesto tvaru ortopteroid... vždy tvar orthopteroid... (vyššie je okrem jednej výnimky vždy uvedený len variant "ortopteroid...")."
Charakteristika.
Je to primitívny hmyz s nitkovitými mnohočlánkovými tykadlami, hryzavými ústnymi ústrojmi a stále s veľmi hustou žilnatinou krídel. Predné krídla môžu byť viac chitinizované, zadné krídla sa vejárovito skladajú; častá je však brachyptéria aj aptéria. Na konci bruška sú vždy cerkusy, ktoré len u odvodených skupín môžu byť rudimentálne (Isoptera). Vývin je vždy paurometabolia. Do tohto taxónu patrí výhradne suchozemský hmyz.
Systematika.
Ortopteroidný hmyz (Polyneoptera, Orthopterodea, Orthopteroidea):
V dávnejšej minulosti tento taxón niekedy zahŕňal aj strapky (Thysanoptera).

</doc>
<doc id="224053" url="https://sk.wikipedia.org/wiki?curid=224053" title="Johann Christian Bach">
Johann Christian Bach

Johann Christian Bach (* 5. september 1735, Lipsko, Svätá rímska ríša nemeckého národa† 1. január 1782, Londýn, Anglické kráľovstvo) bol nemecký skladateľ a organista obdobia klasicizmu.
Život a dielo.
Johann Christian Bach sa narodil v roku 1735 ako jedenásty z trinástich synov geniálneho skladateľa Johanna Sebastiana Bacha a jeho druhej manželky Anny Magdaleny Wülckenovej. K hudobnej dráhe bol predurčený už od detstva. Už v deviatich rokoch bravúrne ovládal hru na klavír, v roku 1750 študoval so svojim nevlastným bratom Carlom Philippom Emanuelom Bachom v Berlíne. O niečo neskôr odišiel študovať do Talianska, kde sa stal slávnym organistom v milánskej katedrále. 
Vo svojom ranom diele komponoval prevažne opery, čo mu o niečo neskôr dovolilo odísť do Londýna, kde začal vynikať ako skladateľ kráľovského divadla Haymarket. Tu tiež získal svoju prezývku „londýnsky Bach“ a stal sa obľúbenou, uznávanou a žiadanou osobnosťou miestneho kultúrneho života. Jeho popularita bola dokonca tak vysoká, že bol prijatý ako osobný učiteľ hudby princeznej Charlotty a začal sa pohybovať v tých najvyšších spoločenských kruhoch. Približne v tom čase začal svoju pozornosť upierať tiež na symfóniu a komornú hudbu. 
Keď v roku 1764 prišiel do Londýna mladý Mozart ako zázračné dieťa, stal sa Bach jeho významným podporovateľom a stal sa jeho súkromným učiteľom hudby, čo významne ovplyvnilo ranú Mozartovu tvorbu. 
Johann Christian Bach ovplyvnil aj vo svojej dobe rad významných nemeckých a anglických skladateľov. Jeho dielo je početné a jeho hudba je príjemne melodická. Je považovaný aj za prvého skladateľa, ktorý uviedol do moderného operného orchestra klarinet.
Koncom života sa veľmi zadĺžil, celkom čiastkou približne 4 000 libier. V roku 1781 ho postihol nervový záchvat, onedlho nato zomrel. Jeho pohreb zaplatil sám kráľ Juraj III..

</doc>
<doc id="224054" url="https://sk.wikipedia.org/wiki?curid=224054" title="Carl Philipp Emanuel Bach">
Carl Philipp Emanuel Bach

Carl Philipp Emanuel Bach (* 8. marec 1714, Weimar, Svätá rímska ríša nemeckého národa – † 14. december 1788, Hamburg) bol nemecký čembalista, hudobný skladateľ a pedagóg, druhý najstarší syn Johanna Sebastiana Bacha.
Život.
Prešiel dôkladným kontrapunktickým školením u svojho otca. Jeho ďalšia tvorivá dráha však priniesla odklon od barokového smeru k novému hudobnému mysleniu raného klasicizmu. No seriózny, myšlienkovo hlboký umelecký prejav jeho otca zostal vlastný aj jemu a prejavil sa v jeho tvorbe osobitou výrazovou hĺbkou. Bach pôsobil najprv v službách pruského kráľa ako čembalista, v roku 1767 sa však presídlil do Hamburgu, kde prevzal po Telemannovi úrad mestského hudobného riaditeľa. Stal sa poprednou osobnosťou hudobného života tohto slobodného mesta, priatelil sa s významnými nemeckými básnikmi a ďalšími umelcami. Ako jeden z prvých v Nemecku organizoval verejné koncerty.
Tvorba.
Najväčší význam má jeho inštrumentálna tvorba - orchestrálne symfónie, klavírne sonáty, triové sonáty a sláčikové kvartety. Najrozsiahlejšia je však Bachova tvorba pre sólový klavír (čembalo), zvlášť klavírne sonáty, ktorých napísal okolo 200; v nich dospel nielen k pozoruhodnej úrovni nástrojovej sadzby, ale aj k vývojovému pokroku v oblasti hudobného výrazu nového slohu: stal sa charakteristickým predstaviteľom tendencie Sturm und Drang, prejavujúcej sa obzvlášť intenzitou výrazu hlavne v polohách vášnivých a citovo vypätých, ktoré predznamenali v období raného klasicizmu situáciu označovanú tiež ako romantická kríza. K dosiahnutiu vysokého stupňa výrazovej intenzity sú u Bacha zapojené všetky zložky hudobnej reči - osobitou formuláciou tém začínajúc a ich harmonickým výkladom aj nástrojovou štylizáciou končiac. Objavujú sa aj programové názvy, ktoré majú bližšie špecifikovať vlastný hudobný obsah diela. Svojim ponímaním klavírnej sonáty ovplyvnil rad ďalších skladateľov vrátane Josepha Haydna a W. A. Mozarta. Vo vokálnom odbore je autorom oratórií a veľkého počtu chrámových skladieb, piesní, árií a ód s duchovným aj svetským obsahom. Je tiež autorom jedného z najvýznamnejších prameňov o predklasickej hudobnej interpretácii a estetike "Versuch über die wahre Art das Clavier zu spielen" ("Štúdia o pravom umení klavírnej hry"). Prvý diel tohto spisu bol vydaný v roku 1753, druhý v roku 1762.

</doc>
<doc id="224055" url="https://sk.wikipedia.org/wiki?curid=224055" title="Hemipteroidný hmyz">
Hemipteroidný hmyz

Hemipteroidný hmyz (lat. Paraneoptera, Hemiptero(i)dea, Acercaria; iné slovenské a latinské názvy pozri nižšie) je veľký taxón (hodnotený napríklad ako kohorta či subdivízia) z taxónu novokrídlatce (Neoptera).
Názvy.
Slovenské názvy tohto taxónu sú: 
Vedecké (latinské) názvy tohto taxónu sú: Paraneoptera, Acercaria, Hemipterodea, Hemipteroidea ; menej často: Panhomoptera, Parametabola, Anurota, Acercarida, Hemineoptera, Hemipteradelphia, Psocoidea , Clareocercaria (pozri nižšie uvedenú systematiku), Hypoperlidea , (obyčajne vrátane časti vyhynutých druhov z taxónov Paleoptera a Polyneoptera:) Cimiciformes .
Charakteristika.
Od taxónu ortopteroidný hmyz (Polyneoptera) sa hemipteroidný hmyz (Paraneoptera) líši len dvoma stabilnými znakmi: zjednodušená, niekedy extrémne odvodená žilnatina krídel a neprítomnosť cerkusov. Ďalšie znaky sú skôr trendmi:
Systematika.
hemipteroidný hmyz (Paraneoptera/Acercaria) v širšom zmysle/Clareocercaria:
V minulosti sa do Paraneoptera niekedy zahŕňal aj (dodnes problematický) taxón zoraptery (Zoraptera); názov Acercaria potom spravidla špecificky označoval Parenoptera bez zorapter.

</doc>
<doc id="224057" url="https://sk.wikipedia.org/wiki?curid=224057" title="Paraneoptera">
Paraneoptera



</doc>
<doc id="224059" url="https://sk.wikipedia.org/wiki?curid=224059" title="Acercaria">
Acercaria



</doc>
<doc id="224061" url="https://sk.wikipedia.org/wiki?curid=224061" title="Polyneoptera">
Polyneoptera



</doc>
<doc id="224062" url="https://sk.wikipedia.org/wiki?curid=224062" title="Orthopterodea">
Orthopterodea



</doc>
<doc id="224063" url="https://sk.wikipedia.org/wiki?curid=224063" title="Holometabolný hmyz">
Holometabolný hmyz

Holometabolný hmyz (iné názvy: holometabola, hmyz s úplnou premenou, hmyz s dokonalou premenou; lat. Endopterygota, Holometabola, Metabola, Oligoneoptera) je veľký taxón (zaraďovaný napríklad ako kohorta) z taxónu novokrídlatce (Neoptera).
Charakteristika.
Je to hmyz s úplnou premenou (cudzím slovom: holometabóliou), ktorá prebieha výhradne v pokojovom štádiu: kukle (pupa), u lariev sa nikdy nepozoroval ani len náznak krídel. Chodidlá sú primárne päťčlánkové. V stavbe ústnych orgánov pozorujeme popri východiskovom hryzavom type všetky možné modifikácie. Aptéria je relatívne menej častá, ale vyskytuje sa.
Systematika.
holometabolný hmyz (Endopterygota, Holometabola, Metabola, Oligoneoptera):

</doc>
<doc id="224065" url="https://sk.wikipedia.org/wiki?curid=224065" title="Orthopteroidea">
Orthopteroidea



</doc>
<doc id="224066" url="https://sk.wikipedia.org/wiki?curid=224066" title="Exopterygota">
Exopterygota



</doc>
<doc id="224071" url="https://sk.wikipedia.org/wiki?curid=224071" title="Homoptera">
Homoptera



</doc>
<doc id="224076" url="https://sk.wikipedia.org/wiki?curid=224076" title="Šváby (hmyz)">
Šváby (hmyz)

Šváby (lat. "Blattodea", "Blattaria") je rad ortopteroidného hmyzu. V širšom (a novšom) zmysle zahŕňa aj taxón termity, ale tradične sa šváby a termity považujú za samostatné rady. 
Tento článok sa termitmi nezaoberá.
Vývojovo šváby patria k najstarším druhom lietajúceho hmyzu a je predpoklad, že v prakticky nezmenenej podobe žijú už 340 miliónov rokov.
Charakteristika.
Šváby sú väčšinou nočný, a najmä tropický hmyz; u nás žije len asi 10 z 3 500 známych druhov. Sú saprofytofágne až polyfágne. 
Je to rad veľmi starobylý, fosílie sú známe už z vrchného karbónu (z čias pred asi 340 miliónmi rokov), a už vtedy patrili k početným a diferencovaným radom hmyzu. Predkovia švábov dosahovali oproti ich súčasníkom až gigantické rozmery. Napríklad "Archimylacris" z obdobia karbónu a "Apthoroblattina" z permu narástli až do 50 cm dĺžky.
Názov.
Názov pochádza z jedného variantu nemeckého názvu pre tento hmyz, ktorý znie Schwabe a vznikol ako žartovné spojenie slov Schabe (šváb ako hmyz) a Schwabe (Šváb ako obyvateľ Švábska). 
Opis.
Šváby sú stredne veľký až veľký hmyz s vajcovitým až podlhovastým, vždy dosť splošteným telom. 
Na hlave sú silne hypognátne hryzavé ústne orgány a nitkovité tykadlá s veľkým počtom krátkych článkov, ktorých môže byť aj viac ako 100. 
Predohruď má na chrbtovej strane vyvinutý mohutný štít (pronotum), ktorý u väčšiny druhov celkom prekrýva hlavu. Predné krídla sú viac, a niekedy i silno chitinizované a pripomínajú krovky. Zadné krídla sú blanité, no u európskych druhov sú len zriedka používané na let. Častá je brachyptéria až aptéria. 
Nohy sú ostnené a umožňujú rýchly beh.
Telo švába bez hlavy, ak krvná zrazenina upchá ranu, môže prežiť ešte niekoľko dní. Môže chodiť, pohybovať sa a reagovať na dotyk. Umiera od hladu a smädu.
Rozmnožovanie.
Pri kopulácii samec odovzdáva samici spermatofór s chitinóznym obalom. Samica vytvára pre oplodnené vajíčka obal (ootheca), ktorý je tiež chitinózny. Vývin je paurometabolia, u menších druhov prebieha cez 5 – 7, u veľkých cez 10 – 12 instarov. 
Výskyt.
U nás je v svetlých listnatých lesoch hojný "Ectobius silvestris" (švábik hôrny) a príbuzný druh "E. lapponicus". Na teplých lesostepných biotopoch žije dosť lokálne "Phyllodromica" (= "Hololampra") "maculata" (š. škvrnitý). 
K známym synantropným druhom patria šváb obyčajný, "Blatta orientalis", (asi 25 mm), rus domový, "Blattella germanica" (asi 15 mm), rusovi domovému veľmi podobný "Blattella asahinai" (asi 15 mm) a šváb americký, "Periplaneta americana" (dĺžka asi 30 mm).
Pre výskyt synantropných druhov švábov je typické ich premiestňovanie mimo oblasť ich prirodzeného výskytu ľuďmi, hlavne prepravou potravín obchodným loďstvom, či migráciou obyvateľstva.

</doc>
<doc id="224077" url="https://sk.wikipedia.org/wiki?curid=224077" title="Claudios Ptolemaios">
Claudios Ptolemaios



</doc>
<doc id="224081" url="https://sk.wikipedia.org/wiki?curid=224081" title="Friedrich Georg Wilhelm von Struve">
Friedrich Georg Wilhelm von Struve

Friedrich Georg Wilhelm von Struve (* 15. apríl 1793, Hamburg, Nemecko – † 23. november 1864, Pulkovo, Rusko) bol ruský astronóm nemeckého pôvodu. 
V roku 1839 založil Pulkovské observatórium (pri Petrohrade). Prvý zmeral vzdialenosť hviezdy Vega. Zaoberal sa predovšetkým výskumom dvojhviezd a zostavil ich katalóg.

</doc>
<doc id="224083" url="https://sk.wikipedia.org/wiki?curid=224083" title="Friedrich Wilhelm Struve">
Friedrich Wilhelm Struve



</doc>
<doc id="224084" url="https://sk.wikipedia.org/wiki?curid=224084" title="George Anthony Gamow">
George Anthony Gamow



</doc>
<doc id="224086" url="https://sk.wikipedia.org/wiki?curid=224086" title="William Alfred Fowler">
William Alfred Fowler

William Alfred Fowler (* 9. august 1911, Pittsburgh, Pensylvánia, USA – † 14. marec 1995, Pasadena, Kalifornia) bol americký fyzik a astrofyzik. 
Vo svojich prácach sa zaoberal vývojom chemických prvkov vo vesmíre.
Od roku 1956 bol členom National Academy of Sciences (v rokoch 1971 - 1974 predseda fyzikálnej sekcie) a od roku 1946 člen American Physical Society, ktorej bol v roku 1976 prezidentom.
V roku 1983 mu bola udelená Nobelova cena za fyziku.

</doc>
<doc id="224087" url="https://sk.wikipedia.org/wiki?curid=224087" title="Šváby">
Šváby



</doc>
<doc id="224089" url="https://sk.wikipedia.org/wiki?curid=224089" title="Modlivky">
Modlivky

Modlivky ("Mantodea") je rad ortopteroidného hmyzu. Rody z tohto radu, pokiaľ vôbec majú slovenské meno, sa po slovensky volajú modlivka.
Opis.
Modlivka je štíhly hmyz väčších rozmerov, silno adaptovaný na predáciu.
Na veľmi pohyblivej hlave sú silné hryzadlá a dosť veľké zložené oči. 
Nápadne predĺžená predohruď nesie jeden pár nôh, ktoré sú premenené na účinné loviace zariadenie. Majú predĺžené panvičky a ozubené stehná, do ktorých na princípe zatváracieho noža zapadajú ozubené holene. 
Predné krídla sú trochu viac chitinizované a pigmentované (najmä u tropických druhov), zadné krídla sú jemné, blanité, vejárovito zložené pod prednými. Oba páry krídel majú veľmi hustú sieťovitú žilnatinu. Na konci bruška sú krátke článkované cerkusy, podobne ako u švábov.
Lovia hlavne hmyz, ale ázijský druh "Hierodula tenuidentata" loví aj ryby.
Rozmnožovanie.
Pred kopuláciou sa samec opatrne (často celé hodiny) približuje k samici a po kopulácii sa snaží veľmi rýchlo vzdialiť, no aj tak sa niekedy stáva korisťou väčšej samice. Niekedy však samec zožerie samicu.
Svaly vykonávajúce kopulačné pohyby však nie sú inervované z hlavy, ale z bruškového ganglia – kopulácia sa preto úspešne ukončí i v tom prípade, keď má samec už odhryznutú hlavu.
Výskyt.
Poznáme asi 1 800 druhov modliviek, z nich veľká väčšina žije v trópoch. Na svetlých biotopoch mimo súvislého lesa sa u nás miestami hojne vyskytuje "Mantis religiosa" (modlivka zelená). V južnej Európe už môžeme vidieť ďalších 5 – 6 druhov, napríklad nápadnú a bizarnú modlivku "Empusa pennata" s vykrajovaným okrajom abdómenu.

</doc>
<doc id="224096" url="https://sk.wikipedia.org/wiki?curid=224096" title="Pošvatky">
Pošvatky

Pošvatky (lat. "Plecoptera") sú rad ortopteroidného hmyzu (v starších systémoch zároveň kohorta "Perlodea"). Slovenský názov rodov z tohto radu, pokiaľ vôbec majú slovenské meno, znie pošvatka.
Charakteristika.
Štíhly hmyz malých až stredne veľkých rozmerov s pomerne málo chitinizovaným telom. 
Na hlave sú nitkovité mnohočlánkové tykadlá a hryzavé ústne ústroje, ktoré však môžu by. zakrpatené. 
Ektoskelet hrudných somitov tvorí viac ešte nezrastených skleritov, čo dokazuje fylogenetickú starobylosť a primitívnosť tohto hmyzu – permské druhy sa príliš nelíšili od dnešných. 
Bruško má 10 somitov, 11-ty je rudimentálny a nesie nitkovité mnohočlánkové cerkusy. 
Krídla sú blanité s hustou primitívnou žilnatinou, zadné krídla majú už náznak vejárovitého skladania. Vývin je typická archimetabolia s veľkým počtom instarov (20 až 30!); a aj tu platí zásada, že u najád veľkých druhov a za zlých potravných podmienok sa počet instarov zvyšuje. Na svete žije vyše 2 000 druhov pošvatiek, u nás asi 100 druhov. 
Z taxónov tohto radu sú najznámejšie:

</doc>
<doc id="224097" url="https://sk.wikipedia.org/wiki?curid=224097" title="Tabuľa">
Tabuľa

Tabuľa môže byť:

</doc>
<doc id="224099" url="https://sk.wikipedia.org/wiki?curid=224099" title="Pošvatka">
Pošvatka



</doc>
<doc id="224100" url="https://sk.wikipedia.org/wiki?curid=224100" title="Plecoptera">
Plecoptera



</doc>
<doc id="224101" url="https://sk.wikipedia.org/wiki?curid=224101" title="Perlodea">
Perlodea



</doc>
<doc id="224102" url="https://sk.wikipedia.org/wiki?curid=224102" title="Včelárska paseka">
Včelárska paseka

Včelárska paseka je jedno z najznámejších včelárskych kultúrno-osvetových centier slovenských včelárov. 
Vznik.
Zariadenie bolo otvorené v roku 1932, ako včelárske učilište v Kráľovej pri Senci. Myšlienka vytvorenia tejto inštitúcie slovenských včelárov sa zjavila už v programe národného buditeľa a kňaza Štefana Závodníka (1813-1885), rodáka z Pružiny v okrese Považská Bystrica. Zakladateľmi včelárskej paseky sa okrem iných stali hlavne:
Objekty.
Na výstavbe Paseky sa podieľali murárski, tesárski a stolárski majstri z Kráľovej a Krmeša. Vedením prác bol poverený staviteľ Michal Patterman. K areálu Včelárskej paseky okrem budovy včelína patrí cca 10 hektárová záhrada s pokusnou stanicou a medonosnými rastlinami. Drevorezbárske práce na objektoch vyhotovil Štefan Hagara. Dňa 15. augusta roku 1932 bola Včelárska paseka slávnostne odovzdaná Krajinskému ústrediu včelárskych spolkov na Slovensku. Vo veľkom murovanom včelíne je t.č. múzeum včelárskych pomôcok a zariadení. Od roku 1961 sa začalo budovanie včelárskeho skanzenu, ktorý bol verejnosti sprístupnený v roku 1975. V expozícii múzea sú vystavené unikátne zbierky úľov, ktoré sa používali už v sedemnástom storočí, debničkové úle z osemnásteho storočia, ktorých hlavným propagátorom na Slovensku bol Juraj Fándly (1750 - 1811). Skanzen dotvárajú i ďalšie typy úľov používaných vo včelárstve od devätnásteho storočia až po súčasnosť. V hlavnej budove veľkého včelína sú umiestnené medomety, lisy na medzistienky a rôzne včelárske pomôcky a potreby z rozličných období vývoja slovenského včelárstva. Expozíciu múzea vhodne dopĺňa výstava rôznej včelárskej literatúry od domácich, ale aj zahraničných autorov, viacero odborných včelárskych časopisov a ukážky výrobkov zo včelích produktov.
Produkcia filmu Juraja Jakubiska Tisícročná včela mala pri nakrúcaní zapožičané viaceré exempláre zo Včelárskej paseky, za čo dostala Včelárska paseka originál nadrozmernej, tisícročnej včely použitej pri nakrúcaní. Táto gigantická včela je umiestnená na priečelí jednej budov. 

</doc>
<doc id="224103" url="https://sk.wikipedia.org/wiki?curid=224103" title="Rovnokrídlovce">
Rovnokrídlovce

"Iné významy slova rovnokrídlovce pozri nižšie v kapitole Názvy." 
Rovnokrídlovce (lat. Orthoptera; iné slovenské a latinské názvy pozri nižšie) je rad hmyzu. V súčasnosti sa spravidla chápe ako rad ortopteroidného hmyzu (Polyneoptera) zahŕňajúci len kobylky (vrátane svrčkov) a koníky (v takom prípade sa po latinsky volá aj Saltatoria). V minulosti však bol často (nie vždy) chápaný inak než dnes - podrobnosti pozri nižšie v kapitole Systematika.
Názvy.
Slovenské názvy tohto taxónu sú:
Vedecké (latinské) názvy tohto taxónu sú: 
Rovnokrídlovce.
Okrem základného významu (Orthoptera) sa v súčasnosti pomerne často názvom rovnokrídlovce (resp. vyššie uvedenými slovenskými variantmi tohto názvu začínajúcimi sa na "rovno-") v literatúre (zrejme omylom) označuje taxón Homoptera, ktorý sa správne označuje názvom rovnakokrídlovce (resp. variantmi tohto názvu). O Homoptera pozri vnútri článku polokrídlovce.
V minulosti (v polovici 19. storočia) sa názvom rovnokrídlovce ("rovnokrydlovce", "rovnokdrydlenci") označoval taxón Hemiptera (dnešný názov: polokrídlovce). Tento názov bol výslovne ekvivalent názvu Hemiptera, nie názvu Homoptera (Homoptera mali vtedy iný názov). O Hemiptera pozri článok polokrídlovce.
Opis (pre rovnokrídlovce chápané ako kobylky a koníky).
Je to malý i veľký hmyz s valcovitým až mierne laterálne splošteným telom.
Zadné nohy sú silné, skákavé, len u odvodených hrabavých foriem môže byť ich skákacia funkcia potlačená.
Na výrazne hypognátnej hlave sú silné hryzavé ústne ústroje a nitkovité, alebo štíhle vretenovité tykadlá. Tykadlá sú tenké, až vlasovité, zložené z veľkého počtu kratučkých článkov. Samice majú znášadlo, ktoré je nápadné hlavne u kobyliek. Stridulačný aparát samcov je alárny, vzácne redukovaný.
Krídla majú rozličnú stavbu i spôsob uloženia v pokoji (viac u nižších taxónov), predné krídla sú však obyčajne viac chitinizované i pigmentované, častá je brachyptéria až aptéria. Veľká väčšina druhov má stridulačný aparát aj sluchové (tympanálne) orgány. Tympanálne orgány sú na predných holeniach.
Vývin je paurometabolia s 5 – 6 instarmi. Na svete žije asi 15 200 druhov, u nás 120.
Systematika.
Rozsah resp. definícia taxónu.
Orthoptera.
Taxón Orthoptera je v literatúre v závislosti od autora (a roku písania textu) definovaný rôznymi spôsobmi. Celkovo sa najčastejšie vyskytujú nasledujúce definície taxónu Orthoptera (tu zoradené od najširšej po najužšiu):
Dnes sa najčastejšie vyskytujú definície g) alebo h) (hore sú podčiarknuté); definíciu h) prvýkrát použil Handlirsch v roku 1903, existuje teda až od 20. storočia, zatiaľ čo definícia g) existuje pravdepodobne až od začiatku 21. storočia. Definície a), b), d) sa vyskytovali najmä v 19. a prvej polovici 20. storočia (ale napr. definícia d) sa občas vyskytuje dodnes). Definícia c) je z 20. storočia (odvodená od pôvodnej definície d)). Definície e) a f) sú občasné definície z 20. storočia. Definícia ch) je zo 70. rokov 20. storočia. 
Slovenské ekvivalenty latinského názvu Orthoptera sú vo všetkých uvedených prípadoch (prípadne okrem prípadu ch)) rovnaké, ako sú uvedené v úvode tohto článku (teda rovnokrídly hmyz atď.).
Saltatoria.
Taxón Saltatoria môže mať minimálne tieto tri rôzne definície:
Vnútorná systematika.
Súčasný najčastejší systém.
rad [ skupina] rovnokrídlovce (Orthoptera/ Saltatoria; ) [t. j. Orthoptera podľa vyššie uvedenej definície h)]:
Do 90. rokov 20. storočia nebolo isté, či sú takto definované Orthoptera monofyletický taxón. V súčasnosti sa už o tom prakticky nepochybuje.
Starší systém.
rad rovnokrídlovce (Orthoptera) v najširšom zmysle [t.j. Orthoptera podľa vyššie uvedenej definície a)]:
Poznámky: 
-Uvedené sú len recentné taxóny.
-Dnešné taxóny cvrčkovce (Grylloblattodea; objavené až na zač. 20. stor.) a prakobylky (Mantophasmatodea; objavené až na zač. 21. stor.) by v uvedenom systéme (z dnešného hľadiska) patrili niekde vedľa alebo do skákavých (Saltatoria).
-Vši (Anoplura) a švoly (Mallophaga) sa dnes zaraďujú vedľa pavší (Psocoptera) v užšom zmysle, čiže by z dnešného pohľadu patrili do Orthoptera podľa definície b. V minulosti sa však štandardne zaraďovali buď do alebo vedľa polokrídlovcov (Hemiptera) alebo menej často do hmyzu bezkrídleho (Apterygota/Aptera).
-Ak sa použijú rovnokrídlovce podľa definície a), tak sa hmyz (=šešťnôžky; Hexapoda) skladá len z 3 veľkých taxónov: rovnokrídlovce (Orthoptera), polokrídlovce (Hemiptera; vrátane vší a švolov) a holometabolný hmyz (Holometabola/Endopterygota).

</doc>
<doc id="224104" url="https://sk.wikipedia.org/wiki?curid=224104" title="Saltatoria">
Saltatoria



</doc>
<doc id="224107" url="https://sk.wikipedia.org/wiki?curid=224107" title="Modlivka">
Modlivka



</doc>
<doc id="224109" url="https://sk.wikipedia.org/wiki?curid=224109" title="Štefan Závodník">
Štefan Závodník

Štefan Závodník (* 2. september 1813, Horná Poruba, Slovensko, vtedy Rakúske cisárstvo – † 12. február 1885, Pružina, Slovensko, vtedy Rakúsko-Uhorsko) bol rímskokatolícky kňaz, pedagóg, významná osobnosť našej národnej minulosti a priekopník včelárstva na Slovensku. Bol aj organizátor prvých hornouhorských spolkov a významný, ale „zabudnutý“ národný buditeľ.
Biografia.
Mladosť.
Štefan Závodník sa narodil roku 1813 v obci Horná Poruba (dnes v okrese Ilava), ako dvanáste dieťa. Jeho krstným otcom bol gróf Štefan Illésházy, u ktorého bol Karol Závodník podlesným na jeho dubnickom panstve. Od roku 1820 býval s rodičmi v Stankovciach pri Trenčíne, kde ho spočiatku vzdelával jeho otec a neskôr navštevoval v Trenčíne základnú školu i prvé ročníky gymnázia. Po skončení základnej školy a gymnaziálneho štúdia v Trenčíne odišiel v roku 1830 študovať teológiu na seminár do Nitry. 
Kňaz.
Vo veku 23 rokov ho roku 1836 vysvätili za kňaza. V rokoch 1836 až 1841 pracoval ako kaplán a v roku 1841 sa stal rímskokatolíckym kaplánom vo Veľkej Divine (dnes Divina), kde bol neskôr menovaný za farára. Už v Divine sa venoval výchove a vzdelávaniu detí, mladých ľudí a sám sa zdokonaľoval v cudzích jazykoch. Pracoval aj ako vychovávateľ v rodine Čákyovcov na Budatínskom hrade (dnes súčasť Žiliny), kde mal možnosť vzdelávať sa v tamojšej bohatej knižnici. S čákyovskými potomkami uskutočnil v tom čase viacero ciest po európskych mestách, počas ktorých si značne rozšíril svoje jazykové znalosti. V mentalite Štefana Závodníka badať náklonnosť k bernolákovskému hnutiu typu fándlyovského. Neskôr pôsobil v Pružine, kde sa počas tretieho roku pôsobenia v tejto farnosti pustil do reštaurovania zanedbaného farského kostola. Dal postaviť nový bočný oltár, na ktorý umiestnil ranobarokovú sochu Piety. Počas revolúcie v rokoch 1848 až 1849 pred prenasledovaním odchádza zo Slovenska a zdržiava sa na viacerých miestach, hlavne v susedných štátoch: (Tešín, Olomouc, Praha, Viedeň, Wrocław, Drážďany). V decembri roku 1850 prišiel Závodník do Pružiny. Aj tu sa pustil do boja s alkoholizmom, kde už v roku 1851 založil Spolok striezlivosti. Mal pochopenie pre obyvateľov vzdialeného Mojtína – obce, ktorá tiež v tých časoch patrila do Pružinskej farnosti. Už v roku 1854 dal najavo, že z Mojtína chce vytvoriť samostatnú farnosť. V roku 1855 dal pred kostolom v Pružine postaviť kamenný obeliskový pomník najstaršiemu vojakovi sveta – mojtínskemu rodákovi Ladislavovi Škultéty-Gabrišovi. I napriek spočiatku zamietavým stanoviskám Biskupského úradu v Nitre v roku 1867 Závodník položil a vysvätil základný kameň pod stavbu jednoloďového dvojvežového kostola sv. Cyrila a Metoda v Mojtíne, na sviatok Ružencovej slávnosti 3. októbra 1875 Závodník nový kostol posvätil. Vybudovaním kostola, fary a školy v tejto obci dal základ k osamostatneniu tejto farnosti. K zásluhám Štefana Závodníka treba pripočítať aj to, že jeho pričinením bola v Beluši v roku 1867 zriadená poštová stanica, v roku 1879 v Pružine poštový úrad, dedinská sporiteľňa a záložňa. Na farskom pozemku založil veľkú „jaroslavskú záhradu“ na účastiny, Pružinčanov poučoval o ovocinárstve. Pri príležitosti udeľovania sviatosti birmovania 18. mája 1860 nitriansky biskup Augustín Roškováni v Pružine položil a posvätil základný kameň novej kalvárie Umučenia Pána a zároveň Sedembolestnej Panny Márie. V roku 1860 Závodníka vymenovali za dekana novozriadeného Pružinského dištriktu a školského dozorcu nového dekanátu. Ako šíriteľ úcty Ružencovej Panny Márie 1. októbra 1876 posvätil základný kameň kaplnky sv. Ruženca, ktorá bola slávnostne vysvätená 30. septembra 1877 a nachádza sa v nej aj sarkofág s fotografiou Štefana Závodníka. V roku 1879 dal Závodník upraviť priečelie starobylej kaplnky sv. Žofie, patrónky pružinského chrámu na spôsob lurdskej jaskyne. V roku 1879 dal Závodník priamo v obci postaviť aj kaplnku zasvätenú sv. Jánovi Nepomuckému.
Záver života.
Posledné roky svojho života Závodník trpel na reumatizmus. Zomrel dňa 12. februára 1885. Pochovaný je pred kostolom v Pružine na mieste, ktoré si sám za svojho života vybral. Na jeho hrobe je kamenná doska s nápisom: "„Tu spočíva v Kristu pastier duchovný Štefan Závodník, dekan a farár v Pružine, zakladateľ kalvárie, pôvodca fary mojtínskej, kaplnky sv. Ruženca, Jána Nepomuckého a P. M. z Lurdu. Zomrel 12. februára 1885. Daj mu Bože ľahké odpočinutie a slávu nebeskú".“ 
Aktivity.
Ako zanietený bojovník proti alkoholizmu v roku 1843 navštívil Sliezsko a Halič, kde sa zaujímal o organizáciu spolkov miernosti. V roku 1844 založil na základe poznatkov získaných v Divine „Spolok striezlivosti“, ktorý bol prvý svojho druhu v celom Uhorsku. Neustále burcoval svojich farníkov, aby prestali s nemiernym pitím alkoholu a poukazoval im na zlepšenie ich hospodárskej a morálnej situácie, keď príjmu sľuby striezlivosti a budú ich plniť. V roku 1847 sa stal predsedom tzv. Centrálneho spolku striezlivosti, združujúceho všetky spolky na Slovensku. Spolok striezlivosti založil aj v Pružine. O tom, že to nebol boj jednoduchý, svedčí zápis pružinského kronikára: „"Založil ružencový spolok, jeho členovia sa zaprisahali, že nebudú piť alkohol. Niektorí „figliari“ obišli prísahu tým, že si naliali pálenku na misu, nadrobili chleba a jedli lyžicou, teda nepili".“ Závodník bol kňazom hospodárom a išlo mu aj o hmotné povznesenie dediny a preto už v roku 1851 založil na spolkovom základe v Pružine prvú „Ščepnicu“ na účastinárskej báze. Veľmi presne viedol o nej záznamy, uvádza rozličné druhy ovocných stromov pestovaných v Pružine. Okrem toho sa vo svojej novej farnosti rozhodol rýchlo riešiť aj nepriaznivú vzdelanostnú situáciu. Založil nové školy v Ďurďovom, Briestennom a vo Visolajoch. Medzi školskou mládežou pôsobil ako autor divadelných hier, ktoré i sám nacvičoval. 
Počas revolučných rokov 1848 – 1849 bol Závodník v kontakte s poprednými slovenskými národnými činiteľmi, ba ochotne poskytol útulok samotnému Ľudovítovi Štúrovi. Tiež sa zúčastňoval na celonárodných podujatiach. V dňoch 9. a 10. augusta 1847 bol na katolíckej fare v Čachticiach na kultúrnom sneme slovenských národných vodcov, ktorí jednomyseľne prijali strednú slovenčinu za slovenský spisovný jazyk. Dňa 7. júna 1861 sa Závodník zúčastnil na národnom memorandovom zhromaždení v Turčianskom sv. Martine a bol členom delegácie, ktorá dňa 27. júna 1861 odovzdala „Memorandum národa slovenského“ v Pešti. V matičnom a pomatičnom období bol Štefan Závodník jedným z popredných dejateľov a bol aj prvým podpredsedom spolku sv. Vojtecha v Trnave a po smrti Kuzmányho ho zvolili za podpredsedu Matice slovenskej. 
Z iniciatívy Štefana Závodníka sa dňa 12. júla 1869 zišli poprední slovenskí včelári západného Slovenska na fare v Pružine a tu založili Spolok slovenských včelárov v Hornom Uhorsku. Na tejto prvej schôdzke zvolili aj dočasný výbor spolku, na čele ktorého ako predseda bol Štefan Závodník. Vypracovali aj stanovy nového spolku. Spolu s Jánom Čajdom napísal aj prvú včelársku príručku „Včelár na Slovensku“. Stanovy tohoto, ani ďalších spolkov – Vzájomná pomocnica v Pružine, Vzájomná pomocnica v Považskej Bystrici, Spolok učiteľských dekanátov ilavského, prusčianskeho, púchovského a pružinského uhorská vláda neschválila.
Zaslúžil sa aj o založenie slovenského gymnázia v Kláštore pod Znievom, bol spoluzakladateľom Tatrína, spolupracovníkom Štúrových Slovenských národných novín, Orla Tatranského, Hurbanových Slovenských pohľadov, stál pri založení spolku s. Vojtecha v Trnave. Napísal množstvo publikácií, básní, článkov z oblasti školstva i náboženstva. Keď sa v roku 1873 konala vo Viedni svetová výstava, Závodník bol jedným z tých, ktorí sa podieľali na jej inštalovaní, za čo bol ako zástupca Horného Uhorska odmenený čestným diplomom a medailou svetovej výstavy.
Závodník urobil tiež rukopisnú poznámku o osude Divinského meteroritu, ktorý do Diviny dopadol 24. júla 1837: ""Meteor tento si vzala vdova grófka Ľudmila Čáky, rodená Lažanská, do svojho hradu v Budatíne, čo vzácnu pamiatku a v roku 1838 ho darovala Národnému múzeu v Budapešti, kde sa dosiaľ nachádza"."
Odkaz.
O význame osobnosti Závodníka svedčí aj pamätná tabuľa, umiestnená na budove pružinskej fary: „"Kloniac sa pred jeho slávnym duchom, vďačne spomíname dobrodenia Štefana Závodníka. Čerpajme z jeho šľachetného a príkladného života posilu a pokoj v terajšej borbe, utužujme sa v trpezlivosti a chuti k tým prácam a snahám, ktorými sme povolaní pomáhať svojmu rodu. Jeho pamiatke venuje Spolok sv. Vojtecha 23. VIII. 1931".“ Pamätná tabuľa sa nachádza aj na fare v Divine, kde dlhšiu dobu Závodník pôsobil. 
Pri príležitosti 100. výročia úmrtia Štefana Závodníka v roku 1985 členovia Základnej organizácie Slovenského zväzu záhradkárov v Pružine umiestnili vo svojom sídle pamätnú tabuľu, pri príležitosti stého výročia založenia prvého včelárskeho spolku zas včelári umiestnili pamätnú tabuľu na jeho hrobe. 
Pri príležitosti 180. výročia narodenia Štefana Závodníka dňa 1. septembra 1993 Miestne kultúrne stredisko v Pružine zriadilo a otvorilo jeho pamätnú izbu v pružinskej základnej škole. Nachádzajú sa tu kópie rukopisov publicistiky, fotografií, ktoré poskytla Matica slovenská a množstvo korešpondencie, prevažne z najplodnejšieho obdobia jeho života.
Štefan Závodník celých 35 rokov (v rokoch 1850 – 1885) účinkoval ako kňaz v obci Pružina v okrese Považská Bystrica. Od roku 1997 nesie naša základná škola čestný názov Základná škola Štefana Závodníka. Odkaz tohto národovca, ktorý tu pred 120 rokmi pôsobil oslovuje prácou, schopnosťou vidieť veci, ktoré iní nevidia, alebo nechcú vidieť, sociálnym cítením, neúnavnosťou a ochotou ísť do krajnosti ak ide o človeka a jeho blaho.
V roku 2024 vyšla v reedícii knihy o Jurajovi Holčekovi od Mareka Cimbalu, ktorá je zdarma k dispozícii na Google Books.

</doc>
<doc id="224124" url="https://sk.wikipedia.org/wiki?curid=224124" title="Granitoid">
Granitoid

Granitoid (iné názvy: granitoidná hornina, granitická hornina, žulová hornina; nesprávne: "granit", "žula") je súborné označenie pre kyslé vyvreté horniny od alkalických granitov cez granodiorit po tonality, pozostávajúce prevažne z kremeňa a živcov (plagioklasu a alkalického živca). Tieto horniny sa v prírode bežne prestupujú a sú si natoľko podobné, že bez mikroskopickej analýzy ich prakticky nemožno rozlíšiť. Granitoidy majú najčastejšie felzický charakter.
Termín "granitoid" zaviedol v roku 1925 ruský geológ Fiodor Levinson-Lessing. V praxi sa často používa termín granit (žula) nesprávne v širšom zmysle pre pomenovanie všetkých granitoidných hornín.
Minerálne zloženie.
V QAPF diagrame tvoria tieto horniny pás v oblasti medzi 20 až 60 percentným zastúpením kremeňa. Z petrochemického hľadiska je obsah SiO2 vyšší než 65 %. Kremeň je ich podstatnou zložkou a výrazne sa podieľa na ich svetlom sfarbení. Ďalšími podstatnými minerálmi sú okrem kremeňa, živce, biotit, menej muskovit, zriedkavo tiež amfibol alebo rombické pyroxény. V prípade že granitoidná hornina obsahuje pyroxény môže byť označená ako charnokit. V žulách prevláda draselný živec nad plagioklasmi. V granodioritoch a tonalitoch plagioklas. Niekedy sú pri ich pomenovaní zahrnuté v názve niektoré minerály, napr. biotitický granitoid.
Podľa oxidačného stavu sú rozoznávané dva typy granitoidov:
Fyzikálne vlastnosti.
Ich objemová váha, ktorá má význam pri posudzovaní možného zaťaženia základov budov, ktoré by na nich mohli byť postavené, sa pohybuje v rozmedzí od 600 do 2 600 kp/cm2.
Vznik.
Vznikajú kryštalizáciou magmy v hlbších častiach kontinentálnej zemskej kôry. Otázka vzniku týchto hornín však nie je jednoznačne vyriešená. Medzi možné spôsoby vzniku, ktoré sa pravdepodobne môžu aj kombinovať je považovaná granitizácia, proces, pri ktorom sú východiskové horniny vystavené vysokým tlakom a teplotám, kedy môže dôjsť k metamorfóze až ultrametamorfóze, prípadne za dostatku fluíd i k metasomtóze. Iné teórie prepokladajú, že granitoidná magma môže byť derivovaná z bázickejších spodnokôrových alebo vrchnoplášťových tavenín parciálnou alebo frakčnou kryštalizáciou.
Všeobecne sa uvažuje o 4 základných spôsoboch vzniku granitoidov:
Výlevnými ekvivalentami granitoidov je rad hornín od ryolitu po dacit.
Výskyt.
Granitoidy tvoria takmer 95 % všetkých intruzívnych hornín kontinentálnej kôry. Často budujú rozsiahle komplexy.
Skupina granitoidných hornín sa významne podieľa na zložení kryštalinika Západných Karpát. Vyskytujú sa prakticky vo všetkých jadrových pohoriach, veporskom a gemerskom pásme. Vo veporiku tvoria Veporský granitoidný plutón. V Západných Karpatoch sú rozoznávané hercýnske a alpínske granitoidy. Hercýnske granitoidy tvoria tieto typy:
Alpínske granitoidy reprezentuje kriedový granit typu Rochovce a neogénne granodiority stredoslovenských neovulkanitov. Tieto však v súčasnosti ešte výraznejšie nevystypujú na povrchu.
Ložiská viazané na granitoidné horniny.
Na ložiská granitoidných hornín sú viazané viaceré ekonomicky významné ložiská. V hlbších úrovniach kôry, väčšinou vo vrchnej časti intrúzií to môžu byť vzácnoprvkové albitity, pegmatity a greiseny. Subvulkanickú úroveň dosahujú porfýrové ložiská. Na kontakte granitoidných intrúzií s karbonátmi vznikajú procesom metasomatózy horniny označované ako skarny, ktoré môžu byť potenciálne významné ložiská železa, ale i medi, zlata či iných prvkov. Okrem toho magmatická a postmagmatická aktivita spôsobuje vznik rôznych ďalších hydrotermálnych mineralizácií.

</doc>
<doc id="224130" url="https://sk.wikipedia.org/wiki?curid=224130" title="Borovica ostitá">
Borovica ostitá

Borovica ostitá (staršie: borovica ostnatá, borovica ostnitá, borovica osinatá; lat. "Pinus aristata") je strom z rodu borovica ("Pinus").
Pochádza zo Severnej Ameriky kde rastie v Skalnatých vrchoch v štáte Colorado a na severe štátu Nové Mexiko. Izolovaná populácia rastie na v štáte Arizona.
Je to dlhoveký druh. Vek najstaršieho jedinca bol odhadnutý na 2435 rokov, aj keď väčšina stromov sa dožíva okolo 1 500 rokov. Rekord však drží príbuzný druh borovica dlhoveká ("Pinus longaeva"), ktorého najstarší jedinec nazývaný "Methuselah" má viac ako 4 800 rokov.

</doc>
<doc id="224131" url="https://sk.wikipedia.org/wiki?curid=224131" title="Chránený strom">
Chránený strom

Chránený strom (ChS) je kategória chránených prírodných objektov. Za chránené stromy sa vyhlasujú kultúrne, vedecky, ekologicky, krajinotvorne alebo esteticky mimoriadne významné stromy, alebo ich skupiny, vrátane stromoradí. Za chránené stromy možno vyhlásiť aj stromy rastúce na lesnom pôdnom fonde. Lesy Slovenskej republiky majú vo svojej správe celkovo 133 chránených stromov. 

</doc>
<doc id="224132" url="https://sk.wikipedia.org/wiki?curid=224132" title="Zoznam vodných tokov v povodí Turca">
Zoznam vodných tokov v povodí Turca

Zoznam vodných tokov v povodí Turca obsahuje abecedne zoradený zoznam všetkých oficiálne pomenovaných vodných tokov v povodí rieky Turiec. 

</doc>
<doc id="224133" url="https://sk.wikipedia.org/wiki?curid=224133" title="Kazanská ulica (Bratislava)">
Kazanská ulica (Bratislava)

Kazanská ulica (nesprávne "Kazaňská") je ulica a pomerne dôležitá štvorpruhová dopravná komunikácia v Bratislave v okrese Bratislava II prechádzajúca katastrálnym územím dvoch mestských častí, Vrakuňa a Podunajské Biskupice. Na západe je napojená na ulicu Slovnaftská, na východe je ohraničená ulicou Dvojkrížna a železničnou traťou, ktorá zároveň ohraničuje aj celé zastavané územie okresu Bratislava II.
Ulica je tvorená predovšetkým pomerne novou a modernou bytovou nízkopodlažnou zástavbou, ktorej súčasťou je občianska vybavenosť.

</doc>
<doc id="224135" url="https://sk.wikipedia.org/wiki?curid=224135" title="Žabokrecký potok">
Žabokrecký potok

Žabokrecký potok môže byť:

</doc>
<doc id="224136" url="https://sk.wikipedia.org/wiki?curid=224136" title="Alelopatia">
Alelopatia

Alelopatia (tiež allelopatia, amenzalizmus, antibióza či antagonizmus) je jeden zo základných typov biologických interakcií medzi dvoma či viacerými organizmami. Jeden organizmus (inhibítor) ovplyvňuje negatívne druhý organizmus (amenzál) svojimi chemickými látkami, ktoré vypúšťa do prostredia. Môže ísť o jednu, alebo niekoľko látok. Amenzál pritom na inhibítora nepôsobí nijak, teda ani kladne ani záporne.
Alelopatické látky.
Alelopatické látky, sú zlúčeniny produkované inhibítorovými organizmami, majú značný význam v lekárstve. Ide najmä o:
Príklady.
Príkladom je napríklad pôsobenie antibiotik na niektoré mikroorganizmy alebo agátu na iné rastliny.

</doc>
<doc id="224138" url="https://sk.wikipedia.org/wiki?curid=224138" title="Hip–hop">
Hip–hop



</doc>
<doc id="224140" url="https://sk.wikipedia.org/wiki?curid=224140" title="Opatovské jazierko">
Opatovské jazierko

Opatovské jazierko je prírodná rezervácia v katastrálnom území obce Medveďov v okrese Dunajská Streda. Nachádza sa na Podunajskej rovine, má rozlohu , bola vyhlásená v roku 1993 a zaradená do 5. stupňa ochrany. 
Predmetom ochrany je lužným vŕbovo-topoľovým porastom obklopené jazierko s výskytom chránených druhov rastlín a živočíchov. Je súčasťou územia európskeho významu Kľúčovské rameno.

</doc>
<doc id="224147" url="https://sk.wikipedia.org/wiki?curid=224147" title="Ptolemaios">
Ptolemaios

Ptolemaios (-po grécky; po latinsky "Ptolemaeus") môže byť:
Ptolemaeus môže byť aj:

</doc>
<doc id="224148" url="https://sk.wikipedia.org/wiki?curid=224148" title="Marcus Valerius Probus">
Marcus Valerius Probus

Marcus Valerius Probus (1. storočie po Kr.) bol rímsky gramatik a filológ pôsobiaci za vlády cisára Nerona. Pochádzal z Berytu (dnes Bejrút, Libanon).
Editorská činnosť.
Valerius Probus bol významný zástupca filológie alexandrijskej školy, ktorá sa zaoberala textovou kritikou a editáciou významných textov antiky, v rímskom prostredí. On sám podľa alexandrijského prístupu vytvoril poznámkový aparát k viacerým významným rímskym autorom – Horatiovi, Lucretiovi, Terentiovi a Persiovi. Nám známe životopisné údaje o poslednom menovanom pochádzajú práve z pera Valeria Proba, pravdepodobne zamýšľaného ako úvod k jeho kritickému vydaniu satirikových básní.
Probus sa ale najväčšmi preslávil ako znalec Vergília. Hoci jeho pôvodný komentár veľkého básnika sa nám nedochoval, máme poznámky z jeho prednášok, ktoré zachytili jeho žiaci. Jeho práca môže byť navyše čiastočne zachovaná v nám známych komentároch Bukolík a Georgík, ktoré sú označované jeho menom.
Z menších Probových dielok sa nám dochoval spis "De notis" (O značkách), v ktorom Probus uvádza zoznam skratiek používaných v oficiálnych a právnych dokumentoch, vo verejných vyhláškach, súdnych pojednaniach aj v historických dielach.

</doc>
<doc id="224150" url="https://sk.wikipedia.org/wiki?curid=224150" title="Gaius Sulpicius Apollinaris">
Gaius Sulpicius Apollinaris

Gaius Sulpicius Apollinaris bol rímsky gramatik pôsobiaci počas 2. storočia v Kartágu. Bol učiteľom cisára Pertinaxa, ktorý bol sám gramatikom predtým, než sa stal cisárom, a spisovateľa Aula Gellia. Napísal viacero diel, ktoré sa týkali dramatických textov Terentia a Plauta. Zlomky sa dochovali len z jeho predhovoru k Eneide. 

</doc>
<doc id="224154" url="https://sk.wikipedia.org/wiki?curid=224154" title="Ježura krátkonosá">
Ježura krátkonosá



</doc>
<doc id="224156" url="https://sk.wikipedia.org/wiki?curid=224156" title="Ježura tasmánska">
Ježura tasmánska



</doc>
<doc id="224157" url="https://sk.wikipedia.org/wiki?curid=224157" title="Tachyglossus aculeatus">
Tachyglossus aculeatus



</doc>
<doc id="224158" url="https://sk.wikipedia.org/wiki?curid=224158" title="Tachyglossus setosus">
Tachyglossus setosus



</doc>
<doc id="224159" url="https://sk.wikipedia.org/wiki?curid=224159" title="Echidna aculeata">
Echidna aculeata



</doc>
<doc id="224160" url="https://sk.wikipedia.org/wiki?curid=224160" title="Myrmecophaga aculeata">
Myrmecophaga aculeata



</doc>
<doc id="224161" url="https://sk.wikipedia.org/wiki?curid=224161" title="Coolus (prilba)">
Coolus (prilba)

Coolus bola rímska prilba, časť rímskej uniformy v 1 stor. pred Kr. - 1. stor. po Kr. 
Coolus, tak ako aj do vtedy používaná legionárska prilba Montefortino, mala keltský pôvod. Do rímskej armády sa dostala pravdepodobne počas Caesarovych galských vojen. Coolus sa vyrábal aj zo železa. Ako aj u iných legionárskych prilieb, aj u Coolusu rozoznávame viac typov, ktoré pomenúvame písmenami. Coolus mal tvarované lícnice, šilt a výraznejší chránič krku, ktorý v niektorých prípadoch je mierne horizontálnym smerom. Coolus bol efektívnejší ako Montefortino, avšak nikdy ho nenahradil. Na vrchu prilby bola tuľajka na volný konský chochol. Montefortino a Coolus nahradili koncom Augustovej doby slávne cisárske galské prilby, Galey, ktoré boli vylepšením typu Coolus. 

</doc>
<doc id="224163" url="https://sk.wikipedia.org/wiki?curid=224163" title="Kultové filmy">
Kultové filmy



</doc>
<doc id="224164" url="https://sk.wikipedia.org/wiki?curid=224164" title="Publius Annius Florus">
Publius Annius Florus

Publius Annius Florus bol rímsky rečník, autor dielka "Vergilius orator an poeta?" (Vergílius – rečník alebo básnik?), typického príkladu úpadkového rečníctva. Tento rečník býva stotožňovaný s Anniom Florom, priateľom cisára Hadriána, s ktorým si vymieňal verše podľa vzoru hnutia "poeta novelli".
Florus – básnik.
Podľa vlastných slov sa Annius Florus narodil v provincií Africa a zúčastnil sa už ako mladík literárnej súťaže v Ríme za vlády cisára Domiciána. Keď nedosiahol kvôli svojmu provinčnému pôvodu víťazstvo, opustil zo znechutenia Rím a usadil sa ako učiteľ rečníctva v meste Tarraco. Neskôr sa vrátil do Ríma. Práve z tohto obdobia pochádza poézia, ktorú adresoval cisárovi Hadriánovi. Aelius Spartianus, jeden z autorov diela "Historia Augusta", uvádza Florove verše spolu s cisárovými odpoveďami. Anniovi Florovi sa tiež pripisujú básne "De qualitate vitae" (O podstate života) a "De rosis" (O ružiach).
Florova tvorba je významná v dvoch ohľadoch. V prvom rade dokazuje rastúci vplyv provinčných autorov na rímsku literatúru. Súčasne je jedným z prvých náznakov literárneho smeru nazývaného "poeta novelli", teda čiastočného oživenia neóterickej poézie v cisárskom období.
Florus – historik.
Annius Florus býva považovaný tiež za (Lucia Annaea) Flora, autora dvoj- alebo štvorzväzkového historického diela "Epitoma de Tito Livio bellorum omnium annorum DCC" (Výťah z Tita Livia o všetkých vojnách vedených za 700 rokov rímskych dejín). Názov diela pochádza z neskoršieho obdobia a nezodpovedá presne jeho obsahu. Titus Livius predstavuje síce hlavný zdroj Florovej historiografickej tvorby, nie však jediný. Badať i vplyv Caesara, Sallustia, Vergília a Lucana. Mimo to popisuje Florus i udalosti presahujúce Liviov rozsah.
Florove historické dielo je významným príkladom biologického modelu dejín, podľa ktorého sa história národa podobá rastu a dospievaniu jedinca, v tomto prípade kolektívneho rímskeho ľudu. Jeho detstvo predstavuje doba kráľovská, mladosť republika a vrchol existencie i dejín inštitúcia cisárstva. Záver diela je výslovne chválorečou na cisára Trajána, za ktorého dosahuje rímsky ľud, v tej dobe v skutočnosti oklieštený o pôvodné právomoci, údajnej novej mladosti vďaka prezieravému riadeniu vládcu.

</doc>
<doc id="224167" url="https://sk.wikipedia.org/wiki?curid=224167" title="Ježura austrálska">
Ježura austrálska



</doc>
<doc id="224168" url="https://sk.wikipedia.org/wiki?curid=224168" title="Ježura krátkonohá">
Ježura krátkonohá



</doc>
<doc id="224169" url="https://sk.wikipedia.org/wiki?curid=224169" title="Foolk">
Foolk

Foolk vlastným menom Dušan Vančo je slovenský hudobník a DJ. Žánrovo sa pohybuje na pomedzí acid jazzu a IDM. Na živé vystúpenia používa nástroj Monome s laptopom a softvérovou platformou Max/MSP.
Zahral v Rádiu_FM, v televíznej relácii Metro Slovenskej televízie, na festivaloch Pohoda, Wilsonic, Barbakan Festival, Nu Jazz Dayz, Tri-Groove Zona 9 Miláno či Spring Eight Festival Graz a podobne. Jeho skladby predstavila v britskom éteri (XFM) legendárna DJka Mary Anne Hobbs.

</doc>
<doc id="224170" url="https://sk.wikipedia.org/wiki?curid=224170" title="Mokša (rieka)">
Mokša (rieka)

Mokša (rus. "Мокша") je rieka v Rusku, pravý prítok Oky. Je dlhá 656 km. Plocha povodia meria . Na rieke sa nachádza viacero hydroelektrární, je nesplavná.
Prítoky: Siviň, Satis, Ermiš (pravé); Vad, Cna (ľavé)
Mestá: Temnikov, Krasnoslobodsk
Okrem miest na rieke leží Roždestvo-Bogorodičij Sanaksarskij monastier.

</doc>
<doc id="224171" url="https://sk.wikipedia.org/wiki?curid=224171" title="Daniël Stalpaert">
Daniël Stalpaert

Daniël Stalpaert (tiež Daniel Stalpert) (* 1615, Amsterdam, Holandsko – † pochovaný 3. decembra 1676, Amsterdam, Holandsko) bol holandský barokový architekt, ktorý je autorom novej radnice v Amsterdame (teraz Kráľovský palác).
V roku 1648 bol vymenovaný za mestského architekta. Súčasťou jeho práce bolo i dokončenie radnice na Dam Square v Amsterdame, ktorú navrhol Jacob van Campen. Stalpaert taktiež hral hlavnú rolu pri vytvorení nového urbanistického plánu na rozšírenie mesta v roku 1663. Navrhol mestské brány, a medzi ďalšie jeho práce patrí komplex budov, známych ako Lands Zeemagazijn (1656) a taktiež Oosterkerk (1669 – 1671).

</doc>
<doc id="224174" url="https://sk.wikipedia.org/wiki?curid=224174" title="Zoofágia">
Zoofágia



</doc>
<doc id="224175" url="https://sk.wikipedia.org/wiki?curid=224175" title="Hmyzožravec">
Hmyzožravec

Hmyzožravec môže byť:

</doc>
<doc id="224176" url="https://sk.wikipedia.org/wiki?curid=224176" title="Karnivoria">
Karnivoria



</doc>
<doc id="224177" url="https://sk.wikipedia.org/wiki?curid=224177" title="Hmyzožravosť">
Hmyzožravosť



</doc>
<doc id="224178" url="https://sk.wikipedia.org/wiki?curid=224178" title="Insektivornosť">
Insektivornosť



</doc>
<doc id="224179" url="https://sk.wikipedia.org/wiki?curid=224179" title="Mäsožravý živočích">
Mäsožravý živočích



</doc>
<doc id="224180" url="https://sk.wikipedia.org/wiki?curid=224180" title="Karnivor">
Karnivor



</doc>
<doc id="224181" url="https://sk.wikipedia.org/wiki?curid=224181" title="Philips Vingboons">
Philips Vingboons

Philips Vingboons (tiež Vinckboons, Vinckeboons, Vinckbooms) (* asi 1607, Amsterdam, Holandsko – † pochovaný 2. október 1678, Amsterdam]) bol holandský barokový architekt. Patril ku škole Jacoba van Campena.
Narodil sa v rodine holandského maliara Davida Vinckboonsa, ktorý utiekol z Antwerp do Amsterdamu počas holandského povstania. Mal deväť súrodencov, z ktorých jeho brat Johannes Vingboons bol maliarom a brat Justus Vingboons bol tiež architektom. Svoju kariéru začal ako maliar v rodinnej firme spolu s otcom a súrodencami, kde sa tiež učil kartografiu, matematiku, architektúru a klasické diela. Neskôr sa stal architektom a bol študentom Jacoba van Campena. 
Tvorba.
Na rozdiel od Jacoba van Campena Vingboons vedel, ako využiť v klasicizme tvorivosť pri typických úzkych mestských domoch v Amsterdame. Známym sa stal vďaka vynálezca amsterdamského halsgevelského typu priečelia, ktoré navrhoval od roku 1638, a ktoré je niekedy nazývané podľa neho ako "Vingboonsgevel". Tieto fasády sa vo veľkej miere napodobovali počas celého holandského klasického obdobia (1640 - 1665). Na jednoduchších budovách sa prejavovali ako jednoduché tehlové pilastrové priečelia, s malými a zdržanlivými ornamentmi - tieto typy priečelí sa nazývajú tiež "Vingboons-imitatie" (Vingboonsove imitácie). Iným typom návrhov bol napr. Kloveniersburgwal z roku 1642, jeden z najjemnejšie proporcionálne vyvážených mestských palácov celej holandskej klasickej školy. 

</doc>
<doc id="224182" url="https://sk.wikipedia.org/wiki?curid=224182" title="Karnivornosť">
Karnivornosť



</doc>
<doc id="224183" url="https://sk.wikipedia.org/wiki?curid=224183" title="Karnivorný živočích">
Karnivorný živočích



</doc>
<doc id="224184" url="https://sk.wikipedia.org/wiki?curid=224184" title="Zoofágny živočích">
Zoofágny živočích



</doc>
<doc id="224185" url="https://sk.wikipedia.org/wiki?curid=224185" title="Hmyzožravý živočích">
Hmyzožravý živočích



</doc>
<doc id="224186" url="https://sk.wikipedia.org/wiki?curid=224186" title="Insektivor">
Insektivor



</doc>
<doc id="224187" url="https://sk.wikipedia.org/wiki?curid=224187" title="Insektivorný živočích">
Insektivorný živočích



</doc>
<doc id="224188" url="https://sk.wikipedia.org/wiki?curid=224188" title="Mäsožravá rastlina">
Mäsožravá rastlina

Mäsožravá rastlina kvôli prevahe hmyzu ako koristi sa u väčšiny mäsožravých rastlín používa aj pojem hmyzožravá rastlina je rastlina, ktorá sa dokáže vyživovať heterotrofne lovom živočíchov. Mäsožravé rastliny sú schopné fotosyntézy a predácia sa u nich vyvinula v dôsledku nedostatočného príjmu živín z pôdy. Tieto druhy rastú na chudobných pôdach.
Charakteristika.
Mäsožravé rastliny lapajú hmyz rôznymi mechanizmami. V zásade môžeme pasce rozdeliť do dvoch základných skupín. Prvú skupinu tvoria pasce aktívne, teda také, ktoré sa aktívne pri chytaní koristi pohybujú. Pohyb je veľmi rýchly (maximálne niekoľkosekundový). Do skupiny aktívnych pascí zaraďujeme pasce rodov "Aldrovandka", "Dionaea" a "Utricularia". Druhú skupinu tvoria pasce pasívne, napríklad lepkavé listy ("Drosera", "Drosophylum", "Byblis", "Pinguicula", "Sarracenia", "Nepenthes", "Genlisea", "Heliamphora", "Cephalotus" a "Darlingtónia"). Treba však podotknúť, že niektoré pasce z tejto skupiny sa taktiež pohybujú (Drosera, Pinguicula). Ich lepkavé listy sa totiž po vydráždení zmietajúcou sa polapenou korisťou dávajú do veľmi pomalého pohybu. Tento sotva znateľný pohyb trvajúci obvykle 24 hodiny má zlepšiť dotyk s korisťou, čo má dvojaký význam. Hmyz prilepený väčšou časťou tela sa z pasce ťažšie dostáva a zväčšením styčnej plochy sa súčasne zväčšuje plocha, kde sa uskutočňuje resorpcia. Niektoré rosičky dokážu ohnúť celý list okolo koristi ("Drosera capensis"). Ďalšie dokážu pohybovať iba tentakulami.
Podľa iného delenia sa pasce rozdeľujú do 5 skupín:
Prvým autorom diela o mäsožravých rastlinách sa v roku 1875 stal Charles Darwin.
Taxonómia.
Taxonomická klasifikácia mäsožravých rastlín:
Pestovanie.
Mäsožravé rastliny sa pestujú v čistej rašeline alebo substráte, ktorý je zložený z rašeliny, piesku a dreveného uhlia. Izbová teplota by mala mať okolo 22 stupňov Celzia a rastliny by sa nemali nachádzať blízko ústredného kúrenia. Mäsožravé rastliny majú slabý koreňový systém, ktorý nesmie vyschnúť, preto by kvetináče mali stáť vo vode. Vyžadujú pravidelné zalievanie zásadne dažďovou alebo destilovanou vodou, prípadne prevarenou alebo odstátou vodou. Pre fotosyntézu potrebujú slnečné osvetlenie. V zimných mesiacoch, pri nedostatku osvetlenia je potrebné obmedziť zalievanie.

</doc>
<doc id="224189" url="https://sk.wikipedia.org/wiki?curid=224189" title="Karnivorná rastlina">
Karnivorná rastlina



</doc>
<doc id="224190" url="https://sk.wikipedia.org/wiki?curid=224190" title="Hmyzožravá rastlina">
Hmyzožravá rastlina



</doc>
<doc id="224191" url="https://sk.wikipedia.org/wiki?curid=224191" title="Insektivorná rastlina">
Insektivorná rastlina



</doc>
<doc id="224192" url="https://sk.wikipedia.org/wiki?curid=224192" title="Justus Vingboons">
Justus Vingboons

Justus Vingboons (alebo "Vinckboons", "Vinckeboons") (* asi 1620 – † asi 1698) bol holandský barokový architekt; brat architekta Phillipa Vingboonsa. 
Jeho najdôležitejším dielom je dom na Kloveniersburgwal 29 (Trippenhuis), ktorý je postavený v najčistejšej forme holandskej klasickej architektúry. Celý vstup z pieskovca mal veľmi detailne vypracovanú výzdobu a osem obrovských korintských pilastrov. Ďalšími z príkladov jeho tvorby sú domy na ulici Herengracht 257 (1661) a Herengracht 390 – 392 (1665).

</doc>
<doc id="224193" url="https://sk.wikipedia.org/wiki?curid=224193" title="Mystérium">
Mystérium

Mystérium môže byť:

</doc>
<doc id="224194" url="https://sk.wikipedia.org/wiki?curid=224194" title="Mystériá">
Mystériá



</doc>
<doc id="224195" url="https://sk.wikipedia.org/wiki?curid=224195" title="Hra zázračná">
Hra zázračná



</doc>
<doc id="224196" url="https://sk.wikipedia.org/wiki?curid=224196" title="Orthoptera">
Orthoptera



</doc>
<doc id="224197" url="https://sk.wikipedia.org/wiki?curid=224197" title="Kobylka">
Kobylka

Kobylka môže byť:
Kobylky môže byť

</doc>
<doc id="224198" url="https://sk.wikipedia.org/wiki?curid=224198" title="Kobylky">
Kobylky



</doc>
<doc id="224199" url="https://sk.wikipedia.org/wiki?curid=224199" title="Kobylkovité">
Kobylkovité

Kobylkovité (lat. Tettigoniidae) je čeľaď podradu kobylky.
Charakteristika významných taxónov.
Podčeľaď Tettigoniinae: krídlaté i brachyptérne kobylky s mečovitým, na konci ostrým znášadlom. Z krídlatých
druhov sú známejšie Decticus verrucivorus (k. hryzavá), Tettigonia viridissima (k. zelená) a T. cantans (k. svrčivá, ktorá má v porovnaní s predchádzajúcim druhom zreteľne kratšie krídla – u samíc znášadlo nápadne presahuje dĺžku krídel); z brachyptérnych druhov je častá napr. Pholidoptera griseoaptera (k. hnedastá).
Podčeľaď Phaneropterinae: väčšinou brachyptérne kobylky, napr. horský druh Barbitistes constrictus (k. smreková). Výnimkou je Phaneroptera falcata (k. krovinová) s krídlami a nápadne tenkými nohami.
Skupina sedlovky (Ephippigerini): na Slovensku žije v lesostepiach dosť vzácne Ephippiger ephippiger (sedlovka bronzová).
Systematika.
V niektorých starších systémoch sa vyššie uvedené podčeľade zaraďovali ako samostatné čeľade (napr. namiesto Saginae bola čeľaď Sagidae, namiesto Phasmodinae čeľaď Phasmodidae atď.); kobylkovité (v užšom zmysle) (Tettigonidae) potom v takomto systéme zodpovedajú vyššie uvedenej podčeľadi Tettigoniinae.

</doc>
<doc id="224201" url="https://sk.wikipedia.org/wiki?curid=224201" title="Svrčkovité">
Svrčkovité

Svrčkovité ("Gryllidae") je čeľaď hmyzu.
Taxóny.
Zahŕňa viaceré taxóny, "v užšom zmysle" spravidla tieto a "v širšom zmysle" tieto taxóny (svrčkovité v užšom zmysle tu zodpovedajú "skupine podčeľadí Gryllinae").
Charakteristika vybraných taxónov.
Svrčkovité v užšom zmysle sú všeobecne známy a populárny hmyz. Na suchších lúkach a medziach (mimo intenzívne obhospodarované plochy) je miestami hojný svrček poľný ("Gryllus campestris"), v teplých svetlých listnatých lesoch žije svrček dúbravový ("Nemobius sylvestris"). Synantropným druhom svrček domový ("Acheta domestica", staršie syn. "Gryllulus domesticus"). Zdržuje sa v teplých skladoch, pekárňach a pod.
Do svrčkovitých v širšom zmysle patria aj jasienky ("Oecanthinae"), resp. jasienkovité ("Oecanthidae"). Sú to jemné štíhle rovnokrídlovce, dlhé asi 15 mm. Tvoria prechod medzi kobylkami a svrčkami, čo dokazujú 4-článkové zadné chodidlá (na ostatných nohách majú 3 články). V lesostepiach je často hojná jasienka spevavá ("Oecanthus pellucens').

</doc>
<doc id="224203" url="https://sk.wikipedia.org/wiki?curid=224203" title="Svrčíkovité">
Svrčíkovité

Svrčíkovité (lat. Myrmecophilidae) je čeľaď podradu kobylky, nadčeľade svrčky.
Charakteristika.
Táto výnimočná čeľaď svrčkov dokazuje, k akým regresívnym
zmenám môže dôjsť v dôsledku adaptácie na trvalú symbiózu. Sú malé len 3 mm, slepé a aptérne. Žijú u rôznych mravcov (Lasius, Myrmica, Tetramorium), ktorým pomáhajú pri čistení. Živia sa drobnými roztočmi v mravenisku, no sú aj mravcami kŕmené. U nás sa vyskytuje len vzácny druh Myrmecophila acervorum (svrčík mraveniskový).

</doc>
<doc id="224205" url="https://sk.wikipedia.org/wiki?curid=224205" title="Kobylky (podrad)">
Kobylky (podrad)

Kobylky ("Ensifera") je podrad rovnokrídlovcov (v niektorých starších systémoch samostatný rad).
Príslušníci tohto podradu sú (na rozdiel od rastlinožravých príslušníkov podradu koníky) dravce alebo všežravce.

</doc>
<doc id="224206" url="https://sk.wikipedia.org/wiki?curid=224206" title="Ensifera">
Ensifera

Ensifera môže byť:

</doc>
<doc id="224207" url="https://sk.wikipedia.org/wiki?curid=224207" title="Koník">
Koník

Koník môže byť:
Koníky môže byť slovenské označenie pre:

</doc>
<doc id="224208" url="https://sk.wikipedia.org/wiki?curid=224208" title="Koníky">
Koníky



</doc>
<doc id="224209" url="https://sk.wikipedia.org/wiki?curid=224209" title="Koníky (podrad)">
Koníky (podrad)

Koníky ("Caelifera") je podrad rovnokrídlovcov (v niektorých starších systémoch samostatný rad).
Príslušníci tohto podradu sú (na rozdiel od všežravých a dravých príslušníkov podradu kobylky) bylinožravce.

</doc>
<doc id="224210" url="https://sk.wikipedia.org/wiki?curid=224210" title="Koníkovité">
Koníkovité

Koníkovité () je čeľaď podradu koníky.
Na území Slovenska žije asi 45 druhov, z nich sú ľahko poznateľné "Oedipoda coerulescens" (koník modrokrídly) a "Psophus stridulus" (koník červenokrídly), ktorý za letu vydáva vržavý zvuk. Na najteplejších lokalitách s piesčitým substrátom žije veľmi vzácne "Acrida hungarica" (koník stepný). Na slnečných stráňach v horách žije "Arcyptera fusca" (koník pestrý, vhodnejší názov by bol však koník sivokrídly). Na xerotermných stráňach žije lokálne "Calliptamus italicus" (koník ružovokrídly)...
Zo subtropických druhov sem patrí povestná "Locusta migratoria" (saranča sťahovavá/koník sťahovavý, nesprávne nazývaná „kobylka“), ktorá pri premnožení môže spôsobiť holožery vegetácie. Najväčším škodcom je však Schistocerca gregaria.

</doc>
<doc id="224213" url="https://sk.wikipedia.org/wiki?curid=224213" title="Rudolf Mičieta">
Rudolf Mičieta

Rudolf Mičieta (* 3. august 1909, Veľké Rovné, Rakúsko-Uhorsko (dnes Slovensko)† 18. október 1991, Bratislava, ČSFR (dnes Slovensko)) bol významný včelársky odborník a historik včelárstva na Slovensku.
Biografia.
Rudolf Mičieta sa narodil roku 1909 v obci Veľké Rovné v okrese Žilina. Po skončení základnej školy získal ďalšie vzdelanie na Strednej železničnej škole v Brne a Železničnej komerčnej škole v Bratislave. Asi do roku 1939 pôsobil ako výpravca vlakov. V svojej profesnej kariére pokračoval na Ministerstve dopravy a verejných prác - rezort železničný - ako hlavný adjunkt slovenských železníc, inšpektor slovenských železníc a neskôr ako prednosta stanice a náčelník na rôznych staniciach na Slovensku. V období nástupu robotníckych riaditeľov bol ako jeden z posledných náčelníkov zosadený a znova pracoval ako vlakový dispečer. Svojou prácou a vedomosťami však opäť získal vedúce postavenie a za svoju prácu bol odmenený rezortným vyznamenaním „Najlepší pracovník dopravy“. Od cca roku 1951 bol náčelníkom na stanici Bratislava-Nivy. Zomrel 18. októbra v roku 1991 v Bratislave.
Včelárske aktivity.
Svoje prvé skúsenosti so včelárstvom získal od svojho otca, ktorý bol pekár a zasvätil ho do tajov tohto ušľachtilého koníčka. V roku 1949 sa začal samostatne zaoberať včelárstvom. Od tohto obdobia až do svojej smrti bol aktívnym včelárom, čomu zasvätil celý svoj ďalší život. Do slovenskej včelárskej organizácie vstúpil v Devínskej Novej Vsi (pri Bratislave), kde vtedy pôsobil ako náčelník železničnej stanice. Počas svojho života prešiel mnohými funkciami v miestnych, celoslovenských i federálnych orgánoch včelárskych organizácií. Od začiatku svojich včelárskych aktivít mal neobyčajný záujem o históriu včelárstva. Aktívne vyhľadával základné písomné pramene o jednotlivých etapách vývoja včelárstva, tieto triedil a interpretoval ich v kontexte doby, kedy vznikali. Na základe nim zozbieraného a analyzovaného historického materiálu popísal vývoj slovenského včelárstva od jeho začiatku, až asi do roku 1919. Tým vzniklo jeho najvýznamnejšie dielo: "Z dejín včelárstva na Slovensku", ktorým sa Slovensko zapísalo medzi národy, ktoré majú spracované svoje dejiny včelárstva. Týmto významných dielom nadviazal na dielo JUDr. Jána Gašperíka. V roku 1971 sa Rudolf Mičieta stáva jedným z členov Komisie pre výstavbu včelárskeho skanzenu v Kráľovej pri Senci. Aktívne zhromažďuje, konzervuje a rozmiestňuje rôzne exponáty do múzea, podľa svojich predstáv. Realizácia tohto diela sa podarila a dovŕšené bolo slávnostným otvorením skanzenu dňa 15. mája 1975. V expozícii sú okrem všetkého včelárskeho náradia z rôznych období včelárstva na Slovensku vystavené aj unikátne zbierky úľov, ktoré sa používali už v 17. storočí a tiež najväčší známy slovenský úľ s motívom včely - kráľovnej matky, ktorý bol pôvodne vo vlastníctve jeho otca. Za svoju celoživotnú prácu získal Mičieta viacero ocenení a vyznamenaní doma i v zahraničí, napr. "Bronzová včela", "Zlatá včela", "Závodníkova medaila", "Dzierzonova plaketa". Sám v roku 1978 napísal Sprievodcu po včelárskom skanzene vo Včelárskom učilišti v Kráľovej pri Senci. V roku 1975 pôsobil ako odborný poradca pri nakrúcaní dokumentárneho filmu o tomto skanzene. V ďalšom období napísal "Kroniku Slovenského zväzu včelárov" od roku 1869 až do cca roku 1938. Následne začal spracovávať aj históriu ďalšieho obdobia. Napísal aj Kroniku bratislavskej včelárskej organizácie, ktorá bola aj podkladom knihy: "Kapitoly z dejín včelárstva v Bratislave". Plánoval spracovať aj dejiny slovenského včelárstva po roku 1919, ale túto prácu už nestihol dokončiť. Za svoju celoživotnú prácu získal viacero ocenení a vyznamenaní. Zvolili ho za Čestného člena SZV a v Kráľovej pri Senci zasadili lipu, ktorá nesie jeho meno. Za činnosť v oblasti včelárstva získal v roku 1969 štátne vyznamenanie „Za zásluhy o výstavbu“. Slovensko reprezentoval svojou účasťou na viacerých svetových včelárskych kongresoch. Vystavoval zbierky známok a medailí s námetom včely medonosnej. Bol dlhoročným učiteľom včelárstva a čestným členom Slovenského zväzu včelárov.

</doc>
<doc id="224214" url="https://sk.wikipedia.org/wiki?curid=224214" title="Nicholas Hawksmoor">
Nicholas Hawksmoor

Nicholas Hawksmoor (* asi 1661 – † 25. marec 1736) bol anglický barokový architekt.
V rokoch 1684 – 1700 pracoval so svojim učiteľom Christopherom Wrenom na projektoch, ako boli napr. nemocnica v Chelsea, katedrála sv. Pavla v Londýne, palác Hampton Court a nemocnica v Greenwich. Vďaka vplyvu Wrena bol skromný a odlišný Hawksmoor vymenovaný za stavebného dozorcu na stavbe Keningstonského paláca (1689) a zástupca dozorcu na stavbe v Greenwich (1705). V roku 1718, keď bol Wren nahradený novým, laickým dozorcom Williamom Bensonom, bol Hawksmoor zbavený oboch postov, aby tak uvoľnil miesto Bensonovmu bratovi. Potom istý čas pracoval pre Johna Vanbrugha, ktorému pomáhal pri stavbe paláca Blenheim, kde sa zaviazal po Vanbrughovej smrti dokončiť dielo a tiež hrad Howard. Niet pochybností, že Hawksmoor priniesol do skvelého amatérstva profesionálne základy, ktoré prijal od Wrena.
V roku 1702 projektoval barokový vidiecky dom Easton Neston v Northamptonshire. Toto je jediný vidiecky dom, ktorý mal len jediného architekta, aj keď bol značne prestavaný (a teraz viac-menej zničený). Možno šťastnou náhodou nebol Easton Neston dokončený ako bolo zamýšľané, čiže v štýle Johna Vanbrugha. Medzi jeho ďalšie diela patrí aj šesť londýnskych kostolov:

</doc>
<doc id="224215" url="https://sk.wikipedia.org/wiki?curid=224215" title="Majstrovstvá Európy družstiev v bridži">
Majstrovstvá Európy družstiev v bridži

Majstrovstvá Európy družstiev v bridži sa poriadajú raz za dva roky, od roku 2002 sa konajú v párnych rokoch. Súťaží sa v troch kategóriách: open, ženy a seniori.
Prvé ME družstiev sa konali v roku 1932 v Scheveningene v Holadnsku iba v kategórii open, v roku 1935 pribudla kategória žien, v roku 1995 kategória seniori.
Najčastejšie ME vyhrali
V roku 2008 sa konali 49. majstrovstvá Európy družstiev v bridži v Pau, na ktorých sa prvýkrát zúčastnilo družstvo Slovenska.

</doc>
<doc id="224219" url="https://sk.wikipedia.org/wiki?curid=224219" title="William Talman">
William Talman

William Talman (* 1650 – † 1719) bol anglický barokový architekt. 
Bol žiakom sira Christophera Wrena. Od mája 1689 do roku 1702, kedy zomrel anglický kráľ William III., bol revízorom kráľovských diel, a taktiež v roku 1689 bol spolu s Georgeom Londonom navrhnutý na zástupcu v novej funkcii – superintendant kráľovských záhrad. V tejto role pracoval Talman spolu s Wrenom v jeho prestavanom paláci Hampton Court a jeho záhradách, a navrhovaním lacnejšej interiérovej výzdoby nových budov vyhral mnoho objednávok, ktoré patrili Wrenovi.

</doc>
<doc id="224220" url="https://sk.wikipedia.org/wiki?curid=224220" title="Thomas Archer">
Thomas Archer

Thomas Archer (* 1668, Tanworth-en-Arden, Warwickshire, Anglicko – † 1743) bol anglický barokový architekt.
Jeho práce sú trochu zatienené dielami architekta Johna Vanbrugha a tiež Nicholasa Hawksmoora. Archer študoval na univerzite v Oxforde, po štúdiu sa vybral na cesty po Európe a bol ovplyvnený dielami Giana Lorenza Bernini and Francesca Borrominiho. 

</doc>
<doc id="224222" url="https://sk.wikipedia.org/wiki?curid=224222" title="John Vanbrugh">
John Vanbrugh

Sir John Vanbrugh (výslovnosť "Van'-bru") (* 24. január 1664, Londýn, Anglicko – † 26. marec 1726, Londýn, Anglicko) bol anglický barokový architekt a dramatik, najznámejší pravdepodobne ako autor návrhu Blenheim Palace. 

</doc>
<doc id="224235" url="https://sk.wikipedia.org/wiki?curid=224235" title="Polsat">
Polsat

Polsat je poľská tretia najsledovanejšia televízna stanica, ktorú v 5. decembra 1992 založil Zygmunt Solorz-Żak. 
Polsat patrí do skupiny Polsat Group, ktoré zahŕňajú:

</doc>
<doc id="224239" url="https://sk.wikipedia.org/wiki?curid=224239" title="Zygmunt Solorz-Żak">
Zygmunt Solorz-Żak

Zygmunt Józef Solorz-Żak (známy aj ako "Zygmunt Krok", "Piotr Krok" či "Piotr Podgórski") (* 4. august 1956, Radom, Poľsko) je poľský podnikateľ a najbohatší Poliak. 
Založil súkromnú televíznu stanicu Polsat. Od 8. apríla 2009 je majiteľom futbalového klubu Śląsk Wrocław.

</doc>
<doc id="224248" url="https://sk.wikipedia.org/wiki?curid=224248" title="Krátky slovník slovenského jazyka">
Krátky slovník slovenského jazyka

Krátky slovník slovenského jazyka (skr. KSSJ) je jednozväzkový výkladový slovník spisovnej slovenčiny; jedna zo štyroch záväzných kodifikačných príručiek slovenčiny. 
Nachádzajú sa tu údaje o význame zachytených slov, o slovotvorných, synonymických, antonymických a homonymických vzťahoch medzi slovami. Obsahuje informácie o približne 60-tisíc slovách.
Vydania.
Slovník vychádza zo staršieho "Slovníka slovenského jazyka". Pravopisne posledné vydanie vychádza z najnovších "Pravidiel slovenského pravopisu".

</doc>
<doc id="224251" url="https://sk.wikipedia.org/wiki?curid=224251" title="Lori trojfarebný">
Lori trojfarebný

"Lori trojfarebný je aj starší názov lori rubínového, pozri lori rubínový."
Lori trojfarebný alebo lori päťfarebný (lat. "Lorius lory") je druh z rodu "Lorius" z podčeľade loriorodých. V prírode sa vyskytuje od Jávy po Novú Guineu. 
Tento lori najčastejšie obýva lesy a okraje lesov v nižších nadmorských výškach do 1 000 metrov, výnimočne do 1 750 metrov, no nie monzúnové lesy, alebo kokosovníkové plantáže. Najčastejšie žije v pároch, občas v skupinkách po 10, alebo viecej jedincov.
Lori trojfarebný sa živí tak ako väčšina loriorodých papagájov peľom, nektárom, ovocím a drobným hmyzom.
Tento pestrý loriovitý papagáj je relatívne robustný (31 cm) a má sedem poddruhov. Všetky z nich majú zelené krídla, ktoré sú zvýraznené červenou farbou na tele pod nimi a v spodnej tvárovej časti. Na hlave má tento lori „čiernu čiapku“, nozdry sú sivočierno sfarbené, zobák je červený, nohy sivomodré. Okolo červených partií operenia a na nohách sú plochy modro sfarbeného peria, spodok krídel a chvostových pier sú žlté. 
Samica kladie dve vajcia na ktorých sedí asi 24 dní.
Poddruhy.
Poddruh "cyanuchen" patrí so svojim počtom menej ako 5 000 jedincov medzi ohrozené druhy.

</doc>
<doc id="224260" url="https://sk.wikipedia.org/wiki?curid=224260" title="Kostol svätého Michala (Košice)">
Kostol svätého Michala (Košice)

Kostol svätého Michala (do roku 2006 nazývaný "Kaplnka sv. Michala") je gotická stavba nachádzajúca sa južne od Dómu sv. Alžbety v Košiciach. Pôvodne cintorínska kaplnka ("karner") bola postavená v druhej polovici 14. storočia a je, po kostole rádu dominikánov, druhou najstaršou stavebnou pamiatkou Košíc. Zasvätená je svätému Michalovi archanjelovi, patrónovi zosnulých. Jeho vyobrazenie nájdeme, spolu s vyobrazeniami apoštolov sv. Pavla a sv. Petra, v tympane nad bránou kaplnky.
História.
Začiatok výstavby (14. storočie).
Vznik stavby sa datuje do rokov 1340 – 1380. Vtedy ešte vedľa existoval jednoloďný románsky kostol, predchodca Dómu sv. Alžbety. Jedna z teórií umeleckých historikov tvrdí, že kaplnka môže byť svätyňou väčšieho kostola, ktorého výstavbu mesto nakoniec nerealizovalo. Zamurovaním víťazného oblúka projektovaného kostola mohlo vzniknúť dnešné priečelie kaplnky. Podľa inej teórie pôvodne slúžila ako kostnica, v ktorej sa pochovávali kosti, ktoré vykopali pri vytváraní nových hrobov na cintoríne okolo dómu. V kaplnke sa konali zádušné omše, t. j. omše za duše zosnulých.
15. storočie.
V 15. storočí bola kaplnka ťažko poškodená delostreleckým útokom poľsko-litovského vojska. Bolo to prvýkrát, čo bolo voči mestu využité delostrelectvo. Gule vtedy poškodili nielen kaplnku, ale aj dóm a úplne zničili vtedajšiu mestskú nemocnicu.
Prvá písomná zmienka (1452).
Prvá písomná zmienka o kaplnke pochádza z roku 1452. Je ňou listina, ktorú vydal košický starosta v spolupráci s mestskou radou. Podľa tejto listiny vo svojom závete "Mikuláš Schonnelzer" s manželkou Barborou odkázali jednu z viníc "na ciele večného svetla pred Sviatosťou oltárnou v kaplnke sv. Michala".
Szatmáriovská prestavba.
V roku 1508 došlo k najradikálnejšej prestavbe v dejinách kaplnky. K pôvodne jednoloďovej stavbe s pôdorysom 18,2x sa pristavala takmer rovnako veľká bočná loď. Kaplnka tak takmer dvojnásobne nabrala na objeme a zo štíhlej a elegantnej stavby sa stala stavba robustná a ťažkopádna. Iniciátorom dostavby bol kráľovský hlavný kancelár, prímas a neskôr aj ostrihomský arcibiskup "Juraj Szatmáry". Ten mestu ponúkol bohaté majetky ako základinu pre kaplnku, ale aj pre farský kostol. Výmenou za tieto statky sa košická mestská rada listinou zaviazala zabezpečiť pravidelné bohoslužby za spásu duše donátora, jeho rodičov a príbuzných. Pri prestavbe sa vnútro oboch lodí prepojilo arkádovými oblúkmi, došlo k zbúraniu malej sakristie na severnej strane a vybudovaniu malého prístavku novej na južnej strane. Zbúrané bolo aj oratórium.
Požiar v roku 1556.
Roku 1556 kaplnka vyhorela počas obrovského požiaru Košíc. Požiar zdevastoval mnohé kostoly, kláštory, zničil radnicu, mestské brány, bašty, drevené časti vnútorného opevnenia, vonkajšie palisády, obranné zariadenia, ako aj celé ulice v južnej a západnej časti mesta. Mestská rada bola nútená poprosiť panovníka Ferdinanda I. Habsburského o oslobodenie od daní a iných poplatkov na osem rokov. Výnosy košického tridsiatku (triceziny) kráľ určil na obnovu Košíc v „predošlej nádhere.
Kaplnka v období reformácie a protireformácie.
Po tom, ako sa Košice stali roku 1552 súčasťou Kráľovského Uhorska odovzdal hlavný kapitán "Lazár Schwendi" kaplnku veriacim maďarského jazyka. V roku 1567 zasiahla kaplnku obrazoborecká násilnosť. Dvaja mešťania "Šebastián Bakay" a "František Tóth" značne poškodili jej vnútorné zariadenie. Počas obdobia reformácie sa dostala kaplnka do rúk evanjelikov a fungovala ako fília dómu. 7. januára 1604 ju hlavný kapitán "Barbiano Belgioso" na rozkaz kráľa Rudolfa vrátil katolíkom, ale Štefan Bocskay ju ešte toho roku opätovne odovzdal evanjelikom, a to veriacim slovenského jazyka. Vďaka tomu, že sa v kaplnke za nepokojného obdobia reformácie a protireformácie konali bohoslužby v slovenčine, zaužívalo sa označenie kaplnky "Slovenský kostol" ("Windische Kirche") Osud kaplnky bol neskôr podobný ako dómu sv. Alžbety okrem prípadu, keď snem roku 1705 ponechal dóm v užívaní katolíkov, zatiaľ čo kaplnku prepustil veriacim augsburského vyznania pod podmienkou, že vchod kaplnky na strane dómu sa zamuruje a zriadia sa dvere z ulice.
11. novembra 1711, po potlačení povstania Františka Rákocziho II, vrátili kaplnku do užívania katolíkom. V tomto roku bolo zakázané používanie cintorína a okolie kaplnky sa zmenilo na park. Dôvody sú prozaické. Pri prieskumoch sa kosti na cintoríne našli až v 8 vrstvách nad sebou . Vzhľadom na lokalizáciu kaplnky v strede Košíc bola táto situácia nežiaduca. Roku 1748 vydala mestská rada podnet na vykonanie rozsiahlejšej údržby kaplnky pričom sa opravili okná, lavice a nanovo sa uliali dva zvony. Súčasne sa postarala o to, aby sa v kaplnke konali pravidelné bohoslužby dvakrát týždenne. Jedna sv. omša na úctu sv. Michala a ostatných archanjelov, druhá za zosnulých veriacich.
Renovácia v roku 1821.
V roku 1821 došlo k opravám kaplnky hlavne vďaka prípravám na blížiacu sa storočnicu košickej diecézy. Podnet na opravy podal prepošť-kanonik "Ondrej Kozora" a "Krajský pamiatkový výbor". Obnova sa realizovala na spoločné náklady cirkvi, mesta a štátu a aj s príspevkami súkromných darcov, pod vedením "Uhorskej pamiatkovej komisie". Košický kamenár lichtenbergského pôvodu "Gottfired Jenne" vtedy vybudoval novú štvorhrannú vežu. Hlavným projektantom obnovy sa stal "Otto Sztehlo" a práce viedol kamenosochár "Michal Nagrand". Došlo k úpravám terénu okolo kaplnky a južne od neho. Ten znížili na niekdajšiu pôvodnú úroveň až po jeho základové murivo. Stúpanie terénu smerom k Dómu bolo vyriešené kamenným schodiskom popred celej jeho južnej fasády. Pred portálom potom zriadili väčšiu plošinu, na ktorú sa vystupovalo po schodišti so štyrmi stupňami ale toto riešenie bolo zakrátko nahradené schodmi priamo až ku vchodu. Nápis na severnom boku veže: RENOV. 1821, RESTAURATA A. D. 1904 (Obnovená roku 1821. Reštaurovaná roku pána 1904) pojednáva o týchto stavebných úpravách.
Reštaurovanie v roku 1904.
Reštaurácia prebehla v duchu gotického purizmu. Došlo k strhnutiu masívneho objemu "Szatmáriovskej lode" na severnom boku, takže kaplnka nadobudla opäť svoju elegantnú podobu. Na severozápadnom nárožnom pilieri kaplnky obnovili schodiskovú vežičku s kupolou. Jej polohu a tvar zrekonštruovali podľa starých nákresov a kamenných prvkov, sekundárne zamurovaných v stenách. Zbúrala sa aj novšia sakristia na južnej strane a obnovila sa pôvodná sakristia s oratóriom, taktiež spred "Szatmáriovskej prestavb"y. Do otvorov podkrovia a veže sa osadili ochranné dubové žalúzie, ktoré sú dnes nahradené sklenenými výplňami. Socha sv. Floriána na vonkajšom múre bočnej lode bola preložená k zvonici sv. Urbana a lampáš kráľa Mateja k západnému okraju južného portálu Dómu. Kryptu kaplnky usporiadali a do jej bokov vložili staré náhrobky, objavené pri reštaurácií dómu. Došlo k obnoveniu stredovekého reliéfu sv. Michala archanjela, asi z roku 1400, v ktorom ohnivým mečom váži hriechy duší pri poslednom súde. Reštauračné práce projektoval a viedol "prof. E. Schulek." Autorom nového reliéfu je budapeštiansky sochár "Ferenc Mikula", ktorý vyhotovil sochy aj pre interiér. Reštaurácie sa zúčastnili maliari "M. K. Reiszmann" (návrh výmaľby) a "K. Kató" (reštaurovanie fragmentov nástenných malieb). Vitráže sú z dielne "M. Rotha" v Budapešti. Vynovený kostol bol posvätený 3. septembra 1904.
Reštaurácia interiéru (20. storočie).
Približne o dvadsať rokov na to prebehla reštaurácia interiéru. Táto reštaurácia nie je považovaná za historicky odpovedajúcu. Reštaurátori zvolili odvážne zásahy do stredovekej maľby a niektoré sporné fragmenty pozmenili. Zmenami prešla nástená Maľba sv. Michala, ktorému sa prizerajú sv. Kozma a Damián. Rozsiahla časť interiéru bola vymaľovaná historizujúcou dekoráciou v nevhodne tmavom odtieni. "Viktor Myskovszky", priekopník ochrany pamiatok v Hornom Uhorsku napísal o reštaurovaní interiéru kaplnky toto: ”... Pôvodne bolo celé vnútro kaplnky vyzdobené nástennými maľbami, z ktorých sa zachovalo pár detailov vo svätyni a v poliach organovej empory. Na ploche južnej steny bol výjav z legendy sv. Ladislava, keď sv. Ladislav bojuje s kumánskym vodcom Ákošom, ale túto fresku pri poslednej obnove pretreli vápnom ! Takéto vandalstvo sa môže stať len u nás! Existuje síce Krajinská pamiatková komisia, ktorej povinnosťou i povolaním by malo byť zabezpečenie údržby a ochrany našich pamiatok, pri reštaurovaní pamiatok však u nás dodnes chýba dôsledná kontrola...”.
V priebehu 20. storočia bola kaplnka pre verejnosť otvorená len výnimočne. Po II. svetovej vojne len raz v roku, na sviatok sv. Michala. V roku 1986, počas reštaurovania svätyne Dómu sv. Alžbety sa vnútri kaplnky uskladnili tabuľové maľby hlavného oltára z dómu. Po ukončení reštaurovania nebola kaplnka viac pre verejnosť prístupná.
Rekonštrukcia v rokoch 1998 – 2006.
Po roku 1903, kedy sa odohrávali posledné veľké regotizačné úpravy, neprešla kaplnka takmer žiadnou údržbou. Až v 90-tych rokoch sa začalo pripravovať komplexné reštaurovanie a odborníci pod vedením "prof. Jozefa Poruboviča" pripravovali podklady. Tento výskum odhalil rozsiahle plochy stredovekej výzdoby. Rekonštrukcia potom prebiehala v rokoch 19982006 a realizovali ju odborníci zo "Združenia pre reštaurovanie a obnovu pamiatok- Villard". Vďaka nej získala kaplnka cenu Fénix za najlepšie zrekonštruovanú pamiatku roka 2006. V tomto roku došlo k preklasifikovaniu kaplnky na kostol.
Interiér.
Ide o jednoloďovú stavbu s málo vyvýšenou, polygonálne uzavretou svätyňou a do západného priečelia vstavanou vežou. Vnútro kaplnky má všetky atribúty kostola počnúc pastofóriom cez sakristiu, oratórium a chór. 
Presbytérium.
Strop kaplnky je delený na dve polia krížovej rebrovej klenby a jedno pole paprskovitej klenby. To sa nachádza v presbytériu. Svorník tohto poľa znázorňuje sv. Michala so svojim typickým atribútom- váhami. Na medziklenbovom rebre, medzi stredným poľom a poľom presbytéria, nájdeme vloženú jednoduchú, no veľmi ojedinele používanú kružbu. Rebrá klenieb jednoduchej hruškovej profilácie sú zvedené na prípory s vegetabilne dekorovanými hlavicami. Prípory majú profil jednoduchého vyžľabeného rebra. Abaky ich hlavíc sú oktogonálneho tvaru. V rovine okennej rímsy sú prerušené tanierovým prstencom, ďalej sú zvedené na jednoduché pätky.
Hlavný oltár.
V polygonálnom presbytériu sa nachádza oltár zhotovený roku 1896 v Šoproni. Mestu ho daroval niekdajší košický biskup Žigmund Bubics. Hlavnou postavou oltára je socha sv. Michala, ktorý víťazí nad satanom. Po jeho bokoch sa nachádzajú sochy archanjelov Rafaela a Gabriela. Pod baldachýnom oltára, zakončeným krížovým kvetom je socha Panny Márie. Na zlatom oltári z 19. storočia sa nachádzajú typické gotické prvky ako kružby, lomené oblúky, fiály s krabmi...
Pastofórium.
Neskorogotické kamenné pastofórium sa nachádza v severnej časti svätyne. Na tordovanom stĺpe baldachýn členený fiálami, pod ktorým stojí soška Vir dolorum. Na skrinke tri kované gotické dvierka.
Sakristia.
Na protiľahlej severnej stene oproti sedíliám je nenápadný vstup do sakristie, ktorý je tvarovaný ako jednoduchý oslí chrbát.
Oratórium.
Nad vstupom do sakristie sa nachádza zábradlie oratória na ktorom nájdeme motív troch slepých kružieb a košický erb v strede. Oratórium je zaklenuté lomeným oblúkom, ktorý končí na kamennom zábradlí.
Loď.
Centrálny priestor lode je zaklenutý jedným poľom jednoduchej krížovej klenby so svorníkom zobrazujúcim portrét Krista, obklopeného rastlinným motívom. Klenba dosadá do zväzkov prípor s vegetabilnou kruhovou hlavicou. Prípory majú zväzkový obdĺžnikovitý prierez. Zaujímavé je zvedenie klenby medzi loďou a chórom. Rebrá sú tu ukončené štvorcovým abakom, pod ktorým sú vytvorené konzoly štylizované do podoby baldachýnov. V nich boli pravdepodne sochy, a to sv. Michala, patróna kaplnky, na južnej strane, čo poznáme podľa vyobrazenia diabla a anjela na konzole. Na náprotivnom baldachýne nájdeme rastlinný dekor. Horná časť baldachýnov má podobu štítu s krabmi, fiálami, motívom ruží a krížovou klenbou.
Chór.
Chór bol vybudovaný v západnom poli kaplnky. Je zaklenutý jednoduchou rebrovou klenbou so svorníkom s motívom ruže. V časti tohto poľa sa podarilo zreštaurovať geometricky štylizovanú maľbu v čiernej a červenej farbe. Chór je zdvihnutý dvojicou stĺpov, ktoré vytvárajú arkádu. Ich pätky sú štvorhranné, no driek, hlavice a abakus už majú tvar osemuholníka. Hlavice sú zdobené dvojvrstvým vegetabilným motívom, ktorý sa na oboch stĺpoch líši. Priestor medzi nimi je zaklenutý troma lomenými oblúkmi, ktoré sú na južnej a severnej stene uchytené pomocou konzol s maskarónmi. Priestor medzi oblúkmi je zdobený maľbami, ktoré znázorňujú štyroch apoštolov, Mareka s podobou leva, Matúša ako anjela, Lukáša v podobe býka a Jána ako orla. Podklenutie chóru je riešené troma poľami krížovej klenby so svorníkmi s vegetabilným motívom. Zábradlie chóru je opäť dekorované slepým kružbovým motívom.
Vitrážové okná.
Piliere delia stenu na 7 častí. Vo väčšine sa nachádzajú vitrážové okná lomeného tvaru. Osadenie okien je zdobené geometrickou maľbou. Kružby týchto okien sú trojlisty a štvorlisty typické pre 14. storočie. Okno za oltárom je trojpoľové, ostatné sú dvojpoľové. Zobrazujú postavy svätcov:
1. Sv. Ján Almužník – darovala ho košická sporiteľňa a sv. Paulína – dar rodiny Polinských.
2. Sv. Andrej – dal ho zhotoviť niekdajší Košický farár Andrej Kozora. Patrona Hungariae – Je dar katedrálnej kapituly. Sv. Alžbeta – dar spolku sv. Ruženca v Košiciach.
3. Sv. kráľ Štefan – Daroval ho kaplán Štefan Illés. Sv. Imrich – dala ho zhotoviť košická školská mládež.
4. Sv. Angelika – dar košického hlavného župana Žigmunda Péchyho a manželky Angeliky Wodianerovej. Sv. Helena – dar Karola Zichyho a manželky Heleny Karácsoniy.
5. Sv. Anton Paduánsky – dar spolku chleba sv. Antona v Košiciach. Sv. Jozef – darovalí ho robotníci košickej tabakovej továrne.
6. Na okne organového chóru sa nachádza sv. Cecília s organom.
Fresky.
V kaplnke sa nachádzajú reštaurované fresky, ktoré predstavujú sv. Michala, sv. Kosmasa a sv. Damiána. Fresky pod chórom symbolizujú evanjelistov a nástenná maľba severnej steny z roku 1904 zobrazuje sv. Dionýza, sv. Františku, sv. Žigmunda a sv. Annu. V lodi sú sochy sv. Ladislava a blahoslavenej Margity. Nad dverami sakristie sa nachádza maďarský nápis, ktorý sa týka poslednej reštaurácie kaplnky a obsahuje historické údaje. Jeho slovenský preklad znie takto:
"V roku spasenia 1904, v prvom roku pápežstva Pia X., v 56. roku panovania jeho cis. a apošt. kráľ. Veličenstva Františka Jozefa I., v 17. roku vlády a v roku diamantovej omše košického diecézneho biskupstva Žigmunda Bubicsa, v 12. roku hlavného županstva osvieteného pána Žigmunda Péchyho z Pečovskej Novej Vsi a v 33. roku starostenstva kráľovského radcu Teodora Munstera túto cirkev Božiu reštaurovali v jej starodávnej podobe na povďačné a pietne zvečnenie pamiatky storočného jestvovania košického biskupstva, a to z darov arcipastiera, katedrálnej kapituly, obecenstva mesta a horlivých veriacich, s podporou excelentnej uh. kráľ. správy vecí náboženských a verejnej výučby a pod vedením krajinského výboru uh. umeleckých pamiatok."
Exteriér.
Kaplnka sv. Michala sa vyznačuje ušľachtilými tvarmi a malebným priečelím. Podľa stavebnej dispozície ide o zvyčajné presbytérium gotického kostola s vchodom lemovaným víťazným oblúkom, ktorý sa nachádza v priečelí. Pod ním je umiestnený portál so štítom s úpravou na spôsob vimpergu. Jeho plochu vypĺňa reliéf s postavou sv. Michala, vážiaceho duše. V jednej mise váh archanjel váži spasenú dušu, zobrazenú v podobe dieťaťa, v druhej čert v podobe kozla stráži spotvorené postavy zatratených. Štít vyúsťuje do fiály s kyticou. V dvoch výklenkoch priečelia s osemuholníkovými konzolami s rastlinným dekorom a strieškou s krabmi vidíme novšie sochy apoštolov sv. Pavla a sv. Petra. 
Nad štítom portálu je neveľké kamenné rozetové okno. V priečelí ďalej na úrovni krovu vidíme zaujímavé štvrťkruhové výsečové okná rámujúce dvojposchodovú zvonicu umiestnenú v osi kaplnky. Obe poschodia zvonice majú v západnom priečelí dvojdielne okná s kružbami v lomenom oblúku. Sú rámované podstavcami a baldachýnmi. Na severnej strane zvonice sa nachádza nápis pojednávajúci o rekonštrukcii vykonanej v 19. storočí.
Na okrajoch hrebeňa veže sú vo výške 27,7 m dva kamenné kríže. Počas rekonštrukcie kostola udrel do kríža na južnom boku blesk. Kríž potom z výšky spadol na zem vedľa robotníka a rozbil sa. Išlo o ešte pôvodný kríž z roku 1821. Kríž na severnej strane bol obnovený už predtým.
Valbová strecha kaplnky je pokrytá bobrovkami v dvoch farbách- zlatej a tmavej hnedej, dopĺňa ju štylizovaný odkvap. Nezvyčajným dojmom pôsobí zo statického hľadiska atypicky riešená vežička, s točitým schodiskom vnútri, na severnej fasáde. Postavená je nad bokom lomenej klenby čiže statické sily sú zvedené do nárožia kaplnky. Ukončená je kamennou strechou s výraznými krabmi a štvorhranným kvetom. Pod vežičkou sa nachádza vstup do kostnice.
Hmota sakristie a chóru prerušuje okennú rímsu. Sakristia má vlastné rozetové okno a na fasáde sa nachádzajú staré náhrobky.
Na nárožiach a oporách kaplnky je použité kvádrové murivo, zvyšok fasád je omietnutý. V stredoveku bol kostol pravdepodobne pomaľovaný o čom svedčí fragment maľby na južnej fasáde blízko priečelia. Opory kaplnky sú jednoduché a masívne, beží po nich okenná rímsa a v ich hornej časti sa opakuje motív podstavca a baldachýnu.
Staré náhrobky dómu (Stredoveké a renesančné náhrobné kamene).
Roku 1845 zasiahli Košice povodne a voda vnikla aj do Dómu sv. Alžbety a dlážka sa na niektorých miestach preborila. Počal obnovy dómu v rokoch 1857 – 63 a najmä roku 1877 – 96 vybrali zo stien, podlahy a základov stredoveké a renesančné náhrobné kamene. V dóme ponechali iba náhrobky košických biskupov, a to v "kaplnke Mettercia" a barokový epitaf neznámeho zosnulého na stene pri "oltári navštívenia Panny Márie". S náhrobkami ktoré boli vyňaté nebolo zaobchádzané šetrne a veľký záujem o ich kúpu nebol ani zo strany verejnosti. 17 z týchto kameňov napokon osadili na bočné fasády kaplnky sv. Michala, 29 pod arkády Urbanovej veže, 15 na západný dvor Východoslovenského múzea. Časť náhrobkov sa medzitým zničila.
Náhrobky na bokoch kaplnky (počínajúc od severu po obvode) sú umiestnené takto: 
Zvony.
Vo veži kaplnky viseli pôvodne dva zvony. Väčší z roku 1744 a menší zvon z roku 1886. Starší zvon zabavili na vojenské účely v roku 1916. V roku 1924 bol zostávajúci zvon nahradený dvoma, ktoré sú v kaplnke dodnes.
Prvý z nich je zdobený reliéfom sv. Michala a nápisom v maďarčine, ktorý znie v preklade takto: "Sv. Michal archanjel, pros Boha za nás. Pane Bože môj, nech tvoja milosť dovolí, aby môj zvuk vzbudzoval v ľuďoch vieru a lásku. Na slávu Božiu uliali a darovali bratia Buchnerovci, košickí zvonolejári." Váži .
Druhý zvon má hmotnosť . Zdobený je obrazom sv. Ondreja a latinským nápisom : "S povďačnou dušou mal ma zhotoviť pán Andrej Julius Síposs, predseda a kurátor košickej kat. náboženskej obce. Roku pána 1923."
Oba zvony sú dnes národnými kultúrnymi pamiatkami. 
Kostnica.
V okolí farského Kostola sv. Alžbety a vtedy ešte cintorínskej Kaplnky sv. Michala sa už v ranom stredoveku rozprestierali najstaršie mestské cintoríny. Obmedzená rozloha týchto cintorínov vyžadovala na pochovávanie viacnásobné využitie parciel. Kosti z predošlých hrobov sa preto ukladali do kostnice – hrobky, ktorá sa rozprestiera po celej dĺžke kaplnky. Vedú do nej železné dvere na severnom boku.
V roku 1771 bolo z hygienických dôvodov zakázané pochovávanie vo vnútromestských cintorínoch. Tie boli v Košiciach úplne zrušené roku 1805, kedy zbúrali ich kamenné oplotenie. Šľachta a bohatší mešťania sa sporadicky nechávali ešte určitú dobu pochovávať do kostnice v kaplnke. V rokoch 1750 – 1862 tam bolo pochovaných 97 nebožtíkov. Ako poslednú v hrobke pochovali "Máriu Schwandovú", manželku "Jána Adamkoviča", mestského lesného radcu, dňa 31. augusta 1862.
Priľahlý park.
Keď po zrušení cintorína nechalo mesto v roku 1831 zbúrať aj schátranú kasáreň pri dolnej mestskej bráne južne od cintorína, priestor zarovnali a postupne tu vznikla tzv. "Malá promenáda". Už roku "1805" tu osadili sochu sv. Jána Nepomuckého, ktorá predtým stále pri "súsoší Immaculaty" vysadili dve stromoradia vlašských topoľov. Po roku 1855 osadili 4 rady košatých listnatých stromov a roku 1896 skupinu 7 pamätných mileniárnych líp na počesť tisícročia príchodu Maďarov do karpatskej kotliny. Táto skupina líp sa nazýva "Arpádovou" a slávnostne bola odhalená v máji 1896.

</doc>
<doc id="224263" url="https://sk.wikipedia.org/wiki?curid=224263" title="Agata Mrózová-Olszewská">
Agata Mrózová-Olszewská

Agata Danuta Mrózová-Olszewská, poľ. "Agata Danuta Mróz-Olszewska" (* 7. apríl 1982, Dąbrowa Tarnowska, Poľsko† 4. jún 2008, Vroclav) bola poľská volejbalová reprezentantka, ktorá získala dve zlaté medaily na Majstrovstvá Európy vo volejbale žien v rokoch 2003 a 2005.
Choroba.
S leukémiou bojovala od 17 rokov. V roku 2007 jej lekári odporučili transplantáciu kostnej drene, ktorú však pre tehotenstvo odložila. Dcéru Lilianu porodila 4. apríla 2008 a dva mesiace na to, 4. júna 2008, zomrela na infekciu po transplantácii kostnej drene z 22. mája 2008.
Na pohrebe sa zúčastnili aj poľskí futbalisti.

</doc>
<doc id="224271" url="https://sk.wikipedia.org/wiki?curid=224271" title="Myjava (rozlišovacia stránka)">
Myjava (rozlišovacia stránka)



</doc>
<doc id="224272" url="https://sk.wikipedia.org/wiki?curid=224272" title="Mažoretka">
Mažoretka

Mažoretky sú tanečnice, ktorých choreografia je založená predovšetkým na pestrej manipulácii s náčiním v tvare paličky, tzv. baton. Skupina vystupuje s rovnakou choreografiou. Na čele mažoretiek je trénerka, ktorá ju tvorí.
Pri vystupovaní na rôznych podujatiach (mestských akciách, trhoch a pod.) sú mažoretky aj kostýmovo a farebne zladené. Na hlave majú obvykle lodičku, ktorá sa pripevní sponkami.

</doc>
<doc id="224274" url="https://sk.wikipedia.org/wiki?curid=224274" title="Bimetalový teplomer">
Bimetalový teplomer

Bimetalový teplomer je teplomer, ktorý na meranie teploty využíva bimetalový (dvojkovový) pásik zložený z dvoch kovov s rôznymi činiteľmi teplotnej rozťažnosti. Pri zmene teploty sa pásik ohýba a tento pohyb sa prenáša na ručičku prístroja. Vplyvom zohrievania sa jeden kov roztiahne viac ako druhý. Zmenou teploty sa mení dĺžka špirály, čo má vplyv na pohyb ručičky teplomera.

</doc>
<doc id="224275" url="https://sk.wikipedia.org/wiki?curid=224275" title="The Distillers">
The Distillers

The Distillers bola americká punk rocková skupina, ktorá vznikla v Los Angeles v roku 1998. 
Pôvodnou zakladateľkou skupiny bola rodáčka z Austrálie, bývalá manželka člena skupiny Rancid Tima Armstronga, speváčka a gitaristka, Brody Armstrongová (neskôr po rozvode v roku 2003, Dalleová). Brody Dalleová je aj spoluautorkou a autorkou väčšiny skladieb, ktoré skupina nahrala.
Skupina nahrala svoje prvé dva albumy pre vydavateľstvo Hellcat Records/Epitaph Records, tretí album nahrala u značky Sire, ktorá patrí k Warner Music Group.
Po rozpade skupiny The Distillers v roku 2006, Brody a Tony Bradley spolu založili novú hudobnú formáciu s názvom Spinnerette.

</doc>
<doc id="224276" url="https://sk.wikipedia.org/wiki?curid=224276" title="KSSJ">
KSSJ



</doc>
<doc id="224280" url="https://sk.wikipedia.org/wiki?curid=224280" title="Adam (krstné meno)">
Adam (krstné meno)



</doc>
<doc id="224281" url="https://sk.wikipedia.org/wiki?curid=224281" title="Alexander (krstné meno)">
Alexander (krstné meno)



</doc>
<doc id="224282" url="https://sk.wikipedia.org/wiki?curid=224282" title="Alžbeta (krstné meno)">
Alžbeta (krstné meno)



</doc>
<doc id="224283" url="https://sk.wikipedia.org/wiki?curid=224283" title="Arpád (krstné meno)">
Arpád (krstné meno)



</doc>
<doc id="224284" url="https://sk.wikipedia.org/wiki?curid=224284" title="Augustín (krstné meno)">
Augustín (krstné meno)



</doc>
<doc id="224285" url="https://sk.wikipedia.org/wiki?curid=224285" title="Cyril (krstné meno)">
Cyril (krstné meno)



</doc>
<doc id="224286" url="https://sk.wikipedia.org/wiki?curid=224286" title="Daniel (krstné meno)">
Daniel (krstné meno)



</doc>
<doc id="224287" url="https://sk.wikipedia.org/wiki?curid=224287" title="Dávid (krstné meno)">
Dávid (krstné meno)



</doc>
<doc id="224289" url="https://sk.wikipedia.org/wiki?curid=224289" title="Dobroslava (krstné meno)">
Dobroslava (krstné meno)



</doc>
<doc id="224290" url="https://sk.wikipedia.org/wiki?curid=224290" title="Eliáš (krstné meno)">
Eliáš (krstné meno)



</doc>
<doc id="224291" url="https://sk.wikipedia.org/wiki?curid=224291" title="Eva (krstné meno)">
Eva (krstné meno)



</doc>
<doc id="224292" url="https://sk.wikipedia.org/wiki?curid=224292" title="Gejza (krstné meno)">
Gejza (krstné meno)



</doc>
<doc id="224294" url="https://sk.wikipedia.org/wiki?curid=224294" title="Ivan (krstné meno)">
Ivan (krstné meno)



</doc>
<doc id="224295" url="https://sk.wikipedia.org/wiki?curid=224295" title="Jakub (krstné meno)">
Jakub (krstné meno)



</doc>
<doc id="224296" url="https://sk.wikipedia.org/wiki?curid=224296" title="Jana (krstné meno)">
Jana (krstné meno)



</doc>
<doc id="224298" url="https://sk.wikipedia.org/wiki?curid=224298" title="Jaromír (krstné meno)">
Jaromír (krstné meno)



</doc>
<doc id="224299" url="https://sk.wikipedia.org/wiki?curid=224299" title="Judita (krstné meno)">
Judita (krstné meno)



</doc>
<doc id="224301" url="https://sk.wikipedia.org/wiki?curid=224301" title="Lenka (krstné meno)">
Lenka (krstné meno)



</doc>
<doc id="224303" url="https://sk.wikipedia.org/wiki?curid=224303" title="Ferdinand (krstné meno)">
Ferdinand (krstné meno)



</doc>
<doc id="224305" url="https://sk.wikipedia.org/wiki?curid=224305" title="Lucia (krstné meno)">
Lucia (krstné meno)



</doc>
<doc id="224306" url="https://sk.wikipedia.org/wiki?curid=224306" title="Margaréta (krstné meno)">
Margaréta (krstné meno)



</doc>
<doc id="224307" url="https://sk.wikipedia.org/wiki?curid=224307" title="Lýdia (meno)">
Lýdia (meno)



</doc>
<doc id="224308" url="https://sk.wikipedia.org/wiki?curid=224308" title="Lýdia (krstné meno)">
Lýdia (krstné meno)



</doc>
<doc id="224309" url="https://sk.wikipedia.org/wiki?curid=224309" title="Mária (krstné meno)">
Mária (krstné meno)



</doc>
<doc id="224310" url="https://sk.wikipedia.org/wiki?curid=224310" title="Marián (krstné meno)">
Marián (krstné meno)



</doc>
<doc id="224313" url="https://sk.wikipedia.org/wiki?curid=224313" title="Martina (krstné meno)">
Martina (krstné meno)



</doc>
<doc id="224314" url="https://sk.wikipedia.org/wiki?curid=224314" title="Michal (krstné meno)">
Michal (krstné meno)



</doc>
<doc id="224315" url="https://sk.wikipedia.org/wiki?curid=224315" title="Milan (krstné meno)">
Milan (krstné meno)



</doc>
<doc id="224316" url="https://sk.wikipedia.org/wiki?curid=224316" title="Mojmír (krstné meno)">
Mojmír (krstné meno)



</doc>
<doc id="224317" url="https://sk.wikipedia.org/wiki?curid=224317" title="Norbert (krstné meno)">
Norbert (krstné meno)



</doc>
<doc id="224318" url="https://sk.wikipedia.org/wiki?curid=224318" title="Olympia (krstné meno)">
Olympia (krstné meno)



</doc>
<doc id="224319" url="https://sk.wikipedia.org/wiki?curid=224319" title="Pankrác (krstné meno)">
Pankrác (krstné meno)



</doc>
<doc id="224321" url="https://sk.wikipedia.org/wiki?curid=224321" title="Rastislav (krstné meno)">
Rastislav (krstné meno)



</doc>
<doc id="224322" url="https://sk.wikipedia.org/wiki?curid=224322" title="Viera (krstné meno)">
Viera (krstné meno)



</doc>
<doc id="224323" url="https://sk.wikipedia.org/wiki?curid=224323" title="Petra (krstné meno)">
Petra (krstné meno)



</doc>
<doc id="224325" url="https://sk.wikipedia.org/wiki?curid=224325" title="Samuel (krstné meno)">
Samuel (krstné meno)



</doc>
<doc id="224326" url="https://sk.wikipedia.org/wiki?curid=224326" title="Severín (krstné meno)">
Severín (krstné meno)



</doc>
<doc id="224327" url="https://sk.wikipedia.org/wiki?curid=224327" title="Slavomír (krstné meno)">
Slavomír (krstné meno)



</doc>
<doc id="224328" url="https://sk.wikipedia.org/wiki?curid=224328" title="Svätopluk (krstné meno)">
Svätopluk (krstné meno)



</doc>
<doc id="224329" url="https://sk.wikipedia.org/wiki?curid=224329" title="Vavrinec (krstné meno)">
Vavrinec (krstné meno)



</doc>
<doc id="224330" url="https://sk.wikipedia.org/wiki?curid=224330" title="Veronika (krstné meno)">
Veronika (krstné meno)



</doc>
<doc id="224331" url="https://sk.wikipedia.org/wiki?curid=224331" title="Viktória (krstné meno)">
Viktória (krstné meno)



</doc>
<doc id="224332" url="https://sk.wikipedia.org/wiki?curid=224332" title="Viola (krstné meno)">
Viola (krstné meno)



</doc>
<doc id="224333" url="https://sk.wikipedia.org/wiki?curid=224333" title="Vratislav (krstné meno)">
Vratislav (krstné meno)



</doc>
<doc id="224334" url="https://sk.wikipedia.org/wiki?curid=224334" title="Zlatica (krstné meno)">
Zlatica (krstné meno)



</doc>
<doc id="224336" url="https://sk.wikipedia.org/wiki?curid=224336" title="T-54">
T-54



</doc>
<doc id="224337" url="https://sk.wikipedia.org/wiki?curid=224337" title="Adam Ledwoň">
Adam Ledwoň



</doc>
<doc id="224339" url="https://sk.wikipedia.org/wiki?curid=224339" title="Bernard L. Montgomery">
Bernard L. Montgomery



</doc>
<doc id="224340" url="https://sk.wikipedia.org/wiki?curid=224340" title="Christ Church Cathedral (Vancouver)">
Christ Church Cathedral (Vancouver)

Christ Church Cathedral je anglikánska katedrála vo Vancouveri v Britskej Kolumbii. Nachádza sa na 690 Burrard Street na severovýchodnom rohu ulíc Georgia Street a Burrard Street oproti Hotelu Vancouver. 
Katedrála sa začala stavať v roku 1889, dokončená bola 17. februára 1895. Je súčasťou anglikánskej diecézy "Anglican Diocese of New Westminster", jednej zo šiestich anglikánskych diecéz v Britskej Kolumbii.

</doc>
<doc id="224344" url="https://sk.wikipedia.org/wiki?curid=224344" title="Eduard Velecký">
Eduard Velecký

Eduard Velecký (* 1948) je slovenský bridžista, ktorý, pokiaľ slovenský bridž bol súčasťou Českého bridžového zväzu, dosiahol titul Majster - najvyšší titul, ktorý sa v bridži dal získať.
Je viacnásobný česko-slovenský reprezentant na medzinárodných bridžových podujatiach. Ešte aj po rozdelení Česko-Slovenska, niekoľkokrát reprezentoval Česko. V súčasnosti žije a podniká v Nových Zámkoch.
Od roku 2008 je hrajúcim kapitánom družstva Slovensko a trénemrom slovenskej bridžovej reprezentácie. Ja autorom databázy Slovenského bridžového zväzu a jej hlavným administrátorom. Je predsedom Klasifikačnej komisie SBZ a členom predsedníctva SBZ. 

</doc>
<doc id="224346" url="https://sk.wikipedia.org/wiki?curid=224346" title="Kruh (rozlišovacia stránka)">
Kruh (rozlišovacia stránka)

Kruh môže byť:

</doc>
<doc id="224348" url="https://sk.wikipedia.org/wiki?curid=224348" title="Koštiansky potok">
Koštiansky potok



</doc>
<doc id="224359" url="https://sk.wikipedia.org/wiki?curid=224359" title="Marián Henc">
Marián Henc

Marián Henc (* 11. august 1948) je slovenský programátor, šachista a bridžista.
V roku 2008 reprezentoval Slovensko na 49. Majstrovstvách Európy družstiev v bridži. V rámci Československa získal titul "Kandidát majstra" a bol členom družstva Slovnaft Bratislava , ktoré sa stalo majstrom republiky a viackrát sa umiestnilo na 2. a 3. mieste. Je 4-násobný víťaz Veľkej ceny družstiev v Brne.
Šach hrá za ŠK Doprastav, Bratislava.

</doc>
<doc id="224360" url="https://sk.wikipedia.org/wiki?curid=224360" title="Bažinov jarok">
Bažinov jarok



</doc>
<doc id="224361" url="https://sk.wikipedia.org/wiki?curid=224361" title="Anatol Filip">
Anatol Filip

Anatol Filip je český a slovenský bridžista. Obe krajiny reprezentoval na vrcholových podujatiach.
Po rozdelení Česko-Slovenska sa presťahoval do Prahy a získal české občianstvo. Niekoľkokrát reprezentoval Česko na Majstrovstvách Európy družstiev v bridži.
V roku 2008 sa stal členom Slovenského bridžového zväzu, Český bridžový zväz mu udelil výnimku a tak mohol reprezentovať Slovensko na Majstrovstvách Európy.

</doc>
<doc id="224362" url="https://sk.wikipedia.org/wiki?curid=224362" title="Druhá bitka pri El Alameine">
Druhá bitka pri El Alameine



</doc>
<doc id="224363" url="https://sk.wikipedia.org/wiki?curid=224363" title="Košiarny potok">
Košiarny potok

Košiarny potok môže byť:

</doc>
<doc id="224364" url="https://sk.wikipedia.org/wiki?curid=224364" title="Sviniarsky potok">
Sviniarsky potok

Sviniarsky potok môže byť:

</doc>
<doc id="224370" url="https://sk.wikipedia.org/wiki?curid=224370" title="Prokyon">
Prokyon



</doc>
<doc id="224374" url="https://sk.wikipedia.org/wiki?curid=224374" title="Softair">
Softair



</doc>
<doc id="224375" url="https://sk.wikipedia.org/wiki?curid=224375" title="Jadrová elektráreň">
Jadrová elektráreň

Jadrová elektráreň alebo atómová elektráreň je výrobňa elektrickej energie resp. technologické zariadenie slúžiace na premenu jadrovej energie na elektrickú energiu.
Skladá sa obvykle z jadrového reaktoru, parnej turbíny s alternátorom a z mnohých ďalších pomocných prevádzok. V princípe ide o parnú elektráreň, v ktorej sa energia získaná jadrovým reaktorom používa na výrobu pary v parogenerátore. Táto para poháňa turbíny, ktoré poháňajú alternátory na výrobu elektrickej energie. Súčasné jadrové elektrárne využívajú ako palivo prevažne obohatený urán, čo je prírodný urán, v ktorom bol zvýšený obsah izotopu 235U z pôvodných zhruba 0,5 % na 2 – 5 %.
Podľa odhadov geológov a OECD vydržia známe a predpokladané zásoby uránu najmenej 270 rokov. 
Správny názov.
Celosvetovo sa dnes v odborných kruhoch uprednostňuje názov "jadrová elektráreň" (v príslušnom jazyku) pred "atómová elektráreň" (v príslušnom jazyku). Uvádzajú sa najmä dva dôvody: Jednak sa dá argumentovať, že v takejto elektrárni nedochádza k štiepeniu celého atómu ale len jeho jadra, a jednak termín "atómový" často vyvoláva medzi bežným obyvateľstvom asociácie s atómovou bombou (ktorá by sa na druhej strane technicky tiež správnejšie mala volať jadrová bomba). Na Slovensku majú však jadrové elektrárne v názve stále slová "atómová/-é elektráreň/-ne", takže termín "atómová elektráreň" nemožno považovať za nesprávny.
Schéma.
Schéma najbežnejšieho typu jadrovej elektrárne s tlakovodným reaktorom:
1 – Reaktorová hala, uzavretá v nepriepustnom kontajneri.
2 – Chladiaca veža
3 – Tlakovodný reaktor
4 – Riadiace tyče
5 – Kompenzátor objemu
6 – Parogenerátor. V ňom horúca voda pod vysokým tlakom vyrába paru v sekundárnom okruhu.
7 – Palivový zásobník
8 – Turbína – vysokotlakový a nízkotlakový stupeň
9 – Elektrický generátor
10 – Transformačná stanica
11 – Kondenzátor sekundárneho okruhu
12 – Vodná para
13 – Skondenzovaná voda
14 – Prívod vzduchu do chladiacej veže
15 – Odvod teplého vzduchu a pary komínovým efektom
16 – Obehové čerpadlo primárneho okruhu
17 – Napájacie čerpadlo chladiaceho okruhu
18 – Primárny okruh (voda iba kvapalná pod vysokým tlakom)
19 – Sekundárny okruh (červeno označená para, modro voda)
20 – Oblaky vzniknuté kondenzáciou vyparenej chladiacej vody
21 – Obehové čerpadlo sekundárneho okruhu
Princíp činnosti.
Palivo v podobe palivových kaziet je umiestnené v tlakovej nádobe reaktora, do ktorého prúdi chemicky upravená voda. Voda preteká kanálikmi v palivových kazetách a odvádza teplo, ktoré vzniká pri štiepnej reakcii. Voda z reaktora vystupuje s teplotou asi 297°C a prechádza horúcou vetvou primárneho potrubia do tepelného výmenníka - parogenerátora.
V parogenerátore preteká zväzkom trubiek a odovzdáva teplo vode, ktorá je privádzaná zo sekundárneho okruhu s teplotou 222°C.
Ochladená voda primárneho okruhu sa vracia späť do aktívnej zóny reaktora.
Voda sekundárneho okruhu sa v parogenerátore odparuje a cez parný kolektor sa para odvádza na lopatky turbín. Hriadeľ turbíny je mechanicky spojený s rotorom generátora, ktorý je budený budičom jednosmerného napätia. Vďaka tomu tam vzniká magnetické pole a na troch statorových cievkach generátora sa tam následne indukuje striedavé napätie 15,6 kV.
Transformátor, elektrický netočitý stroj, premieňa - transformuje vyrobené napätie 15,6 kV na napätie vysoké alebo veľmi vysoké (110 kV alebo 400 kV).
Para sa kondenzuje v kondenzátore, tepelnom výmenníku, a vracia sa späť do parogenerátora vo vodnom skupenstve.
Kondenzátor je chladený vodou, u nás obvykle z chladiacich veží, v prímorských oblastiach môže byť chladený morskou vodou. Efektívnejšie však je využívať odpadové teplo na vykurovanie skleníkov, alebo blízkych miest.
Bezpečnosť jadrovej elektrárne s reaktorom VVER-440.
Jadrový reaktor VVER-440 je reaktor vodou moderovaný, so zápornou spätnou väzbou reaktivity, čo znamená, že pri prehrievaní klesá jeho reaktivita a štiepenie paliva sa spomaľuje. Toto je základný rozdiel voči reaktoru RBMK v Černobyle, ktorý bol moderovaný grafitom, s kladnou spätnou väzbou a pri prehrievaní sa jeho aktivita zvyšovala. Preto k havárii černobyľského typu na reaktoroch VVER nemôže dôjsť.
Všetky zariadenia dôležité z hľadiska bezpečnosti sú trikrát zálohované (3 x 100%) a za normálnej prevádzky pripravené na okamžitú činnosť. Sú navzájom nezávislé a priestorovo oddelené. K plneniu požadovanej bezpečnostnej funkcie stačí jeden z troch redundantných systémov.
Okrem uvedenej redundancie bezpečnosti existujú a sú použité ďalšie vzájomne redudantné havarijné a superhavirjné ochranné technológie so strednou nepohotovosťou systému lepšou ako 1,00E-5.
Pokiaľ by uvedená miera záloh nebola z akéhokoľvek dôvodu postačujúca a došlo by k poškodeniu reaktora, stále je tu konštrukčne pasívna ochrana reaktora zápornou spätnou väzbou. Avšak pre akékoľvek poškodenie reaktora sú inštalované ďalšie systémy ochrany pred únikom radiácie, napríklad hermetická zóna, barbotážna veža a pod.
História.
Na výrobu elektriny sa jadrový reaktor prvý raz využil 20. decembra 1951 vo výskumnej stanici EBR-I pri meste Arco v štáte Idaho v USA. Zariadenie založené na rýchlom množivom reaktore dodávalo spočiatku výkon okolo 100 kW. Prvá atómová elektráreň bola postavená v ZSSR v meste Obninsk. K rozvodnej sieti bola oficiálne pripojená 27. júna 1954. V 5 MW reaktore bol použitý grafit ako moderátor a voda ako chladiace médium. Elektráreň však bola po niekoľkých rokoch odstavená a slúžila iba na výskumné účely. Využitie atómovej energie sa potom rýchlo rozvíjalo. V roku 1960 tvoril svetový inštalovaný výkon menej ako 1 gigawatt (GW), na konci sedemdesiatych rokov už 100 GW, a 300 GW v osemdesiatych rokoch. Od konca osemdesiatych rokov je nárast oveľa slabší a prevažne tvorený výstavbou jadrových elektrární v Číne. V roku 2005 bol inštalovaný výkon 366 GW.
Súčasná situácia.
Vo svete.
Vo svete pracuje v súčasnosti (2008) v atómových elektrárňach 439 energetických reaktorov, celkový inštalovaný elektrický výkon bol 372059 MW. Ďalších 30 reaktorov je vo výstavbe (najmä v ázijských krajinách, v Rusku, Fínsku, ale aj na Slovensku) a veľa krajín (USA, Bulharsko, Litva) rozhodli o ich novej výstavbe.
Najviac energie z atómových elektrární sa vyrába vo Francúzsku (okolo 80 %), USA, Japonsku a Rusku. Napriek tomu nepredstavujú reaktory mimoriadne nebezpečenstvo. Výnimkou bol len reaktor typu RBMK, použitý napríklad aj v Černobyle. Napríklad, keby bol v elektrárni Fukušima 1 použitý reaktor typu VVER, nenastali by po tsunami žiadne problémy s chladením, pretože tieto reaktory sú schopné sa chladiť a zastaviť štiepenie aj po výpadku elektrickej energie.
V Česku sú dve jadrové elektrárne, Jadrová elektráreň Temelín a Jadrová elektráreň Dukovany.
Na Slovensku.
Na Slovensku sú v prevádzke dve atómové elektrárne, v ktorých sú v komerčnej prevádzke 5 reaktorov s celkovým výkonom 2482 MW, 
Sú to:
Spolu atómové elektrárne tvorili 65% celkovej výroby Slovenských elektrární za rok 2010. V roku 2010 vyrobili spolu 14 574 GWh elektrickej energie, čo je 52,6% celkovej výroby na Slovensku. V roku 2025 sa počíta s výrobou 22 426 GWh ročne.
Budúcnosť.
Jadrová energetika má nesporne veľkú budúcnosť, hoci v posledných rokoch jej využívanie stagnuje. Zásoby fosílnych palív sa rýchlo míňajú a obnoviteľné zdroje po vyťažení ropy, uhlia a zemného plynu s veľkou pravdepodobnosťou nebudú schopné tieto zdroje zastúpiť bez drastického nárastu cien energií, kým nebude objavený alebo dostupný iný spôsob výroby (najmä kým sa podarí postaviť fúzne reaktory produkujúce viac energie, než sa spotrebuje na ich spustenie). 
Vo výhľade do bližšej budúcnosti sa plánujú jadrové reaktory 3.+ a neskôr 4. generácie, produkujúce minimum odpadu, bezpečné a lacné. Reaktory 4. generácie budú ako palivo zrejme používať tórium, ktoré je menej rádioaktívne, produkuje 10- až 10 000-krát menej rádioaktívneho odpadu s dlhou životnosťou a v normálnych podmienkach nespúšťa reťazovú reakciu. Navyše, známe zásoby tória vystačia na približne 1000 rokov, pretože sa využije všetko vyťažené tórium, na rozdiel od uránu, kde sa využíva len niekoľko izotopov. Urán sa začal používať najmä z dôvodu potreby obohateného uránu na výrobu jadrových zbraní a bolo neekonomické vyvíjať reaktory používajúce iné palivo. Výskumu tóriových reaktorov sa v súčasnosti venuje najmä India.
Odporcovia.
Proti využitiu jadrovej energie sa v mnohých krajinách vyspelého sveta zdvihla vlna odporu, založená na obavách verejnej mienky z nehody (ako napr. Černobyľská havária, či havária v jadrovej elektrárni Fukušima 1), strachu z radiácie, rizikách spojených s ich prevádzkou a problémami s jadrovým odpadom. V Rakúsku (1978), Švédsku (1980) a Taliansku (1987) dokonca prebehli referendá, dôsledkom ktorých sa upustilo od využitia jadrovej energie.
Stúpenci.
Proti početným skupinám odporcov jadrovej energie stoja početné skupiny stúpencov, ktorí považujú jadrovú energetiku za jediné možné riešenie hroziacej energetickej krízy a globálneho otepľovania. Vidia atómové elektrárne ako jedno z mála ekologicky prijateľných a reálnych riešení energetických problémov pre 21. storočie. Často je spomínaná nutnosť čo najrýchlejšieho vývinu fúzneho reaktora a atómové elektrárne sú považované za jediný prijateľný prostriedok, ktorým sa dá preklenúť prechodné obdobie vývoja a zavádzania tohoto nového zdroja energie.
Vďaka prevádzke atómových elektrární nemusí byť ročne vypustených 1,8 mld. ton CO2.
Na Slovensku sú podľa nezávislého výskumu z roku 2008 3/4 obyvateľstva naklonené k ďalšiemu využívaniu jadrovej energie. 68,7% obyvateľov dôveruje v bezpečnosť prevádzky AE na Slovensku, 21,5% nedôveruje.

</doc>
<doc id="224381" url="https://sk.wikipedia.org/wiki?curid=224381" title="Karetka novoguinejská">
Karetka novoguinejská

Karetka novoguinejská alebo mäkkuľa novoguinejská () je sladkovodná korytnačka z čeľade karetkovité ("Carettochelyidae"). Je to monotypický druh žijúci na Novej Guinei a v Austrálii. Má dĺžku panciera okolo 50 cm.

</doc>
<doc id="224382" url="https://sk.wikipedia.org/wiki?curid=224382" title="Volkan Demirel">
Volkan Demirel

Volkan Demirel (* 27. október 1981, Istanbul, Turecko) je bývalý turecký futbalový brankár.
Kariéra.
Reprezentačná.
V reprezentácií do 21 rokov odchytal za Turecko 21 zápasov. Je brankárskou jednotkou na EURO 2008. Na tomto šampionáte dostal dva góly od Portugalska a Česka, a jeden od Švajčiarska. V zápase s Českom bol vylúčený po tom, čo postrčil do Kollera.
Klubová.
V zápasoch Ligy majstov, v sezóne 2007/2008, sa zvýraznil v bráne Fenerbahçe Istanbul, pričom vychytal postup cez penaltový rozstrel proti FC Seville.

</doc>
<doc id="224385" url="https://sk.wikipedia.org/wiki?curid=224385" title="Arvaniti">
Arvaniti

Arvaniti (, arvan. Αρbε̰ρεσ̈ε̰ – Arbereše) sú po albánsky hovoriace obyvateľstvo južného Grécka. Do Grécka prišli v neskorom stredoveku a v niektorých oblastiach Grécka si udržali majoritné postavenie až do 20. storočia. Hovoria dialektom toskickej albánčiny (Arvanitika). Arvaniti patria ku gréckej pravoslávnej cirkvi a aj to je jeden z dôvodov, prečo sa nepovažujú za Albáncov. Vždy sa sami označovali ako Gréci. V 19. stor., v čase, keď vzniklo Grécke kráľovstvo, tvorili asi 10 % obyvateľstva štátu.
Dejiny.
Arvaniti prišli z južného Albánska do Grécka počas neskorého stredoveku (13. – 16. stor.). Pravdepodobne ich sem pozvalo Latinské cisárstvo, aby osídlili vojnou vyľudnené oblasti, pozývali ich však aj grécki vládcovia. Arvaniti osídlili Epirus, južnú Boiótiu, južnú Eubóju, Atiku a väčšiu časť severovýchodného Peloponézu (Argolida) aj s ostrovmi Ydra, Spetses a Poros. V Atike, južnej Boiótii a na južnej Eubóji sa stali väčšinovým obyvateľstvom, keď asimilovali grécke obyvateľstvo. V Boiótii tvorili takmer polovicu miestneho obyvateľstva; druhá polovica boli Gréci, ktorí žili hlavne v mestách ako Téby a Livadia, zatiaľ čo Arvaniti žili na vidieku. V Atike tvorili väčšinu, Gréci tu boli sústreďovaní v Aténach, Megare, na ostrovoch Aegina a Salamína a v niekoľkých malých atických dedinách. Na severovýchode Peloponézu tvorili Gréci väčšinu, bolo ich však iba o niečo viac. Gréci tu žili v Korinte, Nauplione a Argose a okolitom vidieckom kraji, v kraji Nemea a Epidauria. Arvaniti sa usadzovali na vidieku a nikdy neprenikali do väčších gréckych miest ako Nafplio, Téby, či Livadia.
Arvaniti boli pravdepodobne albánskeho pôvodu, no niektoré tvrdenia hovoria, že môže ísť o poalbánčených severoepirských Grékov, keďže Gréci obývali veľkú časť dnešného Albánska už od staroveku. V Grécku slúžili pod gréckymi šľachticmi a podliehali vplyvu gréckej pravoslávnej cirkvi, čím sa Arvaniti nepodieľali na vzniku albánskeho národa, uchovali si však svoj jazyk. Výnimkou bol iba Epirus, kde sa takmer všetci Arvaniti po príchode Turkov islamizovali a tak sa dištancovali od pôvodného gréckeho obyvateľstva, ktoré ich nazývalo "Turkoalvani" (čiže "Turkoalbánci"). Počas tureckej vlády boli aj mimo Epiru niektorí Arvaniti islamizovaní. Hrali významnú úlohu v gréckej vojne za nezávislosť. Významní generáli arvanitského pôvodu boli Markos Botsaris, Kunturiotis, Kriezis a námorná kapitánka Laskarina Bubulina. Počas tejto vojny tu kresťania vyvraždili mnoho islamských Arvanitov, ktorých vnímali ako Turkov. V gréckom štáte tvorili významnú menšinu a podľa niektorých zdrojov sa vraj rokovalo, či bude albánčina uznaná ako druhý štátny jazyk. Nakoniec bolo rozhodnuté o používaní gréčtiny a Arvaniti boli označovaní ako albanofónni Gréci, ktorými sa aj sami cítili. Situácia sa zmenila v rokoch 19211923, keď do Grécka prišlo 2 000 000 Grékov z Malej Ázie, po výmene obyvateľstva medzi Gréckom a Tureckom. Títo maloázijskí Gréci osídlili hlavne Macedóniu a Atiku, teda územia, na ktorých Gréci netvorili jasnú väčšinu. Po tejto udalosti už boli Arvaniti slabou menšinou Grécka a veľa z nich sa pomiešalo s Grékmi a helenizovali sa. Do výmeny obyvateľstva boli zahrnutí aj moslimskí Arvaniti, ktorí odišli do Turecka. Potom ich grécka vláda začala prenasledovať, pravicový diktátorský Metaxasov režim zakázal používať ich jazyk a počas jeho obdobia sa všetci moslimskí Arvaniti, ktorí tu ešte ostali, vysťahovali z Epira do Albánska a z Albánska prišli do Grécka albánski Gréci. Po páde Metaxasa bolo, samozrejme, hovoriť arvanitikou opäť povolené, no keďže nešlo o jazyk etnickej menšiny, rýchlo sa dobrovoľne prestalo po arvanitsky rozprávať. S tým súvisí jednak snaha samých Arvanitov dištancovať sa od Albáncov a tiež z ich nízkeho počtu, nakoľko obývali najviac riedko osídlené oblasti Grécka, ako Atika a Bojótia. Etnograf Alphred Philipson v 19. stor. uvádza počet Arvanítov v Gréckom štáte iba 10% obyvateľstva, ceľkom 224.000 ľudí, vidiečanov. Sám si však týmto čislom nie je istý, nazdáva sa, že počet Arvanitov môže byť menší, pretože v mnohých arvanítskych dedinách sa vyskytujú obyvatelia, ktorí majú materinský jazyk gréčtinu, ktorá však v týchto oblastiach pred vznikom Gréckeho štátu vymierala. Skutočný počet Arvanitov v Gréckom štáte 19. stor. by sa mohol pohybovať od 8,5-10%. 
Demografia.
Po spomínanej výmene obyvateľstva sa z Arvanitov stala vo všetkých oblastiach menšina. Mnoho z nich sa helenizovalo keď odišli do veľkých miest. Cenzus z roku 1934 udáva počet 70 000 Arvanitov v Atike, cenzus z roku 1976 udáva počet 140 000 Arvanitov v Atike a v Boiótií. Dnes ich je približne 140 000 v celom Grécku, no ich menšinové postavenie sa neuznáva, sú označovaní za albanofónnych Grékov, ako sa aj sami cítia a odmietajú prirovnávanie k Albáncom. Dnes sa predpokladá, že približne 300 000 Grékov má predka Arvanita. Vďaka urbanizácií a miešaniu je už nepomiešaných Arvanitov veľmi málo a ide predovšetkým o starších ľudí na vidieku. Jazykom dnes rozpráva maximálne 50 000 Grékov, pravdepodobne ale oveľa menej a ide predovšetkým o starších ľudí. Mladí jazyku nanajvýš pasívne rozumejú, málo z nich ním plynule hovorí.
Antropológia.
V sedemdesiatych rokoch antropológ Theodoros Pitsios urobil antropologickú analýzu Arvanitov, keď skúmal oblasti osídlené Arvanitmi v južnom Grécku a na Peloponéze. Zistilo sa, že sa Arvaniti a Gréci antropologicky vôbec nelíšia, naopak, že sú značne odlišní od Albáncov. Táto teória viedla k hypotéze, že väčšina moderných Arvanitov vlastne nie sú potomkovia pôvodných Arvanitov, ktorí v 11.16. storočí osídlili Grécko, ale sú to iba pôvodní Gréci, ktorí sa mali poalbánčiť po príchode Arvanitov do týchto oblastí. Niektoré teórie hovoria, že Arvaniti sú poalbánčení Gréci, ktorí obývali dnešné Albánsko a keď osídlili Grécko hovorili už po albánsky. Iná teória hovorí, že Arvaniti sú potomkovia pôvodných starovekých obyvateľov Grécka, ktorí tu sídlili ešte pred príchodom Grékov. Toto je však albánska nacionalistická teória, ktorá nemôže byť pravdivá, na základe historických poznatkov. Je však určite pravdepodobné, že novousadení Arvaniti medzi seba vstrebali veľkú časť grécky hovoriaceho obyvateľstva na miestach, kde sa usadili. To dokladá aj veľké množstvo gréckych priezvisk Arvanitov, až 40% Arvanitov v 19. stor. malo grécke priezviská, 35% nemalo ani grécke ani albánske priezviska a iba 25% Arvanitov malo priezviská albánskeho pôvodu. Európski cestovatelia v Grécku v 18.19. storočí dokumentujú, že v mnohých atických dedinách je gréčtina nahradzovaná arvanítčinou.

</doc>
<doc id="224388" url="https://sk.wikipedia.org/wiki?curid=224388" title="Zoznam vodných tokov v povodí Žitavy">
Zoznam vodných tokov v povodí Žitavy

Zoznam vodných tokov v povodí Žitavy obsahuje abecedne zoradený zoznam všetkých oficiálne pomenovaných vodných tokov v povodí rieky Žitavy. V druhej časti zoznamu sú uvedené vodné toky v povodí Starej Žitavy. Stará Žitava je pôvodné koryto rieky, ktoré pred úpravou koryta ústilo do Nitry a v súčasnosti je konvenčne zaraďovaná do povodia dolného Váhu.
Zoznam vodných tokov v povodí Starej Žitavy

</doc>
<doc id="224403" url="https://sk.wikipedia.org/wiki?curid=224403" title="Kaufland">
Kaufland

Kaufland je obchodná značka reťazca nemeckých supermarketov, hypermarketov a obchodných domov prevádzkovaných okrem Nemecka aj na území Česka, Slovenska, Poľska, Chorvátska, Bulharska, Rumunska, a Moldavska spoločnosťou "Lidl &amp; Schwarz-Gruppe", ku ktorej patrí ďalej "Lidl Stiftung &amp; Co. KG" so supermarketmi Lidl.
História firmy.
Firma bola založená v roku 1930, keď "Josef Schwarz" vstupuje ako spoločník do veľkoobchodu s tropickým ovocím "Lidl &amp; Co". Následne dochádza k premenovaniu spoločnosti na obchodnú značku "Lidl &amp; Schwarz KG". V súčasnosti spoločnosť prevádzkuje obchody pod názvom "„Kaufland“", "„KaufMarkt“" a "„Handelshof“". K otvoreniu prvého veľkého samoobslužného obchodného domu pod menom Kaufland došlo roku 1984 v Neckarsulme. Hypermarkety a samoobsluhy sú väčšinou postavené na ploche od 2 500 do .
Firma v kocke.
Ústredie firmy "Kaufland Dienstleistung GmbH &amp; Co. KG" so sídlom v Neckarsulme sa nachádza v okrese Heilbronn v spolkovej krajine Bádensko-Württembersko. Firma je zapísaná v obchodnom registri v Heilbronne.
Firma má právnu formu "GmbH &amp; Co. KG" (spoločnosť s ručením obmedzeným a spoločenská komanditná spoločnosťzvláštna právna forma v Nemecku) (niekedy tiež "Limited &amp; Co. KG"), ktorá sa v Nemecku považuje za výhodnú najmä vzhľadom na obmedzené ručenie.
Prvá predajňa pod názvom Kaufland bola otvorená roku 1984 v Neckarsulme. Firma má v Nemecku celkovo 500 predajní.
Kaufland na Slovensku.
Spoločnosť Kaufland vstúpila na slovenský trh v roku 2000 otvorením svojej prvej predajne v Poprade. Koncom júla 2024 mal Kaufland na Slovensku 80 predajní. Najviac predajní na území jedného mesta má v Bratislave, a to 10 predajní. V Košiciach, v Prešove a v Trnave má 3 predajne.
Privátne značky.
V sortimente Kauflandu je možné nájsť aj značky tovarov, ktoré sú vyrobené práve pre tento reťazec. Kaufland má v súčasnosti 6 súkromných značiek:
Reklama.
Podobne ako ostatné obchodné reťazce firma pre každý hypermarket vydáva a zadarmo do domácností v okolí doručuje rovnomenný reklamný týždenník K-Kaufland (vydania sú upravené pre každý okres vrátane pridanej miestnej reklamy iných regionálnych podnikov) a prevádzkuje svoje internetové stránky. Ďalej vydáva 13x ročne pre celú sieť svojich obchodov interný, tiež nepredajný časopis "Náš Kaufland špeciál", v ktorom predstavuje okrem iného nové filiálky, históriu firmy a vedúcich pracovníkov spoločnosti.

</doc>
<doc id="224414" url="https://sk.wikipedia.org/wiki?curid=224414" title="Nominálny menový kurz">
Nominálny menový kurz

Nominálny menový kurz alebo nominálny výmenný kurz alebo nominálny kurz je relatívna cena mien dvoch krajín; kurz, pri ktorom možno zmeniť menu jednej krajiny na menu inej krajiny. Delenia a ďalšie podrobnosti pozri v článku menový kurz.

</doc>
<doc id="224416" url="https://sk.wikipedia.org/wiki?curid=224416" title="Reálny menový kurz">
Reálny menový kurz

Reálny menový kurz alebo reálny výmenný kurz alebo reálny kurz je pomer cenových hladín dvoch porovnávaných krajín [v prípade efektívneho menového kurzu viacerých krajín], pričom cenová hladina jednej krajiny je zároveň prepočítaná nominálnym menovým kurzom na menu druhej krajiny [meny druhých krajín]. Inými slovami je to nominálny menový kurz upravený o rozdiel cenových hladín v daných krajinách. 
Ak sa tieto hladiny pohybujú spoločne, tak sú paralelné nominálny aj reálny kurz. Ak zahraničné ceny rastú rýchlejšie ako domáce, tak nominálny kurz sa nemení, reálny kurz rastie (znehodnotenie - depreciácia domácej meny). Ak domáce ceny rastú rýchlejšie ako zahraničné ceny a nominálny kurz sa nemení, reálny kurz klesá (zhodnotenie - apreciácia domácej meny).
Reálny menový kurz je čisto teoretický koncept, ktorý má približne vyjadriť cenu, za ktorú možno "priemerne" zameniť tovary a služby z jednej krajiny za tovary a služby z inej krajiny [z iných krajín].

</doc>
<doc id="224422" url="https://sk.wikipedia.org/wiki?curid=224422" title="Dušan Vančo">
Dušan Vančo



</doc>
<doc id="224423" url="https://sk.wikipedia.org/wiki?curid=224423" title="Naivný">
Naivný



</doc>
<doc id="224424" url="https://sk.wikipedia.org/wiki?curid=224424" title="Prostoduchosť">
Prostoduchosť



</doc>
<doc id="224425" url="https://sk.wikipedia.org/wiki?curid=224425" title="Prostomyseľnosť">
Prostomyseľnosť



</doc>
<doc id="224426" url="https://sk.wikipedia.org/wiki?curid=224426" title="Prostodušnosť">
Prostodušnosť



</doc>
<doc id="224427" url="https://sk.wikipedia.org/wiki?curid=224427" title="Nadzmyslový">
Nadzmyslový



</doc>
<doc id="224429" url="https://sk.wikipedia.org/wiki?curid=224429" title="Nagádska kultúra">
Nagádska kultúra

Nagádska kultúra alebo nakádska kultúra alebo Nagáda / Nakáda je posledná eneolitská kultúra Horného Egypta pred začiatkom dynastického obdobia. Pomenovaná je podľa hlavného náleziska Nagáda (Nakáda).
Delí sa na: nasledujúce kultúry:

</doc>
<doc id="224430" url="https://sk.wikipedia.org/wiki?curid=224430" title="Nagáda">
Nagáda

Nagáda alebo Nakáda môže byť:

</doc>
<doc id="224431" url="https://sk.wikipedia.org/wiki?curid=224431" title="Nakádska kultúra">
Nakádska kultúra



</doc>
<doc id="224432" url="https://sk.wikipedia.org/wiki?curid=224432" title="Nagáda I">
Nagáda I

Nagáda I (iné názvy: Nakáda I, el Amra, amratien, amra(t)ská kultúra, amerská kultúra) bola eneolitická archeologická kultúra Horného Egypta v rokoch 4500 / 4400 / 4000 / 3800–3600 / 3500 pred Kr.
Jej pôvod je nejasný možno nahradila badársku kultúru alebo sa vyvíjala paralelne s ňou. 
Nagádčania boli na omnoho vyššej kultúrnej úrovni ako Badárčania, ovládali spracovanie viacerých kovov vrátane zlata, výrobu špecializovaných nástrojov z pazúriku a kamenných nádob. Zakladali najstaršie mestá a mohli si dovoliť vlastniť aj luxusné predmety ako amulety z drahých kovov a slonovinové ihlice do vlasov, čo dokladá ich prosperitu. Je možné, že za tento náhly rozmach môže práve získavanie a obchod so zlatom. Najstaršie doklady uctievania zvierat – božstvá Sutech a Hathor.

</doc>
<doc id="224433" url="https://sk.wikipedia.org/wiki?curid=224433" title="Nakáda I">
Nakáda I



</doc>
<doc id="224434" url="https://sk.wikipedia.org/wiki?curid=224434" title="El Amra">
El Amra

El Amra alebo El-Amra môže byť:

</doc>
<doc id="224435" url="https://sk.wikipedia.org/wiki?curid=224435" title="Amratien">
Amratien



</doc>
<doc id="224436" url="https://sk.wikipedia.org/wiki?curid=224436" title="Nagáda II">
Nagáda II

Nagáda II (iné názvy: Nakáda II, gerzien, gerzean, gerzská kultúra, Gerza) bola eneolitická archeologická kultúra v Hornom Egypte od 3600 / 3500 do 3300 / 3200 pred Kr. Pojem Nagáda II / Nakáda II často v širšom zmysle zahŕňa aj Nagádu III (semainen), tento článok je len o gerziene. 
Okolo 3600/3500 pred Kr. došlo k prudkému rozvoju nagádskej kultúry. Pôvodne sa predpokladalo, že išlo o dôsledok cudzieho vpádu, ale chýbajú akékoľvek doklady násilného prieniku inej kultúry. Naopak, Nagáda II nadväzuje na Nagádu I a možno v nej bez problémov rozpoznať staroegyptskú kultúru. Dvoma hlavnými centrami sú Nagáda a Nechen (Hierakonpolis), kde sa možno nachádzalo sídlo preddynastických kráľov. Pravouhlé domy so základmi zo sušených tehál, vysoko rozvinuté remeslá, spracovávanie mede, zlata a elektrónu, luxusné predmety z obsidiánu a lapis lazuli. Styky s Mezopotámiou, ktoré sčasti podnietili ďalší rozvoj vrátane vzniku písma – hieroglyfov.

</doc>
<doc id="224437" url="https://sk.wikipedia.org/wiki?curid=224437" title="Amratská kultúra">
Amratská kultúra



</doc>
<doc id="224438" url="https://sk.wikipedia.org/wiki?curid=224438" title="Gerza">
Gerza

Gerza alebo Gerzeh môže byť:

</doc>
<doc id="224439" url="https://sk.wikipedia.org/wiki?curid=224439" title="Gerzeh">
Gerzeh



</doc>
<doc id="224440" url="https://sk.wikipedia.org/wiki?curid=224440" title="Nakáda II">
Nakáda II



</doc>
<doc id="224441" url="https://sk.wikipedia.org/wiki?curid=224441" title="Gerzean">
Gerzean



</doc>
<doc id="224442" url="https://sk.wikipedia.org/wiki?curid=224442" title="Gerzská kultúra">
Gerzská kultúra



</doc>
<doc id="224443" url="https://sk.wikipedia.org/wiki?curid=224443" title="Gerzien">
Gerzien



</doc>
<doc id="224444" url="https://sk.wikipedia.org/wiki?curid=224444" title="Badarijská kultúra">
Badarijská kultúra

Badarijská kultúra (iné názvy: badárijská kultúra, badárska kultúra, badarien, Badárí) bola hornoegyptská eneolitická archeologická kultúra v rokoch 5000 / 4500 / 4300–4000 / 3800 pred Kr.
Pomenovaná je podľa náleziska pri dnešnej dedine Badárí neďaleko Asjútu. Išlo o viac osád sústredených okolo jedného sídliska. Badárčania, ktorí prišli do Egypta azda z juhu, viedli polokočovný spôsob života, pretože sa nenašli stopy po trvalých obydliach. Pravdepodobne žili v stanoch. Pestovanie jačmeňa a pšenice, výroba oleja zo semien divokého ricínu. Lov divej zveri a rýb, ale v menšej miere, ako na severe. Jemná keramika a používanie líčidiel. Znalosť tavenia medi. Niektorými znakmi pripomínajú už starovekých Egypťanov: pochovávanie so zreteľom na budúci posmrtný život a možno prvé pohreby posvätných zvierat.

</doc>
<doc id="224445" url="https://sk.wikipedia.org/wiki?curid=224445" title="Badárijská kultúra">
Badárijská kultúra



</doc>
<doc id="224446" url="https://sk.wikipedia.org/wiki?curid=224446" title="Badárska kultúra">
Badárska kultúra



</doc>
<doc id="224447" url="https://sk.wikipedia.org/wiki?curid=224447" title="Badarien">
Badarien



</doc>
<doc id="224448" url="https://sk.wikipedia.org/wiki?curid=224448" title="Dozorná rada">
Dozorná rada

Dozorná rada je kontrolný orgán kapitálových spoločností a niektorých organizácií. Pozri:

</doc>
<doc id="224449" url="https://sk.wikipedia.org/wiki?curid=224449" title="Severín (meno)">
Severín (meno)



</doc>
<doc id="224450" url="https://sk.wikipedia.org/wiki?curid=224450" title="Nominálny výmenný kurz">
Nominálny výmenný kurz



</doc>
<doc id="224451" url="https://sk.wikipedia.org/wiki?curid=224451" title="Reálny výmenný kurz">
Reálny výmenný kurz



</doc>
<doc id="224452" url="https://sk.wikipedia.org/wiki?curid=224452" title="Pevný výmenný kurz">
Pevný výmenný kurz



</doc>
<doc id="224453" url="https://sk.wikipedia.org/wiki?curid=224453" title="Pevný menový kurz">
Pevný menový kurz



</doc>
<doc id="224454" url="https://sk.wikipedia.org/wiki?curid=224454" title="Fixný výmenný kurz">
Fixný výmenný kurz



</doc>
<doc id="224455" url="https://sk.wikipedia.org/wiki?curid=224455" title="Fixný kurz">
Fixný kurz



</doc>
<doc id="224456" url="https://sk.wikipedia.org/wiki?curid=224456" title="Pevný kurz">
Pevný kurz



</doc>
<doc id="224458" url="https://sk.wikipedia.org/wiki?curid=224458" title="Jaén">
Jaén

Jaén je mesto v Španielsku; hlavné mesto provincie Jaén. Nachádza sa v autonómnej oblasti Andalúzia. 
V roku 2022 tu žilo 111 669 obyvateľov. 

</doc>
<doc id="224480" url="https://sk.wikipedia.org/wiki?curid=224480" title="Mstislav Vladimirovič">
Mstislav Vladimirovič

Mstislav Vladimirovič, prezývaný tiež Mstislav Chrabrý (* pravdepodobne 983 – † 1036), knieža Tmutrakanského kniežatstva (990/1010 - 1036) a Černigovského kniežatstva (1024 - 1036), syn Vladimíra I. Veľkého a jeho manželky Adely.
Život.
Pravdepodobne sa narodil v roku 983 o niečo neskôr ako Sviatoslav Vladimirovič a Jaroslav I. Múdry. Mstislav Vladimirovič umrel počas poľovačky v roku 1036.
Tmutrakanské knieža (990/1010 - 1036).
Za vlády v Tmutrakanskom kniežatstve (990/1010 - 1036) sa mu podarilo podmaniť si Chazarov, ktorí obývali pobrežie Azovského mora. V roku 1022 napadol kmeň Alanov, pretože v tom istom roku Byzantská ríša vtrhla na územie Gruzínska. Kasogovia boli pohraničným obyvateľstvo abcházsko-adygejského pôvodu, ktoré obývalo územie Kumsko-manyčskej zníženiny - zasahovalo teda do územia Alanov, čo prekážalo ich kniežaťu Rededovi a knieža rozpútalo vojnu.
Priebeh Mstislavovej víťaznej vojny opisuje vo svojej kronike letopisec Nikon a je zaznamenaná aj v neskoršom vydaní Slova o pluku Igorovom. Na počesť víťazsktva vo vojne knieža postavilo kamenný chrám, ktorého základy sa našli pri archeologických vykopávkach v meste Tmutrakan.
V roku 1024 Mstislav začal bojovať proti svojmu bratovi Jaroslavovi I.. O rok skôr (1023), keď sa kyjevský panovník snažil zmierniť mäťež v Rostovsko-suzdaľskom kniežatstve, Mstislav sa dostal až ku Kyjevu, mesto si však nedokázal podmaniť. Namiesto chúťok na tieto oblasti preto obsadil územie a podmanil si obyvateľstvo okolo Černigova. Lenčo sa konflikty v Rostovsko-suzdaľskom kniežatstve u Jaroslavovi I. podarilo uhasiť, pobral sa do Novgorodu pozbierať armádu proti svojmu bratovi Mstislavovi, ktorému v bitke v roku 1024, bohužiaľ, podľahol a bol nútený utekad spať do Novgorodu. Mstislav sa však prejavil ako gentleman a poslal k Jaroslavovi I. poslov, aby mu oznámili, že sa pokojne môže vrátiť do Kyjeva a vládnuť tam ako najvyšší panovník Kyjevskej Rusi po pravú stranu rieky Dneper. Ten mu však neveril a do Kyjeva miesto seba poslal svojich námestníkov, ktorí v ňom vládli dovtedy, kým sa bratia nestretli pred bránami Kyjeva, kde obaja podpísali mierovú zmluvu. Jaroslav I. získal Kyjev a pravú stranu Dnepra a jeho brat Mstislav Vladimirovič vládol na strane opačnej Černigovu a Perejaslavu.
Černigovské knieža (1024 - 1036).
Počas panovania kniežaťa v Černigovskom kniežatstve si panovník robil zálusk na územie Jasov okolo ústia rieky Kura, kam v roku 1029 vtrhol spoločne s kmeňom Alanov. V roku 1031 sa jeho vojská objavili pri Kaspickom mori, napadli mesto Baku a vylodili sa v oblasti Arran, v ktorom práve umrel miestny panovník Feld. Novým panovníkom oblasti sa stal jeho syn Musa, avšak druhý syn za výdatnej podpory širvanšacha dúfal v nádejný zisk čerstvo obsadeného trónu. Mstislav však so svojím vojskom začal podporovať Musu a jeho brata poslal do mesta Bajlakany. V tejto situácii malo Mstislavovo vojsko voľnú cestu cez Arménsko do Byzantskej ríše. Mstislav sa na základe podpory Musu v boji proti jeho bratovi o trón spoločne s jeho spojencom - alanským kniežaťom - nádejal na zisk územia v ústí rieky Kura, no situácia sa v roku 1032 značne zmenila. Musa sa oženil s dcérou širvanšacha a stal sa tak Mstislavovým spojencom. Emir Derbenta Mansur sa k tomuto zväzu pridal tiež. Ten však bol v nepriateľskom vťahu voči cárovi Sarirovi Bucht-Šize, ktorému dal jeho dcéru za ženu. Vojsko Sarircov, ktoré tradične podporovalo tmutrakansko-alanský zväz sa teraz ocitlo v nepriateľskom obkľúčení a bolo postupne napádané derbentčanmi a Lezgíncami. Tých sa v roku 1033 spojené ruské-alanské vojská pokúšali poraziť, no neboli úspešní.
Deti.
Podľa Ľubeckého letopisu bola jeho ženou Anastázia, s ktorou mal dve deti:

</doc>
<doc id="224483" url="https://sk.wikipedia.org/wiki?curid=224483" title="Chrám svätej Paraskevy (Dobroslava)">
Chrám svätej Paraskevy (Dobroslava)

Chrám svätej Paraskevy je gréckokatolícka drevená cerkev nachádzajúca sa v obci Dobroslava v okrese Svidník v Prešovskom kraji.
Chrám pochádzajúci z roku 1705 je trojpriestorová stavba v tvare kríža s priečnou loďou stojaca na vysokej kamennej podmurovke. K jej charakteristickému vzhľadu patria tri nerovnako vysoké kupoly zakončené vežami s baňami. Priestor chrámu je ohradený plotom. Vnútri areálu sa nachádza cintorín.
Cerkev bola stavebne upravovaná v roku 1880 a napokon v roku 1932 kedy boli k objektu pripojené dve bočné kaplnky, ktoré mu dali súčasný vzhľad.
Najvzácnejšou pamiatkou vnútorného vybavenia je reštaurovaný ikonostas z 18. storočia, na ktorom sú zachytené výjavy z Nového zákona.
Chrám sv. Paraskevy je súčasťou súboru východoslovenských drevených chrámov zapísaných do zoznamu národných kultúrnych pamiatok.

</doc>
<doc id="224485" url="https://sk.wikipedia.org/wiki?curid=224485" title="Anton Sládek">
Anton Sládek

Anton Sládek (* 13. február 1956, Bratislava) je slovenský fotograf.
Anton Sládek v rokoch 1971-1975 študoval u Ľudovíta Absolona a Miloty Havrankovej na Škole umeleckého priemyslu (ŠUP), oddelenie užitej fotografie. V rokoch 1977-1982 absolvoval vysokoškolské štúdium na Filmovej akadémii múzických umení (FAMU) v Prahe. 
Po skončení štúdia (pred vojenskou službou) bol v rokoch 1982-1983 zamestnaný ako výtvarný redaktor vo vydavateľstve Tatran, v rokoch 1984-1986 fotografoval pre Slovenské národné divadlo, v roku 1987 pracoval v redakcii Mladé rozlety. Od roku 1987 je v slobodnom povolaní. Žije a tvorí v Bratislave.
Anton Sládek fotografoval pre časopis Dorka, pre vydavateľstvá Opus, Slovenský spisovateľ a pre viaceré slovenské divadlá. Zároveň sa venuje kreatívnej fotografii a so svojimi dielami sa prezentuje na viacerých výstavách Bratislave, Česku, Rakúsku, Rumunsku, Nemecku i Grécku.

</doc>
<doc id="224487" url="https://sk.wikipedia.org/wiki?curid=224487" title="Drevený chrám">
Drevený chrám



</doc>
<doc id="224488" url="https://sk.wikipedia.org/wiki?curid=224488" title="Drevená cerkev">
Drevená cerkev



</doc>
<doc id="224489" url="https://sk.wikipedia.org/wiki?curid=224489" title="Drevený kostol">
Drevený kostol

Drevený kostol (nesprávne aj drevený kostolík) rep. drevený chrám resp. drevená cerkev (drevená cerkov) je kostol resp. chrám resp. cerkev postavený z dreva.
Pozri napr.:

</doc>
<doc id="224491" url="https://sk.wikipedia.org/wiki?curid=224491" title="Amraská kultúra">
Amraská kultúra



</doc>
<doc id="224508" url="https://sk.wikipedia.org/wiki?curid=224508" title="Grassalkovičov palác">
Grassalkovičov palác



</doc>
<doc id="224509" url="https://sk.wikipedia.org/wiki?curid=224509" title="Kvadratúra kruhu">
Kvadratúra kruhu

Kvadratúra kruhu je geometrická úloha, v ktorej treba geometrickým spôsobom (teda len za pomoci pravítka a kružidla) skonštruovať štvorec, ktorý má totožný plošný obsah ako zadaný kruh.
Kvadratúru kruhu sa neúspešne snažili vyriešiť už antickí Gréci, v novoveku sa stala populárnou (neriešiteľnou) úlohou hlavne pre amatérskych riešiteľov matematických rébusov, podobne ako perpetuum mobile pre vynálezcov.
Slovné spojenie „kvadratúra kruhu“ sa začalo používať aj na označenie neriešiteľnej úlohy.
Približné riešenie.
Chceme nájsť neznáme číslo (a), ktoré po umocnení (lebo obsah štvorca sa rovná a2) bude rovné obsahu kruhu (πr2), z toho nám vypadáva jednoduchá rovnica : a2 = πr2 , po jednoduchých úpravách rovnice pri polomere r = 1 dostávame riešenie zodpovedajúce √π, ktoré však nemôžeme vyčísliť, pretože π je transcendentné číslo.

</doc>
<doc id="224524" url="https://sk.wikipedia.org/wiki?curid=224524" title="Trisekcia uhla">
Trisekcia uhla

Trisekcia uhla je geometrická úloha, v ktorej treba prísť na postup ako sa geometrickým spôsobom (teda len za pomoci pravítka a kružidla) dá rozdeliť ľubovolný dutý uhol na tri zhodné uhly.
Trisekcia uhla patrí medzi trojicu geometrických úloh, ktorých riešením sa zaoberali už antickí Gréci (napr. aj Platón a jeho žiak Euklides):
Tieto úlohy sa nedajú riešiť pomocou jednoduchého kružidla a pravítka (Euklidovskej konštrukcie).
Tomahawk “ je geometrický tvar pozostávajúci z polkruhu a dvoch ortogonálnych úsečiek tak, že dĺžka kratšieho segmentu sa rovná polomeru kruhu. Trisekcia sa vykonáva naklonením konca kratšieho segmentu tomahavku o jeden lúč, okraj kruhu o druhý, takže "rúčka" (dlhší segment) pretína vrchol uhla; čiara trisekcie prebieha medzi vrcholom a stredom polkruhu.
Zatiaľ čo tomahawk je skonštruovaný s kompasom a pravítkom, vo všeobecnosti nie je možné postaviť tomahawk v akejkoľvek požadovanej polohe. Vyššie uvedená konštrukcia teda nie je v rozpore s nerozdeliteľnosťou uhlov iba pomocou pravítka a kružidla.
Ako tomahawk môže byť použitý ako nastavený štvorec , môže byť tiež použitý pre trisekčné uhly metódou opísanou v § S pravým trojuholníkovým pravítkom .
Tomahawk vytvára rovnaký geometrický efekt ako metóda skladania papiera: vzdialenosť medzi stredom kruhu a špičkou kratšieho segmentu je dvojnásobkom vzdialenosti polomeru, ktorý je zaručený v kontakte s uhlom. Je to tiež ekvivalentné použitiu architekta L-Ruler ( Tesárske námestie ).
Nech l je vodorovná čiara v susednom diagrame. Uhol a (vľavo od bodu B ) je predmetom trisekcie. Najprv sa nakreslí bod A pod uhlom lúč , jedna jednotka od B . Nakreslí sa kružnica s polomerom AB . Potom prichádza do hry označenie pravítka: jedna značka pravítka je umiestnená na A a druhá na B . Zatiaľ čo sa pravítko (ale nie značka) dotýka A , pravítko sa posúva a otáča, kým jedna značka nebude na kruhu a druhá na čiare l . Značka na kruhu je označená Ca značka na riadku je označená D . To zaisťuje, že "CD" = "AB" . Nakreslí sa polomer BC, aby bolo zrejmé, že úsečky AB , BC a CD majú všetky rovnakú dĺžku. Teraz, trojuholníky ABC a BCD sú rovnoramenný , teda (o Fact 3 vyššie), každý z nich má dva rovnaké uhly.
Hypotéza : Daná AD je priama čiara a AB , BC a CD majú rovnakú dĺžku,
Záver : uhol "b" ="a"/3.
dôkaz :
Clearing, "a" − 3 "b" = 0 , alebo "a" = 3 "b" , a veta je dokázaná .
Opäť platí, že táto konštrukcia vyšiel na rámec z povolených stavieb pomocou výrazné pravítka.

</doc>
<doc id="224525" url="https://sk.wikipedia.org/wiki?curid=224525" title="Kopala studienku">
Kopala studienku

Kopala studienku je slovenská ľudová pieseň. 
Jej melódiu Janko Matúška roku 1844 odporučil pre svoj hymnický text Nad Tatrou sa blýska, s ktorým sa neskôr stala oficiálnou hymnou Slovenska, napred ako druhá časť česko-slovenskej hymny, neskôr ako samostatná slovenská hymna. 
Koncom 19. storočia melódiu piesne zaznamenal vo svojej zbierke ľudových piesní Miloslav Francisci.
Začiatkom 20. storočia podľa jej melódie zložil Béla Bartók ôsmu skladbu v zbierke Desať ľahkých klavírnych skladieb (10 Easy Pieces, Sz.39, BB 51, v origináli "Tíz könnyű zongoradarab") z roku 1908. Bartók v tejto zbierke skladbu uvádza ako „slovenská ľudová pieseň” ale pod názvom jej maďarského textu „Azt mondják, nem adnak engem galambomnak” („Hovoria, že ma nedajú mojej holubičke”). S týmto textom je pieseň dodnes známa v Maďarsku. V Maďarskej etnografii ("A magyarság néprajza", 1933-43) sa o nej uvádza, že takýto typ melódií je v maďarskom folklóre veľmi zriedkavý a že piesne ako „Azt mondják, nem adnak...” sú nespochybniteľne slovenského pôvodu.
Bartók sa v rokoch 1906-18 venoval zbieraniu slovenských ľudových piesní a v knihe Slovenské ľudové piesne zaznamenal dve ďalšie verzie tejto piesne, každú s mierne odlišným slovenským textom a melódiou.
Text.
Ani v súčasnosti neexistuje jedna dominantná verzia textu piesne – v rôznych krajoch je ešte stále rozšírené množstvo variantov. Aj verzie naspievané profesionálnymi interpretmi majú rôzne odchýlky v texte. Najbežnejšie sa v zbierkach uvádza a spieva prvých 3-5 sloh, niektoré verzie ich však uvádzajú až 12.
Verzia zaznamenaná v Mlynkoch začína druhou slohou, slohu končiacu „skočila bi do ňéj” má až ako poslednú. V tabuľke ju kvôli názornosti uvádzame na jej bežnejšom mieste. 
Niektoré verzie piesne neopakujú celú druhú časť slohy. Napríklad namiesto dvakrát opakovaného „aká je hlboká, taká je široká, skočila by do nej” sa v nich len raz spieva „aká je hlboká, taká je široká, skočila by do nej, ej, skočila by do nej”. Tieto verzie sa melodicky mierne líšia od súčasnej slovenskej hymny. 

</doc>
<doc id="224528" url="https://sk.wikipedia.org/wiki?curid=224528" title="Zdvojenie kocky">
Zdvojenie kocky

Zdvojenie kocky je geometrická úloha, v ktorej treba prísť na postup, ako sa geometrickým spôsobom (teda len za pomoci pravítka a kružidla) dá skonštruovať hrana kocky, ktorá má dvojnásobný objem ako kocka so zadanou dĺžkou hrany.
Zdvojenie kocky patrí medzi trojicu geometrických úloh, ktorých riešením sa zaoberali už antickí Gréci (napr. aj Platón a jeho žiak Euklides):
Tieto úlohy sa nedajú riešiť pomocou jednoduchého kružidla a pravítka (teda Euklidovskej konštrukcie). Práve úloha zdvojenia kocky vyvolala diskusiu o oprávnenosti toho, aby sa trvalo na hľadaní konštrukčných metód založených výhradne na používaní kružidla a pravítka. Je známe, že aj sám Platón, dokázal úlohu zdvojenia kocky riešiť využitím iných metód.

</doc>
<doc id="224530" url="https://sk.wikipedia.org/wiki?curid=224530" title="Amerská kultúra">
Amerská kultúra



</doc>
<doc id="224531" url="https://sk.wikipedia.org/wiki?curid=224531" title="Alonzo Cano">
Alonzo Cano

Alonzo Cano (tiež Alonso Cano) (* 1601 – † 1667) bol španielsky maliar, architekt a sochár, pochádzajúci z Granady. 
Architektúru sa učil u svojho otca Miguela Cana, maľovanie u Francisca Pacheca a sochárstvo u Juana Martíneza Montañésa. Ako sochár sa preslávil dielami ako "Madonna a dieťa" v kostole Lebrija (nazývanom tiež "Nebrija") a kolosálnymi postavami sv. Petra a sv. Pavla. Španielsky kráľ Filip IV. z neho urobil kráľovského architekta a maliara.

</doc>
<doc id="224534" url="https://sk.wikipedia.org/wiki?curid=224534" title="Píľanský potok">
Píľanský potok

Píľanský potok môže byť:

</doc>
<doc id="224536" url="https://sk.wikipedia.org/wiki?curid=224536" title="Hrvoje Ćustić">
Hrvoje Ćustić

Hrvoje Ćustić (* 21. október 1983, Zadar – † 3. apríl 2008, Zadar) bol chorvátsky futbalista, ktorý reprezentoval svoju krajinu v 10 medzištátnych zápasov v mužstve do 21 rokov.
Smrť.
Dňa 29. marca 2008 v zápase NK Zadar proti HNK Cibalia narazil v úvodných minútach do betónovej steny, ktorá je od autovej čiary vzdialená len dva metre. Utrpel krvácanie do mozgu a neskôr upadol do kómy. Pár dní na to, 3. apríla podľahol zraneniam.

</doc>
<doc id="224538" url="https://sk.wikipedia.org/wiki?curid=224538" title="Na Kráľovej holi">
Na Kráľovej holi

Na Kráľovej holi je slovenská ľudová pieseň z oblasti Horehronia. Známou sa stala najmä vďaka filmu Zem spieva (1933) od Karola Plicku. V pôvodnej verzii textu je v prvej slohe vrch naklonený do "šumiackej" zemi. Zmenený text sa prvýkrát objavil práve vo filme Zem spieva.
Podľa legendy text napísal šumiacky vojak bojujúci na ruskom fronte, ktorý bol postrelený a uvedomoval si, že už sa domov pravdepodobne nedostane.
Podľa iného výkladu je to pieseň odsúdenca pred popravou. Strom s nakloneným vrchom je šibenica.
Text.
1. 
[:Na Kráľovej holi stojí strom zelený.:]
[:Vrch má naklonený, vrch má naklonený,
vrch má naklonený k tej Slovenskej zemi.:]
2. 
[:Odkážte, odpíšte tej mojej materi,:]
[:že mi svadba stojí, že mi svadba stojí,
že mi svadba stojí na Kráľovej holi.:]
3.
 [:Odkážte, odpíšte mojim kamarátom,:]
 [:že už viac nepôjdem, že už viac nepôjdem,
 že už viac nepôjdem na fraj za dievčaťom.:]
4. 
[:Na nebi hviezdičky sú moje družičky:]
[:a guľa z kanóna, a guľa z kanóna,
a guľa z kanóna, to je moja žena.:]
"Pozn.: V originálnom texte je druhá sloha treťou." 
"Nepoužívaná pôvodná druhá sloha:" 
[:Stojí mi tam stojí, smutná neveselá,:]
[:šibenička moja, šibenička moja,
šibenička moja z kresaného dreva.:] 

</doc>
<doc id="224539" url="https://sk.wikipedia.org/wiki?curid=224539" title="Chmatákov Online">
Chmatákov Online

Chmatákov Online je prvá česká MMORPG hra autora Petra Roudenského. Celý herný svet a vývoj hry zaobstarali dvaja ľudia, vývojár a grafik.
Hra je spracovaná v 3D ručne kreslenej grafike, kompletne ovládaná myšou okrem chatovania. Pohyb prebieha kliknutím myšou, hra automaticky nájde cestu k zadanému bodu. Všetky akcie s predmetmi prebiehajú prostredníctvom ikon. V súčasnosti sa pracuje na verzii, ktorá bude využívať vektorovú grafiku.
Chmatákov ponúka množstvo unikátnych aktivít, napríklad založiť klan. Okrem toho možno chatovať s inými hráčmi, obchodovať, vyrábať veci, bojovať, zvyšovať svoje schopnosti. Dôležitý aspekt je hromadenie majetku, metódami poctivými aj nepoctivými. 
V hre sa nachádzajú mestečká, púšte, lesy, jaskyne, cintoríny, močiare, kanalizácie, či ľadové planiny. Miesto automobilov sa používajú osedlané zvery, ktoré si hráči môžu aj sami chytiť. Existujú tiež banky na ukladanie predmetov, obchody so zbraňami, zvieratami, jedlom alebo mobilnými telefónmi. Je tiež možné narážať na udalosti skutočného sveta.
História.
Chmatákov bol prvýkrát publikovaný roku 2004 ako grafický chat s postavičkami. Je to dôvod, prečo sú v hre namiesto postáv smajlíky, v prvých verziách dokonca vyjadrovali emócie. Časom pribúdali nové funkcie, peniaze, schopnosti, čím sa definitívne Chmatákov premenil na MMORPG. Na začiatku roku 2005 prešla hra zmenou, keďže sa pohľad zmenil na 2D zhora. Na prelome rokov 2005 a 2006 sa prešlo späť na izometrický pohľad. Na Vianoce roku 2006 bola vydaná posledná verzia s vylepšeným jadrom, ktoré umožňuje napríklad striedanie dňa a noci. V prvom polroku 2007 sa začal vývoj novej verzie 1.5. V roku 2009 sa začína testovať úplne nová, graficky výraznejšie prepracovanejšia verzia hry.
Schopnosti.
Medzi schopnosti, ktoré majú hráči, patrí:
Postavy a povolania.
Všetky postavy sú veľmi podobné smajlíkom, ktorých existuje mnoho variácií. Možno si tiež zakúpiť doplnky – šatky, klobúky, okuliare. Existujú aj unikátne vytvorené postavy. Staršie postavy sú v rastrovej grafike, ktoré sú aj s hrou prevádzané do vektorovej grafiky.
Chmatákov ponúka hráčom aj voľbu povolania – bojovník, remeselník, lovec, liečiteľ, mystik, ale aj také, ktoré sa objavia po dokončení úlohy. Povolania sú vyvážené tak, aby bola nutná kooperácia hráčov.

</doc>
<doc id="224541" url="https://sk.wikipedia.org/wiki?curid=224541" title="Ukradnuté Kosovo">
Ukradnuté Kosovo



</doc>
<doc id="224542" url="https://sk.wikipedia.org/wiki?curid=224542" title="Slovenské národné hokejové mužstvo na MS 2008">
Slovenské národné hokejové mužstvo na MS 2008

Toto je zostava slovenskej hokejovej reprezentácie, ktorá sa umiestnila na 13. mieste na Majstrovstvách sveta v ľadovom hokeji 2008. Trénermi tohto výberu boli Július Šupler, Miroslav Miklošovič a Peter Oremus.
Výsledky Slovenska na MS 2008.
Základná skupina C.
Najlepší hráč zápasu SR: Róbert Petrovický&lt;br&gt;
Historická vzájomná bilancia: (5-0-0; 27:5)
Najlepší hráč zápasu SR: Andrej Sekera&lt;br&gt;
Historická vzájomná bilancia: (3-0-2; 14:8)
Najlepší hráč zápasu SR: Radovan Somík&lt;br&gt;
Historická vzájomná bilancia: (4-1-3; 22:22)
4. Slovensko 1-0-2 9:8 3 body
Skupina o záchranu.
Najlepší hráč zápasu SR: Marcel Hossa&lt;br&gt;
Historická vzájomná bilancia: (0-0-2; 1:14)&lt;br&gt;
Stav série 0:1
Najlepší hráč zápasu SR: Ľubomír Višňovský&lt;br&gt;
Historická vzájomná bilancia: (3-0-0; 18:4)&lt;br&gt;
Stav série 2:0 
Historická vzájomná bilancia je uvádzaná len vrátane zápasov odohratých na pôde majstrovstiev sveta všetkých kategórií.
Štatistické zápisy slovenských hokejistov.
Ľubomír Višňovský sa umiestnil na 7. mieste v tabuľke najlepších nahrávačov so 7 asistenciami. S celkovými 9 kanadskými bodmi sa umiestnil na 4. mieste medzi obrancami. &lt;br&gt;
Slovensko s 27,27 % úspešnosťou využitia presiloviek obsadilo 4. miesto.

</doc>
<doc id="224543" url="https://sk.wikipedia.org/wiki?curid=224543" title="Slovenské národné hokejové mužstvo na MS 2007">
Slovenské národné hokejové mužstvo na MS 2007

Toto je zostava slovenskej hokejovej reprezentácie, ktorá sa umiestnila na 6. mieste na Majstrovstvách sveta v ľadovom hokeji 2007. Trénermi tohto výberu boli Július Šupler, Miroslav Miklošovič a Zdeno Cíger.
Výsledky Slovenska na MS 2007.
Základná skupina C.
Najlepší hráč zápasu SR: Jaroslav Halák&lt;br&gt;
Historická vzájomná bilancia: (4-0-0; 22:4)
Najlepší hráč zápasu SR: Peter Podhradský&lt;br&gt;
Historická vzájomná bilancia: (3-0-1; 12:4)
Najlepší hráč zápasu SR: Marek Uram&lt;br&gt;
Historická vzájomná bilancia: (6-2-1; 30:23)
2. Slovensko 2-0-1 12:6 6 bodov
Osemfinálová skupina F.
Najlepší hráč zápasu SR: Zdeno Chára&lt;br&gt;
Historická vzájomná bilancia: (4-1-1; 16:13)
Najlepší hráč zápasu SR: Karol Križan&lt;br&gt;
Historická vzájomná bilancia: (7-1-2; 37:19)
Najlepší hráč zápasu SR: Marián Gáborík&lt;br&gt;
Historická vzájomná bilancia: (3-0-1; 9:7)
3. Slovensko 3-0-2 18:15 9 bodov
Štvrťfinále.
Najlepší hráč zápasu SR: Roman Kukumberg&lt;br&gt;
Historická vzájomná bilancia: (4-1-3; 21:17)
Historická vzájomná bilancia je uvádzaná len vrátane zápasov odohratých na pôde majstrovstiev sveta všetkých kategórií.
Štatistické zápisy slovenských hokejistov.
Marián Gáborík sa stal 7. najproduktívnejším hráčom šampionátu s 11 bodmi (5+6). Jeho 5 gólov ho zaradilo na delenú 6. pozíciu v tabuľke najlepších strelcov. &lt;br&gt;
Peter Podhradský sa v bodovaní obrancov umiestnil na 6. mieste so 7 bodmi (2+5). &lt;br&gt;
Slovensko s percentuálnou úspešnosťou streľby 13,23 % skončilo na 4. mieste. 

</doc>
<doc id="224544" url="https://sk.wikipedia.org/wiki?curid=224544" title="Slovenské národné hokejové mužstvo na MS 2006">
Slovenské národné hokejové mužstvo na MS 2006

Toto je zostava slovenskej hokejovej reprezentácie, ktorá sa umiestnila na 8. mieste na Majstrovstvách sveta v ľadovom hokeji 2006. Trénermi tohto výberu boli František Hossa, Ján Jaško a Jerguš Bača.
Výsledky Slovenska na MS 2006.
Pri zápasoch je uvedená aj historická vzájomná bilancia zápasov odohraných na úrovni majstrovstiev sveta. Vrátanie zápasov v nižších kategóriách.
Základná skupina C.
(2-1-0; 9:1) 
3. Slovensko 1-0-2 10: 6 2body
Osemfinálová skupina F.
4. Slovensko 2-1-2 19:10 5 bodov

</doc>
<doc id="224546" url="https://sk.wikipedia.org/wiki?curid=224546" title="Slovenské národné hokejové mužstvo na MS 2005">
Slovenské národné hokejové mužstvo na MS 2005

Toto je zostava slovenskej hokejovej reprezentácie, ktorá sa umiestnila na 5. mieste na Majstrovstvách sveta v ľadovom hokeji 2005. Trénermi tohto výberu boli František Hossa, Ľubomír Pokovič a Róbert Švehla.
Výsledky Slovenska na MS 2005.
Pri zápasoch Slovenska na MS 2005 je uvedený počet vzájomných stretnutí s daným súperom v histórii majstrovstiev sveta v ľadovom hokeji.
Základná skupina A.
Slovensko sa s Bieloruskom stretlo na pôde majstrovstiev sveta druhýkrát. Tento zápas však bol prvý vzájomný v elitnej kategórii majstrovstiev sveta. V prvom stretnutí pred 11 rokmi bol výsledok tiež 2:1 pre Slovensko. 
8. vzájomný zápas s Ruskom na majstrovstách sveta skončil 3. remízou v histórii vzájomných zápasov.
V 7. vzájomnom stretnutí na majstrovstvách sveta v histórii si Slovensko pripísalo na svoje konto 6 výhru. Toto víťazstvo znamenalo najvyššiu výhru Slovenska nad Rakúskom 8:1.
Osemfinálová skupina E.
9. vzájomné stretnutie s Českom prinieslo 8. prehru na majstrovtvách sveta. 
So Švajčiarskom sa Slovensko stretlo 4 krát a po 3.krát vyhralo. Podobne ako v rokoch 2003,2004 i teraz zápas skončil výsledok 3:1 v prospech Slovenska
Aj s Kazachstanom sa Slovensko stretlo v elitnej kategórii majstrovstiev sveta 1.krát.
Štvrťfinále.
7. vzájomný zápas - Slovensko 4. prehra - 1. krát dostalo Slovensko od Kanady 5 gólov.

</doc>
<doc id="224547" url="https://sk.wikipedia.org/wiki?curid=224547" title="Slovenské národné hokejové mužstvo na MS 2004">
Slovenské národné hokejové mužstvo na MS 2004

Toto je zostava slovenskej hokejovej reprezentácie, ktorá sa umiestnila na 4. mieste na Majstrovstvách sveta v ľadovom hokeji 2004. 
Trénerom tohto výberu bol František Hossa. Jeho asistentmi boli Ľubomír Pokovič a Róbert Švehla.
Výsledky Slovenska na MS 2004.
Základná skupina B.
V základnej skupine B Slovensko obsadilo 1. miesto s aktívnym skóre 10:5 a 5 bodmi.
Štatistické údaje.
Ján Lašák dosiahol najlepšiu percentuálnu úspešnosť zákrokov zo všetkých brankárov na MS 2004 95,38 % a zaznamenal až 4 shotouty. 

</doc>
<doc id="224548" url="https://sk.wikipedia.org/wiki?curid=224548" title="Slovenské národné hokejové mužstvo na MS 2003">
Slovenské národné hokejové mužstvo na MS 2003

Toto je zostava slovenskej hokejovej reprezentácie, ktorá sa umiestnila na 3. mieste na Majstrovstvách sveta v ľadovom hokeji 2003. Trénerom tohto výberu bol František Hossa. Jeho asistentmi boli Vladimír Šťastný a Ján Šterbák.
Výsledky Slovenska na MS 2003.
Základná skupina A.
Slovensko v základnej skupine A nezaváhalo a so skóre 22:5 postúpilo do osemfinálovej skupiny E. Slovensko malo na svojom konte už 9 zápasov v rade na MS bez prehry.
Osemfinálová skupina E.
Ani v osemfinálovej skupine Slovensko nespoznalo svojho premožiteľa. Slovensko tak natiahlo sériu zápasov bez prehry na MS na 12 zápasov a do štvrťfinále získalo papierovo najľahšieho súpera.
Štatistické údaje.
Najproduktívnejším hráčom MS 2003 sa stal Žigmund Pálffy s 15 bodmi (7 + 8). Najlepší nahrávačom bol Jozef Stümpel s 11 asistenciami. Najproduktívnejším obrancom bol Ľubomír Višňovský s 12 bodmi (4 + 8). Slovensko malo suverénne najlepšiu efektivitu streľby zo všetkých tímov na šampionáte 16,42 %. Slovensko bolo najlepším tímom v presilovkách s úspešnosťou 32,65 %. Slováci dokázali až 3-krát skórovať v oslabení, čo sa nikomu inému nepodarilo. 

</doc>
<doc id="224549" url="https://sk.wikipedia.org/wiki?curid=224549" title="Slovenské národné hokejové mužstvo na MS 2002">
Slovenské národné hokejové mužstvo na MS 2002

Toto je zostava slovenskej hokejovej reprezentácie, ktoré sa prebojovalo do play-off a získalo zlatú medailu na Majstrovstvách sveta v ľadovom hokeji 2002. Tím viedol ako hlavný tréner Ján Filc a asistentami Vladimírom Šťastným a Ernestom Bokrošom.
Zo zámoria (NHL, ECHL) prišlo Slovensko posilniť 12 hráčov. 
Výsledky Slovenska na MS 2002.
Základná skupina B.
Slovensko v základnej skupine obsadilo 2. miesto so 4 bodmi. Do osemfinálovej časti sme si preniesli 2 body a pasívne skóre 6:7.
Osemfinálová skupina F.
V osemfinálovej skupine naši chlapci ani raz neprehrali a aj vďaka tomu sa vyšvihli na 3. priečku, čím sa vyhli štvrťfinálovému súboju s Českom.
Finále.
Slovensko sa stalo majstrom sveta v ľadovom hokeji. Miroslav Šatan bol najproduktívnejším hráčom MS 2002 s 13 bodmi i najlepším nahrávačom s 8 asistenciami. Najlepším strelcom MS 2002 bol útočník Peter Bondra so 7 gólmi. Richard Lintner bol najproduktívnejším obrancom s 8 bodmi. 
Ocenenia.
2002 - Krištáľové krídlo v kategórii šport

</doc>
<doc id="224550" url="https://sk.wikipedia.org/wiki?curid=224550" title="Ľubomír Bartečko">
Ľubomír Bartečko



</doc>
<doc id="224551" url="https://sk.wikipedia.org/wiki?curid=224551" title="Slovenské národné hokejové mužstvo na MS 2001">
Slovenské národné hokejové mužstvo na MS 2001

Toto je zostava slovenskej hokejovej reprezentácie, ktorá sa umiestnila na 7. mieste na Majstrovstvách sveta v ľadovom hokeji 2001. Trénerom tohto výberu bol Ján Filc. Jeho asistentmi boli Ernest Bokroš a Vladimír Šťastný.
Výsledky Slovenska na MS 2001.
Základná skupina B.
Slovensko skončilo v základnej skupine na 2. mieste so 4 bodmi. Do osemfinálovej skupiny sme si preniesli 2 body a skóre 7:5.
Osemfinálová skupina F.
V osemfinálovej skupine sme skončili na štvrtom mieste a vo štvrťfinále nás čakal najlepší tím z osemfinálovej skupiny E.
Vladimír Országh sa stal najproduktívnejším hráčom nášho tímu na MS 2001 so 7 bodmi (2+5).

</doc>
<doc id="224552" url="https://sk.wikipedia.org/wiki?curid=224552" title="Slovenské národné hokejové mužstvo na MS 2000">
Slovenské národné hokejové mužstvo na MS 2000

Toto je zostava slovenskej hokejovej reprezentácie, ktorá sa umiestnila na 2. mieste na Majstrovstvách sveta v ľadovom hokeji 2000. Trénerom tohto výberu bol Ján Filc. Jeho asistenmi boli Ernest Bokroš a Vladimír Šťastný.
Výsledky Slovenska na MS 2000.
Základná skupina B.
V základnej skupine B skončilo Slovensko na 1. mieste s 5 bodmi. Do osemfinálovej skupiny sme si preniesli 3 body a skóre 8:4.
Osemfinálová skupina F.
Po súbojoch v osemfinálovej skupine F sme sa umiestnili na poslednom postupovom mieste do štvrťfinále so ziskom 5 bodov a aktívnym skóre 22:15.
Finále.
Miroslav Šatan sa stal najproduktívnejším hráčom MS 2000. Najlepším strelcom MS 2000. Najlepším strelcom v presilových hrách. Najlepším strelcom v oslabeniach. 
Slovensko v presilových hrách dosiahlo úspešnosť 23,53%. V oslabeniach sme boli najlepším tímom s úspešnosťou 92,50%.
 

</doc>
<doc id="224555" url="https://sk.wikipedia.org/wiki?curid=224555" title="Slovenské hokejové mužstvo na MS 2006">
Slovenské hokejové mužstvo na MS 2006



</doc>
<doc id="224556" url="https://sk.wikipedia.org/wiki?curid=224556" title="Slovenské hokejové mužstvo na MS 2005">
Slovenské hokejové mužstvo na MS 2005



</doc>
<doc id="224557" url="https://sk.wikipedia.org/wiki?curid=224557" title="Slovenské hokejové mužstvo na MS 2004">
Slovenské hokejové mužstvo na MS 2004



</doc>
<doc id="224558" url="https://sk.wikipedia.org/wiki?curid=224558" title="Slovenské hokejové mužstvo na MS 2003">
Slovenské hokejové mužstvo na MS 2003



</doc>
<doc id="224559" url="https://sk.wikipedia.org/wiki?curid=224559" title="Slovenské hokejové mužstvo na MS 2002">
Slovenské hokejové mužstvo na MS 2002



</doc>
<doc id="224560" url="https://sk.wikipedia.org/wiki?curid=224560" title="Slovenské hokejové mužstvo na MS 2001">
Slovenské hokejové mužstvo na MS 2001



</doc>
<doc id="224561" url="https://sk.wikipedia.org/wiki?curid=224561" title="Slovenské hokejové mužstvo na MS 2000">
Slovenské hokejové mužstvo na MS 2000



</doc>
<doc id="224570" url="https://sk.wikipedia.org/wiki?curid=224570" title="Slovenské národné hokejové mužstvo na MS 1999">
Slovenské národné hokejové mužstvo na MS 1999

Toto je zostava slovenskej hokejovej reprezentácie, ktorá sa umiestnila na 7. mieste na Majstrovstvách sveta v ľadovom hokeji 1999. Trénerom tohto výberu bol Ján Šterbák.

</doc>
<doc id="224571" url="https://sk.wikipedia.org/wiki?curid=224571" title="Slovenské hokejové mužstvo na MS 1999">
Slovenské hokejové mužstvo na MS 1999



</doc>
<doc id="224573" url="https://sk.wikipedia.org/wiki?curid=224573" title="Slovenské národné hokejové mužstvo na MS 1998">
Slovenské národné hokejové mužstvo na MS 1998

Toto je zostava slovenskej hokejovej reprezentácie, ktorá sa umiestnila na 7. mieste na Majstrovstvách sveta v ľadovom hokeji 1998. Trénerom tohto výberu boli Ján Šterbák a František Hossa.
Zloženie kádra.
 

</doc>
<doc id="224574" url="https://sk.wikipedia.org/wiki?curid=224574" title="Slovenské hokejové mužstvo na MS 1998">
Slovenské hokejové mužstvo na MS 1998



</doc>
<doc id="224575" url="https://sk.wikipedia.org/wiki?curid=224575" title="Slovenské národné hokejové mužstvo na MS 1997">
Slovenské národné hokejové mužstvo na MS 1997

Toto je zostava slovenskej hokejovej reprezentácie, ktorá sa umiestnila na 9. mieste na Majstrovstvách sveta v ľadovom hokeji 1997. Trénerom tohto výberu bol Jozef Golonka.

</doc>
<doc id="224576" url="https://sk.wikipedia.org/wiki?curid=224576" title="Slovenské hokejové mužstvo na MS 1997">
Slovenské hokejové mužstvo na MS 1997



</doc>
<doc id="224577" url="https://sk.wikipedia.org/wiki?curid=224577" title="Slovenské národné hokejové mužstvo na MS 1996">
Slovenské národné hokejové mužstvo na MS 1996

Toto je zostava slovenskej hokejovej reprezentácie, ktorá sa umiestnila na 10. mieste na Majstrovstvách sveta v ľadovom hokeji 1996. Trénerom tohto výberu bol Július Šupler.
Zloženie kádra.
 

</doc>
<doc id="224578" url="https://sk.wikipedia.org/wiki?curid=224578" title="Slovenské hokejové mužstvo na MS 1996">
Slovenské hokejové mužstvo na MS 1996



</doc>
<doc id="224579" url="https://sk.wikipedia.org/wiki?curid=224579" title="Slovenské národné hokejové mužstvo na MS 1995">
Slovenské národné hokejové mužstvo na MS 1995

Toto je zostava slovenskej hokejovej reprezentácie, ktorá sa umiestnila na 1. mieste na Majstrovstvách sveta B kategórie v ľadovom hokeji 1995. Trénerom tohto výberu bol Július Šupler.

</doc>
<doc id="224580" url="https://sk.wikipedia.org/wiki?curid=224580" title="Slovenské hokejové mužstvo na MS 1995">
Slovenské hokejové mužstvo na MS 1995



</doc>
<doc id="224581" url="https://sk.wikipedia.org/wiki?curid=224581" title="Slovenské národné hokejové mužstvo na MS 1994">
Slovenské národné hokejové mužstvo na MS 1994

Toto je zostava slovenskej hokejovej reprezentácie, ktorá sa umiestnila na 1. mieste na Majstrovstvách sveta C kategórie v ľadovom hokeji 1994. Trénerom tohto výberu bol Július Šupler.

</doc>
<doc id="224582" url="https://sk.wikipedia.org/wiki?curid=224582" title="Slovenské hokejové mužstvo na MS 1994">
Slovenské hokejové mužstvo na MS 1994



</doc>
<doc id="224583" url="https://sk.wikipedia.org/wiki?curid=224583" title="Slovenské národné hokejové mužstvo na ZOH 2006">
Slovenské národné hokejové mužstvo na ZOH 2006

Toto je súpiska slovenskej hokejovej reprezentáce, ktorá skončila na celkovom 5. mieste na Zimných olympijských hrách v roku 2006. Trénermi tohto výberu boli František Hossa, Ján Jaško a Jerguš Bača.

</doc>
<doc id="224584" url="https://sk.wikipedia.org/wiki?curid=224584" title="Slovenské hokejové mužstvo na ZOH 2006">
Slovenské hokejové mužstvo na ZOH 2006



</doc>
<doc id="224586" url="https://sk.wikipedia.org/wiki?curid=224586" title="Slovenské národné hokejové mužstvo na ZOH 2002">
Slovenské národné hokejové mužstvo na ZOH 2002

Toto je súpiska slovenskej hokejovej reprezentáce, ktorá skončila na celkovom 13. mieste na Zimných olympijských hrách v roku 2002. Trénermi tohto výberu boli Ján Filc a Ernest Bokroš.

</doc>
<doc id="224587" url="https://sk.wikipedia.org/wiki?curid=224587" title="Slovenské hokejové mužstvo na ZOH 2002">
Slovenské hokejové mužstvo na ZOH 2002



</doc>
<doc id="224588" url="https://sk.wikipedia.org/wiki?curid=224588" title="Slovenské národné hokejové mužstvo na ZOH 1998">
Slovenské národné hokejové mužstvo na ZOH 1998

Toto je súpiska slovenskej hokejovej reprezentáce, ktorá skončila na celkovom 10. mieste na Zimných olympijských hrách v roku 1998. Trénermi tohto výberu boli Ján Šterbák a František Hossa.

</doc>
<doc id="224589" url="https://sk.wikipedia.org/wiki?curid=224589" title="Slovenské hokejové mužstvo na ZOH 1998">
Slovenské hokejové mužstvo na ZOH 1998



</doc>
<doc id="224590" url="https://sk.wikipedia.org/wiki?curid=224590" title="Slovenské národné hokejové mužstvo na ZOH 1994">
Slovenské národné hokejové mužstvo na ZOH 1994

Toto je súpiska slovenskej hokejovej reprezentáce, ktorá skončila na celkovom 6. mieste na Zimných olympijských hrách v roku 1994. Trénermi tohto výberu boli Július Šupler a František Hossa.

</doc>
<doc id="224591" url="https://sk.wikipedia.org/wiki?curid=224591" title="Slovenské hokejové mužstvo na ZOH 1994">
Slovenské hokejové mužstvo na ZOH 1994



</doc>
<doc id="224593" url="https://sk.wikipedia.org/wiki?curid=224593" title="Ohraničenie">
Ohraničenie

Ohraničenie alebo ohraničovanie môže byť:
Vlastnosť ako výsledok procesu ohraničenia sa nazýva ohraničenosť.

</doc>
<doc id="224594" url="https://sk.wikipedia.org/wiki?curid=224594" title="Ohraničovanie">
Ohraničovanie



</doc>
<doc id="224598" url="https://sk.wikipedia.org/wiki?curid=224598" title="Narácia (Lyotard)">
Narácia (Lyotard)

Narácia je podľa Lyotarda jedna zo základných čŕt euroamerickej civilizácie spočívajúca v rozprávaní celostných a záväzne platných príbehov v podobe mýtov, príbehov o spáse a emancipačných koncepcií s cieľom vysvetliť seba samu, porozumieť si a zároveň zdôvodniť svoju oprávnenosť, ukázať ako vznikla, v čom je jej zmysel a kam smeruje, v čom spočíva jej cieľ.
V moderne zaujíma centrálne miesto medzi naráciami veda s jej príbehom o univerzálnom rozume, jednotnej racionalite sveta a nárokom odhaliť, čo je pravdivé a správne, čo je zmysluplné a záväzné.
Veda sama nachádza svoje oprávnenie v metapríbehu filozofie, v jej systematickom, zjednocujúcom a totalizujúcom myslení, v ktorom rozum rozpráva o sebe samom. Cieľom filozofického metapríbehu je potvrdiť nielen vedu, ale aj spoločnosť, jej štruktúru, inštitúcie a moc.
Situácia, v ktorej narácie a metanarácie strácajú svoju presvedčivosť a dôveryhodnosť, sa označuje ako postmoderná. 

</doc>
<doc id="224599" url="https://sk.wikipedia.org/wiki?curid=224599" title="Rozprávanie">
Rozprávanie

Rozprávanie môže byť:

</doc>
<doc id="224600" url="https://sk.wikipedia.org/wiki?curid=224600" title="Naturalizmus">
Naturalizmus

Naturalizmus môže byť:

</doc>
<doc id="224601" url="https://sk.wikipedia.org/wiki?curid=224601" title="Napodobenie">
Napodobenie



</doc>
<doc id="224602" url="https://sk.wikipedia.org/wiki?curid=224602" title="Napodobňovanie">
Napodobňovanie



</doc>
<doc id="224603" url="https://sk.wikipedia.org/wiki?curid=224603" title="Imitovanie">
Imitovanie

Imitovanie alebo imitácia môže byť:
Imitácia môže byť:

</doc>
<doc id="224604" url="https://sk.wikipedia.org/wiki?curid=224604" title="Imitácia">
Imitácia



</doc>
<doc id="224605" url="https://sk.wikipedia.org/wiki?curid=224605" title="Opičenie sa">
Opičenie sa



</doc>
<doc id="224606" url="https://sk.wikipedia.org/wiki?curid=224606" title="Navigovanie">
Navigovanie



</doc>
<doc id="224607" url="https://sk.wikipedia.org/wiki?curid=224607" title="Prehliadanie">
Prehliadanie

Prehliadanie (prehliadnutie) alebo prezeranie (prezretie) môže byť:
Prehliadanie (prehliadnutie) je nevšimnutie si.
Prehliadanie alebo prezeranie je v informatike navigácia, pozri navigácia (informatika).
Prehliadnutie alebo prezretie môže byť:
Prezeranie (prezretie) je prílišné dozretie.

</doc>
<doc id="224608" url="https://sk.wikipedia.org/wiki?curid=224608" title="Prehliadnutie">
Prehliadnutie



</doc>
<doc id="224609" url="https://sk.wikipedia.org/wiki?curid=224609" title="Prezeranie">
Prezeranie



</doc>
<doc id="224610" url="https://sk.wikipedia.org/wiki?curid=224610" title="Prezretie">
Prezretie



</doc>
<doc id="224611" url="https://sk.wikipedia.org/wiki?curid=224611" title="Nazeranie">
Nazeranie

Nazeranie (nazretie) alebo nahliadanie (nahliadnutie) je relatívne krátke pozretie niekam (aj v zmysle krátke navštívenie).
Nazeranie je zaujímanie postoja, utváranie sa názoru, pozri nazeranie (filozofia).
Nahliadanie (nahliadnutie) je uznanie, pochopenie (že niečo platí).

</doc>
<doc id="224612" url="https://sk.wikipedia.org/wiki?curid=224612" title="Nazretie">
Nazretie



</doc>
<doc id="224613" url="https://sk.wikipedia.org/wiki?curid=224613" title="Nahliadanie">
Nahliadanie



</doc>
<doc id="224614" url="https://sk.wikipedia.org/wiki?curid=224614" title="Neskoroheladská kultúra">
Neskoroheladská kultúra



</doc>
<doc id="224615" url="https://sk.wikipedia.org/wiki?curid=224615" title="Mykénske obdobie">
Mykénske obdobie



</doc>
<doc id="224616" url="https://sk.wikipedia.org/wiki?curid=224616" title="Neskoroheladské obdobie">
Neskoroheladské obdobie



</doc>
<doc id="224617" url="https://sk.wikipedia.org/wiki?curid=224617" title="Moralisti">
Moralisti



</doc>
<doc id="224619" url="https://sk.wikipedia.org/wiki?curid=224619" title="Mravokárca">
Mravokárca



</doc>
<doc id="224620" url="https://sk.wikipedia.org/wiki?curid=224620" title="Moralizátor">
Moralizátor



</doc>
<doc id="224621" url="https://sk.wikipedia.org/wiki?curid=224621" title="Royan">
Royan

Royan je obec na juhu Francúzska v departemente Charente-Maritime a regióne Poitou-Charentes. Nachádza sa asi severne od Bordeaux.
Poloha.
Obec má rozlohu . Najvyšší bod je položený a najnižší bod 
Obyvateľstvo.
Počet obyvateľov je ().
Nasledujúci graf zobrazuje vývoj počtu obyvateľov.

</doc>
<doc id="224625" url="https://sk.wikipedia.org/wiki?curid=224625" title="José Benito de Churriguera">
José Benito de Churriguera

José Benito de Churriguera (* 21. marec 1665, Madrid, Španielsko – † 2. marec 1725, Madrid) bol významný španielsky barokový architekt, sochár a urbanista, ktorého štýl získal prívlastok "churrigueresque". Mal dvoch bratov – Joaquina (1674 – 1724) a Alberta (1676 – 1750), ktorí boli vo svojej dobe uznávaní ako poprední architekti.

</doc>
<doc id="224626" url="https://sk.wikipedia.org/wiki?curid=224626" title="Ventura Rodríguez">
Ventura Rodríguez

Ventura Rodríguez Tizón (* 14. júl 1717, Ciempozuelos, Španielsko – † 26. september 1785, Madrid, Španielsko) bol španielsky barokový architekt a umelec. 

</doc>
<doc id="224627" url="https://sk.wikipedia.org/wiki?curid=224627" title="Narciso Tomé">
Narciso Tomé

Narciso Tomé (* 1690, Toro, Španielsko – † 1742) bol španielsky barokový architekt a sochár. 
Spolu s bratom Diegom v roku 1715 vyzdobili sochami priečelie univerzity Valladolid. V roku 1721 bol vymenovaný za majstra katedrály v Tolede, pre ktorú vytvoril známy oltár "El Transparente" (1721 – 1732).

</doc>
<doc id="224628" url="https://sk.wikipedia.org/wiki?curid=224628" title="Eufrasio López de Rojas">
Eufrasio López de Rojas

Eufrasio López de Rojas (* 1628, Andújar, Španielsko – † 1684, Jaén, Španielsko) bol španielsky architekt.

</doc>
<doc id="224642" url="https://sk.wikipedia.org/wiki?curid=224642" title="Izalobara">
Izalobara

izalobara je čiara, spájajúca miesta s rovnakou hodnotou zmeny tlaku vzduchu za určený časový interval. Izalobara znázorňuje na synoptickej mape tlakovú tendenciu - hodnotu zmeny tlaku vzduchu spravidla za 3 h, ako aj jej charakter – nárast alebo pokles.

</doc>
<doc id="224648" url="https://sk.wikipedia.org/wiki?curid=224648" title="Dinara Mubinovna Safinová">
Dinara Mubinovna Safinová



</doc>
<doc id="224649" url="https://sk.wikipedia.org/wiki?curid=224649" title="Dinara Mөbin qızı Safina">
Dinara Mөbin qızı Safina



</doc>
<doc id="224650" url="https://sk.wikipedia.org/wiki?curid=224650" title="Dinara Michajlovna Safina">
Dinara Michajlovna Safina



</doc>
<doc id="224651" url="https://sk.wikipedia.org/wiki?curid=224651" title="Izotacha">
Izotacha

Izotacha – čiara (izočiara), ktorá spája miesta s rovnakou rýchlosťou. V meteorológii sa používa na zobrazenie oblastí so silným vetrom na synoptických mapách alebo vertikálnych rezoch atmosféry (dýzové prúdenie).

</doc>
<doc id="224654" url="https://sk.wikipedia.org/wiki?curid=224654" title="Francesco Bartolomeo Rastrelli">
Francesco Bartolomeo Rastrelli

Francesco Bartolomeo Rastrelli (; * 1700, Paríž, Francúzsko – † 1771, Petrohrad, Rusko) bol ruský architekt taliansko-francúzskeho pôvodu, predstaviteľ ukrajinského a ruského baroka.
Životopis.
Narodil sa v Paríži ako syn talianskeho sochára a architekta Carla Bartolomea Rastrelliho (1675 – 1744). Do Ruska prišiel v roku 1715 spolu so svojim otcom. Vo svojich stavbách kombinoval posledné trendy talianskeho baroka s tradičným moskovským štýlom. Staval v typickom, veľmi bohatom a majestátnom štýle neskorého baroka.
Jeho prvým dôležitým poverením bola ponuka na výstavbu paláca pre bývalého vládcu Moldavska, princa Dmitrija Kantemira. Po nástupe Alžbety I. na ruský trón sa stal obľúbeným dvorným architektom. Medzi jeho stavby patria napríklad Zimný palác v Petrohrade, postavený v rokoch 1754 – 1762 alebo Katarínsky palác v cárskej rezidencii Carskoje Selo (oba paláce sú známe extravagantnou nádherou a bohatstvom výzdoby), Stroganovov palác v Petrohrade, Kostol svätého Ondreja a Mariánsky palác v Kyjeve (teraz slávnostné sídlo ukrajinského prezidenta), Letný palác v Petrohrade (postavený 1741, zničený 1797) či Rundalský palác a Jelgavský zámok v dnešnom južnom Lotyšsku. Okrem toho v roku 1723 vytvoril bronzovú bustu Petra I. Veľkého. 

</doc>
<doc id="224661" url="https://sk.wikipedia.org/wiki?curid=224661" title="Use case diagram">
Use case diagram



</doc>
<doc id="224662" url="https://sk.wikipedia.org/wiki?curid=224662" title="Class diagram">
Class diagram



</doc>
<doc id="224663" url="https://sk.wikipedia.org/wiki?curid=224663" title="Deployment diagram">
Deployment diagram



</doc>
<doc id="224664" url="https://sk.wikipedia.org/wiki?curid=224664" title="Communication diagram">
Communication diagram



</doc>
<doc id="224665" url="https://sk.wikipedia.org/wiki?curid=224665" title="Collaboration diagram">
Collaboration diagram



</doc>
<doc id="224666" url="https://sk.wikipedia.org/wiki?curid=224666" title="Activity diagram">
Activity diagram



</doc>
<doc id="224667" url="https://sk.wikipedia.org/wiki?curid=224667" title="Package diagram">
Package diagram



</doc>
<doc id="224668" url="https://sk.wikipedia.org/wiki?curid=224668" title="Component diagram">
Component diagram



</doc>
<doc id="224669" url="https://sk.wikipedia.org/wiki?curid=224669" title="Composite structure diagram">
Composite structure diagram



</doc>
<doc id="224670" url="https://sk.wikipedia.org/wiki?curid=224670" title="Timing diagram">
Timing diagram



</doc>
<doc id="224671" url="https://sk.wikipedia.org/wiki?curid=224671" title="Sequence diagram">
Sequence diagram



</doc>
<doc id="224672" url="https://sk.wikipedia.org/wiki?curid=224672" title="State diagram">
State diagram



</doc>
<doc id="224673" url="https://sk.wikipedia.org/wiki?curid=224673" title="Ventura Rodríguez Tizón">
Ventura Rodríguez Tizón



</doc>
<doc id="224675" url="https://sk.wikipedia.org/wiki?curid=224675" title="Domenico Trezzini">
Domenico Trezzini

Domenico Trezzini (* asi 1670, Astano, Švajčiarsko – † 2. marec 1734, Petrohrad, Rusko) bol švajčiarsko-taliansky barokový architekt, ktorý prepracoval štýl petrovského baroka, používaného v Rusku počas vrcholného obdobia baroka.
Študoval pravdepodobne v Ríme. Následne pracoval v Dánsku, kde ho ponúkli ruskému cárovi Petrovi Veľkému spolu s ďalšími architektmi, aby navrhol budovy nového hlavného mesta Ruska, Petrohradu. Od roku 1703, kedy bolo mesto založené, postavil najreprezentatívnejšie budovy mesta. Petropavlovská pevnosť s katedrálou sv. Petra a Pavla, budova Dvanástich kolégií, Petergof rovnako ako Letný palác a Zimný palác sú len niektoré z jeho úspechov. Pomohol tiež založiť a navrhnúť kláštor Alexandra Nevského a Kronštadt.
Dôkazom srdečného priateľstva, ktoré Trezziniho spájalo s cárom, je jeho syn Pietro Antonio (tiež sa stal architektom), ktorému bol Peter Veľký krstným otcom.

</doc>
<doc id="224676" url="https://sk.wikipedia.org/wiki?curid=224676" title="Turecké národné futbalové mužstvo">
Turecké národné futbalové mužstvo

Turecké národné futbalové mužstvo reprezentuje Turecko na medzinárodných futbalových akciách, ako sú Majstrovstvá sveta alebo Majstrovstvá Európy.
História.
Začiatky.
Turecké národné futbalové mužstvo odohralo svoj prvý zápas proti Rumunsku v roku 1923. Na tento zápas sa prišiel pozrieť aj Mustafa Kemal Atatürk, ktorý zaželal tímu veľa šťastia. Atatürk bol známy ako veľký fanúšik futbalu. V tomto období bolo turecké národné futbalové mužstvo obávané, pretože reprezentácia bola zostavená z hráčov, ktorí hrali v tureckých mužstvách ktoré v posledných pár rokoch porazili anglické tímy v každom vzájomnom stretnutí. 
Majstrovstvá sveta 1950 a 1954.
Turecko sa na Majstrovstvá sveta vo futbale 1950 kvalifikovalo veľmi ľahko porážkou Sýrie 7-0, ale pre finančné problémy museli odstúpiť. 
Potom sa Turecko kvalifikovalo na Majstrovstvá sveta vo futbale 1954 po play-off so Španielskom. Turecký tím najskôr prehral so Španielskom 4-1, ale výhra 1-0 o pár dní neskôr iniciovala odvetu. Pri tejto príležitosti to Turecko dotiahlo na 2-2, a v losovaní mincou si zabezpečili miesto na majstrovstvách. Turecko bolo zadelené do skupiny spolu s Maďarskom a Západným Nemeckom. Kvôli formátu turnaja však Turecko s Maďarskom vôbec nehralo, a po porážke Nemeckom 4-1 nasledovala výhra 7-0 nad Kórejskou republikou. Turecko prehralo v play-off so Západným Nemeckom 7-2.

</doc>
<doc id="224684" url="https://sk.wikipedia.org/wiki?curid=224684" title="Alžbeta II.">
Alžbeta II.

Alžbeta II. (Elizabeth Alexandra Mary Windsor; * 21. apríl 1926, Mayfair, Londýn – † 8. september 2022, Balmoral Castle, Aberdeenshire) bola kráľovná Spojeného kráľovstva a ďalších 14 štátov Commonwealthu od 6. februára 1952 do svojej smrti 8. septembra 2022. 
Narodila sa v Mayfair v Londýne ako prvé dieťa vojvodu a vojvodkyne z Yorku (neskôr kráľ Juraj VI. a kráľovná Alžbeta). Jej otec nastúpil na trón po abdikácii svojho brata kráľa Eduarda VIII. v roku 1936, odkedy bola dedičkou trónu. Vzdelávala sa súkromne doma a počas druhej svetovej vojny začala vykonávať verejné funkcie, slúžila v Pomocnej územnej službe. V roku 1947 sa vydala za Filipa, vojvodu z Edinburghu, bývalého princa Grécka a Dánska, s ktorým mala štyri deti: Karola III.; Anne, kráľovskú princeznú; princa Andrewa, vojvodu z Yorku; a princa Edwarda, grófa z Wessexu.
Keď jej otec vo februári 1952 zomrel, Alžbeta sa stala hlavou Commonwealthu a kráľovnou v siedmich nezávislých krajinách Commonwealthu: vo Veľkej Británii, Kanade, Austrálii, na Novom Zélande, v Juhoafrickej republike, Pakistane a na Cejlóne. Vládla ako ústavná panovníčka prostredníctvom významných politických zmien, ako je decentralizácia vo Veľkej Británii, pristúpenie Spojeného kráľovstva k Európskym spoločenstvám, Brexit, kanadská patriarchácia a dekolonizácia Afriky. V rokoch 1956 – 1992 sa počet jej oblastí menil, keď si územia získavali samostatnosť, a keď sa štáty vrátane Južnej Afriky, Pakistanu a Cejlónu (premenovaného na Srí Lanku) stali republikami. Medzi jej mnohé historické návštevy a stretnutia patria štátna návšteva Írskej republiky a stretnutie s piatimi pápežmi. Medzi významné udalosti patrí jej korunovácia v roku 1953 a oslavy jej strieborného, zlatého a diamantového jubilea v rokoch 1977, 2002 a 2012. V roku 2008 navštívila Slovensko. V roku 2017 sa stala prvým britským panovníkom, ktorý dosiahol zafírové jubileum. V roku 2021, po 73 rokoch manželstva, jej manžel zomrel vo veku 99 rokov. V júni 2022 oslávila výnimočné, platinové jubileum svojej vlády.
Bola najdlhšie žijúcim a najdlhšie vládnucim britským panovníkom. Bola tiež najdlhšie pôsobiacou ženskou hlavou štátu v histórii a najstaršou žijúcou panovníčkou na svete, najdlhšie vládnucim súčasným panovníkom a najstaršou a najdlhšie slúžiacou súčasnou hlavou štátu.
Počas jej panovania pôsobilo 15 premiérov, prvým bol Winston Churchill, narodený v roku 1874 a poslednou Liz Trussová, narodená o 101 rokov neskôr.
Alžbeta občas čelila kritike kráľovskej rodiny v tlači, najmä po rozpade manželstiev jej detí, smrti jej bývalej nevesty Diany, princeznej z Walesu v roku 1997, rok 1992 označila za svoj "annus horribilis". V Spojenom kráľovstve však podpora monarchie bola a stále zostáva trvalo vysoká, rovnako ako jej osobná popularita.
Mladosť.
Elizabeth Alexandra Mary Windsor sa narodila o 3.40 h (SELČ) 21. apríla 1926, za vlády jej starého otca z otcovej strany, kráľa Juraja V. Jej otec, vojvoda z Yorku (neskôr kráľ Juraj VI.), bol druhým synom kráľa. Jej matka, vojvodkyňa z Yorku (neskoršia kráľovná Alžbeta, kráľovná matka), bola najmladšou dcérou škótskeho aristokrata, grófa zo Strathmore a Kinghorne. Porodila ju cisárskym rezom v londýnskom dome jej starého otca: Mayfair, Bruton Street, 17. Pokrstil ju anglikánsky arcibiskup z Yorku, Cosmo Gordon Lang v súkromnej kaplnke Buckinghamského paláca 29. mája a bola pomenovaná po svojej matke; Alexandra po matke Juraja V., ktorá zomrela o šesť mesiacov skôr, a Mary po babičke z otcovej strany.
Jej blízka rodina ju volala „Lilibet“. Jediný súrodenec Alžbety, princezná Margaréta, sa narodila v roku 1930. Tieto dve princezné sa vzdelávali doma pod dohľadom matky a ich guvernantky Marion Crawfordovej. Lekcie sa zameriavali na históriu, jazyk, literatúru a hudbu. Crawfordová publikovala v roku 1950 biografiu detských rokov Alžbety a Margaréty s názvom "Malé princezné", na veľké zdesenie kráľovskej rodiny. Kniha popisuje Alžbetinu lásku ku koňom a psom, jej usporiadanosť a postoj zodpovednosti. Jej sesternica Margaret Rhodes ju opísala ako „veselé dievčatko, ale v zásade rozumné a slušne vychované“.
Predpokladaná dedička.
Počas vlády jej starého otca bola Alžbeta tretia v poradí následníctva na britský trón, za svojím strýkom Eduardom a jej otcom. Aj keď jej narodenie vyvolalo verejný záujem, neočakávalo sa, že sa stane kráľovnou, pretože Eduard bol ešte stále mladý a predpokladalo sa, že sa pravdepodobne ožení a bude mať svoje vlastné deti, ktoré budú v rade následníctva pred Alžbetou. Keď v roku 1936 zomrel jej starý otec a jej strýko nastúpil ako Eduard VIII., stala sa po svojom otcovi druhou v poradí na trón. Neskôr v tom istom roku Eduard abdikoval, po tom, čo jeho zamýšľané manželstvo s rozvedenou prominentkou Wallis Simpsonovou vyvolalo ústavnú krízu. V dôsledku toho sa Alžbetin otec stal kráľom a ona sa stala predpokladanou dedičkou. Keby jej rodičia mali neskoršie syna, bol by nad Alžbetou v rade nástupníctva, pretože v tom čase bol trón určený prvorodenstvom s preferenciou mužov. 
Alžbeta získala súkromné vzdelanie v ústavných dejinách od Henryho Martena, viceprezidenta Eton College, a francúzštinu sa naučila od učiteliek, ktorých materským jazykom bola francúzština. 
V roku 1939 rodičia Alžbety absolvovali turné po Kanade a USA. Rovnako ako v roku 1927, keď absolvovali turné po Austrálii a Novom Zélande, zostala Alžbeta v Británii, pretože jej otec si myslel, že je príliš mladá na to, aby podnikla verejné cesty. Keď rodičia odchádzali, „vyzerala uplakane“. Pravidelne si dopisovali a ona a jej rodičia uskutočnili 18. mája prvý kráľovský transatlantický telefónny hovor. 
Druhá svetová vojna.
V septembri 1939 vstúpila Británia do druhej svetovej vojny. Lord Hailsham navrhol, aby princezné Alžbeta a Margaréta boli evakuované do Kanady, aby sa vyhli častému leteckému bombardovaniu. To odmietla ich matka, ktorá vyhlásila: "Moje deti nepôjdu bezo mňa. Ja neodídem bez kráľa. A kráľ nikdy neopustí krajinu." Princezné zostali na zámku Balmoral v Škótsku až do Vianoc 1939, kedy sa presťahovali do domu Sandringham House v Norfolku. Od februára do mája 1940 žili v Royal Lodge vo Windsore, až kým sa nepresťahovali na hrad Windsor, kde žili väčšinu času nasledujúcich päť rokov. Vo Windsore usporiadali princezné na Vianoce pantomímy na podporu Kráľovninho fondu vlny, ktorý kupoval priadzu na pletenie do vojenských odevov. V roku 1940 uskutočnila 14-ročná Alžbeta prvé rozhlasové vysielanie počas "Hodiny deťom" od BBC, ktorá sa venovala ďalším deťom, ktoré boli z miest evakuované. Uviedla: „Snažíme sa robiť všetko, čo je v našich silách, aby sme pomohli našim galantným námorníkom, vojakom a letcom, a tiež sa snažíme niesť svoj podiel na nebezpečenstve a smútku z vojny. Vieme, každý z nás, že nakoniec bude všetko v poriadku.“
V roku 1943 Alžbeta absolvovala svoje prvé samostatné verejné vystúpenie. Keď sa blížili jej 18. narodeniny, parlament zmenil zákon, aby mohla pôsobiť ako jedna z piatich štátnych radkýň v prípade neschopnosti alebo neprítomnosti otca pri cestách do zahraničia, napríklad jeho návštevy v Taliansku v júli 1944. Vo februári 1945 bola vymenovaná za čestnú druhú nadporučíčku v Pomocnej územnej službe so služobným číslom 230873. Vyučila sa za vodičku a mechaničku a o päť mesiacov neskôr získala čestné juniorské veliteľstvo (v tom čase ženská obdoba kapitánky).
Na konci vojny v Európe, na Deň víťazstva v Európe, sa Alžbeta a Margaréta anonymne zamiešali do oslavujúceho davu v uliciach Londýna. Alžbeta neskôr v zriedkavom rozhovore povedala: „Spýtali sme sa našich rodičov, či by sme mohli ísť von a presvedčiť sa na vlastné oči. Pamätám si, že sme sa zľakli toho, že nás niekto spozná ... Pamätám si rady neznámych ľudí spájajúcich ruky a kráčajúcich po Whitehalle, všetci sme sa len prehnali prílivom šťastia a úľavy.“
Počas vojny boli vypracované plány na potlačenie waleského nacionalizmu užším spojením Alžbety s Walesom. Waleskí politici navrhli, aby sa na jej 18. narodeniny stala princeznou z Walesu. Minister vnútra Herbert Morrison túto myšlienku podporil, ale kráľ ju odmietol, pretože sa domnieval, že takýto titul patrí výlučne manželke princa z Walesu a princ z Walesu bol vždy zrejmým dedičom. 
Princezná Alžbeta odišla v roku 1947 na svoju prvú zámorskú cestu a sprevádzala svojich rodičov po južnej Afrike. Počas cesty v rámci vysielania pre Britské spoločenstvo k jej 21. narodeninám zložila nasledujúci sľub: „Vyhlasujem pred vami, že celý môj život, či už dlhý alebo krátky, bude venovaný službe vám a službe našej veľkej kráľovskej rodiny, do ktorej patríme všetci.“ 
Manželstvo.
Alžbeta sa v rokoch 1934 a 1937 stretla so svojím budúcim manželom, gréckym a dánskym princom Filipom. Boli bratranec a sesternica z druhého kolena zo strany dánskeho kráľa Kristiána IX. a bratranec a sesternica z tretieho kolena cez kráľovnú Viktóriu. Po ďalšom stretnutí v Royal Naval College v Dartmouthe v júli 1939 povedala Alžbeta - hoci mala iba 13 rokov - že sa zamilovala do Filipa, a začali si vymieňať listy. Mala 21 rokov, keď boli 9. júla 1947 oficiálne oznámené ich zásnuby. Tie sa nezaobišli bez kontroverzií; Filip nemal žiadne finančné postavenie, narodil sa v zahraničí (hoci bol britským občanom a počas druhej svetovej vojny pôsobil v kráľovskom námorníctve) a mal sestry, ktoré sa vydávali za nemeckých šľachticov s nacistickými väzbami. Marion Crawford napísala: „Niektorí z kráľových poradcov si nemysleli, že je pre ňu dosť dobrý. Bol to princ bez domova alebo kráľovstva." Neskôr biografie uvádzali, že Alžbetina matka mala spočiatku výhrady k zväzku a označovala Filipa ako Huna“. V neskoršom veku však kráľovná matka povedala životopiscovi Timovi Healdovi, že Filip je „anglický džentlmen“.
Pred uzavretím manželstva sa Filip vzdal svojich gréckych a dánskych titulov, oficiálne konvertoval z gréckeho pravoslávia na anglikanizmus a prijal titul "Lieutenant Philip Mountbatten" (poručík Filip Mountbatten), keď prevzal priezvisko britskej rodiny svojej matky. Tesne pred svadbou ho menovali vojvodom z Edinburghu a udelili mu titul "Jeho kráľovská výsosť".
Alžbeta a Filip sa vzali 20. novembra 1947 vo Westminsterskom opátstve. Dostali 2 500 svadobných darov z celého sveta. Pretože sa Británia ešte úplne nespamätala z devastácie vojny, Alžbeta vyžadovala prídelové kupóny na zakúpenie materiálu pre svoje šaty, ktoré navrhol Norman Hartnell. V povojnovej Británii nebolo prijateľné, aby boli na svadbu pozvaní Filipovi nemeckí príbuzní vrátane jeho troch žijúcich sestier. Pozvaný nebol ani vojvoda z Windsoru, bývalý kráľ Eduard VIII.
Alžbeta porodila svoje prvé dieťa, princa Charlesa, 14. novembra 1948. Kráľ mesiac predtým vydal listový patent, ktorý umožňoval jej deťom používať titul kráľovského princa alebo princeznej, na ktorý by inak nemali nárok, pretože ich otec už nebol kráľovským princom. V roku 1950 sa Alžbete narodilo druhé dieťa, princezná Anne.
Po svadbe si manželia prenajali hotel "Windlesham Moor" neďaleko zámku Windsor až do júla 1949, kedy sa usadili v londýnskom Clarence House. V rôznych obdobiach medzi rokmi 1949 a 1951 bol vojvoda z Edinburghu odvelený v britskej korunnej kolónii Malta ako slúžiaci dôstojník Kráľovského námorníctva. Spolu s Alžbetou prerušovane žili niekoľko mesiacov na Malte v osade Gwardamanġa vo "Villa Guardamangia", prenajatom dome Filipovho strýka, lorda Mountbattena. Ich deti zostali v Británii.
Vláda.
Nástup a korunovácia.
V priebehu roka 1951 sa zdravie Juraja VI. zhoršovalo a Alžbeta ho často zastupovala na verejných podujatiach. Keď v októbri 1951 absolvovala cestu po Kanade a navštívila amerického prezidenta Harryho S. Trumana vo Washingtone, jej osobný tajomník Martin Charteris priniesol návrh prístupovej deklarácie pre prípad, že by kráľ bol na cestách. Začiatkom roka 1952 sa Alžbeta a Filip vydali na cestu do Austrálie, na Nový Zéland a do Kene. 6. februára 1952 sa práve vrátili do svojho ubytovania v Keni Sagana Lodge po noci strávenej v hoteli Treetops, keď dorazila správa o kráľovej smrti a následnom okamžitom nástupe Alžbety na trón. Filip informoval novú kráľovnú o novinkách. Martin Charteris ju požiadal, aby si vybrala kráľovské meno. „Samozrejme“ sa rozhodla zostať Alžbetou. V jej kráľovstve bola vyhlásená za kráľovnú a so sprievodom sa narýchlo vrátila do Spojeného kráľovstva. Spolu s vojvodom z Edinburghu sa presťahovali do Buckinghamského paláca.
Po nástupe Alžbety na trón sa zdalo pravdepodobné, že kráľovský rod bude niesť meno vojvodu z Edinburghu. Vojvodov strýko, lord Mountbatten, sa zasadzoval za názov "House of Mountbatten". Philip navrhol "House of Edinburgh" podľa svojho vojvodského titulu. Britský predseda vlády Winston Churchill a Alžbetina stará mama, kráľovná Mária, uprednostnili zachovanie Windsorskej rodiny, a preto 9. apríla 1952 Alžbeta vydala vyhlásenie, že "Windsor" bude naďalej menom kráľovského rodu. Vojvoda sa sťažoval: „Som jediný muž v krajine, ktorý nesmie dať svoje meno svojim vlastným deťom.“ V roku 1960, po smrti kráľovnej Márie v roku 1953 a rezignácii Churchilla v roku 1955, bolo pre potomkov mužskej línie Filipa a Alžbety, ktorí nenesú kráľovské tituly, prijaté priezvisko "Mountbatten-Windsor". 
Napriek smrti kráľovnej Márie 24. marca 1953 prebiehala korunovácia 2. júna podľa plánu, ako si Mária žiadala pred smrťou. Ceremónia vo Westminsterskom opátstve, s výnimkou pomazania a prijímania, bola prvýkrát uvedená v televízii. Alžbetina korunovačná róba bola vyšívaná na jej pokyn kvetinovými znakmi krajín Commonwealthu.
Korunováciu v televízii odhadom pozeralo viac ako 20 miliónov ľudí, čím prekonala vtedajší rekord.
Pokračujúci vývoj Commonwealthu.
Od jej narodenia pokračovalo Britské impérium v transformácii na Spoločenstvo národov. V čase jej nástupu na trón v roku 1952 bola už ustanovená jej úloha hlavy viacerých nezávislých štátov. V roku 1953 sa kráľovná a jej manžel vydali na sedemmesačnú cestu po celom svete, navštívili 13 krajín a prekonali viac ako 40 000 kilometrov po zemi, po mori i vzduchom. Stala sa prvou vládnucou panovníčkou Austrálie a Nového Zélandu, ktorá navštívila tieto národy. Počas cesty boli davy obrovské; podľa odhadov ju videli tri štvrtiny obyvateľov Austrálie. Počas svojej vlády uskutočnila kráľovná stovky štátnych návštev v iných krajinách a zájazdy po Commonwealthe; bola najviac cestujúcou hlavou štátu.
V roku 1956 britský a francúzsky predsedovia vlády Sir Anthony Eden a Guy Mollet diskutovali o možnosti vstupe Francúzska do Spoločenstva. Tento návrh nebol nikdy prijatý a v nasledujúcom roku Francúzsko podpísalo Rímsku zmluvu, ktorá založila Európske hospodárske spoločenstvo, predchodcu Európskej únie. V novembri 1956 vtrhli do Egypta Británia a Francúzsko v konečnom dôsledku neúspešného pokusu o dobytie Suezského prieplavu. Lord Mountbatten tvrdil, že kráľovná bola proti invázii, aj keď Eden to poprel. Eden rezignoval o dva mesiace neskôr.
Absencia formálneho mechanizmu v rámci Konzervatívnej strany na výber vodcu znamenala, že po Edenovej rezignácii padlo na kráľovnú rozhodnutie, koho poverí zostavením vlády. Eden odporučil, aby sa poradila s lordom Salisburym. Lord Salisbury a Lord Kilmuir sa poradili s britským kabinetom, Churchillom a predsedom výboru z roku 1922, čo viedlo k tomu, že kráľovná vymenovala ich odporúčaného kandidáta Harolda Macmillana.
Suezská kríza a výber nástupcu Edena viedli v roku 1957 k prvej veľkej osobnej kritike kráľovnej. O šesť rokov neskôr, v roku 1963, Macmillan rezignoval a odporúčal kráľovnej, aby za predsedu vlády vymenovala Aleca Douglasa-Homea. Kráľovná sa opäť dostala pod kritiku za menovanie predsedu vlády na radu malého počtu ministrov alebo jedného ministra. V roku 1965 prijali konzervatívci formálny mechanizmus na voľbu vodcu, čím ju zbavili účasti. 
V roku 1957 uskutočnila štátnu návštevu v USA, kde vystúpila v mene Spoločenstva s prejavom na Valnom zhromaždení OSN. Na rovnakom turné otvorila 23. kanadský parlament a stala sa prvým kanadským panovníkom, ktorý otvoril parlamentné zasadnutie. O dva roky neskôr, výlučne ako kráľovná Kanady, navštívila USA a absolvovala cestu po Kanade. V roku 1961 absolvovala cesty po Cypre, Indii, Pakistane, Nepále a Iráne. Pri návšteve Ghany v tom istom roku zavrhla obavy o svoju bezpečnosť, hoci terčom atentátnikov bol jej hostiteľ, prezident Kwame Nkrumah, ktorý ju nahradil na poste hlavy štátu. Pred jej cestou po častiach Quebecu v roku 1964 tlač uviedla, že extrémisti v rámci quebeckého separatistického hnutia plánujú vraždu Alžbety. Neuskutočnil sa žiaden pokus.
Alžbetino tehotenstvo s princami Andrewom a Edwardom v rokoch 1959 a 1963 je jediným prípadom, kedy počas svojej vlády nevykonala štátne otvorenie britského parlamentu. Okrem konania tradičných obradov zaviedla aj nové praktiky. Jej prvý kráľovský chodník, ktorý sa stretol s radovou verejnosťou, sa uskutočnil počas turné v Austrálii a na Novom Zélande v roku 1970.
Urýchlenie dekolonizácie.
V 60. a 70. rokoch došlo k zrýchleniu dekolonizácie Afriky a Karibiku. Viac ako 20 krajín získalo nezávislosť od Británie v rámci plánovaného prechodu na samosprávu. V roku 1965 však rodezský predseda vlády Ian Smith, ktorý bol v rozpore s krokmi k vládnutiu väčšiny, jednostranne vyhlásil nezávislosť a zároveň vyjadril „lojalitu a oddanosť“ Alžbete. Aj keď ho kráľovná formálne prepustila a medzinárodné spoločenstvo uplatnilo voči Rodézii sankcie, jeho režim prežil viac ako desať rokov. Keď sa oslabili väzby Británie na jej bývalú ríšu, britská vláda sa usilovala o vstup do Európskeho spoločenstva, čo sa podarilo v roku 1973.
Vo februári 1974 britský premiér Edward Heath odporučil kráľovnej, aby zorganizovala všeobecné voľby uprostred svojej cesty po austronézskom tichomorskom kraji, a požadoval jej odlet späť do Británie. Výsledkom volieb bol zavesený parlament; Heathovi konzervatívci neboli najväčšou stranou, ale mohli zostať vo funkcii, ak by vytvorili koalíciu s liberálmi. Heath rezignoval, až keď diskusie o vytvorení koalície stroskotali, potom kráľovná požiadala vodcu opozície, Harolda Wilsona, o zostavenie vlády.
O rok neskôr, na vrchole austrálskej ústavnej krízy v roku 1975, bol austrálsky premiér Gough Whitlam odvolaný z funkcie generálnym guvernérom Sirom Johnom Kerrom po tom, čo Senát ovládaným opozíciou zamietol Whitlamov návrh rozpočtu. Pretože Whitlam mal väčšinu v Snemovni reprezentantov, hovorca Gordon Scholes vyzval kráľovnú, aby Kerrovo rozhodnutie zmenila. Odmietla s tým, že nebude zasahovať do rozhodnutí vyhradených austrálskou ústavou generálnemu guvernérovi. Kríza podnietila austrálsky republikanizmus.
Strieborné jubileum.
V roku 1977 Alžbeta oslavovala strieborné jubileum svojho nástupu na trón. Večierky a podujatia sa konali po celom Commonwealthe. Oslavy opätovne potvrdili popularitu kráľovnej, a to aj napriek paralelným negatívnym informáciám v tlači o odlúčení princeznej Margarety od jej manžela. V roku 1978 prijala kráľovná štátnu návštevu rumunského komunistického vodcu Nicolae Ceaușescu a jeho manželky Eleny v Spojenom kráľovstve, hoci si súkromne myslela, že majú „krv na rukách“. Nasledujúci rok priniesol dve rany: jednou bolo odhalenie Anthonyho Blunta, bývalého správcu kráľovniných obrazových zbierok, ako komunistického špióna; tou druhou bol atentát na jej príbuzného a svokra Lorda Mountbattena Dočasnou írskou republikánskou armádou.
Podľa Paula Martina staršieho sa na konci 70. rokov kráľovná obávala, že koruna „má pre kanadského predsedu vlády Pierra Trudeaua malý význam." Zdá sa, že Trudeauov predpokladaný republikanizmus bol potvrdený jeho vyvádzaním, ako napríklad zosunutím zábradlia v Buckinghamskom paláci a piruetovaním za kráľovnou za chrbtom v roku 1977 či odstránením rôznych kanadských kráľovských symbolov počas jeho funkčného obdobia. V roku 1980 kanadskí politici vyslaní do Londýna diskutovať o patriarchácii kanadskej ústavy zistili, že kráľovná je „lepšie informovaná... ako ktorýkoľvek z britských politikov alebo vysokých úradníkov“. Zaujímala ju najmä neúspech zákona Bill C-60, ktorý by ovplyvnil jej úlohu hlavy štátu. Patriarchát odstránil úlohu britského parlamentu z kanadskej ústavy, ale monarchia zostala zachovaná. Trudeau vo svojich spomienkach uviedol, že kráľovná uprednostňovala jeho pokus o reformu ústavy a že na neho urobil dojem „milosť, ktorú prejavovala na verejnosti“ a „múdrosť, ktorú prejavovala v súkromí“.
80. roky.
Počas ceremonialu Trooping the Color v roku 1981, šesť týždňov pred svadbou princa Charlesa a lady Diany Spencerovej, bolo na kráľovnú z bezprostrednej blízkosti vystrelených šesť rán, keď išla po obchodnom centre The Mall v Londýne na svojom koni Burmese. Polícia neskôr zistila, že výstrely boli slepé. Sedemnásťročný útočník Marcus Sarjeant bol odsúdený na päť rokov väzenia a po troch prepustený na slobodu.
O mesiace neskôr, v októbri, bola kráľovná počas návštevy v Dunedine na Novom Zélande predmetom ďalšieho útoku. Dokumenty Novozélandskej bezpečnostnej spravodajskej služby odtajnené v roku 2018 odhalili, že 17-ročný Christopher John Lewis vystrelil puškou .22 Long Rifle z piateho poschodia budovy s výhľadom na prehliadku, avšak minul. Lewis bol zatknutý, ale nikdy nebol obvinený z pokusu o vraždu alebo vlastizradu, a bol odsúdený na tri roky väzenia za nezákonné držanie a použitie strelnej zbrane. Dva roky po treste sa pokúsil o útek z psychiatrickej liečebne s cieľom zavraždiť Charlesa, ktorý bol na návšteve krajiny s Dianou a ich synom princom Williamom. 
Od apríla do septembra 1982 kráľovná pociťovala strach o svojho syna Andrewa, ale zároveň aj hrdosť, keď slúžil u britských síl počas vojny o Falklandy. 9. júla sa zobudila vo svojej spálni v Buckinghamskom paláci v prítomnosti votrelca Michaela Fagana v miestnosti. Po vážnom bezpečnostnom pochybení pomoc dorazila až po dvoch volaniach do policajnej ústredne paláca. Po pohostení amerického prezidenta Ronalda Reagana na hrade Windsor v roku 1982 a návšteve jeho kalifornského ranča v roku 1983 bola kráľovná nahnevaná, keď jeho administratíva nariadila inváziu do Grenady, jednej z jej karibských ríš, bez toho, aby o tom bola informovaná.
Intenzívny záujem médií o názory a súkromný život kráľovskej rodiny v 80. rokoch viedol k sérii senzačných príbehov v tlači, z ktorých všetky neboli úplne pravdivé. Redaktor novín Donald Trelford v časopise "The Observer" z 21. septembra 1986 napísal: „Kráľovská telenovela dosiahla v súčasnosti taký záujem verejnosti, že sa stratila hranica medzi skutočnosťou a fikciou ... je im jedno, či sú príbehy pravdivé alebo nie.“ V "The Sunday Times" z 20. júla 1986 sa uvádzalo, že kráľovná sa obávala, že hospodárska politika Margaret Thatcherovej podporila sociálne rozdiely a bola znepokojená vysokou nezamestnanosťou, sériou nepokojov, násilím štrajku baníkov a Thatcherovej odmietnutím uplatňovať sankcie proti režimu apartheidu v Južnej Afrike. Medzi zdroje fám patrili kráľovský pobočník Michael Shea a generálny tajomník Commonwealthu Shridath Ramphal, avšak Shea tvrdil, že jeho vyjadrenia boli vytrhnuté z kontextu a zdobené špekuláciami. Thatcherová údajne uviedla, že kráľovná bude hlasovať za sociálnodemokratickú stranu - Thatcherovej politických oponentov. Brian Mulroney, kanadský premiér v rokoch 1984 až 1993, uviedol, že Alžbeta bola „zákulisnou silou“ pôsobiacou na ukončenie apartheidu.
Koncom 80. rokov sa kráľovná stala terčom satiry. Účasť mladších členov kráľovskej rodiny na charitatívnej hernej šou "It's a Royal Knockout" v roku 1987 bola zosmiešňovaná. V Kanade Alžbeta verejne podporila politicky rozporuplné ústavné zmeny a podnietila kritiku odporcov navrhovaných zmien vrátane Pierra Trudeaua. V tom istom roku bola zvolená fidžijská vláda zvrhnutá vojenským pučom. Ako panovníčka Fidži Alžbeta podporovala pokusy generálneho guvernéra Ratu Sira Penaia Ganilau o uplatnenie výkonnej moci a rokovania o urovnaní sporu. Vodca prevratu Sitiveni Rabuka zosadil Ganilaua a vyhlásil Fidži za republiku.
90. roky.
V roku 1991, po víťazstve koalície vo vojne v Perzskom zálive, sa kráľovná stala prvým britským monarchom, ktorý vystúpil na spoločnom stretnutí Kongresu USA.
V prejave 24. novembra 1992, pri príležitosti 40. výročia svojho nástupu na trón, nazvala Alžbeta rok 1992 ako jej "annus horribilis" (hrozný rok). Republikánsky pocit v Británii vzrástol kvôli tlačovým odhadom súkromného bohatstva kráľovnej - ktoré boli v rozpore s palácom - a správam o aférach a napätých manželstvách medzi jej početnou rodinou. V marci sa jej druhý syn, princ Andrew, a jeho manželka Sarah rozišli; v apríli sa jej dcéra princezná Anne rozviedla s kapitánom Markom Phillipsom; počas štátnej návštevy Nemecka v októbri do nej nahnevaní demonštranti v Drážďanoch hádzali vajcia; a v novembri vypukol rozsiahly požiar na hrade Windsor, jednom z jej oficiálnych sídel. Monarchia sa stala predmetom väčšej kritiky a verejnej kontroly. Kráľovná v neobvykle osobnom prejave uviedla, že každá inštitúcia musí očakávať kritiku, ale vyjadrila prianie, aby sa tak dialo s „nádychom humoru, jemnosti a porozumenia“. O dva dni neskôr predseda vlády John Major ohlásil reformy kráľovských financií plánované od predchádzajúceho roku, vrátane kráľovnej platiacej daň z príjmu od roku 1993 a redukcie občianskeho zoznamu. V decembri sa princ Charles a jeho manželka Diana formálne rozišli. Rok sa skončil súdnym sporom, pretože kráľovná žalovala noviny "The Sun" za porušenie autorských práv, keď dva dni pred vysielaním zverejnili text jej výročnej vianočnej správy. Noviny boli nútené zaplatiť jej právne poplatky a venovali 200 000 libier na charitu.
V nasledujúcich rokoch pokračovali verejné odhalenia o stave manželstva Charlesa a Diany. Aj keď sa podpora republikanizmu v Británii zdala vyššia ako kedykoľvek predtým v živej pamäti, republikanizmus bol stále menšinovým hľadiskom a samotná kráľovná mala vysoké hodnotenie súhlasu. Kritika sa zamerala skôr na inštitút samotnej monarchie a širšiu rodinu kráľovnej než na jej vlastné správanie a konanie. Po konzultácii s manželom a predsedom vlády Johnom Majorom, ako aj s arcibiskupom z Canterbury Georgom Careym a jej súkromným tajomníkom Robertom Fellowesom, napísala koncom decembra 1995 Charlesovi a Diane list s tým, že je žiaduci rozvod. 
V auguste 1997, rok po rozvode, Diana zomrela pri autonehode v Paríži. Kráľovná bola na dovolenke so svojou početnou rodinou v Balmorale. Dianini dvaja synovia s Charlesom - princovia William a Harry - chceli navštíviť kostol, a tak ich kráľovná a vojvoda z Edinburghu vzali ešte v to ráno. Potom päť dní kráľovná a vojvoda chránili svojich vnukov pred silným záujmom tlače tým, že ich držali v Balmorale, kde mohli v súkromí smútiť, ale stiahnutie sa do ústrania kráľovskej rodiny a nevyvesenie vlajky na pol žrde nad Buckinghamským palácom spôsobilo verejné pobúrenie. Kráľovná pod tlakom nepriateľskej reakcie súhlasila s návratom do Londýna a priamym televíznym prenosom 5. septembra, deň pred Dianiným pohrebom. Vo vysielaní vyjadrila obdiv k Diane a jej pocitom „ako babičky“ k obom princom. 
V novembri 1997 usporiadali kráľovná a jej manžel v Banqueting House recepciu pri príležitosti zlatého výročia svojej svadby. Vystúpila s prejavom a pochválila Filipa za jeho úlohu manžela, pričom ho označila ako „moju silu a bytie“.
Zlaté jubileum.
V roku 2002 si Alžbeta pripísala svoje Zlaté jubileum. Jej sestra a matka zomreli vo februári a v marci, a médiá špekulovali, či bude jubileum úspechom alebo neúspechom. Opäť podstúpila rozsiahlu prehliadku svojich území. Rovnako ako v roku 1977 sa konali pouličné zábavy a spomienkové akcie a na počesť tejto príležitosti boli pomenované pamätníky. Každý deň trojdňovej hlavnej oslavy jubilea v Londýne sa zúčastnilo milión ľudí a nadšenie verejnosti pre kráľovnú bolo väčšie, ako mnohí novinári očakávali.
Aj keď bola kráľovná v priebehu celého života zdravá, v roku 2003 podstúpila operáciu oboch kolien. V októbri 2006 nestihla otvorenie nového Emirates Stadium, pretože mala natiahnutý chrbtový sval, ktorý ju trápil od leta.
V máji 2007 "The Daily Telegraph" s odvolaním sa na nemenované zdroje uviedol, že kráľovná bola „podráždená a frustrovaná“ politikou britského premiéra Tonyho Blaira, že má obavy, že britské ozbrojené sily sú preťažené v Iraku a Afganistane. Údajne však mala obdivovať Blairovo úsilie o dosiahnutie mieru v Severnom Írsku. Stala sa prvou britskou panovníčkou, ktorá v novembri 2007 oslávila výročie diamantovej svadby. Dňa 20. marca 2008 sa v Írskom kostole sv. Patrika v Armaghu zúčastnila prvej kráľovskej bohoslužby mimo Anglicka a Walesu. 
Alžbeta II. na Slovensku.
23. októbra 2008 Alžbeta spolu s manželom Filipom, vojvodom z Edinburghu, pricestovali na Slovensko. Ešte v roku 2006 ich pozval vtedajší slovenský prezident Ivan Gašparovič. Ich prvé kroky viedli do Prezidentského paláca. Na ďalší deň kráľovský pár odletel do Vysokých Tatier. Bodkou za návštevou Slovenska bola účasť na úvodnej časti priateľského hokejového stretnutia medzi HK Aquacity ŠKP Poprad a Guildorf Flames Ice Hockey Club, kde úvodné buly vhodila kráľovná spoločne so slovenským prezidentom Ivanom Gašparovičom. 24. októbra odleteli z popradského letiska späť domov.
Diamantové jubileum a dĺžka života.
Alžbeta vystúpila v roku 2010 na Valnom zhromaždení OSN druhýkrát, opäť ako kráľovná všetkých území Commonwealthu a hlava Commonwealthu. Počas svojej návštevy New Yorku, ktorá nasledovala po prehliadke Kanady, oficiálne otvorila pamätnú záhradu pre britské obete útokov z 11. septembra. 11-dňová návšteva kráľovnej v Austrálii v októbri 2011 bola jej 16. návštevou v krajine od roku 1954. Na pozvanie írskej prezidentky Mary McAleeseovej uskutočnila v máji 2011 prvú štátnu návštevu britskej panovníčky v Írskej republike.
Kráľovnino diamantové jubileum v roku 2012 znamenalo 60 rokov na tróne a oslavy sa konali v jej územiach, širšom Commonwealthe i mimo neho. V správe zverejnenej v deň nástupu na trón Alžbeta napísala:V tomto špeciálnom roku, kedy sa znovu venujem vašim službám, dúfam, že si všetci pripomenieme silu spolupatričnosti a zjednocujúcu silu rodiny, priateľstva a dobrých susedských vzťahov... Dúfam tiež, že tento jubilejný rok bude časom, keď budeme ďakovať za veľký pokrok, ktorý sme dosiahli od roku 1952, a keď sa budeme tešiť na budúcnosť s čistou hlavou a vrelým srdcom.S manželom podnikli rozsiahle turné po Spojenom kráľovstve, zatiaľ čo jej deti a vnúčatá sa v jej mene vydali na kráľovské cesty po iných štátoch Commonwealthu. 4. júna boli po celom svete rozsvietené jubilejné majáky. V novembri kráľovná a jej manžel oslávili svoje modré zafírové výročie svadby (65.). 18. decembra sa stala prvou britskou panovníčkou, ktorá sa zúčastnila mierového zasadnutia vlády od čias Juraja III. v roku 1781.
Kráľovná, ktorá otvorila letné olympijské hry 1976 v Montreale, otvorila aj letné olympijské a paralympijské hry 2012 v Londýne, čím sa stala prvou hlavou štátu, ktorá otvorila dvoje olympijské hry v dvoch krajinách. Na olympiáde v Londýne si v rámci otváracieho ceremoniálu zahrala v krátkom filme po boku Daniela Craiga ako Jamesa Bonda. 4. apríla 2013 získala čestnú cenu BAFTA za záštitu nad filmovým priemyslom a na slávnostnom odovzdávaní cien bola označená ako „zatiaľ najpamätnejšia bondovka“. 3. marca 2013 bola Alžbeta preventívne prijatá do nemocnice kráľa Eduarda VII. po príznakoch gastroenteritídy. Nasledujúci deň sa vrátila do Buckinghamského paláca. O týždeň neskôr podpísala novú Chartu Commonwealthu. Kvôli svojmu veku a potrebe obmedziť cestovanie sa v roku 2013 rozhodla nezúčastniť na dvojročných stretnutiach vládnych predstaviteľov Commonwealthu po prvýkrát za posledných 40 rokov. Na summite na Srí Lanke ju zastupoval princ Charles. V máji 2018 podstúpila operáciu sivého zákalu, katarakty. V marci 2019 sa rozhodla prestať jazdiť na verejných komunikáciách, najmä v dôsledku autonehody, ktorej sa dopustil jej manžel dva mesiace predtým.
Kráľovná prekonala svoju prababičku, kráľovnú Viktóriu, keď sa 21. decembra 2007 stala najdlhšie žijúcou britskou panovníčkou. 9. septembra 2015 sa stala najdlhšie vládnucou britskou panovníčkou a najdlhšie vládnucou kráľovnou a najdlhšou ženskou hlavou štátu. Stala sa najstaršou súčasnou panovníčkou po tom, čo 23. januára 2015 zomrel saudskoarabský kráľ Abdalláh. Neskôr sa stala najdlhšie vládnucou súčasnou panovníčkou a najdlhšie slúžiacou súčasnou hlavou štátu po smrti thajského kráľa Bhumibola 13. októbra 2016 a najstaršou súčasnou hlavou štátu po rezignácii Roberta Mugabeho 21. novembra 2017. 6. februára 2017 sa stala prvou britskou panovníčkou, ktorá si pripomínala zafírové jubileum, a 20. novembra ako prvá britská panovníčka oslavovala platinové výročie svadby. Princ Filip v auguste 2017 odišiel z úradných povinností ako manžel kráľovnej. Zomrel vo Windsore 9. apríla 2021, čím sa Alžbeta stala prvým britským panovníkom, ktorý vládol ako vdova/vdovec od čias kráľovnej Viktórie. Poznamenala, že jeho smrť v jej súkromí „zanechala obrovské prázdno“.
23. apríla 2019 sa stala najstaršou žijúcou panovníčkou po smrti luxemburského veľkovojvodu Jeana. Začiatkom júna 2022 oslávila svoje platinové jubileum. Kráľovná nemienila abdikovať, aj keď sa očakávalo, že princ Charles prevezme viac jej povinností. 20. apríla 2018 vládni predstavitelia Commonwealthu oznámili, že na jej miesto nastúpi Charles ako hlava Commonwealthu. Kráľovná uviedla, že je jej „úprimným želaním“, aby ju Charles v úlohe nasledoval. Plány na jej smrť a pohreb pripravovali britská vláda a mediálne organizácie od 60. rokov. 27. mája 2024 by prekonala francúzskeho kráľa Ľudovíta XIV. ako najdlhšie vládnuceho panovníka suverénneho štátu v overených svetových dejinách. 
Verejná mienka a osobnosť.
Keďže Alžbeta poskytovala rozhovory zriedka, o jej osobných pocitoch sa vie len málo. Ako ústavná panovníčka na verejných fórach nevyjadrovala svoje vlastné politické názory. Mala hlboký zmysel pre náboženské a občianske povinnosti a svoju korunovačnú prísahu brala vážne. Okrem svojej oficiálnej náboženskej úlohy hlavy anglikánskej cirkvi bola členkou tejto cirkvi a tiež škótskej národnej cirkvi. Preukázala podporu medzináboženských vzťahov a stretla sa s vodcami iných cirkví a náboženstiev vrátane piatich pápežov: Piom XII., Jánom XXIII., Jánom Pavlom II., Benediktom XVI. a Františkom.
Bola patrónkou viac ako 600 organizácií a charít. Nadácia Charities Aid Foundation odhadla, že Alžbeta počas svojej vlády pomohla vyzbierať viac ako 1,4 miliardy libier na jej patronáty. Medzi jej hlavné záujmy vo voľnom čase patrilo jazdectvo a psy, najmä jej Welsh Corgi Pembroke.
Úmrtie.
Alžbeta II. zomrela popoludní, 8. septembra 2022 na zámku Balmoral v Škótsku. Novým kráľom sa automaticky stal jej syn Charles, ktorý oznámil, že bude panovať ako Karol III.

</doc>
<doc id="224690" url="https://sk.wikipedia.org/wiki?curid=224690" title="Nina Simone">
Nina Simone

Nina Simone, vlastným menom Eunice Kathleen Waymon (* 21. február 1933, Tryon, Severná Karolína, USA – † 21. apríl 2003, Carry-le-Rouet, Francúzsko) bola americká speváčka, skladateľka, klaviristka a pätnásťnásobná držiteľka Grammy Award. Keď mala 17 rokov, presťahovala sa do New Yorku, kde študovala na Juilliard School of Music. Jej hudobný štýl spájal gospel a pop s klasickou hudbou, obzvlášť s Bachom.
Pozvanie na Bratislavskú lýru 1981.
Nina Simone dostala v roku 1981 pozvanie do programu Bratislavskej lýry(začínajúcej 20. mája 1981) ako náhradníčka za Amii Stewart. Do Bratislavy mala pricestovať, ako všetci zahraniční vystupujúci, deň pred plánovaným vystúpením. To sa nestalo. Nina Simone priletela až v deň konania na letisko v Prahe. Letecké spojenie z Prahy do Bratislavy v ten deň nebolo. Ing. Peter Horák - šéf sekretariátu BL v úmysle záchrany dohodol u Pragokoncert letecký taxík (malé vrtuľové lietadlo s pár sedadlami). Sedačky museli z lietadla odstrániť, pretože súčasťou batožiny Niny Simone bola veľká klietka so psom(nemeckým ovčiakom). Po vystúpení z lietadla pôsobila pomerne zmäteným dojmom a organizátori nadobudli dojem, že je pod vplyvom drog. Na sebe mala kožuch, náhrdelník z perál a tesne priliehajúce triko čiernej farby, čo mohlo z diaľky pôsobiť, že je pod kožuchom nahá.
Údajne spôsobila rozruch aj na priestranstve pred Domom odborov – Istropolis, kde pobehovala spolu so svojim psom napádajúcim festivalových hostí. Nápad privolať políciu bol zavrhnutý prizerajúcim sa príslušníkom ŠtB. Upozornil, že ide o cudziu štátnu príslušníčku, čo by vyvolalo nežiadúci medzinárodný incident.
K vystúpenie nakoniec nedošlo a Nina Simone odletela z Bratislavy späť do Francúzska.
Tento incident nápadne pripomína jej pieseň "I Was Just A Stupid Dog To Them" z albumu "Fodder on My Wings"(1982).

</doc>
<doc id="224691" url="https://sk.wikipedia.org/wiki?curid=224691" title="Jurij Matvejevič Feľten">
Jurij Matvejevič Feľten

Jurij Matvejevič Feľten (, ; * 1730 – † 1801) bol ruský barokový dvorný architekt na dvore cárovnej Kataríny Veľkej.

</doc>
<doc id="224693" url="https://sk.wikipedia.org/wiki?curid=224693" title="Južné mesto">
Južné mesto

Južné mesto je nová mestská štvrť v Bratislave, na juhu mestskej časti Petržalka, pri hranici s mestskou časťou Jarovce v lokalite známej ako Janíkov dvor. V blízkosti sa nachádza čistička odpadových vôd a v minulosti bolo v tejto lokalite plánované depo metra. Po dokončení petržalskej električkovej trate sa v tejto lokalite bude nachádzať konečná zastávka, obratisko Janíkov dvor a hala dennej kontroly.
Južné mesto je rozdelené na tri zóny – zóna A, zóna B a zóna C. V poslednej z nich sa nachádza zóna Slnečnice, ktorej výstavba sa z projektu začala ako prvá. 

</doc>
<doc id="224696" url="https://sk.wikipedia.org/wiki?curid=224696" title="Martin Doktor">
Martin Doktor

Martin Doktor môže byť:

</doc>
<doc id="224699" url="https://sk.wikipedia.org/wiki?curid=224699" title="Martin Doktor (futbalista)">
Martin Doktor (futbalista)

Martin Doktor (* 26. september 1981 – † 8. september 2004, Dubodiel) bol slovenský futbalista, ktorý hrával v klube FK ZTS Dubnica.
Smrť.
Zomrel na zlyhanie činnosti srdca v noci z 7. na 8. septembra 2004, ako oficiálny dátum smrti sa udáva 8. september 2004. Deň predtým hrala Dubnica priateľský zápas s Podbrezovou. 

</doc>
<doc id="224706" url="https://sk.wikipedia.org/wiki?curid=224706" title="Luka Modrić">
Luka Modrić

Luka Modrić [] (* 9. september 1985, Zadar) je chorvátsky futbalový stredopoliar, ktorý hrá za klub AC Miláno do ktorého prišiel po sezóne 2025 z tímu Real Madrid CF. Je taktiež často považovaný za jedného z najlepších stredných záložníkov v súčasnosti.
Reprezentačná kariéra.
Hral na Euro 2008, kde zaznamenal 1 gól. Dal ho Rakúsku z pokutového kopu. Tento gól bol prvý chorvátsky na tomto turnaji.

</doc>
<doc id="224708" url="https://sk.wikipedia.org/wiki?curid=224708" title="Konstantin Georgijevič Zyrianov">
Konstantin Georgijevič Zyrianov

Konstantin Georgijevič Zyrianov (; * 5. október 1977, Perm) je ruský futbalový stedopoliar hrajúci v tíme Zenit Petrohrad. S týmto klubom získal Pohár UEFA v sezóne 2007/08 po finálovej výhre nad Glasgowom Rangers. 

</doc>
<doc id="224709" url="https://sk.wikipedia.org/wiki?curid=224709" title="Mstislav Vladimirovič (Tmutrakanské kniežatstvo)">
Mstislav Vladimirovič (Tmutrakanské kniežatstvo)



</doc>
<doc id="224711" url="https://sk.wikipedia.org/wiki?curid=224711" title="Evstafij Mstislavič">
Evstafij Mstislavič

Evstafij Mstislavič († 1032/1033), knieža Tmutrakanského kniežatstva a jediný syn Mstislava Vladimiroviča a Anastázie.
Život.
Od roku 1024 bol pravdepodobne otcovým námestníkom v Tmutrakanskom kniežatstve. Podľa svedectiev rôznych kronikárov, Evstafij umrel okolo roku 1032 alebo 1033 a je veľmi pravdepodobné, že zahynul počas bojov na Kaukaze alebo tesne po nich, keď podľahol zraneniu v po boji.

</doc>
<doc id="224719" url="https://sk.wikipedia.org/wiki?curid=224719" title="Ivan Fiodorovič Mičurin">
Ivan Fiodorovič Mičurin

Ivan Fiodorovič Mičurin (* 1700, Kostromská gubernia, Ruská ríša – † 1763) bol ruský barokový architekt, ktorý navrhol výrazné zmeny ruskej architektúry od skorej moskovskej po vrcholnú Rastrelliho architektúru. 
V rokoch 1718 – 1720 študoval na námornej akadémii, a štúdium si doplnil v Holandsku v rokoch 1723 – 1729. Pracoval hlavne v Moskve, kde vymýšľal prvý všeobecný plán mesta v rokoch 1734 – 1739. Jeho najznámejšia stavba v Moskve by mohla byť budova kostola sv. Klimenta, ktorá stále dominuje časti mesta, hoci jeho autorstvo je sporné. Cárovná Alžbeta I. ho poslala do Kyjeva, aby uskutočnil Rastrelliho návrh chrámu sv. Ondreja. Jeho posledným projektom bola zvonica Trojicko-sergijevskej lavry, ktorú dokončil jeho žiak Dmitrij Vasilievič Uchtomskij.

</doc>
<doc id="224720" url="https://sk.wikipedia.org/wiki?curid=224720" title="METAR">
METAR

METAR (pravidelná letecká správa o počasí) je tvar správy s informáciou o počasí. Správa METAR je prevažne používajúca pilotmi lietadiel, ktorá je súčasťou predletových informácií o počasí a meteorológmi, ktorí správu METAR používajú pre zhromažďovanie informácií, ktorá pomáha pri zostavovaní predpovedí o počasí.
Základný tvar správy METAR je najpopulárnejším formátom na svete pri vysielaní a prijímaní údajov o počasí. Je vysoko štandardizovaná prostredníctvom organizácie ICAO, čo umožňuje jej porozumenie vo väčšine sveta.
Vznik správy.
Správa METAR zvyčajne prichádza z letiska alebo stálej meteorologickej stanice. Správy sú obvykle vydávané každú hodinu resp. každú polhodinu. Ak sa vyskytnú významné zmeny počasia, môže byť správa METAR doplnená o špeciálne správy SPECI. Niektoré správy sú kódované automatickou leteckou meteorologickou stanicou umiestnenou na letiskách, vojenských základňach a iných sieťach. Niektoré oblasti používajú rozšírené meracie stanice, ktoré zaznamenávajú aktuálne podmienky digitálnymi senzormi, ktoré sú potom kódované prostredníctvom príslušného softvéru a nakoniec preskúmané certifikovaným meteorologickým pozorovateľom alebo meteorológom pred prenosom. Na meteorologických staniciach môže byť táto správa zostavovaná tiež vyškoleným meteorológom, ktorý na základe manuálnych pozorovaní zostaví danú správu k prenosu k lietadlu.
História.
Správa METAR bola medzinárodne zavedená 1. januára 1968 a od toho času bola mnohokrát upravená. Štáty Severnej Ameriky používali správu SAO (Surface Aviation Observation) pre aktuálne podmienky o počasí až do 1. júna 1996, keď táto správa bola nahradená schváleným variantom správy METAR na základe Ženevskej dohody v roku 1989. Vyhlásenie Svetovej Meteorologickej Organizácií č. 782 "Letiskové správy a predpovede" obsahuje správu METAR ako základné kódovanie prijaté všetkými členskými štátami organizácie WMO.
Názov.
Slovo METAR pochádza z francúzskej frázy "message d’observation météorologique régulière pour l’aviation". V skrátenom význame týchto francúzskych slov majú význam MÉTéorologique ("Metorologická") Letecká Régulière ("Pravidelná"). FAA definuje METAR v leteckom informačnom manuále ako "leteckú pravidelnú meteorologickú správu" a preto často býva chybne zamieňaná nesprávnou terminológiou (napríklad Meteorologická letisková informácia).
FAA a NOAA špecificky definuje METAR ako leteckú "pravidelnú meteorologickú správu", čím je približne preložený opis francúzskej frázy.
Informácia obsiahnutá v METARe.
Typická správa METAR obsahuje údaje ako teplotu, rosný bod, informácie o vetre (rýchlosť, smer príp. nárazy), zrážky, oblačnosť (typ oblaku a výška základne), vertikálna a horizontálna dohľadnosť a atmosférický tlak. METAR tiež môže obsahovať informáciu o množstve zrážok, bleskoch a ďalších informácií, ktoré môžu zaujímať pilotov lietadiel alebo meteorológov pri predpovediach.
Okrem toho sa používa pristávacia predpoveď "TREND" pre krátke časové obdobie, ktorá môže byť pridaná na konci správy METAR, ukazujúcej pravdepodobné zmeny počasia v nasledujúcich dvoch hodinách. Je to ten istý tvar ako letisková správa TAF.
Doplnok správ METAR ohlasujúcich predpoveď počasia pred aktuálnym počasím je predpoveď TAF. Správy METAR a TAF sa používajú vo vysielaniach VOLMET.
Medzinárodné kódy METAR.
METAR obsahuje:
Hlásenia o oblačnosti.
Množstvo oblačnosti je udávané počtom 'osmín' oblohy, ktorá je pokrytá oblakmi.
Kódový zápis v správe METAR je nasledovný:

</doc>
<doc id="224721" url="https://sk.wikipedia.org/wiki?curid=224721" title="Atlantic City (New Jersey)">
Atlantic City (New Jersey)

Atlantic City je mesto v štáte New Jersey v USA. Je tu známy drevený chodník, kasína, piesočné pláže, atď., čo tvorí komunitný rezort na brehu Atlantického oceána. 
Podľa údajov z roku 2000 bol počet obyvateľov mesta 40 517 a spolu v metropolitnej oblasti 271 015.

</doc>
<doc id="224726" url="https://sk.wikipedia.org/wiki?curid=224726" title="Atlantic City">
Atlantic City

Atlantic City môže byť:

</doc>
<doc id="224728" url="https://sk.wikipedia.org/wiki?curid=224728" title="Stan Winston">
Stan Winston

Stanley Winston (* 7. apríl 1946, Arlington, Virgínia, USA† 15. jún 2008, Los Angeles, Kalifornia) bol americký maskér, tvorca filmových efektov, scenárista, režisér a producent. držiteľ Oscarov a Emmy.
Bol autorom vizáže zdecimovaného Terminátora, Votrelcov, Predátora. Bol jedným z tímu tvorcov dinosaurov pre filmy Jurský park, ako autor efektov, masiek pre filmy "A.I. Umelá inteligencia", "Jazero", "Pach krvi", "Relic", "Interview s upírom", "Avatar"..

</doc>
<doc id="224730" url="https://sk.wikipedia.org/wiki?curid=224730" title="Rinus Michels">
Rinus Michels

Marinus Jacobus Hendricus Michels zvaný aj Rinus Michels (* 9. február 1928, Amsterdam† 3. marec 2005, Aalst, Belgicko) bol holandský futbalový tréner a reprezentant.
Mladosť.
Narodil sa 9. februára 1928 v Amsterdame, blízko Olympijskeho štadióna, na ktorom hrával svoje domáce zápasy Ajax Amsterdam. K deviatim narodeninám dostal dres a pár futbalových ponožiek, futbal hrával so svojím otcom na ihrisku vedľa domu. Všimol si ho priateľ Michelsovej rodiny, Joop Köhler, ktorý pôsobil v klube Ajax Amsterdam ako funkcionár. V roku 1940 už hrával malý Michels za Ajax. Keď začala druhá svetová vojna, konkrétnejšie Holandský hlad 1944, Michelsova kariéra bola prerušená. Francúzsky klub Lille OSC tiež chcel s ním uzavrieť kontrakt, ale nebolo to možné kvôli jeho povinnej vojenskej službe v holandskej armáde.
Kariéra.
9. júna 1949 debutoval v prvom tíme Ajaxu Amsterdam a strelil vo víťaznom zápase, 8-3, proti ADO Den Haag päť gólov!
Počas hráčskej kariéry hrával na pozícií útočníka v tomto klube. Za 12 rokov aktívnej činnosti strelil v 264 zápasoch 122 gólov a za reprezentáciu odohral 5 zápasoch, v ktorých gól nestrelil. Debutoval 8. júna 1950 v zápase proti Švédsku 1-4 a v ostatných zápasoch vyhral, a to proti Fínsku 4-1, Belgicku 4-0, Švédsku 6-1 a Švajčiarsku 3-1.
Najviac sa však preslávil ako tréner. Je považovaný za otca totálneho futbalu. Štyrikrát viedol holandskú reprezentáciu. Prvý raz ju prevzal od Františka Fadrhonca pred Majstrovstvami sveta 1974 a na tomto turnaji skončilo Holandsko vo finále, pričom vyhrávalo 1-0 a Nemci sa za toho stavu lopty nedotkli. Nakoniec, po dvoch góloch Gerda Müllera prehralo Holandsko 2-1. Druhý raz ju viedol v rokoch 1984 až 1985 a s tímom výraznejší úspech nezaznamenal. Na pár mesiacov prenechal trénerstvo Holandska Leovi Beenhakkerovi, aby sa opäť stal trénerom Holandska. A v roku 1988 tím doviedol k zatiaľ poslednému víťazstvu na Majstrovstvách Európy. Z funkcie hlavného trénera odstúpil. Posledný raz viedol Holandsko v rokoch 1990 až 1992, keď po Majstrovstvách Európy 1992, kde dosiahol semifinále, skončil. Bol to jeho posledný futbalový angažmán.
Smrť.
Počas kariéry mal problémy so srdcom. Dvakrát absolvoval srdcovú operáciu, prvú v roku 1986, po ktorej sa ešte dokázal vrátiť, ale po druhej zomrel dňa 3. marca 2005.

</doc>
<doc id="224740" url="https://sk.wikipedia.org/wiki?curid=224740" title="Alexandr Filippovič Kokorinov">
Alexandr Filippovič Kokorinov

Alexandr Filippovič Kokorinov (; * 10. júl 1726, Toboľsk, Rusko – † 21. marec 1772, Petrohrad) bol ruský barokový architekt, jeden zo zakladateľov Ruskej akadémie umení.
Narodil sa v rodine architekta a študoval v Toboľsku, skôr než začal študovať u Dmitrija Uchtomského v Moskve. Dostal sa pod patronát rodiny Razumovských, ktorým navrhol palác v Petrohrade v rokoch 17621766 a Petrovsko-Razumovské sídlo blízko Moskvy (17521753).

</doc>
<doc id="224758" url="https://sk.wikipedia.org/wiki?curid=224758" title="Andy Williams">
Andy Williams

Howard Andrew „Andy“ Williams (* 3. december 1927, Wall Lake, Iowa, USA† 25. september 2012, Branson, Missouri, USA) bol americký spevák. 
Vystupoval s umelcami ako Ray Charles, Elton John, Ella Fitzgerald, Simon and Garfunkel, Mama Cass a Michael Jackson. Vlastnil divadlo Moon River Theatre v meste Branson v Missouri.
Nahral 15 zlatých a tri platinové albumy.

</doc>
<doc id="224762" url="https://sk.wikipedia.org/wiki?curid=224762" title="Ghetto Supastar">
Ghetto Supastar

Ghetto Supastar je debutový sólo album amerického speváka Prakazrela "Prasa" Michela známeho hlavne ako jedného z členov známeho tria The Fugees. 

</doc>
<doc id="224764" url="https://sk.wikipedia.org/wiki?curid=224764" title="Ferenc Puskás">
Ferenc Puskás

Ferenc Puskás (celým menom Ferenc Puskás Biró, pôvodne "Ferenc Purczeld Biró"; * 2. apríl 1927, Budapešť – † 17. november 2006, Budapešť) bol maďarský futbalista a tréner. Jeho hru charakterizovalo dobré ovládanie lopty, výbušnosť, prekvapivé riešenia herných situácií, presné prihrávky a strely na bránu, je považovaný za jedného z najlepších futbalistov všetkých čias. Strelil 514 gólov v 529 ligových zápasoch a 84 gólov v 85 zápasoch maďarskej reprezentácie.
Život a kariéra.
Narodil sa ako "Ferenc Purczeld" v Kispeste (dnes časť Budapešti). Keď mal 10 rokov, otec nechal zmeniť rodinné priezvisko na "Puskás". Je odchovancom miestneho klubu Kispest A.C., kde jeho otec pôsobil ako tréner. Pôvodne použil falošné meno "Miklós Kovács", aby mohol za klub hrávať skôr ako dovŕšil vek 12 rokov, ktorým bol podmienený podpis zmluvy. 
V novembri 1943 debutoval v seniorskom tíme Kispestu. V roku 1949 klub prevzala armáda a premenovala ho na Honvéd. V mužstve hrali vzhľadom na jeho armádny štatút kvalitní hráči z celej krajiny, napr. Zoltán Czibor a Sándor Kocsis, pričom dostávali vojenské hodnosti, Puskás sa stal majorom. Klubu pomohol vybojovať päť majstrovských titulov, štyrikrát sa stal najlepším strelcom maďarskej ligy, v roku 1948 bol najúspešnejším zakončovateľom v rámci všetkých európskych líg.
Reprezentácia.
V maďarskej reprezentácii zaznamenal debut 20. augusta 1945, keď skóroval vo víťaznom zápase proti Rakúsku 5:2. 
Mužstvo patrilo začiatkom 50. rokov k najlepším na svete. Spolu s Zoltánom Cziborom, Sándorom Kocsisom, Józsefom Bozsikom a Nándorom Hidegkutim bol kostrou tímu, ktorý neprehral 32 zápasov v rade, čo je doposiaľ neprekonaný rekord. V rokoch 1950-54 bol kapitánom. Na OH 1952 v Helsinkách získalo Maďarsko zlaté medaily po finálovom víťazstve nad Juhosláviou. Puskás na podujatí strelil štyri góly. 
V roku 1953 vyhralo Maďarsko Stredoeurópsky pohár, keď porazilo vo finále domáce Taliansko 3:0, Puskás bol najúspešnejším strelcom turnaja s 10 gólmi.
Jedným z dôkazov vtedajšej dominancie maďarského futbalu sú aj víťazstvá nad Anglickom - 6:3 v Londýne (1953) a 7:1 v Budapešti (1954), čo je najvyššia prehra Anglicka v histórii.
Na MS 1954 hral Puskás v prvých dvoch zápasoch proti Južnej Kórei (9:0) a SRN (8:3), potom sa zranil a nastúpil až vo finále (napriek pretrvávajúcemu zraneniu), opäť proti SRN. Maďarsko viedlo už 2:0, aj vďaka Puskásovmu gólu, Nemecko však otočilo na 2:3. Dve minúty pred koncom rozhodca pre údajný ofsajd neuznal Puskásov gól, ktorý by znamenal vyrovnanie. Touto prehrou bola ukončená 32-zápasová séria Maďarska bez prehry.
Puskás v reprezentácii dosiahol dva hetriky (proti Rakúsku a Luxembursku), Albánsku strelil 4 góly. Celkovo zaznamenal 84 gólov v 85 reprezentačných zápasoch.
Španielsko.
Emigroval v roku 1956, po správe o porážke maďarskej revolúcie. Odohral niekoľko neoficiálnych zápasov za RCD Espanyol, potom však dostal dvojročný dištanc od UEFA. Po vypršaní dištancu ho spočiatku kontaktovali len menej kvalitné kluby, pretože za ten čas značne pribral a mal vyšší vek (31). Manchester United ho odmietol kvôli neznalosti angličtiny. Napokon s ním uzavrel kontrakt Real Madrid, kde sa stal výraznou oporou, v každej zo svojich prvých šiestich sezón dokázal streliť 20 a viac gólov, spolu v 180 zápasoch španielskej ligy skóroval 156x. Klub získal päť majstrovských titulov za sebou v rokoch 1961-65 a počas Puskásovho pôsobenia vybojoval 3x Pohár majstrov európskych krajín.
V roku 1962 získal španielske občianstvo, za Španielsko odohral 4 zápasy, neskóroval. Aktívnu kariéru ukončil v roku 1966.
Trénerská kariéra.
Po ukončení aktívnej činnosti sa stal trénerom, viedol mužstvá na všetkých kontinentoch. S Panathinaikos FC dosiahol v roku 1971 finále Pohára majstrov európskych krajín (kde sa prebojoval ako prvý grécky klub v histórii), s klubom získal aj dva grécke tituly (1970/71 a 1971/72). Ďalší významný trénerský úspech zaznamenal až v roku 1991, keď získal austrálsky titul s South Melbourne FC. 
Posledné roky.
V roku 1991 sa aj s manželkou Erzsebét natrvalo vrátil do Maďarska. V roku 1993 sa stal trénerom maďarskej reprezentácie, ale len na štyri zápasy. Od roku 2000 trpel Alzheimerovou chorobou a tiež inými zdravotnými ťažkosťami. Nemocnicu opúšťal len zriedkavo. Jeho zdravotný stav sa časom zhoršoval. Zomrel v budapeštianskej nemocnici 17. novembra 2006.
Na jeho počesť bol v roku 2002 premenovaný multifunkčný štadión v Budapešti (Stadium Puskás Ferenc). Ulica "Újtemető utca" bola premenovaná podľa neho pri príležitosti ročného výročia úmrtia. Puskása označila IIFHS za najlepšieho strelca 20. storočia.

</doc>
<doc id="224765" url="https://sk.wikipedia.org/wiki?curid=224765" title="Dirk Kuyt">
Dirk Kuyt

Dirk Kuijt nazývaný aj Dirk Kuyt (* 22. júl 1980, Katwijk aan Zee) je holandský futbalový reprezentant, ktorý hral na MS 2006 a Euro 2008. Bol hráčom anglického klubu Liverpool FC, no v roku 2012 prestúpil do tureckého klubu 
Fenerbahçe SKza 1 milión libier (dôvod - časté nezaradenie do základnej zostavy v LFC).
So svojou futbalovou kariérou začínal v klube Quick Boys ako 5-ročný. Do prvého tímu sa dostal v marci 1998 a upútal pozornosť vedenia klubu FC Utrecht. Kuyt podpísal svoju prvú profesionálnu zmluvu v lete 1998 práve s Utrechtom. V roku 2003 prestúpil do rotterdamského Feyenoordu, od roku 2005 bol klubovým kapitánom. V lete 2006 prestúpil do klubu anglcikej FA Premier League Liverpool FC. V LFC pobudol 6 rokov, ale počas sezóny 2011/2012 už nedostával toľko príležitostí hrať v základnej zostave. Sám sa vyjadril, že by už po toľkých rokoch potreboval zmenu, prípadne nejakú novú výzvu. Z toho dôvodu sa rozhodol podpísať kontrakt s tureckým klubom Fenerbahçe SK . Pred odchodom z LFC poďakoval trénerovi, spoluhráčom a hlavne všetkým fanúšikom, ktorí ho podporovali. Vyjadril sa, že anglický veľkoklub Liverpool FC a jeho fanúšici zostanú do smrti v jeho srdci a rád na nich bude spomínať.
V drese holandskej reprezentácie debutoval v septembri 2004 v zápase proti Lichtenštajnsku.

</doc>
<doc id="224766" url="https://sk.wikipedia.org/wiki?curid=224766" title="Zazie">
Zazie

Zazie (vlastným menom Isabelle Marie Anne de Truchis de Varennes * 18. apríl 1964, Boulogne-Billancourt, Francúzsko) je francúzska speváčka a textárka. Je tiež koproducentkou svojich albumov s inými producentmi.
Život.
Otec Zazie bol architekt a matka učiteľka hudby. 
Debutovala v roku 1992 s albumom "Je Tu Ils" a singlom "Sucré salé".
V roku 1995, vydala druhý album "Zen", ktorý napísala a vydala spolu s Vincent-Marie Bouvotom. Album obsahoval single "Zen" a "Homme Sweet Homme". Jej singel "Un point c'est toi" z roku 1996 z toho istého albumu bol predmetom diskusie v kanadskom televíznom programe "Too Much 4 Much" kanála MuchMusic, kvôli jeho kontroverznému obsahu. Nakoniec diskusná skupina uznala, že video nie je pre publikum nevhodné. V klipe skupinka štyroch zamilovaných žien, vrátane Zazie, prenasleduje pár mužov ku jazeru. Tam sa muži vyzlečú a zaplávajú si v jazere. Zazie sníva o jednom z týchto mužov. Na prekvapenie žien sa však títo dvaja muži začnú navzájom bozkávať. 
V roku 1997 Pascal Obispo a Zazie vydali singel "Les Meilleurs Ennemis".
Na jej albume z roku 1998 "Made in Love" sa spolupodieľali Ali Staton, Pierre Jaconelli, a Zazie. Fotky k albumu urobil módny fotograf a dizajnér Jean-Baptiste Mondino. Piesne "Ça Fait Mal Et Ça Fait Rien", "Tous des anges" a "Tout Le Monde" boli vydané ako single. Ďalší rok po tomto albume nasledoval live album "Made in Live". V roku 1999 Zazie napísala aj song pre Jane Birkin.
V roku 2001 Zazie naspievala s Axel Bauerom singel "À Ma Place". Bol to jej najúspešnejší singel vo Francúzsku. Vo francúzskych rebríčkoch sa dostal na štvrtú priečku. 
V roku 2002 Zazie uviedla singel "Adam et Yves" z albumu "La Zizanie" z roku 2001, kde sa znovu objavila homosexuálna tematika. Tento album produkoval výlučne Pierre Jaconelli. Ostatné single zahŕňali "Rue de la paix" a "Danse avec les loops". V roku 2003, vydala ďalší live album, "Ze Live".
Album "Rodéo" z roku 2004 vydala v koprodukcii s Jean-Pierre Pilotom a Philippe Paradisom. Video ku singlu "Excuse-Moi" zobrazuje Zazie v role indickej ženy ktorá opúšťa neverného manžela. Po tomto albume nasledoval live album "Rodéo Tour" v roku 2006.
Vo februári 2007, vyšiel jej šiesty album "Totem". Tak ako predchádzajúci album, aj na produkcii tohto sa spolupodieľali Jean-Pierre Pilot a Philippe Paradis. 1. júna začalo turné "Totem Tour".
Zazie je známa pre jej hravé použitie jazyka, ktoré viedlo ku vzniku francúzskeho slova "zazisme", alebo "Zazie-zmus".
V roku 2007 tiež napísala niekoľko piesní pre album Christophe Willema, "Inventaire".
Diskografia.
Single.
A Vydané len ako promo.

</doc>
<doc id="224767" url="https://sk.wikipedia.org/wiki?curid=224767" title="Lipsum">
Lipsum



</doc>
<doc id="224768" url="https://sk.wikipedia.org/wiki?curid=224768" title="Axel Bauer">
Axel Bauer

Axel Bauer (* 7. apríl 1961, Paríž, Francúzsko) je francúzsky spevák.
V roku 2001, dosiahol jeho duet s francúzskou speváčkou Zazie, „A Ma Place“, štvrtú priečku vo francúzskych rebríčkoch.

</doc>
<doc id="224770" url="https://sk.wikipedia.org/wiki?curid=224770" title="Pascal Obispo">
Pascal Obispo

Pascal Obispo (* 8. január 1965, Bergerac, Francúzsko) je francúzsky spevák a textár.
Pascal Obispo začal spievať v roku 1980. Prvý album vydal v roku 1990, "Le long du fleuve". Keď vydal druhý album ("Plus que tout au monde"), jeho piesne zaznamenali veľký úspech a dnes sú stále veľmi populárne. Z tohto albumu sa vo Francúzsku predali 2 milióny kusov. Niektoré z jeho najznámejších piesní sú "Plus que tout au monde", "Laurelenn", "Tombé pour elle", "Lucie", "Personne" a "Fan". Jeho meno je anagramom maliara Pabla Picassa.
Z väčšiny jeho albumov sa dodnes predalo viac ako 1 milión kusov. 
Obispo využíval svoju popularitu na humanitárnu pomoc, najmä na boj proti šíreniu epidémie AIDS. Spolupracoval s viacerými známimi umelcami ako Florent Pagny, Johnny Hallyday, Patricia Kaas.

</doc>
<doc id="224773" url="https://sk.wikipedia.org/wiki?curid=224773" title="Uhorský">
Uhorský

Uhorský je prídavné meno k slovu:

</doc>
<doc id="224774" url="https://sk.wikipedia.org/wiki?curid=224774" title="Adelina zem">
Adelina zem

Adelina zem () je časť pobrežia Antarktídy medzi bodom Pourquoi Pas na a bodom Alden na , s dĺžkou pobrežia a okolím tiahnucim sa ako kruhový výsek približne smerom ku južnému pólu. Je to jedna z piatich oblastí Francúzskych južných a antarktických území. Táto oblasť, prevažne pokrytá ľadom, sa odhaduje na rozlohu .
Od 12. januára 1956 tu bola trvale zriadená francúzska výskumná základňa na , stanica Dumont d’Urville, s populáciou 33 osôb v zime, ktorá sa zvyšuje na 78 počas antarktického leta. Prvá francúzska stanica Port Martin bola vybudovaná 9. apríla 1950 na , ale bola zničená požiarom v noci z 23. januára na 24. januára 1952. Port Martin mala 11 obyvateľov v zime 1950 a 17 v 1951.
Francúzsko tiež udržiavalo vnútrozemskú stanicu na antarktickom ľadovci, od pobrežia a od stanice Dumont d’Urville, v nadmorskej výške 2400 metrov, stanicu Charcot (pomenovanú po Jean-Baptiste Charcotovi) na , vybudovanú pre Medzinárodný geofyzický rok (IGY) 1957/1958, v činnosti od januára 1957 do 1960, ktorá bola obývaná iba troma ľuďmi. Stanica bola prevažne vykopaná do snehu aby bola chránená pred silnými vetrami.
Adelina zem susedí s Austrálskym antarktickým teritóriom na východe aj na západe.
Pobrežnú časť Adelinej zeme – Adelino pobrežie objavil 20. januára 1840 francúzsky bádateľ Jules Dumont d’Urville a pomenoval ho po svojej manželke Adélie.
Adelina zem bola lokalitou pre nakrúcanie filmu Putovanie tučniakov.
Podľa Antarktického zmluvného systému francúzsky nárok na Adelinu zem, podobne ako ostatné nároky na antarktické teritóriá, nie je ani uznaný ani uprený ostatnými signatármi tohto systému.

</doc>
<doc id="224776" url="https://sk.wikipedia.org/wiki?curid=224776" title="Michail Grigorievič Zemcov">
Michail Grigorievič Zemcov

Michail Grigorievič Zemcov () (* 1688, Moskva, Rusko – † 28. september 1743, Petrohrad, Rusko) bol ruský barokový architekt, ktorý praktikoval striedmy, zdržanlivý petrovský barokový štýl, ktorý sa naučil od svojho švajčiarskeho druha Domenica Trezziniho. 
V začiatkoch svojej kariéry sa zúčastnil na navrhovaní Letného paláca v Petrohrade a taktiež parku Peterhof. Z ďalších projektov, do ktorých sa zapojil, možno spomenúť navrhnutie paláca Kadriorg a parku v Tallinne (1718 – 1725), ktorý je v súčasnosti slávnostnou rezidenciou estónskeho prezidenta. Jeho Taliansky palác z rokov 1726 – 1728 bol zničený, a jeho Aničkov palác (1741 – 1750) bol neskôr prestavaný. 

</doc>
<doc id="224779" url="https://sk.wikipedia.org/wiki?curid=224779" title="Alpes Maritimae">
Alpes Maritimae

Alpes Maritimae bola rímska provincia Rímskeho cisárstva, jedna z troch malých provincií nachádzajúcich sa na území Álp, medzi súčasným Francúzskom a Talianskom. Provincia bola založená v roku 14 pred Kr. Augustus, so sídlom provincie v meste Cemenelum, teraz Cimiez (súčasť mesta Nice vo Francúzsku).

</doc>
<doc id="224795" url="https://sk.wikipedia.org/wiki?curid=224795" title="WiMAX">
WiMAX

WiMAX (z angl. World Interoprability For Microwave Access) je bezdrôtová telekomunikačná technológia. Je definovaná normou IEEE 802.16, nazývanou aj WirelessMAN. Názov WiMAX je odvodený od WiMAX fóra - organizácie vytvorenej v júni 2001 na propagáciu tohto štandardu. Fórum opisuje WiMAX ako prenosovú technológiu poslednej míle (prístup zákazníka do siete poskytovateľa) a alternatívu ku káblovým technológiam, DSL, HSPA ap.

</doc>
<doc id="224797" url="https://sk.wikipedia.org/wiki?curid=224797" title="Jurij Matvejevič Felten">
Jurij Matvejevič Felten



</doc>
<doc id="224798" url="https://sk.wikipedia.org/wiki?curid=224798" title="Georg Friedrich Veldten">
Georg Friedrich Veldten



</doc>
<doc id="224800" url="https://sk.wikipedia.org/wiki?curid=224800" title="Jurij Feľten">
Jurij Feľten



</doc>
<doc id="224801" url="https://sk.wikipedia.org/wiki?curid=224801" title="Vypsaná fiXa">
Vypsaná fiXa

Vypsaná fiXa je česká hudobná skupina z Pardubíc, ktorá vznikla v roku 1994. Kapela hrá punk ale niekedy sa tiež označuje za Pop punkovů. 

</doc>
<doc id="224807" url="https://sk.wikipedia.org/wiki?curid=224807" title="Zoznam kaštieľov v Bratislave a okolí">
Zoznam kaštieľov v Bratislave a okolí

Kaštiele v Bratislave sú bývalé vidiecke panské sídla, ktoré sa nachádzali mimo mesta alebo v historických obciach, ktoré dnes patria k Bratislave.

</doc>
<doc id="224809" url="https://sk.wikipedia.org/wiki?curid=224809" title="Kaštiele v Bratislave">
Kaštiele v Bratislave



</doc>
<doc id="224810" url="https://sk.wikipedia.org/wiki?curid=224810" title="Zoznam kaštieľov v Bratislave">
Zoznam kaštieľov v Bratislave



</doc>
<doc id="224811" url="https://sk.wikipedia.org/wiki?curid=224811" title="Zoznam kaštieľov">
Zoznam kaštieľov

Pozri:

</doc>
<doc id="224813" url="https://sk.wikipedia.org/wiki?curid=224813" title="Zoznam kaštieľov na Slovensku">
Zoznam kaštieľov na Slovensku

Toto je zoznam niektorých najznámejších kaštieľov na Slovensku.

</doc>
<doc id="224821" url="https://sk.wikipedia.org/wiki?curid=224821" title="Boris Vladimirovič">
Boris Vladimirovič

Boris Vladimirovič Svätý (* 986 † 24. júl 1015, podľa juliánskeho kalendára 6. august 1015, Vyšgorod, Ukrajina) knieža Rostovsko-suzdaľského kniežatstva (1010 - 1015), syn kniežaťa Vladimíra I. Veľkého a manželky bulharského cára Petra I..
Spoločne s jeho bratom Glebom boli kanonizovaní za mučeníkov ruskej pravoslávnej cirkvi a ich sviatok sa v Rusku slávi 24. júla (podľa juliánskeho kalendára 6. augusta).
Život.
Podľa kyjevského letopisu Povesť dávnych liet pri druhom delení Kyjevskej Rusi (v rokoch 994 - 996) dostal územie Rostovsko-suzdaľského kniežatstva, ktorému dovtedy vládol jeho brat Jaroslav I. Múdry. Od druhého rozdelenia Staroruského štátu až do roku 1015 sa už o ňom žiadne informácie nezachovali a v kronikách sa jeho osoba nespomína.
V roku 1015 Vladimír I. ochorel a Boris sa vrátil do Kyjeva. O niečo neskôr po jeho príchode sa v krajine rozšírila správa o nájazde Pečenehov. Otec ho preto poslal aj s družinou, aby ich rýchly postup na Kyjev trochu stlmil. No Boris Pečenehov nikde nevidel, a tak sa vrátil a usadil sa pri rieke Alta. Tu sa dozvedel o smrti svojho otca a novom nástupcovi kyjevského trónu - Sviatopolkovi I.. Jeho družina bola teraz presvedčená, že je najvyšší čas zaútočiť na nového panovníka Kyjevskej Rusi a zvrhnúť ho z trónu. Boris s postupom svojich vojakov však nesúhlasil a tí ho opustili.
Medzitým knieža Sviatopolk I. pod zámienkou, že ponúkne Borisovi expaziu jeho kniežacieho údelu, poslal k nemu nájomných vrahov, ktorí ho mali zavraždiť. Keď Boris večer pred spaním skončil svoju modlitbu, do jeho stanu vtrhli nájomní vrahovia a kopijou prebodli Borisovo telo, ktoré sa ešte snažil brániť telom jeho sluha. Borisa sa však nepodarilo zabiť na prvýkrát. Telo teda zabalili do plachty od stanu a previezli ho k Sviatopolkovi, ktorý ho prikázal dvom jeho pomocníkom (Varjagom) prebodnúť do srdca mečom.
Borisovo telo tajne previezli do Vyšgorodu, kde ho pochovali v Chráme sv. Vasilija. Takto len ako 29-ročný umrel najobľúbenejší syn Vladimíra I. Veľkého, ktorý bol známy láskou k cirkevnému spevu a modlitbe.
Verzie smrti.
Historici A. Golovko, N. Iľinyj a A. Grabskij na základe škandinávskej Ságy o Ejmundovi zastávajú názor, že smrť Borisa bolo "„dielom rúk“" Varjagov, ktorých poslal Jaroslav I. Múdry. Hovorí sa o tom v časti o vojne medzi Jarislejfom (Jaroslav I. Múdry) a Burislejfom (Boris Vladimirovič Svätý).

</doc>
<doc id="224832" url="https://sk.wikipedia.org/wiki?curid=224832" title="Dumont d’Urville">
Dumont d’Urville

Stanica Dumont d'Urville () je francúzska výskumná stanica v Antarktíde na ostrove Île des Pétrels v súostroví Pointe Géologie v Adelinej Zemi. Je pomenovaná po výskumníkovi Jules Dumont d’Urville. Riadi ju "Francúzsky polárny inštitút Paul-Émile Victora".
Priekopnícka francúzska antarktická výskumná stanica Port Martin, nachádzajúca sa 62 km východne od D'Urville, bola zničená požiarom v noci z 23. januára 1952. V roku 1952, bola vybudovaná malá základňa na Île des Pétrels na štúdium hniezdenia tučniakov cisárskych. Táto základňa bola pomenovaná Base Marret. Keďže hlavná základňa Port Martin bola úplne zničená, Base Marret bola zvolená na prezimovanie počas 1952/1953. Nová hlavná základňa, stanica Dumont D'Urville, bola vybudovaná na tom istom ostrove a otvorená 12. januára 1956, aby slúžila ako centrum pre francúzsky vedecký výskum počas antarktického Medzinárodného geofyzického roku 1957/1958. Dodnes zostala stanica aktívne využívaná. 
Stanica umožňuje vystúpiť na breh naraz len 30-40 ľuďom. Ľad a silné katabatické vetry často bránia vylodeniu buď z raftu alebo z helikoptéry. Stanica má kapacitu približne 30 osôb v zime a 120 počas leta. Ľadoborec "l'Astrolabe" priváža z prístavu Hobart (Tasmánia) na stanicu zásoby a ľudí. Od novembra do marca urobí päť spiatočných plavieb. 
Oskarový dokumentárny film "La Marche de l'empereur", uvedený na Slovensku ako "Putovanie Tučniakov", sa filmoval v okolí tejto základne. 
V roku 1967 bola zo základne Dumont d'Urville vypustená francúzska raketa pre výskum najvyšších vrstiev atmosféry typu Dragon.

</doc>
<doc id="224833" url="https://sk.wikipedia.org/wiki?curid=224833" title="Andrej Vasilievič Kvasov">
Andrej Vasilievič Kvasov

Andrej Vasilievič Kvasov (* pred 1720 – † po 1770) bol významný barokový architekt, pôsobiaci v Ukrajine a na Rusku. O jeho živote je vieme len veľmi málo, a dátumy z jeho života sú veľmi neisté.
V roku 1741 pomáhal Michailovi Vasilievičovi Zemcovovi pripraviť korunovačné oslavy v Moskve. O dva roky neskôr bol poverený výzdobou interiéru Katarínskeho paláca. Súčasne bol poverený Kirilom Razumovským navrhnúť rezidencie a kostoly v Baturine, Gluchove a Kozelci. V roku 1770 sa stal hlavným architektom Malého Ruska. Katedrála v Kozelci a zničený palác v Baturine patria medzi hŕstku ním postavených budov na Ukrajine, ktoré stále stoja, a len malá časť zostala vo svojej originálnej podobe a výzdobe. 

</doc>
<doc id="224834" url="https://sk.wikipedia.org/wiki?curid=224834" title="Beach Boys">
Beach Boys

The Beach Boys je americká rock and rollová skupina, ktorá vznikla v roku 1961. Skupina sa stala populárnou vďaka svojim originálne koncipovaným spôsobom spievaných harmonických vokálov a témam textov piesní, ktoré boli zamerané na životný štýl kalifornskej mládeže: surfing, dievčatá a autá. Líder kapely, Brian Wilson, postupne rozvíjal jej umelecké smerovanie k väčšej inovatívnosti. Hudobná tvorba skupiny sa stretla s pozitívnym hodnotením hudobnej kritiky a je hudobným vzorom pre mnohých hudobníkov nasledujúcich generácií.
Skupinu založil Brian Wilson spolu s bratmi Carlom and Dennisom, bratrancom Mike Lovem a kamarátom Al Jardinom. Toto zoskupenie spolu s niekdajším členom, Davidom Marksom a neskorším členom kapely, Bruce Johnstonom, bolo v roku 1988 uvedené do Rokenrolovej siene slávy.
Skupina Beach Boys je často považovaná za jednu z ikon americkej populárnej hudby. V hudobnom rebríčku U.S. Top 40 má 36 hitov (najviac zo všetkých rockových skupín) a 56 hitov v singlovom rebríčku Hot 100 (z toho štyri na prvom mieste). Podľa vyjadrenia hudobného časopisu Billboard Magazine je Beach Boys predajom svojich singlov na prvej pozícii medzi americkými hudobnými zoskupeniami. 
Skupina The Beach Boys počas svojej histórie prešla mnohými zmenami v zostave a aj v hudobnom štýle. Bývalý líder Brian Wilson bol nútený vďaka svojej drogovej závislosti a psychickej chorobe zostať v ústraní a pôsobiť ako píšuci autor skladieb pre kapelu. V roku 1983 zomrel Dennis Wilson a v roku 1998 ďalší z bratov Carl, vzťahy medzi členmi kapely poznačili aj rôzne právne spory. Po Carlovej smrti bol zo skupiny Mikem Lovem vyhnaný Al Jardine. Mike a Bruce Johnston si potom prenajali práva na názov kapely a pokračujú v hudobnej kariére ďalej ako Beach Boys.

</doc>
<doc id="224835" url="https://sk.wikipedia.org/wiki?curid=224835" title="The Beach Boys">
The Beach Boys



</doc>
<doc id="224838" url="https://sk.wikipedia.org/wiki?curid=224838" title="Jules Mazarin">
Jules Mazarin

Jules Raymond Mazarin (známy aj ako Giulio Raimondo Mazzarino, * 14. júl 1602, Pescina, Taliansko – † 9. marec 1661, Vincennes, Francúzsko) bol taliansky politik, ktorý od roku 1642 až do svojej smrti pôsobil ako prvý minister Francúzska. Od roku 1641 mal cirkevnú hodnosť kardinála.
Narodil sa v Pescine neďaleko Neapola ako Giulio Raimondo Mazzarini. Bol žiakom jezuitského kláštora pápeža Urbana VIII. v Ríme, Neskôr študoval právo na rímskej univerzite La Sapienza. V roku 1627 prežil v severotalianskom Monferrate vojenskú službu v hodnosti kapitána.
V roku 1632 sa Mazarin stal pápežským diplomatickým zástupcom v Avignone. S pomocou kardinála Richelieua sa v roku 1641 stal aj kardinálom. V roku 1642 ho Ľudovít XIII. menoval do čela kráľovskej rady.

</doc>
<doc id="224839" url="https://sk.wikipedia.org/wiki?curid=224839" title="Kardinál Mazarin">
Kardinál Mazarin



</doc>
<doc id="224844" url="https://sk.wikipedia.org/wiki?curid=224844" title="Lg Viewty">
Lg Viewty



</doc>
<doc id="224850" url="https://sk.wikipedia.org/wiki?curid=224850" title="Farba (kvantová fyzika)">
Farba (kvantová fyzika)

Farba je vnútorné kvantové číslo, vlastnosť kvarkov a gluónov, ktorá sa týka silnej interakcie v rámci kvantovej chromodynamiky (QCD).
Farba je trochu podobná elektrickému náboju častíc, no vzhľadom na svoj dosah a silu pôsobenia má odlišný charakter.
Farba kvarkov a gluónov nemá nič spoločné so zrakovým vnímaním farby. Pojem farba bol zavedený z teoretických dôvodov, aby sa dodržal Pauliho vylučovací princíp. Experimenty však poukazujú na správnosť hypotézy. Kvantové číslo farba môže zaujímať tri hodnoty: červená, modrá a zelená, resp. antikvarky môžu nadobúdať antifarby.

</doc>
<doc id="224855" url="https://sk.wikipedia.org/wiki?curid=224855" title="Chrám svätého Mikuláša (Bodružal)">
Chrám svätého Mikuláša (Bodružal)

Chrám svätého Mikuláša (Cerkov/Cerkva svätého Nikolaja) je drevená gréckokatolícka cerkev byzantského obradu v obci Bodružal v okrese Svidník v Prešovskom kraji. Cerkev je zasvätená svätému Mikulášovi Divotvorcovi, arcibiskupovi z Myry v Lýkii.
Od 8. júla 2008 je chrám zapísaný do svetového zoznamu kultúrneho dedičstva UNESCO pod číslom 1273-007.
Charakteristika.
Chrám je súčasťou jedinečného urbanistického celku na vyvýšenom mieste v centre obce. Okrem chrámu ho tvorí aj samostatná zvonica, priľahlý cintorín a drevená ohrada so šindľovou strieškou a vstupnou bránkou, ktorá je zakrytá kužeľovou strechou s makovičkou.
Samotný chrám je prototypom cerkvi tzv. lemkovského typu. Pochádza z roku 1658 a patrí k najstarším dreveným sakrálnym stavbám byzantského obradu na Slovensku.
Cerkev má tri veže. Konštrukcia je zrubová v tvare troch štvorcov rozostavených na jednej osi od východu na západ, v exteriéri obložená vertikálne kladeným doštením (doskami). Zrub je použitý aj pri konštrukcii nepravých, akoby priečnelkových stupňovitých klenieb (zrezaného ihlanu) vo svätyni a lodi. Rozmiestnenie jednotlivých častí cerkvi symbolizuje Svätú Trojicu. Cerkev je umiestnená na najvyššom návrší obce. Svojou polohou je nad ostatnými stavbami a obytnými domami.
Strecha je šindľová. Stanovú strechu nad svätyňou a loďou ukončujú krátke štvorcové konštrukcie, na ktorých sú ukotvené kužeľové telesá. Na ne sú upevnené barokové cibuľové vežičky ukončené malými šindľovými kužeľovými nadstavcami, na ktoré sú osadené kované kovové kríže. 
Vežičky sa zväčšujú postupne od malej východnej nad svätyňou (presbytériom) cez strednú časť, loď (ktorá je najväčšia a má zrubovú otvorenú kupolu) až po západnú najvyššiu, hranolovú vežu (nad predsieňou - tzv. babincom),ktorá je bez kužeľových konštrukcií a sú v nej umiestnené zvony. 
Svätyňa a veža cerkvi sú v smere jednej pozdĺžnej osi a približne rovnakých rozmerov. 
Zrubové brvná cerkvi sú položené na kamennom základe (podmurovke), ktorého najväčšia výška je pod svätyňou a má asi 35-40 cm. V minulosti to boli pieskovcové kamene, ktoré tvorili jej tzv. základ, bez akéhokoľvek pojiva (až do konca 20. storočia). Dnes medzery medzi kameňmi sú vyplnené betónovou zmesou. Podlaha vo vnútri cerkvi má štrko-pieskový podklad, na ktorý sú položené dubové hranoly a na nich sú pribité opracované, ohobľované dosky.
Na začiatku prvej svetovej vojny boli najmenší a najväčší zvon použité na vojenské účely. Zvony boli nahradené obyvateľmi obce až v druhej polovici dvadsiatych rokov. Najväčší zvon nechal zhotoviť miestny lesník Michal Zelizňák, pracujúci v službách vlastníka lesov, a najmenší zvon zabezpečili verejnou zbierkou občania obce. Najstarší zvon má na vonkajšej stene odliatku uvedený letopočet 1759, čo znamená rok jeho konštrukcie.
Baroková vnútorná výzdoba interiéru lode na severnej celistvej strane je doplnená nástennými maľbami na dreve z 90. rokov 18. storočia, na ktorých sú zobrazené scény zachytávajúce výjavy z Biblie - Apokalypsu (Posledný súd) a Ukrižovanie. Z rovnakého obdobia pochádza i ikonostas s rokokovou podobou, na ktorom sú tri rady ikon.
Exteriérový vzhľad cerkvi je ovplyvnený byzantským sakrálnym umením. V interiéri sú ikonostas a oltár charakteristické pre byzantský obrad, niektoré maľby a ikony však svedčia aj o vplyve latinského obradu.
Cerkev prešla v 90. rokoch 20. storočia rozsiahlou rekonštrukciou, boli zreštaurované nástenné maľby a jednotlivé ikony z ikonostasu. Dnes patrí do súboru 27 východoslovenských drevených chrámov zaradených do zoznamu národných kultúrnych pamiatok. 
Na záchranu figurálnych barokových nástenných malieb bol vykonaný reštaurátorský prieskum pod vedením akademickej maliarky Miloty Brimichovej. Reštaurátorské práce realizoval a nástennú maľbu zreštauroval do roku 1992 kolektív reštaurátorov: akademická maliarka Milota Brimichová, akademická maliarka Mária Bernáthová, akademická maliarka Andrea Dobošová, akademická sochárka Ľubica Chmelová, akademická maliarka Mária Longauerová a akademický maliar Ladislav Pavlovský. Tento kolektív reštaurátorov realizoval aj záchranné a čiastočné reštaurátorské práce na ikonostase, hlavnom oltári a žertveniku. Reštaurátorské práce na ikonostase, hlavnom oltári a žertveniku boli ukončené Oblastným reštaurátorským ateliérom Bratislava v rokoch 1993 – 1995 pod vedením akademickej maliarky Zuzany Chovanovej. Maľby spadajú do obdobia deväťdesiatych rokov osemnásteho storočia.
Areál cerkvi obklopuje zrubová ohrada – (palánok so šindľovou strieškou), ktorá bola obnovená v roku 2008. Vstup do priestoru cerkvi je cez drevenú zvonicu, ktorá má kužeľovú strechu a pochádza z 19. storočia.
Cerkev bola rekonštruovaná v období rokov 2003/2004 vďaka finančnej pomoci: Úradu vlády Slovenskej republiky, Fondu Pro Slovakia, Štátnej komisie Spojených štátov pre ochranu amerického dedičstva v zahraničí, U. S. Steel Košice a First Catholic Slovak Ladies Association - Prvej katolíckej slovenskej ženskej jednoty. Na jej rekonštrukcii sa tiež podieľala gréckokatolícka cirkev spolu s obyvateľmi obce a jej rodákmi.
Poznámka:
Palanok (Ľudovo ohrada, niekoľkonásobná uhlová drevená ohrada (kruhového alebo oválneho tvaru) spravidla okolo kostolov. Pozostávala z horizontálne preložených odkôrnených brvien o priemere 20 – 15 cm, dĺžky 6 až 7 metrov Výška navŕšených brvien spravidla bola 100 - 75 cm. Na koncoch boli brvná previazané zadlabovaním a po dĺžke vertikálne navŕtavané 30 mm vrtákmi na drevo a spájané drevenými dubovými spojkami (kolíkmi). Nad brvnami bola malá sedlová dvojradová strieška z jedľových šindľov.

</doc>
<doc id="224857" url="https://sk.wikipedia.org/wiki?curid=224857" title="Základná interakcia">
Základná interakcia

Základná interakcia (hmotných objektov) alebo základná sila je mechanizmus, ktorým na seba pôsobia elementárne častice, a ktorý už nemôže byť opísaný inou interakciou.
V časticovej fyzike pod základnými interakciami rozumieme spôsoby, akými elementárne častice interagujú medzi sebou. Interakciu považujeme za základnú, ak sa nedá opísať pomocou iných interakcií. Sú známe štyri základné interakcie, všetky sú bezkontaktné, a to sú elektromagnetizmus, silná interakcia, slabá interakcia a gravitácia. Tieto interakcie, s výnimkou gravitácie, možno zvyčajne popísať sadou matematických aproximačných metód známych ako teória odchýlok, a sú prenášané výmenou kalibračných bozónov medzi časticami. Napriek tomu existujú situácie, kde teória odchýlok neposkytuje dostatočný popis pozorovaných javov. 
Prehľad.
Podľa koncepčného modelu základných interakcií sa hmota skladá z fermiónov, ktoré sú nositeľmi vlastností zvaných náboj a spin v hodnote ±. Fermióny sa priťahujú alebo odpudzujú navzájom pomocou výmeny bozónov.
Interakciu hocijakého páru fermiónov môžeme podľa teórie odchýlok modelovať takto:
 Vstupujú dva fermióny – "interakcia" pomocou výmeny bozónov – vystupujú dva zmenené fermióny.
Výmena bozónov vždy prenáša energiu a moment hybnosti medzi fermiónmi, a tým menia ich rýchlosť a smer. Výmena môže tiež prenášať náboj medzi fermiónmi a meniť tým náboj fermiónov zapojených do procesu (napr. zmeniť typ fermiónu na iný). Pretože bozóny nesú jednu jednotku uhlového momentu, tak smer spinu fermiónu sa zmení z + na − a opačne počas interakcie.
Pretože následkom interakcií sa fermióny priťahujú a odpudzujú navzájom, tak v minulosti sa pre interakciu používal termín sila.
Dnes sú známe štyri základné interakcie alebo sily : gravitácia, elektromagnetizmus, slabá interakcia a silná interakcia. Ich sila a správanie sa značne odlišujú a sú popísané v tabuľke nižšie. Moderná fyzika sa pokúša vysvetliť každý pozorovaný fyzikálny jav pomocou týchto základných interakcií. Redukovanie počtu typov základných interakcií sa zdá vhodné. Dva prípady sú príkladom zjednotenia:
Obe, magnitúda (relatívna sila) a dosah, podľa tabuľky, majú význam len v pomerne zložitom teoretickom rámci. Treba poznamenať, že tabuľka nižšie je zoznamom vlastností koncepčnej schémy, ktorá je stále vo výskume.
Moderná kvantová mechanika pozerá na základné sily, okrem gravitácie, ako na častice hmoty, ktoré nepôsobia priamo na seba, ale skôr nesú náboj a vymieňajú si virtuálne častice (kalibračné bozóny), ktoré sú nositeľmi interakcií alebo sprostredkovateľmi sily. Napríklad fotóny prenášajú interakciu elektrického náboja a gluóny prenášajú interakciu farebného náboja.
Interakcie.
Gravitácia.
Gravitácia je ďaleko najslabšia zo štyroch interakcií. V časticovej fyzike je preto vždy ignorovaná. To, že je tak slabá môžeme demonštrovať jednoduchým pripnutím sponky na magnet. Magnet dokáže udržať sponku oproti gravitácii celej zeme.
Napriek tomu je gravitácia veľmi dôležitá pre makroskopické objekty a makroskopické vzdialenosti z nasledovných dôvodov – gravitácia:
Napriek tomu, že elektromagnetizmus je omnoho silnejší ako gravitácia, pri veľkých nebeských telesách ako planéty, hviezdy a galaxie elektrostatická príťažlivosť nie je relevantná. Jednoducho preto, že takéto telesá obsahujú rovnaký počet protónov a elektrónov a majú nulový elektrický náboj. Gravitácia sa nedá odrušiť, pretože je len príťažlivá, na rozdiel od elektrických síl, ktoré priťahujú aj odpudzujú. Na druhej strane, všetky telesá s hmotnosťou podliehajú gravitácii, a tá je iba príťažlivá a preto je jediná relevantná sila v obrovských mierkach štruktúry vesmíru.
Gravitácia je vďaka svojmu dosahu zodpovedná za také obrovské javy ako je štruktúra galaxií, čierne diery a rozpínanie vesmíru. Gravitácia vysvetľuje tiež astronomické javy v menších mierkach ako napr. obežné dráhy planét, ako aj každodenné javy ako, že veci padajú.
Gravitácia bola prvá matematicky popísaná interakcia. V staroveku Aristoteles predpokladal, že objekty s rozdielnymi hmotnosťami padajú rozdielnou rýchlosťou. Počas vedeckej revolúcie Galileo Galilei experimentálne dokázal, že to tak nie je – trenie spôsobené odporom vzduchu je zanedbateľné, všetky objekty zrýchľujú smerom k zemi rovnakým tempom. Newtonov univerzálny gravitačný zákon (1687) bol dobrým opisom pôsobenia gravitácie. Naše súčasné chápanie gravitácie pochádza z Einsteinovej Všeobecnej teórie relativity z roku 1915 a presnejšiemu popisu gravitácie v rámci geometrie časopriestoru.
Spojenie všeobecnej relativity a kvantovej mechaniky do všeobecnejšej teórie kvantovej gravitácie je predmetom aktívneho výskumu. Predpokladá sa, že gravitácia je prenášaná nehmotnou časticou so spinom 2 tzv. gravitónom. 
Aj keď všeobecná relativita bola experimentálne potvrdená vo všetkých mierkach až na tie najmenšie, tak existujú aj iné teórie gravitácie. Tie, ktoré vedecká komunita berie vážne, sa v nejakom bode zhodujú so všeobecnou relativitou. Výskum sa zameriava na určenie limitov možných odchýlok od všeobecnej relativity.
Elektroslabá interakcia.
Elektromagnetizmus a slabá interakcia sa javia ako veľmi odlišné pri bežných nízkych energiách. Môžu byť modelované pomocou dvoch odlišných teórií. Napriek tomu nad zjednocujúcou energiou v rádoch 100GeV sa spoja do jedinej elektroslabej sily.
Elektroslabá teória je veľmi dôležitá pre modernú kozmológiu a čiastočne aj pre vysvetlenie vývoja vesmíru. To pretože krátko po veľkom tresku bola teplota zhruba 1015 K a elektromagnetická sila a slabá sila boli spojené v jednej kombinovanej elektroslabej sile.
Za prínos k zjednoteniu slabej a elektromagnetickej interakcie boli fyzici Abdus Salam, Sheldon Glashow a Steven Weinberg v roku 1979 ocenení Nobelovou cenou za fyziku..
Elektromagnetizmus.
Elektromagnetizmus je sila pôsobiaca medzi elektricky nabitými časticami. Tento jav zahŕňa elektrostatickú silu pôsobiacu medzi nabitými časticami, ako aj kombinovaný efekt elektrickej a magnetickej sily pôsobiacej medzi nabitými časticami pohybujúcimi sa navzájom.
Elektromagnetizmus má nekonečný dosah ako gravitácia, ale je omnoho silnejší, a preto opisuje takmer všetky každodenné makroskopické javy od nepriepustnosti pevných látok, trenie, dúhu, blesky a všetky ľuďmi vyrobené zariadenia, ktoré používajú elektrický prúd ako TV, lasery a počítače. Elektromagnetizmus určuje všetky makroskopické, a aj mnohé mikroskopické, vlastnosti chemických prvkov, vrátane chemických väzieb.V štyroch kg (~1galón) vody nádobe je
formula_1
náboja v elektrónoch. Preto ak položíme dve také nádoby meter od seba, elektróny v jednej nádobe odpudzujú tie v druhej nádobe silou
formula_2
Jadrá v jednej nádobe odpudzujú tie v druhej nádobe rovnakou silou. Napriek tomu, tieto odpudivé sily sa navzájom vyrušia príťažlivosťou medzi elektrónmi v nádobe A a jadrami v nádobe B a príťažlivosťou medzi jadrami v nádobe A a elektrónmi v nádobe B, čoho výsledkom je nulové silové pôsobenie. Záver je jasný: elektromagnetické sily sú neporovnateľne silnejšie ako gravitácia, ale majú tendenciu vyrušiť sa navzájom tak dokonale, že gravitácia môže v prípade veľkých telies dominovať.
Elektrické a magnetické javy pozorovali od staroveku, ale iba v 19. storočí sme zistili, že elektrina a magnetizmus sú dva prejavy jednej základnej interakcie. Maxwellove rovnice v roku 1864 dôsledne popísali túto zjednotenú interakciu. Maxwellova teória, s použitím vektorov, je klasickou teóriou elektromagnetizmu a je vhodná na väčšinu technologických účelov.
Konštantná rýchlosť svetla vo vákuu sa dá odvodiť z Maxwellových rovníc, ktoré nie sú v rozpore so špeciálnou relativitou.
V inej práci vzniknutej z klasického elektromagnetizmu, Einstein tiež vysvetlil fotoelektrický jav pomocou predpokladu, že svetlo je prenášané v kvantách, ktoré teraz nazývame fotóny. 
V 1927 Paul Dirac skombinoval kvantovú mechaniku s relativistickou teóriu elektromagnetizmu.
Ďalšími prácami v 40. rokoch 19. storočia Richard Feynman, Freeman Dyson, Julian Schwinger a Šiničiró Tomonaga skompletizovali túto teóriu, ktorú teraz nazývame kvantová elektrodynamika, revidovaná teória elektromagnetizmu. Kvantová mechanika a kvantová elektrodynamika poskytuje teoretický základ pre elektromagnetické správanie ako kvantové tunelovanie, v ktorom sa určité percento elektricky nabitých častíc pohybuje spôsobom, ktorý by bol v klasickej elektromagnetickej teórii nebol možný a ktorý je potrebný pre každodenne používané elektronické zariadenia ako napr. tranzistory.
Slabá interakcia.
Slabá interakcia alebo aj slabá jadrová sila je zodpovedná za niektoré jadrové javy ako napr. beta rozklad. Elektromagnetizmus a slabú silu v súčasnosti považujeme za dva prejavy zjednotenej elektroslabej interakcie – tento objav bol prvým krokom k zjednocujúcej teórii známej ako štandardný model. V teórii elektroslabej interakcie sú nositeľmi slabej sily hmotné kalibračné bozóny W a Z. Slabá interakcia je jediná známa interakcia, ktorá nezachováva paritu, je stranovo asymetrická. Slabá interakcia porušuje CP symetriu, ale zachováva CPT symetriu.
Silná interakcia.
Silná interakcia alebo aj silná jadrová sila je najkomplikovanejšia interakcia, hlavne pre to ako sa jej vplyv mení so vzdialenosťou. Vo vzdialenosti väčšej ako 10 femtometrov je silná sila prakticky nepozorovateľná. Navyše sa nachádza iba vo vnútri jadier atómov.
Po objave jadra v roku 1908 bolo jasné, že bola potrebná nová sila na prekonanie elektrostatickej odpudivosti, prejavu elektromagnetizmu pozitívne nabitých protónov. Inak by jadro nemohlo existovať.Navyše sila by mala byť dostatočne silná na stlačenie protónov do objemu, ktorý je 10−15 celého atómu. Z krátkeho dosahu tejto sily Hideki Yukawa predpokladal, že je spojená s hmotnou časticou, ktorej hmotnosť je približne 100MeV.
Objav piónu v roku 1947 ohlásil modernú éru časticovej fyziky. Stovky hadrónov bolo objavených medzi 40. až 60. rokmi 20. storočia, a vyvinuli sme extrémne komplikovanú teóriu hadrónov ako silne interagujúcich častíc. Predovšetkým:
Aj keď každý z týchto pokrokov nám poskytol hlbší pohľad, žiadny z nich neviedol k základnej teórii.
Murray Gell-Mann spolu s Georgom Zweigom v roku 1961 ako prví predpokladali čiastočne nabité častice, tzv. kvarky. V priebehu 60. rokov rôzni autori zvažovali teórie podobné modernej základnej teórii kvantovej chromodynamiky (QCD), ako jednoduché modely interakcií kvarkov. Ako prví s predpokladom gluónov podľa QCD prišli Moo-Young Han a Yoichiro Nambu, ktorí predstavili farebný náboj kvarkov a predpokladali, že môžu súvisieť s poľom prenášajúcim silu. Napriek tomu bolo ťažké si v tej dobe predstaviť, ako by takýto model mohol trvalo obsiahnuť kvarky. Han a Nambu tiež priradili každej farbe kvarku celočíselný elektrický náboj, takže kvarky mali zlomkový náboj iba v priemere a neočakávali, že ich model trvalo vymedzí kvarky.
Murray Gell-Mann a Harald Fritsch v roku 1971 potvrdili, že farebné kalibračné pole predstavené Hanom a Nambu bola správna teória interakcií kvarkov so zlomkovým nábojom na krátke vzdialenosti. O trochu neskôr David Gross, Frank Wilczek a David Politzer objavili, že táto teória vykazuje vlastnosti asymptotickej slobody, na základe čoho to mohli experimentálne dokázať. Nakoniec prišli k záveru, že QCD je úplná teória silnej interakcie, správna vo všetkých mierkach vzdialeností. Vďaka objavu asymptotickej slobody väčšina fyzikov prijala QCD, pretože objasnila, že vlastnosti silnej interakcie aj pri dlhých vzdialenostiach súhlasia s experimentami, ak trvalo vymedzia kvarky.
Za predpokladu vymedzenia kvarkov Nukhail Shifman, Arkady Vainshtein a Valentine Zharkov boli schopní vypočítať vlastnosti mnohých nízkopoložených hadrónov priamo z QCD a iba s málo extra parametrami popísali vákuum. Kenneth G. Wilson v roku 1980 publikoval počítačové výpočty založené na prvých princípoch QCD, potvrdzujúce s pravdepodobnosťou hraničiacou s istotou, že QCD obsahuje kvarky. Odvtedy sa QCD pokladá za potvrdenú teóriu silnej interakcie.
QCD je teória kvarkov so zlomkovým nábojom interagujúcich pomocou 8 častíc podobných fotónom nazývaných gluóny. Gluóny interagujú aj medzi sebou, nie len s kvarkami, a na dlhé vzdialenosti sa siločiary správajú ako struny. Týmto spôsobom matematická teória QCD vysvetľuje nielen ako kvarky interagujú na krátke vzdialenosti, ale aj správanie podobné strunám, ktoré vykazujú na väčšie vzdialenosti a ktoré objavili Chew a Frautschi.
Mimo štandardného modelu.
Existuje mnoho teoretických pokusov o systematizáciu existujúcich štyroch základných interakcií na základe modelu zjednotenia elektroslabej sily. 
Veľká teória zjednotenia (GUT – Grand Unified Theory) je návrh na preukázanie, že všetky základné interakcie, okrem gravitácie, vznikli z jednej sily so symetriou, ktorá sa rozpadá pri nízkych energiách. GUT predpokladá vzťahy medzi prírodnými konštantami, ktoré sa nezhodujú so štandardným modelom. GUT tiež predpokladá zjednotenie kalibračného zdvojenia pre relatívne sily elektromagnetickej, slabej a silnej interakcie, potvrdenej v LEP v 1991.
Teórie všetkého, ktoré integrujú GUT a teóriu kvantovej gravitácie čelia veľkej prekážke, pretože žiadna teória kvantovej gravitácie, zahŕňajúca teóriu strún, slučkovú kvantovú gravitáciu a twistorovú teóriu nie je široko akceptovaná. Niektoré teórie hľadajú gravitón na skompletizovanie štandardného modelu, zatiaľ čo iné, ako slučková kvantová gravitácia, obsahujú možnosť, že samotný časopriestor môže byť jej kvantovým prejavom.
Niektoré teórie mimo štandardného modelu zahŕňajú hypotetickú piatu silu a hľadanie takejto sily pokračuje s experimentálnym výskumom vo fyzike. V supersymetrických teóriách sú častice, ktoré získavajú hmotnosť iba vďaka efektom rozpadu supersymetrie a tieto častíc, známe ako moduli môžu prenášať nové sily. Ďalším dôvodom pre hľadanie nových síl je nedávny objav zrýchľovania rozpínania vesmíru (t. j. tmavá energia). Práve preto je potrebné vysvetliť nenulovú kozmologickú konštantu a možno aj inak modifikovať všeobecnú relativitu. predpokladá sa, že piata sila vysvetlí také javy ako porušenia CP, tmavú hmotu a tmavú energiu.

</doc>
<doc id="224860" url="https://sk.wikipedia.org/wiki?curid=224860" title="Žarnovský potok">
Žarnovský potok

Žarnovský potok môže byť:

</doc>
<doc id="224862" url="https://sk.wikipedia.org/wiki?curid=224862" title="Antonio Rinaldi">
Antonio Rinaldi

Antonio Rinaldi (* 1710 – † 10. apríl 1794, Rím, Taliansko) bol taliansky barokový architekt, ktorý študoval u Luigiho Vanvitelliho a pracoval prevažne v Rusku.
V roku 1751 – počas výletu do Anglicka – ho zavolal hajtman Kirill Razumovskij, aby vyzdobil jeho rezidenciu na Ukrajine. Jeho prvou dôležitou svetskou objednávkou bol zámok Novoznamenka od kancelára Voroncova. V roku 1754 bol vymenovaný za hlavného architekta "mladého dvora" (budúceho Petra III. a Kataríny Veľkej). Odtiaľto pochádzajú jeho najznámejšie barokové návrhy: palác Petra III. (1758 – 1760) a nákladne vyzdobený Čínsky palác (1762 – 1768). V 70. rokoch 18. storočia pracoval najmä ako hlavný architekt grófa Orlova, ktorý bol hlavným obľúbencom cárovnej Kataríny Veľkej a najmocnejší muž v krajine. Počas tohto obdobia postavil dve grandiózne klasicistické sídla – Mramorový palác v Petrohrade a zámok Gatčina. Navrhol tiež pre Orlovovcov niekoľko monumentov v Cárskom Sele a svoje dielo ukončil prácou na katolíckom kostole sv. Kataríny.

</doc>
<doc id="224863" url="https://sk.wikipedia.org/wiki?curid=224863" title="Kamenné">
Kamenné

Kamenné môže byť:

</doc>
<doc id="224868" url="https://sk.wikipedia.org/wiki?curid=224868" title="Tomanovský potok">
Tomanovský potok

Tomanovský potok môže byť:

</doc>
<doc id="224869" url="https://sk.wikipedia.org/wiki?curid=224869" title="Cremona (mesto)">
Cremona (mesto)

Cremona je talianske mesto v oblasti Lombardsko a hlavné mesto rovnomennej provincie. Leží na ľavom brehu rieky Pád.

</doc>
<doc id="224870" url="https://sk.wikipedia.org/wiki?curid=224870" title="Zimný palác">
Zimný palác

Zimný palác () je palác v Petrohrade, v Rusku, ktorý bol postavený v rokoch 1754 – 1762 ako zimné sídlo ruských cárov. Nachádza sa medzi palácom Embankment a Palácovým námestím.
Navrhol ho významný barokový architekt Francesco Bartolomeo Rastrelli ako budovu zeleno-bielej farby s 1786 dverami a 1945 oknami. Jeho prvou obyvateľkou bola cárovná Katarína Veľká. Palác je v súčasnosti súčasťou komplexu budov známeho aj ako "Štátne múzeum Ermitáž", v ktorom sa nachádza jedna z najväčších svetových zbierok umenia. Ako súčasť múzea je v paláci sprístupnená väčšina sál a izieb (konkrétne 1057). Vojenská galéria, otvorená v roku 1826, obsahuje 332 portrétov vojenských vodcov ruskej armády počas invázie Napoleona Bonaparteho do Ruska. Po Februárovej revolúcii v Rusku sa stal Zimný palác veliteľstvom Ruskej dočasnej vlády a dôležitú úlohu zohrával aj počas Veľkej októbrovej revolúcie.

</doc>
<doc id="224871" url="https://sk.wikipedia.org/wiki?curid=224871" title="Cremona">
Cremona

Cremona môže byť:

</doc>
<doc id="224872" url="https://sk.wikipedia.org/wiki?curid=224872" title="Mantova">
Mantova

Mantova môže byť:

</doc>
<doc id="224873" url="https://sk.wikipedia.org/wiki?curid=224873" title="Základné interakcie">
Základné interakcie



</doc>
<doc id="224875" url="https://sk.wikipedia.org/wiki?curid=224875" title="Chimérizmus">
Chimérizmus

Chimérizmus je jav, pri ktorom sa v rozličných bunkách určitého jedinca vyskytuje niekoľko taxonomicky blízkych genotypov (druhu, prípadne rodu). V takom prípade má jeden organizmus (rastlinný, či živočíšny) bunky s rozličným DNA.
Chimérizmus môže vzniknúť mutáciami, polyploidizáciou, vrúbľovaním a inak.
Označenie javu bolo odvodené od mýtického tvora „chiméry“, ktorého jednotlivé časti tela pochádzali z rôznych zvierat (resp. aj človeka). V biológii sa ako chiméra označuje organizmus zložený z buniek s odlišnou genetickou výbavou.
Asi najčastejšou príčinou chimérizmu je umelý zásah do organizmu, cieľom ktorého je „dodanie“ časti iného jedinca. Pri rastlinách je to vrúbľovanie, pri živočíšnych organizmoch (a hlavne u ľudí) transplantácia. V takom prípade je často žiaducim stavom tzv. komplexný chimérizmus, keď napr. všetky krvné bunky a krvotvorné bunky kostnej drene majú DNA darcu. Organizmus sa chimérizmu dosiahnutom transplantáciou často bráni imunitnou reakciou.
Fetálny chimérizmus.
Istá forma chimérizmu sa objavuje aj u matiek, ktoré porodili synov. V počte desiatok až stoviek buniek pripadajúcich na milión buniek matky sa nachádza chromozóm Y. Tieto bunky možno nájsť aj vyše 25 rokov po pôrode.
Tetragametický chimérizmus.
Relatívne vzácnym javom je tetragametický chimérizmus. Ten vzniká zlúčením dvoch oplodnených vajíčok v počiatočnej fáze vývoja (zygota resp. blastocysta). Inak povedané – zárodočné bunky dvojvaječných dvojičiek sa zlúčia a začnú vytvárať jeden organizmus. V takom prípade bunky jednotlivých orgánov môžu mať rôzne sady chromozómov, dokonca rôzne sady chromozómov sa môžu vyskytovať aj v rôznych bunkách toho istého orgánu.
O niečo častejšia forma chimérizmu je jav, keď vajíčka, či spermie majú odlišnú DNA ako ostatné bunky jedinca.
U človeka-chiméry teda môže byť negatívny test DNA zavádzajúci.

</doc>
<doc id="224882" url="https://sk.wikipedia.org/wiki?curid=224882" title="Chiméra (mytológia)">
Chiméra (mytológia)

Chiméra (po grécky "Χίμαιρα" (Chímaira)) je v gréckej mytológii dcéra stohlavého obra Tyfóna a Echidny, napoly ženy, napoly hada. Sama bola fantastický netvor.
Predná časť tela Chiméry mala podobu leva, prostriedok divej kozy a zadná časť tela podobu draka. Jej tri papule chrlili oheň. Žila v rokline sopky a strážila vchod do podsvetia. Keď zacítila človeka, vyliezla zo svojej nory a chrlila na neho oheň. Zabil ju Bellerofontes, ktorý priletel na okrídlenom koni Pegasovi a Chiméru zasiahol niekoľkými smrtiacimi šípmi z bezpečnej výšky. Prvým šípom ju len zranil a tak na neho zaútočila ohňom zo svojich troch papúľ, šibala chvostom a vysoko za ním vyskakovala. No Bellerofontes dal na hrot svojej kopije olovo, ktoré sa v plamennej papuli netvora roztavilo a spálilo jej vnútornosti.
Súrodencami Chiméry boli: 
Slovo "chiméra" v novodobom slovníku pretrvalo ako označenie preludu, vidiny, klamnej predstavy, či niečoho nereálneho.
Odraz v umení.
Napriek tomu, že Chiméra bola netvor, antickí umelci ju zobrazovali často. Jej najznámejšie zobrazenie je zrejme bronzová socha "Chiméra z Arezza", vynikajúce dielo etruského umelca z 5. storočia pred naším letopočtom. Nachádza sa v Archeologickom múzeu vo Florencii.
Induská (Harappská) civilizácia.
V induskej civilizácii je chiméra zobrazená na mnohých tabuľkách ("pečatidlách"). Znázornené sú rôzne druhy chimér zložených zo zvierat vyskytujúcich sa na indickom subkontinente. Aký názov mala chiméra v induskej civilizácii nie je známe.

</doc>
<doc id="224886" url="https://sk.wikipedia.org/wiki?curid=224886" title="Mína">
Mína

Mína môže byť:

</doc>
<doc id="224887" url="https://sk.wikipedia.org/wiki?curid=224887" title="Mína (podkop)">
Mína (podkop)

Mína je v ženijnej terminológii podkop pod nepriateľské opevnenie, s cieľom jeho poškodenia alebo zbúrania. Pod opevnenie sa vykopal podzemný tunel a komora, výdreva sa potom zapálila a časť opevnenia sa následne prepadla. Mínová komora mohla byť naplnená strelným prachom a opevnenie bolo zničené výbuchom. Takéto podkopy – míny budovali útočníci i obrancovia – tí zasa s cieľom narušiť alebo zničiť podzemné dielo útočníkov a zabiť kopáčov alebo zničiť jeho obliehacie sapy či delostrelecké batérie.
Tunel k mínovej komore sa nazýva mínová vetva a začína (na strane obrancov) spravidla v hlavnej galérii, ktorá prebieha pod kontreskarpou – vonkajšou stranou priekopy (u bastionových opevnení). U niektorých bastionových pevností začínajú mínové a odpočúvacie chodby z envelopy – podzemnej chodby predsunutej o niekoľko desiatok metrov pred hlavnú galériu. Z hlavnej galérie alebo envelopy vybiehali pred opevnenie mínové vetvy, pričom nie všetky boli zakončené mínovou komorou, mínové vetvy bez mínovej komory sa nazývali odpočúvacie chodby a slúžili k „načúvaniu“ – zisťovaniu či a kde budujú obliehatelia svoje podzemné tunely podľa zvukov.
Pokiaľ sa výbuch podzemnej míny neprejavil na povrchu, ale len v podzemí, mína sa označovala ako podbitá mína, pokiaľ sa na povrchu prejavil vznikom kráteru, mína sa označovala ako prebitá mína. 
Demoličná mína bola miestnosť na konci mínovej vetvy, ktorá slúžila na zničenie opevňovacieho prvku bastiónovej pevnosti v prípade jeho dobytia nepriateľom. 

</doc>
<doc id="224896" url="https://sk.wikipedia.org/wiki?curid=224896" title="Profesor (vedecko-pedagogická hodnosť)">
Profesor (vedecko-pedagogická hodnosť)

Profesor je akademický titul vysokoškolského pedagóga, najvyššia vedecko-pedagogická hodnosť.
Slovensko a titul profesor.
Na Slovensku sa môže stať profesorom kandidát, ktorý predtým dosiahol titul docent, po úspešnom absolvovaní vymenúvacieho konania na základe rozhodnutia inauguračnej komisie a vedeckej rady danej alebo inej vysokej školy. Vedecká rada po ukončení konania kandidáta navrhne prostredníctvom Ministerstva školstva prezidentovi, ktorý ho následne menuje profesorom pre určitý odbor. 
Inauguračná komisia vyhodnotí plnenie podmienok podľa § 76 ods. 5 a 7 zákona, podľa kritérií na získanie titulu profesor a na základe predložených dokladov, oponentských posudkov a odborného posúdenia prednesenej inauguračnej prednášky celkove zhodnotí pedagogickú, vedeckú alebo umeleckú činnosť uchádzača a najneskôr do jedného mesiaca po konaní inauguračnej prednášky predloží predsedovi vedeckej rady návrh s odporúčaním schváliť návrh na vymenovanie uchádzača za profesora v odbore alebo neschváliť návrh na vymenovanie uchádzača za profesora v odbore.
Prezident Ivan Gašparovič v roku 2010 vymenoval 98 profesorov s priemerným vekom 55 a pol roka.
Priemerná mzda profesora v slovenskom vysokom školstve bola v roku 2010 1 890 €. V porovnaní s predošlým rokom je to o 4 % viac.
História pomenovania.
"Professor" bol v starovekom Ríme verejný, vládou ustanovený a platený učiteľ. Termín pochádza (z latinského slova "profitare" = "mať úžitok"). 
Od 17. storočia sa používajú tiež doplnkové označenia, ktoré vyjadrujú rôzne postavenie profesorov:
Existujú tiež ďalšie kategórie profesorov:
Študenti univerzít boli tiež nazývaní "scholares". Na Slovensku aj v Česku pretrváva zvyk používať slovo profesor i pre pracovné zaradenie (označenie) stredoškolského učiteľa.

</doc>
<doc id="224898" url="https://sk.wikipedia.org/wiki?curid=224898" title="Nepopierateľný">
Nepopierateľný



</doc>
<doc id="224901" url="https://sk.wikipedia.org/wiki?curid=224901" title="Nepodložený">
Nepodložený



</doc>
<doc id="224902" url="https://sk.wikipedia.org/wiki?curid=224902" title="Neológovia">
Neológovia



</doc>
<doc id="224903" url="https://sk.wikipedia.org/wiki?curid=224903" title="Geezer Butler">
Geezer Butler

Terence Michael Joseph „Geezer“ Butler (* 17. júl, 1949, Birmingham, Spojené kráľovstvo) je britský basgitarista a jeden zo zakladateľov heavy metalovej skupiny Black Sabbath. V rokoch 2006–2010 bol členom projektu Heaven and Hell.
Svoju prvú skupinu "Rare Breed" vtedy ešte gitarista Geezer Butler založil so spolužiakom Johnem "Ozzym" Osbournom na jeseň roku 1967. Neskôr sa na istý čas rozišli a zase stretli spolu s gitaristom Tonym Iommim a bubeníkom Billom Wardom v bluesovej kapele "Polka Tulk". Skupinu premenovali na "Earth", ale potom ako zistili, že v Anglicku už účinkuje kapela s rovnakým názvom tak si začiatkom roku 1969 zmenili meno na "Black Sabbath".

</doc>
<doc id="224904" url="https://sk.wikipedia.org/wiki?curid=224904" title="Neológ">
Neológ

Neológ môže byť:

</doc>
<doc id="224905" url="https://sk.wikipedia.org/wiki?curid=224905" title="Nemennosť">
Nemennosť

Nemennosť (iné názvy: nemenlivosť, stálosť, nepremennosť, invariabilnosť, invariabilita, invariantnosť, pevnosť, fixnosť, stabilnosť, stabilita) je nepodliehanie zmenám.

</doc>
<doc id="224907" url="https://sk.wikipedia.org/wiki?curid=224907" title="Nemenlivosť">
Nemenlivosť



</doc>
<doc id="224908" url="https://sk.wikipedia.org/wiki?curid=224908" title="Nepremennosť">
Nepremennosť



</doc>
<doc id="224909" url="https://sk.wikipedia.org/wiki?curid=224909" title="Invariabilnosť">
Invariabilnosť



</doc>
<doc id="224910" url="https://sk.wikipedia.org/wiki?curid=224910" title="Invariabilita">
Invariabilita



</doc>
<doc id="224911" url="https://sk.wikipedia.org/wiki?curid=224911" title="Fixnosť">
Fixnosť



</doc>
<doc id="224912" url="https://sk.wikipedia.org/wiki?curid=224912" title="Bill Ward">
Bill Ward

Bill Ward (vl. menom William Thomas Ward, *5. máj, 1948, Birmingham, Anglicko, Spojené kráľovstvo) je bubeník britskej heavy metalovej skupiny Black Sabbath.
Okrem toho, že hrá na bicie ako zakladajúci člen, spieva v dvoch skladbách Black Sabbath: „It's Alright“ (z albumu "Technical Ecstasy") a „Swinging The Chain“ (z albumu "Never Say Die!").
Jeho charakteristickým bubnovaním je násobený rytmus basových a gitarových riffov, čím sa vytvára silný kombinovaný efekt. Najviac je to badateľné v skladbe „Iron Man“ z albumu "Paranoid". Charakteristická je aj jeho rýchla technika bicích a silné vedenie medzi riffmi. Dobrým príkladom skladba „Symptom of the Universe“ z albumu "Sabotage".
Bill Ward a gitarista Tony Iommi hrali spolu v skupine „Mythology“. Neskôr sa pripojili k Ozzymu Osbournovi a basgitaristovi Geezerovi Butlerovi, ktorí hrali v skupine „Rare Breed“ a založili bluesovú formáciu "Polka Tulk", ktorá sa neskôr premenovala na Earth a v roku 1969 na Black Sabbath.
Medzi rokmi 1969 a 1980 hral Bill na každom sabbathovskom albume. Z osobných dôvodov skupinu opustil v auguste 1980 počas turné k albumu "Heaven and Hell".

</doc>
<doc id="224913" url="https://sk.wikipedia.org/wiki?curid=224913" title="Suoh">
Suoh

Suoh je vulkanický komplex pozostávajúci z niekoľkých prekrývajúcich sa kaldier, maarov a lávových dómov, nachádzajúci sa na juhovýchodnom okraji indonézskeho ostrova Sumatra. Jediná zaznamenaná erupcia sa odohrala v lete roku 1933, v súčasnosti sú prejavom aktivity (s výnimkou jej nárastu v roku 1994) len aktívne fumaroly a termálne pramene. V obidvoch prípadoch (v 1933 aj 1994) bolo súšťačom zvýšenej aktivity zemetrasenie.

</doc>
<doc id="224916" url="https://sk.wikipedia.org/wiki?curid=224916" title="Hulubelu">
Hulubelu

Hulubelu je kaldera vulkanického pôvodu nachádzajúca sa na juhovýchode ostrova Sumatra. Kaldera má oválny tvar, dĺžka je 4 km, steny majú výšku približne 300 m. Vek vzniku kaldery nie je známy, z postkalderového štádia pochádzajú menšie bazaltové a andezitové vulkány ležiace na dne kaldery, resp. na jej svahoch. V súčasnosti sú jediným prejavom aktivity bahenné sopky, solfatáry a termálne pramene.

</doc>
<doc id="224917" url="https://sk.wikipedia.org/wiki?curid=224917" title="Rajabasa">
Rajabasa

Rajabasa je osamotene ležiaci stratovulkán, nachádzajúci sa na juhovýchodnom výbežku ostrova Sumatra. Je to najjužnejšie položený vulkán ostrova. Jeho vrchol je ukončený kráterom s rozmermi 500 × 700 m. Vek poslednej erupcie nie je známy, jediným prejavom aktivity sú fumaroly na svahoch vulkánu. Nárast fumarolickej aktivity bol pozorovaný v rokoch 1863 a 1892.

</doc>
<doc id="224918" url="https://sk.wikipedia.org/wiki?curid=224918" title="Pulosari">
Pulosari

Pulosari je najzápadnejšie umiestnený stratovulkán na indonézskom ostrove Jáva. Vrchol prevažne bazaltovo-andezitového vulkánu je ukončený kráterom s hĺbkou 300 m. Vek poslednej erupcie nie je známy, jediným prejavom aktivity sú fumaroly na dne krátera, príp. na jeho stenách.

</doc>
<doc id="224929" url="https://sk.wikipedia.org/wiki?curid=224929" title="Šelf">
Šelf

Šelf (iné názvy: kontinentálny šelf, pevninský šelf, prah; z angl. "shelf") je ploché, mierne uklonené pokračovanie kontinentu, ktoré môže byť zaplavené morom. Siaha od pobrežia do hĺbky maximálne 200 m, častejšie však iba 50 - 80 m. Zakončením šelfu je kontinentálny svah, ktorý postupne prechádza cez kontinentálne úpätie do hlbokomorských paniev. Šelf býva zaplavený najmä počas medziľadových dôb, aká je napríklad aj v súčasnosti. Moria ktoré zaplavujú tieto oblasti sa nazývajú šelfové moria. Šelfové oblasti sú významné najmä pre výskyt ložísk nerastných surovín, hlavne ropy, plynu a niektorých vzácnych kovov, ako je zirkón a titán.
Topografia.
Sklon šelfu je veľmi malý - najčastejšie menej ako 1°. Jeho priemerná šírka je okolo 75 km od pobrežia. Šelf sa obyčajne končí v oblasti, kde prechádza do strmšie ukloneného kontinentálneho svahu. Hranica kontinentálneho šelfu môže kolísať, pomerne často sa nachádza v hĺbke okolo 140 m, ale konvenčne sa kladie do hĺbky 200 m. Pod týmto svahom, ktorý môže siahať do hĺbky okolo 1500 až 3000 m (obvykle však asi 2000 m), sa nachádza kontinentálne úpätie, ktoré siaha do hĺbky 4 000 až 6 000 m a postupne prechádza do hlbokomorskej panvy, tiež označovanej ako tzv. abysálna panva. Kontinentálny šelf a svah tvoria kontinentálny okraj. Šelf v súčasnosti tvorí 14% plochy kontinentov a asi 8% svetového oceánu.
Šelfové oblasti sa často delia na vnútorný kontinentálny šelf, stredný a vonkajší kontinentálny šelf, každý s rôznymi geomorfologickými podmienkami a odlišnými druhmi organizmov.
Búrky a zemetrasenia môžu na šelfe dať do pohybu obrovské masy hromadiacich sa nespevnených sedimentov, ktoré vo forme turbulentných podmorských prúdov vymieľať piesok a štrk z kontinentálneho šelfu a podmorskými kaňonmi v kontinentálnom svahu ich hromadiť na oceánskom dne v podobe vejárov. Tento typu sedimentov sa označuje ako flyš alebo turbidity.

</doc>
<doc id="224930" url="https://sk.wikipedia.org/wiki?curid=224930" title="Peter Fröjdfeldt">
Peter Fröjdfeldt

Peter Fröjdfeldt (* 14. november 1963, Eskilstuna, Švédsko je bývalý švédsky futbalový rozhodca.
Medzi jeho významné rozhodcové zápasy patrí rozhodovanie finále Pohára UEFA v sezóne 2007/08 medzi Zenitom Petrohrad a Glasgowom Rangers. Bol nominovaný aj na EURO 2008 do Rakúska a Švajčiarska.

</doc>
<doc id="224934" url="https://sk.wikipedia.org/wiki?curid=224934" title="Stredozápad">
Stredozápad



</doc>
<doc id="224935" url="https://sk.wikipedia.org/wiki?curid=224935" title="Vývoj hviezd">
Vývoj hviezd



</doc>
<doc id="224937" url="https://sk.wikipedia.org/wiki?curid=224937" title="Optická dvojhviezda">
Optická dvojhviezda

Optická dvojhviezda je zdanlivá dvojhviezda, teda 2 hviezdy, ktoré sú blízko seba a vyzerajú ako fyzická dvojhviezda. V skutočnosti sú vzdialenosti medzi nimi obrovské a gravitačne neinteragujú. Najznámejšou optickou dvojhviezdou je Mizar a Alcor (súhvezdie Veľká medvedica).

</doc>
<doc id="224938" url="https://sk.wikipedia.org/wiki?curid=224938" title="CAC">
CAC

CAC ("Certificat d´Aptitude au Championat" alebo po slovensky Čakateľstvo na šampionát krásy) je titul udeľovaný psom na výstavách krásy. Ide o čakateľstvo na malý, tzv. národný šampionát.
CAC sa udeľuje víťazovi triedy (napr. víťazovi triedy otvorenej) a to u tried: stredná, otvorená, pracovná, šampiónov. V triede mladých sa udeľuje odlišný titul: CAJC. Podmienka na udelenie titulu CAC je, aby pes bol na danej výstave hodnotený známkou Výborný (V). Samotné víťazstvo triedy a hodnotenie V však nezakladá psovi nárok na titul CAC – tento titul musí udeliť rozhodca. Vo výnimočných prípadoch sa môže rozhodca rozhodnúť, že titul CAC víťazovi triedy neudelí. Udeje sa tak napríklad v takom prípade, ak pes podľa názoru rozhodcu napriek víťazstvu v triede nespĺňa požiadavky na šampióna krásy.
Tituly CAC sa môžu zadávať len na výstavách všetkých plemien s celoštátnou pôsobnosťou (celoštátne, národné, medzinárodné), prípadne na špeciálnych a klubových výstavách s celoštátnou pôsobnosťou. 
Držiteľ titulu CAC postupuje na výstave do boja o udelenie titulu CACIB alebo BOB (podľa typu výstavy).
Počet získaných titulov CAC rozhoduje o udelení titulu Národný šampión krásy. Každý štát má vlastné pravidlá na udelenie titulu Národný šampión krásy, ale pravidlá sú obvykle dosť podobné. Musia sa vo všeobecnosti pridŕžať rámca, ktorý stanovuje FCI.
Pravidlá na udelenie titulu Šampión krásy Slovenska:

</doc>
<doc id="224940" url="https://sk.wikipedia.org/wiki?curid=224940" title="CAJC">
CAJC

CAJC ("Certificat d´Aptitude au Junior Championat" alebo po slovensky Čakateľstvo na šampionát krásy mladých) je titul udeľovaný mladým psom na výstavách krásy.
Navrhnúť psa alebo suku na CAJC môže len rozhodca oficiálne delegovaný na výstavu. CAJC nie je nárokovateľný a udeľuje sa len pri mimoriadnych kvalitách psa alebo suky. 
CAJC sa udeľuje v triede mladých osobitne psom a sukám.
CAJC sa môže udeliť len psovi a suke oceneným V1.
Tituly CAJC sa môžu zadávať len na výstavách všetkých plemien s celoštátnou pôsobnosťou (celoštátne, národné, medzinárodné), prípadne na špeciálnych a klubových výstavách s celoštátnou pôsobnosťou. 
Držiteľ titulu CAJC postupuje na výstave do boja o udelenie titulu BOB.
Počet získaných titulov CAJC rozhoduje o udelení titulu Národný šampión krásy mladých. Každý štát má vlastné pravidlá na udelenie titulu Národný šampión krásy mladých, avšak pravidlá sú obvykle dosť podobné. Musia sa vo všeobecnosti pridŕžať rámca, ktorý stanovuje FCI.
Pravidlá na udelenie titulu Šampión krásy mladých Slovenska (hovorovo aj "Junioršampión"):

</doc>
<doc id="224941" url="https://sk.wikipedia.org/wiki?curid=224941" title="Reserve CAC">
Reserve CAC

Reserve CAC alebo R-CAC znamená Rezervné čakateľstvo na šampionát krásy. Je to titul udeľovaný psom na výstavách krásy. Ide o rezervné čakateľstvo na národný (malý) šampionát.
R-CAC sa udeľuje druhému psovi v triede a to u tried: stredná, otvorená, pracovná, šampiónov. V triede mladých sa rezervné čakateľstvo neudeľuje. Podmienka na udelenie titulu R-CAC je, aby pes bol na danej výstave hodnotený známkou Výborný (V). Samotné druhé miesto v triede a hodnotenie V však nezakladá psovi nárok na titul R-CAC – tento titul musí udeliť rozhodca. Vo výnimočných prípadoch sa môže rozhodca rozhodnúť, že titul R-CAC víťazovi triedy neudelí. Udeje sa tak napríklad v takom prípade, ak pes podľa názoru rozhodcu napriek druhému umiestneniu v triede nespĺňa požiadavky na šampióna krásy.
Tituly R-CAC sa môžu zadávať len na výstavách všetkých plemien s celoštátnou pôsobnosťou (celoštátne, národné, medzinárodné), prípadne na špeciálnych a klubových výstavách s celoštátnou pôsobnosťou. 
Držiteľ titulu R-CAC postupuje na výstave do boja o udelenie titulu R-CACIB a to v prípade, ak pes ktorý ho v triede porazil (držiteľ titulu CAC) postúpi do boja o titul CACIB. Toto sa týka len medzinárodných výstav.
Viacero získaných titulov R-CAC môže psovi pomôcť priblížiť sa k získaniu titulu Národný šampión krásy. Samotné tituly R-CAC k tomu však nestačia, dajú sa použiť len ako doplnok k získaným titulom CAC.
Pravidlá na udelenie titulu Šampión krásy Slovenska:

</doc>
<doc id="224944" url="https://sk.wikipedia.org/wiki?curid=224944" title="CACIB">
CACIB

CACIB ("Certificat d´Aptitude au Championat International de Beauté" alebo po slovensky Čakateľstvo na medzinárodný šampionát krásy) je titul udeľovaný psom na výstavách krásy. 
CACIB sa udeľuje vždy len jeden pre plemeno (resp. pre farebnú variantu, ak je posudzované osobitne), avšak zvlášť pre suku a zvlášť pre psa. Do boja o udelenie titulu CACIB vždy postupujú držitelia titulu CAC z jednotlivých tried. Pes, ktorý skončí v súboji o titul CACIB druhý, získava titul R-CACIB.
Tituly CACIB sa môžu zadávať len na medzinárodných výstavách. 
Držiteľ titulu CACIB postupuje na výstave do boja o udelenie titulu BOB.
Počet získaných titulov CACIB rozhoduje o udelení titulu Medzinárodný šampión krásy, ľudovo aj "Interšampión". Pravidlá na udelenie Medzinárodného šampióna krásy sú jednotné pre všetky krajiny združené v FCI.

</doc>
<doc id="224945" url="https://sk.wikipedia.org/wiki?curid=224945" title="BOB">
BOB

BOB ("Best of Breed", po slovensky Najlepší z plemena) je titul udeľovaný psom na výstavách krásy. Pri výstavách viacerých plemien ide o najkrajšieho psa z konkrétneho plemena, pri výstavách jedného plemena je to zároveň víťaz celej výstavy.
Do boja o titul BOB postupujú len tie najlepšie psy z výstavy:
Na výstavách viacerých plemien víťaz plemena, držiteľ titulu BOB, postupuje spolu s víťazmi ostatných plemien do záverečných súťaží o udelenie titulu víťaza celej výstavy. Pozri Výstavy psov.

</doc>
<doc id="224946" url="https://sk.wikipedia.org/wiki?curid=224946" title="R-CACIB">
R-CACIB



</doc>
<doc id="224947" url="https://sk.wikipedia.org/wiki?curid=224947" title="EBay">
EBay

eBay Inc. je americká internetová firma, ktorá riadi eBay.com, online aukciu a obchodnú website (webové sídlo), na ktorej ľudia a firmy kupujú a predávajú tovar a služby globálne. Popri americkej website eBay zriadila lokalizované website pre 30 ďalších krajín. eBay Inc. vlastní tiež PayPal, StubHub a iné firmy.

</doc>
<doc id="224948" url="https://sk.wikipedia.org/wiki?curid=224948" title="BIS">
BIS

BIS ("Best in Show", po slovensky Najlepší na výstave) je titul udeľovaný psom na výstavách krásy. Pri výstavách viacerých plemien ide o najkrajšieho psa z pomedzi všetkých plemien. Pri výstavách jedného plemena sa tento titul nezvykne zadávať, resp. stáva sa ním automaticky držiteľ titulu BOB.
Do boja o titul BIS na výstavách viacerých plemien postupujú najkrajšie psy z plemena, čiže držitelia titulu BOB. Ak ide o výstavu psov všetkých plemien, postupujú do súťaže o udelenie titulu BIS psy, ktoré zvíťazili vo svojej FCI skupine (držitelia titulu BIG). Ak ide o viacdňovú výstavu, postupujú o udelenie titulu BOB vítazi jednotlivých dní (držitelia titulu BOD).
Na výstavách viacerých plemien víťaz plemena, držiteľ titulu BOB, postupuje spolu s víťazmi ostatných plemien do záverečných súťaží o udelenie titulu víťaza celej výstavy. Pozri Výstavy psov.

</doc>
<doc id="224951" url="https://sk.wikipedia.org/wiki?curid=224951" title="R-CAC">
R-CAC



</doc>
<doc id="224952" url="https://sk.wikipedia.org/wiki?curid=224952" title="Reserve CACIB">
Reserve CACIB

Reserve CACIB alebo R-CACIB znamená Rezervné čakateľstvo na medzinárodný šampionát krásy. Je to titul udeľovaný psom na výstavách krásy.
R-CACIB sa udeľuje psovi, ktorý skončil v súťaži o udelenie titulu CACIB na druhom mieste. Samotné druhé miesto však nezakladá psovi nárok na titul R-CACIB – tento titul musí udeliť rozhodca. Vo výnimočných prípadoch sa môže rozhodca rozhodnúť, že titul R-CACIB psovi neudelí. Udeje sa tak napríklad v takom prípade, ak pes podľa názoru rozhodcu napriek druhému umiestneniu nespĺňa požiadavky na medzinárodného šampióna krásy. Keďže tento pes však už získal titul CAC (inak by nemohol nastúpiť) a nároky kladené na národného i medzinárodného šampióna sú v podstate totožné, takáto situácia sa udeje len veľmi zriedka.
Tituly R-CACIB sa môžu zadávať len na medzinárodných výstavách.
Držiteľ titulu R-CAC postupuje na výstave do boja o udelenie titulu R-CACIB a to v prípade, ak pes ktorý ho v triede porazil (držiteľ titulu CAC) postúpi do boja o titul CACIB. Toto sa týka len medzinárodných výstav.
Titul R-CACIB môže psovi pomôcť priblížiť sa k získaniu titulu Medzinárodný šampión krásy. V prípade, že je pes ktorý získal CACIB už je držiteľom titulu Medzinárodný šampión krásy, platí získaný titul R-CACIB psovi ako keby získal CACIB.

</doc>
<doc id="224957" url="https://sk.wikipedia.org/wiki?curid=224957" title="Andreas Schlüter">
Andreas Schlüter

Andreas Schlüter (* 20. máj 1664, Hamburg, Nemecko – † máj 1714) bol nemecký barokový sochár a architekt, ktorý je spájaný so štýlom petrovského baroka.
Mladosť sochára Andreasa Schlütera je nejasná prinajmenšom vďaka tomu, že z tohto obdobia sú zdokumentovaný najmenej traja ľudia s rovnakým menom. Záznamy kostola sv. Michala v Hamburgu ukazujú, že Andreas Schlüter, syn sochára Gerharta Schlütera, tu bol pokrstený 22. mája 1664. Dokumenty z Gdańska hovoria, že Andreas Schlüter "(senior)" pracoval v rokoch 16401652 v Gdańsku ako tovariš. Zaznamenaný je aj "Andres Schliter", narodený pravdepodobne v roku 1640. Iné zdroje uvádzajú rok 1659 ako rok narodenia.

</doc>
<doc id="224959" url="https://sk.wikipedia.org/wiki?curid=224959" title="Černosi">
Černosi



</doc>
<doc id="224966" url="https://sk.wikipedia.org/wiki?curid=224966" title="Pomponius Porphyrio">
Pomponius Porphyrio

Pomponius Porphyrio, tiež Porphyrion (3. storočie), bol rímsky gramatik, autor komentárov k Horatiovi. Pochádzal možno z Afriky.
Od Porphyriona sa dochovali v úplnosti gramatické a rétorické scholia k Horatiovmu dielu. Ide o jedno z najstarších a najúplnejších dochovaných diel tohoto druhu, ktoré je i dnes hodnotnou pomôckou študentov. Samozrejme, dochovaný Porphyrio nie je antickým originálom, ale veľmi presným stredovekým opisom.

</doc>
<doc id="224969" url="https://sk.wikipedia.org/wiki?curid=224969" title="Afroameričania">
Afroameričania

Afroameričania alebo čierni Američania sú občania alebo obyvatelia Spojených štátov alebo emigranti zo Spojených štátov, ktorí patria k negroidnej rase alebo sú miešancami negroidnej rasy s inou rasou.
Černosi a Afroameričania predstavujú tretiu najväčšiu rasovú a etnickú skupinu v Spojených štátoch po belochoch a Hispáncoch a Latinoameričanoch. Väčšina Afroameričanov má pôvod zo Západnej s Strednej Afriky a sú potomkami ľudí, ktorí boli na územie Spojených štátov zavlečení ako otroci. 
Väčšina imigrantov sa väčšinou sama seba nepovažuje za Afroameričanov ale so svojim pôvodným etnikom.
Prví čierni obyvatelia sa do Ameriky dostali v priebehu 16. storočia ako otroci do španielskych kolónií. Do anglických kolónií v Severnej Amerike začali byť otroci zo Západnej Afriky privážaní od 17. storočia. Po vzniku Spojených štátov pokračovalo otroctvo, týkajúce sa do začiatku občianskej vojny naďalej asi 4 miliónov ľudí. Černošské obyvateľstvo bolo prevažujúcimi bielymi potomkami európskych prisťahovalcov považované za menejcenné a ako občania druhej kategórie. Americký zákon o naturalizácii z roku 1790 obmedzoval občianstvo Spojených štátov iba na bielych ľudí a iba majetní belosi mali volebné právo. Tieto podmienky sa v nasledujúcom období pomaly menili, najmä po skončení občianskej vojny, rozvojom černošskej komunity, zapojením černošskej populácie do ozbrojených konfliktov, ktoré viedli Spojené štáty (predovšetkým prvá a druhá svetová vojna), postupným odstránením rasovej segregácie a hnutím za hnutie za ľudské práva, ktoré sa rozšírilo v druhej polovici 20. storočia a prinieslo černošskému obyvateľstvu politickú a sociálnu slobodu. V roku 2008 bol po prvý krát zvolený za prezidenta USA Afroameričan Barack Obama.

</doc>
<doc id="224970" url="https://sk.wikipedia.org/wiki?curid=224970" title="Marcus Cornelius Fronto">
Marcus Cornelius Fronto

Marcus Cornelius Fronto (*100, Cirta v Numídii – po 170), bol rímsky gramatik, rečník a právnik.
Život.
Fronto s veľkou pravdepodobnosťou patril k rodine prisťahovalcov z Itálie, ktorí tvorili významnú menšinu v Cirte, hlavnom meste starovekej Numídie. Sám sa označoval ako Líbyjec pochádzajúci z rodu líbyjských kočovníkov.
Do Ríma prišiel za vlády cisára Hadriána a veľmi skoro si získal povesť vynikajúceho rečníka a právnika. Fronto dokázal nazhromaždiť veľký majetok, z ktorého nechal postaviť niekoľko pamätníkov a mimo iné zakúpil i preslávené Maecenatove záhrady. Cisár Antoninus Pius ho vybral za učiteľa svojich dvoch adoptívnych synov – Marca Aurelia a Lucia Vera. Roku 142 dosiahol na dva mesiace Cornelius Fronto konzulát, ale odmietol úrad prokonzula v provincií Asia z dôvodu chatrného zdravia. Posledné roky prežil veľký rečník v zatrpknutosti nad stratou všetkých detí s výnimkou jedinej dcéry.
Frontonovo rečnícke umenie bolo už za jeho života predmetom všeobecného obdivu, takže sa mu dokonca dostalo meno druhý Cicero. Jeho nasledovníci neskôr vytvorili školu nesúcu jeho meno ("Frontoniani"). Frontonov prístup k rečníctvu charakterizuje niekoľko jednoduchých zásad – vyhľadávať štýl, ktorý by pôsobil novo a originálne, ale pritom sa vyhýbať modernizmom. Prameňom tejto čistej slovnej zásoby sa preňho stávajú klasici predaugustovského obdobia, pričom neodmieta ani prienik cudzích výrazov do latinčiny (grécizmy) ani vplyvy ľudového jazyka. Fronto je teda popredným zástancom archaizujúcich tendencií, ktoré sa prejavujú v rečníctve v 2. storočí. Z tohto dôvodu do istej mieri odmietal Cicerona, napríklad jeho rozsiahle vetné periódy, aj keď vysoko hodnotil jeho epistulárny štýl.
Dielo.
Do roku 1815 boli s Frontonom spájané, a to mylne, iba dve dochované gramatické pojednania – "De nominum verborumque differentiis" (O rozdieloch medzi menami a slovesami) a "Exempla elocutionum" (Príklady výrokov, autorom je v skutočnosti Arusianus Messius). Práve roku 1815 objavil budúci kardinál Angelo Mai v Ambroziánskej knižnici v Miláne palimpsest, na ktorom sa dochovali zlomky Frontonovej korešpondencie s jeho cisárskymi zverencami aj ich odpovede. O štyri roku neskôr Mai objavil niekoľko ďalších listov textu vo Vatikáne. Palimpsesty pôvodne patrili ku knižnici kláštora sv. Kolumbána v Bobbiu a boli použité na opis zápisnice z Prvého chalkedónskeho koncilu.
Texty z Milána boli vydané už roku 1815 v Ríme. Vatikánske texty k nim boli pridané roku 1823 spolu so záverom Frontonovej reči "Gratiarum actio pro Carthaginiensibus" z iného rukopisu. Až roku 1956 Bernhard Bischoff objavil tretí rukopis obsahujúci zlomky Frontonovej korešpondencie s Verom (jej časti boli známe už z milánskeho palimpsestu). S dohadom, že by autorom tohto rukopisu, ktorý vyšiel už roku 1750, mohol byť Fronto, prišiel v tejto dobe vydavateľ Dom Tassin.
Zlomky z Frontonovho diela do istej miery filológov sklamali. Nezhodovali sa s predstavou o veľkom rečníkovi dosahujúcom kvalít Cicerona. Vo Frontonových listoch svojim dvom žiakom z cisárskeho dvora ako aj s ich otcom Antoninom Piom navyše možno badať určitý vývoj, ku ktorému v rétorike došlo. Zdá sa, že Fronto obmedzoval dosah rečníctva na púhu literatúru, nepoužíva ho ako prostriedok moralizácie, filozofie alebo štátnictva. Ide o dôsledok pozvoľného upadania rečníctva, ktorého najstarší význam – získať si poslucháča a presvedčiť ho o pravdivosti svojho názoru – sa vytratil s republikánskymi hodnotami. Počas cisárstva sa rečníctvo, čoby zdroj politickej opozície, muselo spokojiť s estetickou deklamáciou a sťahovalo sa z oblastí, v ktorých dosiaľ zohrávalo významnú rolu. U Frontona sa stáva rečníctvo umením, krasorečnením, ale nemá viac za úlohu poučiť, povzbudiť ani presvedčiť.

</doc>
<doc id="224971" url="https://sk.wikipedia.org/wiki?curid=224971" title="Nikolaj Alexandrovič Serno-Solovjovič">
Nikolaj Alexandrovič Serno-Solovjovič



</doc>
<doc id="224972" url="https://sk.wikipedia.org/wiki?curid=224972" title="Wallops Flight Facility">
Wallops Flight Facility

Wallops Flight Facility je americký kozmodróm na ostrove Wallops (symbol WI) pri východnom pobreží USA.
História.
Neďaleko amerického štátu Virgínia je v Atlantickom oceáne ostrov Wallops, na ktorom v roku 1945 vznikla Výskumná stanica bezpilotných prostriedkov. Tu najprv spravovala NACA a po vzniku Národného úradu pre letectvo a kozmonautiku v roku 1958 stanica prešla pod jeho správu.
Využite.
V prvých rokoch po skončení druhej svetovej vojny odtiaľ štartovali modely lietadiel s raketovým pohonom a malé rakety. Prvá bola 4. júla 1945 raketa Tiamat. Neskôr sa odtiaľ vypúšťali sondážne výškové rakety a postavila sa taktiež rampa pre rakety Scout používané na vynášanie malých družíc. Tento druh rakiet odtiaľ štartoval po prvýkrát 16. februára 1961 a vyniesol družicu Explorer 9. V súčasnosti sa základňa využíva k štartom sondážnych rakiet, až 300 ks ročne.
Malý kozmodróm je podriadený neďalekému Goddardovmu kozmickému stredisku v štáte Maryland. 
Popis základne.
Ostrov je plochý, dlhý 9,5 km, široký najviac 800 metrov. Je tam postavených sedem areálov s množstvom rámp, letiskom s radarovou vežou, komunikačná centrála, pomocné technické zariadenia vrátane meteorologickej stanice. Pre verejnosť bolo postavené návštevnícke stredisko, kde je množstvo fotografických materiálov, modelov a ďalších exponátov z histórie kozmonautiky. 
Strelecký sektor, kam dopadajú odhodené stupne rakiet, mieri na východ nad Atlantický oceán. 

</doc>
<doc id="224974" url="https://sk.wikipedia.org/wiki?curid=224974" title="Nikolaj Alexandrovič Serno">
Nikolaj Alexandrovič Serno



</doc>
<doc id="224975" url="https://sk.wikipedia.org/wiki?curid=224975" title="Nikolaj Serno-Soloviovič">
Nikolaj Serno-Soloviovič



</doc>
<doc id="224976" url="https://sk.wikipedia.org/wiki?curid=224976" title="Nikolaj Serno">
Nikolaj Serno



</doc>
<doc id="224977" url="https://sk.wikipedia.org/wiki?curid=224977" title="Nikolaj Soloviovič">
Nikolaj Soloviovič



</doc>
<doc id="224978" url="https://sk.wikipedia.org/wiki?curid=224978" title="Aulus Gellius">
Aulus Gellius

Aulus Gellius (125 – 180) bol rímsky spisovateľ, autor zbierky pojednaní na rôzne témy menom "Noctes Atticae" (Atické noci).
Životopis.
Gellius pochádzal pravdepodobne z Afriky, aj keď študoval po istú dobu v Ríme. Jeho učiteľmi boli významní gramatici – Gaius Sulpicius Apollinaris, Herodes Atticus a Marcus Cornelius Fronto. V rámci rímskych štandardov vzdelania strávil istú časť štúdii pobytom v Grécku, presnejšie v Aténach a ich okolí. Práve tu vznikli Atické noci, Gelliove kontemplatívne eseje písané počas dlhých zimných večeroch trávených v okolí Atén.
Gellius predstavuje nový typ spisovateľa – milovníka kultúry, ktorý nie je sám ani rečníkom ani gramatikom, ale jednoducho laikom, ktorý si zapisuje vlastné náhodné poznatky. Jeho dielo patrí do prúdu zbierok s rôznorodým obsahom, ktoré bývali nazývané "miscellanea" (rozmanitosti) alebo "silvae" (lesy, podľa rôznorodosti stromov v lese). V istom ohľade predstavuje Gelliov počin vrchol tohto žánru. Jeho úvahy sú usporiadané v zbierke celkom náhodne, nemajú jednotný námet, vzor alebo formu, týkajú sa takmer všetkých oborov známych Rimanom. Celkovo ide o 20 kníh, ktoré sa nám dochovali všetky s výnimkou knihy 8.
Gellius je významným zdrojom informácii o inak nedochovaných dielach a neznámych autoroch.

</doc>
<doc id="224985" url="https://sk.wikipedia.org/wiki?curid=224985" title="Česká vysočina">
Česká vysočina

Česká vysočina (v geomorfológii) alebo Český masív (v geológii) je geomorfologická provincia, zaberajúca väčšiu časť Česka a siahajúca tiež do Nemecka, Rakúska a Poľska. Je to geologicky stará oblasť, tvorená prvohornými pohoriami, ktoré boli vystavené dlhodobej erózii. Ich najvyššie časti dnes tvoria prirodzené hranice Česka.
Geografické vymedzenie.
Na severe spadá Česká vysočina do Stredoeurópskej nížiny, na východe ju Moravské úvaly oddeľujú od Západných Karpát. Na juhu je zhruba ohraničená Dunajom, i keď v k nej v Rakúsku geologicky patria i niektoré výbežky na pravom brehu Dunaja - tzv. Žulovo-rulová vysočina. V Nemecku siahajú jeho horské celky až k sasko-bavorským hraniciam a do Durínska.
Geológia.
Niektoré časti Českej vysočiny sú staré 350 až 500 miliónov rokov. Blízko Zwettlu dosahuje vek až 800 miliónov rokov. Česká vysočina vznikala v prvohorách v priebehu kaledónskeho a neskoršieho hercýnskeho vrásnenia, kedy sa najprv v silúre zrazili pevninské bloky Laurentie a Baltiky, čím vytvorili tzv. Lauráziu, ktorá sa neskôr v karbóne zrazila s Gondwanou, čím vznikol superkontinent Pangea. Vytvoril sa mimoriadne dlhý reťazec hôr, od Apalačských hôr cez dnešné Španielsko, Bretaň, francúzsky Centrálny masív a stredné Nemecko až do Česka. Vyklenuté horstvo bolo stovky miliónov rokov vystavené erózií.Toto horské pásmo bolo v kriede rozdelené novovzniknutým Atlantikom. V priebehu druhohôr v horstve došlo k rozsiahlej erózii, bolo zaplavené morom. Z tohto obdobia sa zachovali v oblasti Labe vrstvy pieskovcov, ílovcov a typických kremitých slieňovcov tzv. opúk. Tieto horniny dnes vypĺňajú českú kriedovú panvu. Následné alpínske vrásnenie, pri ktorom sa na Český masív z východu nasunuli Západné Karpaty a z juhu Východné Alpy, spôsobilo rozlámanie na rad menších krýh, z ktorých boli niektoré vyzdvihnuté - vznikli Krušné hory, Krkonoše a Šumava. Tomuto prejavu vzdialenej orogenézy sa tiež hovorí germanotypná tektonika. Na východe tiež došlo dôsledkom tlaku Západných Karpát k ohybu, čím vznikla takzvaná čelná karpatská predhlbeň a rad ďalších paniev, ktoré vyplnili jazerá a močiare. Tu vznikalo v priebehu treťohôr uhlie. Počas ľadových dôb v štvrtohorách zo severu do Krkonôš a Jeseníkov zasahoval kontinentálny ľadovec, ktorý výrazne zarovnal ich reliéf. Z oblasti Škandinávie doniesol tiež obrovské tzv. bludné balvany.

</doc>
<doc id="224986" url="https://sk.wikipedia.org/wiki?curid=224986" title="Český masív">
Český masív



</doc>
<doc id="224988" url="https://sk.wikipedia.org/wiki?curid=224988" title="Novoscholastika (filozofia)">
Novoscholastika (filozofia)

Novoscholastika vo filozofii je súhrn duchovných smerov, ktorých základom boli v novoveku obnovené stredoveké filozofické systémy vrátane tomizmu.

</doc>
<doc id="224990" url="https://sk.wikipedia.org/wiki?curid=224990" title="Novoscholastika (cirkev)">
Novoscholastika (cirkev)

Novoscholastika (iné názvy: novoscholasticizmus alebo neoscholasticizmus) je súhrnné označenie ortodoxných prúdov katolíckej teológie a filozofie snažiacich sa o obnovenie stredovekej scholastiky. Novoscholastika vznikla na začiatku 19. storočia, vrchol dosiahla v 2. polovici 19. storočia v súvislosti s encyklikou Aeterni patris (1879) a existuje dodnes. Je to jeden z najvplyvnejších smerov v modernej filozofii rozvíjaný najmä v novotomizme.

</doc>
<doc id="224991" url="https://sk.wikipedia.org/wiki?curid=224991" title="Roberto Rosetti">
Roberto Rosetti

Roberto Rosetti (* 18. september 1967, Pecetto Torinese) je taliansky futbalový rozhodca.
Medzinárodné zápasy rozhoduje od roku 2003 a bol aj na Majstrovstvách sveta 2006, kde sa dostal na poslednú chvíľu po odhalení korupčných škandálov rozhodcu Massima De Santisa. Bol nominovaný na EURO 2008.

</doc>
<doc id="224992" url="https://sk.wikipedia.org/wiki?curid=224992" title="Herbert Fandel">
Herbert Fandel

Herbert Fandel (* 9. marec 1964, Kyllburg) je nemecký futbalový rozhodca.
Medzi jeho významné rozhodcovské zápasy patrí finále Ligy majstrov v sezóne 2006/07 medzi FC Liverpool a AC Miláno. Bol nominovaný aj na EURO 2008 do Rakúska a Švajčiarska. V kvalifikácií na EURO 2008 bol inzultovaný jedným z divákov po odpískaní penalty v prospech Švédska v 89. minúte zápasu Dánsko - Švédsko, kde Dáni prehrávali 0-3 a nakoniec vyrovnali na 3-3. Tento výsledok však neostal v platnosti, lebo rozhodca zápas nedokončil a Dáni ho kontumačne prehrali 0-3.

</doc>
<doc id="224994" url="https://sk.wikipedia.org/wiki?curid=224994" title="7,62 mm puška vzor 1891">
7,62 mm puška vzor 1891

7,62 mm puška vzor 1891 (iné názvy Mosin-Nagant, puška Mosin alebo hovorovo trojlíniovka) je označenie niekoľkých variantov opakovacích pušiek, ktoré boli vyrábané v Rusku a neskôr v ZSSR od konca 19. storočia do polovice 20. storočia. Názov „trojlíniová“ puška je odvodený od staršieho označenia kalibru 7,62 mm.
Vznik a vývoj.
Po skončení rusko-tureckej vojny v rokoch 1877 až 1878, kedy sa ruská armáda stále ešte vyzbrojená jednoranovými puškami Berdan, stretla s tureckými vojskami vyzbrojenými americkými puškami Winchester, padlo rozhodnutie vyvinúť nové moderné pušky pre pechotu. Zvlášť vytvorená komisia začala v roku 1882 testovať zahraničné aj domáce konštrukcie. V roku 1889 ponúkol komisii svoju konštrukciu pušky kalibru 3 čiarky (čiarka bola 1/10 palca, teda 3 čiarky boli 7,62 mm) dôstojník ruského delostrelectva Sergej Ivanovič Mosin. V rovnakej dobe predložil komisii prototyp pušky kalibru 3,5 línie aj Belgičan Léon Nagant. Komisia síce pôvodne vybrala Nagantovu pušku, ale neskôr rozhodla pre domácu konštrukciu a urobila kompromis a Mosinova puška mala používať nabíjací mechanizmus Émila a Léona Nagantovcov. Prvé skúšky novej zbrane prebehli v roku 1890. K Mosinovej pôvodne jednorannej puške bola pripojená schránka na 5 nábojov.
Pušky sa dostali k jednotkám v roku 1891. Oficiálne označenie pre zbrane Mosin-Nagant znelo "Trechlinejnaja Vintovka Obrazca 1891 Goda" (Trojlíniová puška vzor 1891). Prvú várku 500 000 pušiek vyrobila francúzska zbrojovka Manufacture d Armes de Chatellerault. Ruské továrne začali s výrobou až v roku 1893 v mestách Tula a v Iževsk. V priebehu troch rokov vyrobili viac než 1,4 milióna kusov týchto pušiek. 
Od roku 1907 sa tiež začali vyrábať karabíny s hlavňou skrátenou na 510 mm (karabína Mosin-Nagant vzor 1907). V roku 1910 probehla prvá modernizácia pušiek a karabín Mosin-Nagant (pušky vzor 1891/10 a karabína vzor 1910). Úpravou staršieho modelu vzor 1910 vznikla karabína Mosin-Nagant vzor 1938 a od nej bola v roku 1944 odvodená karabína vzor 1944, ktorá mala sklopný bodák pozdĺž hlavne. V roku 1930 bol Mosin-Nagant vzor 1891 upravený. Nový typ niesol označenie vzor 1891/30 alebo tiež vzor 1891/1930.
Pušky s odsuvným valcovým záverom boli počas 2. svetovej vojny úspešne nahradené modernejšími samonabíjacími puškami Tokarev SVT-40 a Simonov SKS-45, ktoré po vojne nasledoval legendárny „Kalašnikov“ AK-47.
Nasadenie.
Tieto pušky sa osvedčili v 1. svetovej vojne, kedy Rusko dodalo Srbsku 120 000 pušiek vzor 1891. Pušky Mosin-Nagant m/27 a m/28/30 používala tiež fínska armáda. Vynikajúce výsledky s ňou dosiahol fínsky ostreľovač Simo Häyhä. Podobne pušku používali aj Poliaci pod označením karabin wz 91/98/25. Počas druhej svetovej vojny bola puška Mosin-Nagant ešte stále štandardnou zbraňou červenej armády. Vynikajúce výsledky s ňou dosiahli aj mnohí ostreľovači, napríklad aj Vasilij Zajcev počas bitky o Stalingrad. Tisíce týchto zbraní sa tiež stali korisťou Wehrmachtu. Nemci začali pušky vzor 1891/30 označovať Gewehr 254(r). Vyzbrojené nimi boli početné tylové a policajné jednotky, Volkssturm, ako aj vojská zložené z kolaborujúcich sovietskych zajatcov, brániacich atlantické pobrežie. Napriek tomu, že zbraň bola na konci druhej svetovej vojny postupne nahradzovaná modernejšími typmi, sa puška Mosin-Nagant používala až do konca 50. rokov a ešte dnes sa používa nie len pri vojenských prehliadkách ale i u rôznych čestných jednotiek. Karabíny vzor 1938 a 1944 sa ešte aktívne používajú v ČĽR a v mnohých rozvojových krajinách sú dedičstvom sovietskej „internacionálnej pomoci“.

</doc>
<doc id="224996" url="https://sk.wikipedia.org/wiki?curid=224996" title="Ferenc Puskás Biró">
Ferenc Puskás Biró



</doc>
<doc id="224997" url="https://sk.wikipedia.org/wiki?curid=224997" title="Ferenc Purczeld Biró">
Ferenc Purczeld Biró



</doc>
<doc id="224998" url="https://sk.wikipedia.org/wiki?curid=224998" title="Ferenc Purczeld">
Ferenc Purczeld



</doc>
<doc id="224999" url="https://sk.wikipedia.org/wiki?curid=224999" title="Novoscholasticizmus">
Novoscholasticizmus



</doc>
<doc id="225000" url="https://sk.wikipedia.org/wiki?curid=225000" title="Neoscholasticizmus">
Neoscholasticizmus



</doc>
<doc id="225001" url="https://sk.wikipedia.org/wiki?curid=225001" title="Puskás (priezvisko)">
Puskás (priezvisko)

Puskás je maďarské priezvisko. Na Slovensku je rozšírené najmä na juhu, najviac v Trsticiach (okres Galanta) a v Komárne.
Známi nositelia.
Pozri v článku Puskás.

</doc>
<doc id="225003" url="https://sk.wikipedia.org/wiki?curid=225003" title="Nominácia">
Nominácia

Nominácia alebo nominovanie môže byť:

</doc>
<doc id="225004" url="https://sk.wikipedia.org/wiki?curid=225004" title="Nominovanie">
Nominovanie



</doc>
<doc id="225005" url="https://sk.wikipedia.org/wiki?curid=225005" title="Nestorianizmus">
Nestorianizmus



</doc>
<doc id="225006" url="https://sk.wikipedia.org/wiki?curid=225006" title="Neurčitý">
Neurčitý



</doc>
<doc id="225007" url="https://sk.wikipedia.org/wiki?curid=225007" title="Nereduktívny">
Nereduktívny



</doc>
<doc id="225008" url="https://sk.wikipedia.org/wiki?curid=225008" title="Tanegašima učú sentá">
Tanegašima učú sentá

Tanega(-)šima učú sentá (種子島宇宙センター - doslova "Kozmické centrum Tanega-šima"; ) je japonský kozmodróm organizácie Japan Aerospace Exploration Agency (JAXA). 
Základné údaje.
Kozmodróm sa rozprestiera na juhovýchodnom pobreží japonského ostrova Tanegašima na súradniciach 30°24' s.š. a 130°58' v.d. Bol vybudovaný v rokoch 1966 - 1968 ako základňa pre vypúšťanie japonských sondážnych, výskumných a nosných rakiet N-I, N-II, H-I, H-II s družicami a sondami. 
Prvý, pôvodný japonský kozmodróm Kagošima učú sentá umožňoval štarty iba menších rakiet, preto sa japonský Úrad pre kozmický výskum NASDA rozhodol vybudovať nový kozmodróm južne od ostrova Kjúšú. Hornatý ostrov Tanegašima je dlhý asi 60 km, široký max. 15 km.
Do prevádzku bol uvedený 17. septembra 1968 štartom sondážnej rakety SB-IIA8.
Vybavenie.
Kozmodróm s rozlohou 9,7 km² zahrňuje tri štartovacie komplexy: "Takesaki Range" pre malé sondážne rakety, "Osaki Range" pre nosné rakety radu J-I a H-IIA a "Jošinobu" s dvoma rampami pre nosné rakety radu H. Strelecký sektor mieri východným až juhovýchodným smerom nad Tichý oceán.
V priestoroch kozmodrómu sú umiestnené pozorovacie a komunikačné stanice Matsuda, radarové stanice Nogi Radar Station, Učugaoka Radar Station a optické pozorovacie zariadenia. V areáli kozmodrómu sú okrem ďalších objektov tiež testovacie stanoviská pre skúšky motorov všetkých typov, najmä typov LE-7A používaných pre nosné rakety H-IIA.
Komplex má veľkú budúcnosť lebo Japonsko vynakladá na vesmírny výskum stále viac finančných prostriedkov. Celý komplex je prístupný širokej verejnosti okrem dní, keď sa uskutočňujú skúšky motorov. V areáli možno navštíviť "Space Exhibition Hall", kde je umiestnená rozsiahla expozícia venovaná kozmickému výskumu.

</doc>
<doc id="225009" url="https://sk.wikipedia.org/wiki?curid=225009" title="Tanegashima Space Center">
Tanegashima Space Center



</doc>
<doc id="225010" url="https://sk.wikipedia.org/wiki?curid=225010" title="Sebastian Schweinsteiger">
Sebastian Schweinsteiger



</doc>
<doc id="225011" url="https://sk.wikipedia.org/wiki?curid=225011" title="Bastian Schweinsteiger">
Bastian Schweinsteiger

 (* 1. august 1984, Kolbermoor) je nemecký futbalový stredopoliar hrajúci za tím Chicago Fire S.C. Jeho brat, Tobias, hráva za SpVgg Unterhaching.
Kariéra.
Klubová.
V decembri 2008 predĺžil zmluvu s Bayernom Mníchov do 30. júna 2012. Jeho predchádzajúca zmluva znela do konca sezóny 2008/2009.
Reprezentačná.
Bol v nominácií pre Euro 2004, kde striedal proti Holandsku, Lotyšsku a proti Česku nastúpil v základnej zostave.
Na MS 2006 zaznamenal dva góly v zápase o 3. miesto proti Portugalsku.
V zápase Eura 2008 proti Chorvátsku bol vylúčený, začo nesmel hrať v nasledujúcom zápase proti Rakúsku.

</doc>
<doc id="225020" url="https://sk.wikipedia.org/wiki?curid=225020" title="Konstantin Zyrianov">
Konstantin Zyrianov



</doc>
<doc id="225033" url="https://sk.wikipedia.org/wiki?curid=225033" title="Tim Wiese">
Tim Wiese

Tim Wiese (* 17. december 1981, Bergisch Gladbach, Nemecko) je nemecký futbalový brankár hrajúci za tím nemeckej Bundesligy Werder Brémy. V nemeckej reprezentácií neodohral ani jeden zápas.
Do Werderu Brémy prišiel v lete 2005 z Kaiserslauternu, kde sa stal brankárskou jednotkou. Pamätný gól dostal v osemfinálovom zápase Ligy majstrov proti Juventusu Turín od Emersona.

</doc>
<doc id="225043" url="https://sk.wikipedia.org/wiki?curid=225043" title="Pneumatická puška">
Pneumatická puška



</doc>
<doc id="225048" url="https://sk.wikipedia.org/wiki?curid=225048" title="Werner Kempf">
Werner Kempf

Werner Kempf (* 9. marec 1886 Königsberg, Východné Prusko – † 6. január 1964 Bad Harzburg, Dolné Sasko) bol počas druhej svetovej vojny nemecký generál tankových jednotiek Wehrmachtu.
Život.
Narodil sa v Königsbergu. V roku 1905 vstúpil do nemeckej cisárskej armády.
Počas prvej svetovej vojny pôsobil ako dôstojník jazdectva. Po skončení vojny zostal v 20. rokoch v Reichswehre, kde zastával nižšie veliteľské funkcie a pôsobil ako pedagóg na pechotnom učilišti. V rokoch 1936 až 1937 pracoval ako armádny inšpektor motorizovaných jednotiek na Ministerstve vojny. V roku 1937 bol poverený velením 4. tankovej brigády.
K 1. augusta 1939 bol počas príprav na inváziu do Poľska menovaný do funkcie veliteľa tankovej divízie, ktorá sa pôvodne volala tanková skupina Východné Prusko. V januári 1940 prevzal velenie 6. tankovej divízie, ktorej velil až do januára 1941. Následne bol poverený velením XXXXVIII. zboru, s ktorým bojoval počas operácie Barbarossa. 5. mája 1942 bol prevelený k XXXXVIII. tankovému zboru. Tieto jednotky sa zúčastnili ťažkých bojov bitky o Stalingrad. Po sovietskom protiútoku mal tento zbor ako súčasť skupiny Hollidt tvoriť severné krídlo útoku na prstenec obkľúčenia okolo 6. armády, počas von Mansteinovej operácie Wintergewitter. V dôsledku porážky talianskych a rumunských armád na svojich krídlach však tieto jednotky iba viedli ťažké ústupové boje.
Vo februári 1943, prevzal velenie nad ustupujúcou operačnou skupinou generála Lanza, ktorá sa nachádzala v oblasti Charkova. Jednotka bola následne premenovaná na armádnu skupinu Kempf. Pod jej velenie spadal aj II. tankový zbor SS. Ten krátko predtým, navzdory Hitlerovmu priamemu rozkazu opustil Charkov aby sa vyhol obkľúčeniu. 
Ako veliteľ armádnej skupiny Kempf, sa zúčastnil jarnej ofenzívy, ktorú viedol Erich von Manstein. Po stabilizácii frontu na jar sa nemecké vojská preskupili aby 5. júla 1943 mohli začať operáciu Citadela. Jeho armádna skupina zahŕňala III. tankový zbor H. Breitha, XI. zbor E. Rausa a XLII. zbor F. Mattenklotta. Tieto jednotky mali podporiť postup na pravom krídle Hothovej 4. tankovej armády v oblasti Belgorodu. V priebehu bojov sa jeho jednotky stretli so sovietskou 5. gardovou (Žadov), 7. gardovou (Šumilov) a 57. armádou (Gagen) v zničujúcom boji sa 12. júla do bitky zapojil aj sovietsky 2. tankový zbor, ktorý prinútil vyčerpaných Nemcov zastaviť útok.
Koncom leta 1943 bola armádna skupina Kempf premenovná na 8. armádu. Čoskoro na to, ako jeho vojská ustúpili 23. augusta 1943 z Charkova, bol Werner Kempf na rozkaz Adolfa Hitlera odvolaný do zálohy. V priebehu roku 1944 bol Kempf nakrátko povolaný do činnej služby a v máji sa stal veliteľom Baltskej oblasti, už v septembri však bol opäť preradený do zálohy. 
V hodnosti generála tankových vojsk v zálohe, sa dožil konca vojny. V máji 1945 ho zajali Spojenci. Zo zajatia bol prepustený v roku 1946.
Zomrel 6. január 1964 v meste Bad Harzburg.

</doc>
<doc id="225057" url="https://sk.wikipedia.org/wiki?curid=225057" title="Ružinovská ulica">
Ružinovská ulica

Ružinovská ulica je ulica v Bratislave, v mestskej časti Ružinov, podľa ktorej je pomenovaná. Do 22. apríla 1992 mala názov Ulica Karola Šmidkeho, podľa Karola Šmidkeho (1897 –– 1952), slovenského komunistického politika. Tvorí hlavnú ulicu tejto mestskej časti, vedie po nej električková trať. 
Popis.
Ulica je situovaná v smere západ-východ. Na západnom konci nadväzuje na Záhradnícku ulicu v mieste mimoúrovňového križovania s Bajkalskou ulicou. Na východnom konci končí slučkou okolo obratiska električiek, ktorá je prepojená s Vrakunskou cestou.
V celej svojej dĺžke je Ružinovská ulica koncipovaná ako delená štvorpruhová komunikácia s dvomi jazdnými pruhmi v každom smere. Ulica je určená hlavne na vnútromestskú dopravu. V deliacom páse je po celej dĺžke ulice vedená električková trať, ktorá je súčasťou ružinovskej električkovej radiály.
Približne v polovici svojej dĺžky križuje dôležitú mestskú komunikáciu - Tomášikovu ulicu, spolu s ktorou predstavujú dve komunikácie rozdeľujúce sídliskovú zástavbu Ružinova na štyri miestne časti.
Úsek Bajkalská ulica – Tomášikova ulica.
Na tomto úseku Ružinovská ulica predstavuje hranicu medzi miestnou časťou Štrkovec na severnej strane a miestnou časťou Trávniky na južnej strane.
V miestne mimoúrovňového križovania (prvá mimoúrovňová križovatka v Bratislave 1965 – 1966) s Bajkalskou ulicou Ružinovská ulica plynule nadväzuje na Záhradnícku ulicu, predĺžením ktorej pôvodne vznikla.
Na severnej strane ulice sa nachádza Štrkovecké jazero spolu s areálom hier Radosť. Za ním nasleduje panelová zástavba sídliska Štrkovec.
Na južnej strane ulice sa nachádza rad významných objektov - Zimný štadión Vladimíra Dzurillu, Nemocnica Ružinov a Poliklinika Ružinov.
Za nimi nasleduje rozsiahly Park Andreja Hlinku, ktorý siaha až po Tomášikovu ulicu.
Úsek Tomášikova ulica – Vrakunská cesta.
Na tomto úseku Ružinovská ulica predstavuje hranicu medzi miestnou časťou Ostredky na severnej strane a miestnou časťou Pošeň na južnej strane.
Na severnej strane sa nachádza rozsiahly park, ktorý siaha až po areál Paneurópskej vysokej školy. Ďalej nasleduje panelová zástavba sídliska Ostredky, na konci ktorej sa nachádza areál Stredného odborného učilišťa stavebného.
Na južnej strane ulice sú dominantné budovy Biznis Centra Kerametal na Jašíkovej ulici. Ulica končí slučkou okolo obratiska električiek. Spojka s Vrakunskou cestou je dvojpruhová. Tesne za východným koncom ulice sa nachádza estakáda diaľnice D1, ktorá je dobre viditeľná po celej dĺžke Ružinovskej ulice. Ulica s diaľnicou nie je prepojená.

</doc>
<doc id="225060" url="https://sk.wikipedia.org/wiki?curid=225060" title="Simonyi Károly">
Simonyi Károly



</doc>
<doc id="225061" url="https://sk.wikipedia.org/wiki?curid=225061" title="Sviatopolk I.">
Sviatopolk I.

Sviatopolk (alebo: Svjatopolk, Svätopluk) I. Vladimirovič (* 979 – † 1019), v staroruskej historiografii tiež ako Sviatopolk Prekliaty alebo Sviatopolk Zabudnutý, bol turovské knieža (988 – 1015) a panovník Kyjevskej Rusi v rokoch 1015 – 1016 a 1018 – 1019.
Pôvod.
Sviatopolk sa narodil Grékini, vdove kyjevského kniežaťa Jaropolka I. Sviatoslaviča, ktorá bola zajatá jeho bratom a vrahom Vladimírom I. Veľkým. Dobový letopisec vo svojej kronike hovorí, že Grékina bola v tom čase už tehotná – "„бе не праздна“", – to znamená, že pravým otcom Sviatopolka I. bol Jaropolk I. Vladimír I. si ho však „privlastnil“ a považoval ho za jedného zo svojich starších synov a dal mu do vlády údelné kniežatstvo v Turove.
Letopisec Nestor ho vo svojej kronike Povesť dávnych liet stavia na druhé miesto za druhého syna Vladimíra I. – Jaroslava I. Múdreho, - ktorý v Novgorodskom Prvom letopise je dokonca až na štvrtom mieste, čo zodpovedá skutočnosti a väčšinovému názoru ruských historikov. Chýr o narodení Sviatopolka dvom rodičom dáva možnosť usudzovať, že sa narodil po siedmich až deviatich mesiacoch odvtedy, čo sa Vladimír I. Veľký stal panovníkom Kyjevskej Rusi (jún 978), to znamená, že sa mohol narodiť začiatkom roku 979.
Vláda a zavraždenie bratov.
Krátky čas pred smrťou Vladimíra I. bol spolu so svojou ženou (dcérou poľského kráľa Boleslava I. Chrabrého) v zajatí. Príčinou jeho väznenia bol Vladimírov plán zanechať trón Kyjevskej Rusi svojmu obľúbenému synovi Borisovi. V tomto istom období však proti otcovi povstalo aj novgorodské knieža Jaroslav I. Múdry a vyriešenie otázky následníka trónu Staroruského štátu bolo v nedohľadne.
Po smrti Vladimíra I. Veľkého (15. júl 1015) sa Sviatopolk I. dostal z väzenia a vďaka širokej podpore národa a bojarov, obsadil kyjevský trón.
V tom istom roku (1015) boli zavraždení traja Sviatopolkovi bratia - Boris, muromské knieža Gleb a drevlanské knieža Sviatoslav Vladimirovič. Autor Povesti dávnych liet zo zosnovania vraždy Borisa a Gleba obvinil Sviatopolka I.. Podľa letopisu Sviatopolk I. poslal svojich mužov zabiť Borisa, nakoľko sa dozvedel, že ešte žije. Gleba, podľa Nestora, pozval v mene otca do Kyjeva, ale na ceste do mesta ho zabili Sviatopolkovi vojaci. 
Boj proti Jaroslavovi I. Múdremu.
V roku 1016 Sviatoslav I. spoločne s novgorodským a varjagským vojskom napadol svojho brata Jaroslava I., jeho vojsko však bolo kruto rozprášené a Jaroslav I. obsadil Kyjev.
Porazený Sviatoslav I. sa uchýlil do Poľska k tesťovi kráľa Boleslava I. Chrabrého a o dva roky neskôr (1018) sa vybral spolu s Boleslavom I. Chrabrým na Kyjev. Vojaci sa stretli pri rieke Bug. Armáda poľského kráľa bola v bitke porazená a Sviatopolk I. musel v bojovať o Kyjev ďalej sám.
Po zabratí Kyjeva a vyhnaní Jaroslava I. rozpútal boj proti Poliakom a tí museli z mesta zutekať. Sviatopolk I. sa však v Kyjeve dlho neohrial, keď ho do roka znova napadol spoločne s vojskom Varjagov Jaroslav I. Múdry. Kyjevské knieža Sviatopolk I. sa spoliehal v boji na pomoc Pečenehov, ale neďaleko od miesta smrti Borisa (pri rieke Alta) bol porazený. Na následky zranenia v boji pravdepodobne umrel.
"„…и расслабишася кости его не можааше седети, несяхут и на носилех.“"
Smrť Sviatopolka I. Vladimiroviča zastihla v roku 1019 na úteku pred vrahmi do Uhorska niekde medzi Českom a Poľskom.

</doc>
<doc id="225074" url="https://sk.wikipedia.org/wiki?curid=225074" title="Vladimír Jaroslavič">
Vladimír Jaroslavič

Vladimír Jaroslavič, od 15. storočia kanonizovaný ako Vladimír Jaroslavič Novgorodský (* 1020, Novgorod - † 4. október 1052, Novgorod), syn kniežaťa Kyjevskej Rusi Jaroslava I. Múdreho, v rokoch 1034 - 1052 novgorodské knieža.
Vláda.
Podľa názoru väčšiny letopiscov bol Vladimír Jaroslavič za panovníka novgorodského kniežatstva vymenovaný v roku 1034, niektorí si však myslia, že to bolo o štyri roky skôr (1030). Jeho vládu charakterizovala výbojná politika. Panovník uskutočnil niekoľko vojenských ťažení do oblasti južného Fínska (1042) a Byzantskej ríše (1043), ktoré sa skončil neúspechom.
Ku koncu svojej vlády (14. september 1052) dokončil výstavbu a biskupom posvätil Chrámu svätej Sofie v Novgorode, do ktorého boli po dvadsiatich dňoch od vysviacky chrámu prenesené jeho telesné pozostatky .

</doc>
<doc id="225077" url="https://sk.wikipedia.org/wiki?curid=225077" title="Plávajúci výmenný kurz">
Plávajúci výmenný kurz



</doc>
<doc id="225078" url="https://sk.wikipedia.org/wiki?curid=225078" title="Evangeline Lillyová">
Evangeline Lillyová

Nicole Evangeline Lilly (* 3. august 1979, Fort Saskatchewan, Alberta, Kanada) je kanadská herečka.

</doc>
<doc id="225079" url="https://sk.wikipedia.org/wiki?curid=225079" title="Plávajúci kurz">
Plávajúci kurz



</doc>
<doc id="225080" url="https://sk.wikipedia.org/wiki?curid=225080" title="Pohyblivý menový kurz">
Pohyblivý menový kurz



</doc>
<doc id="225081" url="https://sk.wikipedia.org/wiki?curid=225081" title="Pohyblivý výmenný kurz">
Pohyblivý výmenný kurz



</doc>
<doc id="225082" url="https://sk.wikipedia.org/wiki?curid=225082" title="Pohyblivý kurz">
Pohyblivý kurz



</doc>
<doc id="225083" url="https://sk.wikipedia.org/wiki?curid=225083" title="Fluktujúci menový kurz">
Fluktujúci menový kurz



</doc>
<doc id="225084" url="https://sk.wikipedia.org/wiki?curid=225084" title="Fluktujúci výmenný kurz">
Fluktujúci výmenný kurz



</doc>
<doc id="225085" url="https://sk.wikipedia.org/wiki?curid=225085" title="Fluktujúci kurz">
Fluktujúci kurz



</doc>
<doc id="225086" url="https://sk.wikipedia.org/wiki?curid=225086" title="Floating">
Floating



</doc>
<doc id="225087" url="https://sk.wikipedia.org/wiki?curid=225087" title="Pružný menový kurz">
Pružný menový kurz



</doc>
<doc id="225088" url="https://sk.wikipedia.org/wiki?curid=225088" title="Pružný výmenný kurz">
Pružný výmenný kurz



</doc>
<doc id="225089" url="https://sk.wikipedia.org/wiki?curid=225089" title="Pružný kurz">
Pružný kurz



</doc>
<doc id="225090" url="https://sk.wikipedia.org/wiki?curid=225090" title="Flexibilný menový kurz">
Flexibilný menový kurz



</doc>
<doc id="225091" url="https://sk.wikipedia.org/wiki?curid=225091" title="Flexibilný kurz">
Flexibilný kurz



</doc>
<doc id="225092" url="https://sk.wikipedia.org/wiki?curid=225092" title="Voľný floating">
Voľný floating



</doc>
<doc id="225093" url="https://sk.wikipedia.org/wiki?curid=225093" title="Čistý floating">
Čistý floating



</doc>
<doc id="225094" url="https://sk.wikipedia.org/wiki?curid=225094" title="Voľný plávajúci menový kurz">
Voľný plávajúci menový kurz



</doc>
<doc id="225095" url="https://sk.wikipedia.org/wiki?curid=225095" title="Čistý plávajúci menový kurz">
Čistý plávajúci menový kurz



</doc>
<doc id="225096" url="https://sk.wikipedia.org/wiki?curid=225096" title="Riadený floating">
Riadený floating



</doc>
<doc id="225097" url="https://sk.wikipedia.org/wiki?curid=225097" title="Špinavý floating">
Špinavý floating



</doc>
<doc id="225098" url="https://sk.wikipedia.org/wiki?curid=225098" title="Riadený plávajúci menový kurz">
Riadený plávajúci menový kurz



</doc>
<doc id="225099" url="https://sk.wikipedia.org/wiki?curid=225099" title="Špinavý plávajúci menový kurz">
Špinavý plávajúci menový kurz



</doc>
<doc id="225100" url="https://sk.wikipedia.org/wiki?curid=225100" title="Plávajúca mena">
Plávajúca mena



</doc>
<doc id="225101" url="https://sk.wikipedia.org/wiki?curid=225101" title="Evangeline Lilly">
Evangeline Lilly



</doc>
<doc id="225102" url="https://sk.wikipedia.org/wiki?curid=225102" title="Vladimír Jaroslavič (Novgorod)">
Vladimír Jaroslavič (Novgorod)



</doc>
<doc id="225108" url="https://sk.wikipedia.org/wiki?curid=225108" title="Neviditeľný web">
Neviditeľný web

Neviditeľný web sa definuje ako textové stránky, súbory alebo ďalšie informácie prístupné prostredníctvom WWW, ktoré prieskumové stroje nedokážu alebo nechcú zahrnúť do svojho indexu.
Dôvody vedúce k vytváraniu neviditeľného webu:
Typológia neviditeľného webu.
Nepriehľadný web
Súkromný web
Špeciálny alebo vlastnícky web
Skutočne neviditeľný web

</doc>
<doc id="225109" url="https://sk.wikipedia.org/wiki?curid=225109" title="Trenčianska ulica">
Trenčianska ulica

Trenčianska ulica je ulica:

</doc>
<doc id="225110" url="https://sk.wikipedia.org/wiki?curid=225110" title="Galaktická ulica">
Galaktická ulica

Galaktická ulica je ulica:

</doc>
<doc id="225111" url="https://sk.wikipedia.org/wiki?curid=225111" title="Raketová ulica">
Raketová ulica

Raketová ulica je ulica:

</doc>
<doc id="225112" url="https://sk.wikipedia.org/wiki?curid=225112" title="Polárna ulica">
Polárna ulica

Polárna ulica je ulica:

</doc>
<doc id="225113" url="https://sk.wikipedia.org/wiki?curid=225113" title="Obežná ulica">
Obežná ulica

Obežná ulica je ulica:

</doc>
<doc id="225114" url="https://sk.wikipedia.org/wiki?curid=225114" title="Družicová ulica">
Družicová ulica

Družicová ulica je ulica:

</doc>
<doc id="225125" url="https://sk.wikipedia.org/wiki?curid=225125" title="Súry">
Súry



</doc>
<doc id="225126" url="https://sk.wikipedia.org/wiki?curid=225126" title="Grayov kód">
Grayov kód

Grayov kód alebo zrkadlový binárny kód je cyklický kód, v ktorom každé ďalšie kódové slovo sa líši od predchádzajúceho len v jednom bite a posledné slovo kódu sa líši od prvého tiež len v jednom bite. 
Používa sa v telekomunikáciach práve kvôli vlastnosti rozdielu vedľajších slov len v jednom bite.
Príklad:

</doc>
<doc id="225127" url="https://sk.wikipedia.org/wiki?curid=225127" title="Avignon">
Avignon

Avignon je starobylé mesto v Provensalsku na juhu Francúzska, sídlo departementu Vaucluse v regióne Provence-Alpes-Côte d’Azur na ľavom brehu rieky Rhôny. Samotné mesto zaberá rozlohu a s okolitými obcami má Avignon asi 150 000 obyvateľov.
V roku 1995 bolo historické centrum Avignonu zapísané do Zoznamu svetového dedičstva UNESCO.
Dejiny.
Mesto založili starovekí Rimania ako centrum provincie Gallia Narbonensis. Po páde Rímskej ríše ho dobyli rôzni vládcovia a nakoniec bolo pripojené k Burgundsku. Do začiatku 14. storočia bol Avignon malým mestečkom bez väčšieho významu. Až v roku 1303 pápež Bonifác VIII. v ňom založil univerzitu v snahe získať väčší vplyv pápežov na vzdelávanie a formovanie francúzskych kňazov. Najväčší rozvoj zažilo počas obdobia, keď sa stalo sídlom siedmich pápežov a neskôr aj protipápežov.
Sídlo pápežov.
Avignon si v roku 1309 (vzhľadom na politickú situáciu v Ríme) vybral ako svoje sídlo pápež Klement V. Mesto sa stalo domovom pápežov od 9. marca 1309 až do 13. januára 1377, keď sa pápežská stolica presťahovala späť do Ríma. (V Ríme v rokoch 1328 až 1330, paradoxne, sídlil protipápež Mikuláš V.) Hoci po presídlení pápežov do Ríma v Avignone sídlili ešte protipápeži, mesto ďalej patrilo cirkvi (pápežskému štátu). Do 14. septembra 1791 mesto patrilo cirkvi. Potom ho anektovala novovzniknutá Francúzska republika.
Pápeži obývali spočiatku biskupský palác, ktorý Ján XXII. nechal rozšíriť. Neskôr obrovské úsilie a prostriedky venovali stavbe a zariadeniu Pápežského paláca.
Sedem pápežov sídliacich v Avignone:
Klement V.: 1305 až 1314
(obdobie bez pápeža): 1314 až 1316
Ján XXII.: 1316 až 1334
Toto obdobie (1309 až 1377) sa tiež volá Avignonské zajatie, ako narážka na Babylonské zajatie – presídlenie Izraelitov v biblických dobách, keď si Palestínu podmanila Babylonská ríša.
Pamiatky.
Zrejme najznámejšou pamiatkou a symbolom mesta je Avignonský most (Pont Saint-Bénezet). Jeho štyri dochované oblúky (z pôvodných dvadsiatichdvoch) končia uprostred rieky Rhôny.
Hradby, ktoré dali vystavať pápeži, sa v dobrom stave zachovali až do dnešných dní.
Unikátnou pamiatkou je centrum mesta a tiež opevnený Pápežský palác. Tento komplex gotických budov s múrmi hrubými viac ako päť metrov dali vystavať pápeži v rokoch 1335 až 1364. Postavili ho na obnaženom skalnom výbežku a pôsobí nedobytným dojmom. Po obsadení počas Francúzskej revolúcie sa mnoho rokov využíval ako kasárne a väznica. V súčasnosti slúži ako múzeum.
Interiéry Pápežského paláca a avignonských chrámov zdobia fresky, ktoré vytvorili hlavne talianski umelci zo Sieny.

</doc>
<doc id="225128" url="https://sk.wikipedia.org/wiki?curid=225128" title="Srbsko (rozlišovacia stránka)">
Srbsko (rozlišovacia stránka)

Srbsko môže byť:

</doc>
<doc id="225135" url="https://sk.wikipedia.org/wiki?curid=225135" title="Paleogeografia">
Paleogeografia

Paleogeografia (z gréčtiny) je vedný odbor, považovaný za časť historickej geológie i fyzickej geografie, ktorý sa zaoberá rekonštrukciou geografických podmienok v minulosti Zeme, najmä rozmiestnením pevnín, horstiev a oceánov. Tieto štúdie, ktorých výsledkom sú paleogeografické mapy je možné presne konštruovať iba pre krátke geologické obdobia, najčastejšie oddelenia alebo stupne. Rekonštrukcia geografických podmienok sa uskutočňuje na základe hodnotenia prostredia, v ktorom vznikali sledované súvrstvia usadených hornín (faciálnej analýzy stratigrafického záznamu). Najpresnejšie paleogeografikcé mapy sú tzv. palinspastické mapy, v ktorých boli rozvinuté zvrásnené vrstvy a príkrovy a odstránené zlomy čím sa rozsah rekonštruovaných sedimentačných paniev môže blížiť skutočnosti.
Rozšírenie oceánov a kontinentov je výrazne závislé od pohybov zemskej kôry, klímy a s ňou súvisiacmi javmi ako je pohyb pólov alebo postavením Zeme voči Slnku. Postavenie kontinentov sa v histórii Zeme zákonite menilo v závislosti od platňovej tektoniky. Paleogeografické štúdie majú veľký význam pri detailnom poznávaní sedimentačných paniev, čo je potrebné pri vyhľadávaní ložísk ropy, plynu a uhlia. Paleogeografia okrem geológie úzko súvisí s paleoklimatológiou, paleontológiou či paleomagnetikou.
Paleogeografické stopy.
Prítomnosť pevniny možno pozorovať v sedimentoch na viacerých znakoch. Najtypickejším priame znaky sú kontinentálne fácie, napr. červené sedimenty, najčastejšie pieskovce. Horniny so zachovanými fosíliami suchozemských živočíchov alebo uhoľné sloje. Nepriamym znakom je chýbanie stratigrafického záznamu - hiát, ktorý mohol byť spôsobený eróziou vyzdvihnutej oblasti. Ďalšie údaje môžu poskytnúť merania smerov prúdenia turbiditných prúdov, ktoré môžu byť merané na základe sedimentárnych textúr (napr. mechanoglyfov alebo imbrikácie). Dôležité tiež môžu byť petrografické rozbory obliakov v zlepencoch. Takto môžu byť zistené oblasti, ktoré boli zdrojom znosu, a teda hovoria o tom, kde sa nachádzala vynorená pevnina.
Vodné prostredie môžeme určiť charakteristickými usadenými horninami, obvykle aj hojnejšími fosíliami. Typickou horninou je flyš, lumachelové a organodetritické vápence, krieda, opuky, rádiolarity atď.

</doc>
<doc id="225136" url="https://sk.wikipedia.org/wiki?curid=225136" title="Zrkadlový binárny kód">
Zrkadlový binárny kód



</doc>
<doc id="225141" url="https://sk.wikipedia.org/wiki?curid=225141" title="Lauda Air">
Lauda Air

Lauda Air bola rakúska letecká spoločnosť so sídlom vo Viedni. Založil ju bývalý pilot F1 Niki Lauda. Spoločnosť prevádzkovala pravidelné rekreačné charterové lety do dovolenkových destinácií v Európe, severnej Afrike, Karibiku, Juhozápadnej Ázii. Hlavnou základňou Lauda Air bolo Letisko Viedeň-Schwechat. Lauda Air boli členom Austrian Airlines Group a Star Alliance.
Destinácie.
Lauda Air prevádzkovali pravidelné charterové lety v mene Austrian Airlines, ktoré bolo možné rezervovať priamo na internete. Okrem toho boli ponúkané lety pre cestovné kancelárie.
Letisko Viedeň-Schwechat.
Antalya, Bodrum [sezónne], Catania [sezónne], Chania [sezónne], Korfu [sezónne], Dalaman [sezónne], Faro [sezónne], Fuerteventura, Funchal [sezónne], Heraklion [sezónne], Hurghada, Karpathos [sezónne], Kavala [sezónne], Kos [sezónne], Lanzarote, Las Palmas, Lesbos [sezónne], Luxor, Malaga [sezónne], Mykonos [sezónne], Neapol [sezónne], Preveza [sezónne], Punta Cana, Rhodos [sezónne], Samos [sezónne], Santorini [sezónne], Šarm aš-Šajch, Skiathos [sezónne], Tenerife-Sur Reina Sofia, Solún [sezónne], Zakynthos [sezónne]
Flotila.
Flotilu Lauda Air tvorili nasledujúce lietadlá (stav z mája 2010):
Nehody.
Dňa 26. mája 1991, Lauda Air Flight 004, lietadlo Boeing 767-3Z9ER pomenované ako "Wolfgang Amadeus Mozart" smerovalo na Viedenské medzinárodné letisko. Krátko po vzlete z letiska v Bangkoku si piloti všimli, že prístroje ukazujú poruchu, že motor číslo 1 beží na reverzný ťah. Po nekotrolovateľnom páde z výšky 24000 stôp zahynuli všetci cestujúci vrátane pilotov a posádky.

</doc>
<doc id="225142" url="https://sk.wikipedia.org/wiki?curid=225142" title="Trnavská ulica">
Trnavská ulica

Trnavská ulica je ulica:

</doc>
<doc id="225143" url="https://sk.wikipedia.org/wiki?curid=225143" title="Trnavská cesta (Bratislava)">
Trnavská cesta (Bratislava)

Trnavská cesta je ulica na rozhraní mestských časti Ružinov a Nové Mesto a okresov Bratislava II a Bratislava III.
Je to štvorpruhová komunikácia, začína sa pri Trnavskom mýte, pokračuje približne severovýchodným smerom, križuje ulicu Bajkalská a napája sa na komunikáciu Rožňavská. Slúži ako trolejbusová radiála.

</doc>
<doc id="225152" url="https://sk.wikipedia.org/wiki?curid=225152" title="Apulská platňa">
Apulská platňa

Apulská alebo Adriatická platňa je malá tektonická platňa, tvorená prevažne kontinentálnou zemskou kôrou, ktorá sa oddelila od Africkej platne, resp. Gondwany pozdĺž veľkého smerného posunu v priebehu kriedy. Označenie adriatická platňa sa bežne používa pre jej severnú časť, ktorá bola deformovaná počas alpínskej orogenézy, v priebehu ktorej narazila na Eurázijskú platňu. Sutúrou po tejto zrážke je Periadriatická línia, ktorá tvorí os Álp. Apulská platňa sa dodnes pohybuje voči Európskej platni pomerne nezávisle.
Platňa tvorí veľkú časť Apeninského polostrova a jej časť je tiež zaliata Jadranským morom. Hrubé súvrstvia druhohorných vápencov usadených na jej povrchu formujú Südliche Kalkalpen. Na mnohých generalizovaných paelogegrafických mapách zaberá oblasť Talianska, Grécka, Balkánu, Panónskej panvy a Vnútorných Západných Karpát, ale mikroplatňa zahŕňajúca Alpy, Karpaty a Panóniu sa nazýva Alcapa.
Apulská platňa so sebou pôvodne niesla aj časti oceánskej kôry Piemontsko-ligurského oceánu, ktorý ju oddeľoval od Briançonnaiského mikrokontinentu. Tento oceán však v priebehu kriedy subdukoval. V tomto období narazila na Euroázijskú platňu východná a severná časť Apulskej platne. Tento proces trval do eocénu, následne počas eocénu a miocénu tento pokračovala zrážka v západnej časti. Základné modelové situácie podľa teórie platňovej tektoniky obvykle ignorujú možnosť subdukcie kontinentálnej kôry. Viaceré pozorovania však nasvedčujú, že v niektorých prípadoch k podobnému javu v prírode môže dôjsť. Ak je kontinentálna kôra tenšia ako , jej hustota je porovnateľná alebo dokonca väčšia ako v astenosfére a preto môže subdukovať. Viaceré geofyzikálne výpočty v Západných Alpách poukazujú na to, že k podobnému javu muselo dôjsť aj pri kolízií Apulskej platne s Európskou platňou, ktorej hmoty boli čiastočne pohltené pod Apulskou platňou.
Z juhu pod Apulskou platňou subdukuje oceánska kôra Africkej platne, ide o zvyšky druhohorného oceánu Tethys. K tomuto dochádza hlavne na západe a juhu Apeninského polostrova. Pri procese tiež dochádza k hromadeniu sedimentov, ktoré sú odtrhnuté z oceánskeho dna, vznikajú tzv. subdukčné melanže. Subdukcia a následne natavovanie pohltenej oceánskej kôry má za následok vulkanizmus v južnom Taliansku.

</doc>
<doc id="225153" url="https://sk.wikipedia.org/wiki?curid=225153" title="Krížna ulica (Bratislava)">
Krížna ulica (Bratislava)

Krížna ulica (ľudovo Steinerka, Štajnerka, Šteinerka [čo je tvar podľa staršieho názvu - pozri nižšie]) je ulica v Bratislave v mestských častiach Staré Mesto, Nové Mesto a Ružinov, t.j. v okresoch Bratislava I, Bratislava II a Bratislava III. Na severovýchodnej strane ju ohraničuje Trnavské mýto, na juhozápadnej strane Odborárske námestie. Je to štvorpruhová komunikácia, v strede ktorej sa nachádza električková trať. 
Dejiny.
Na mieste ulice existovala v stredoveku cesta do Vajnôr a ostatného Slovenska. Prvé domy sa spomínajú v roku 1593, prvé záhrady v roku 1626. V roku 1880 na ulici bolo už 88 domov. V roku 1789 sa spomína výčap, v rokoch 1800, 1842, 1910 a 1926 dláždenie cesty, 1868 zavedenie plynových a olejových svietidiel, v tom istom roku sa spomína Ludwigov mlyn a renesančný palác. V roku 1876 boli vybudované chodníky, v roku 1894 veterný mlyn. 
V 20. rokoch 20. storočia bola na ulici založená tlačiareň Concordia. V roku 1933 bolo nainštalované elektrické vedenie a osvetlenie, v roku 1937 kaviareň, reštaurácie, lekáreň a hotel, v roku 1939 Slovenská ľudová banka. V rokoch 1772 - 1827 bolo na ulici popravisko so šibenicou, v roku 1781 tu bola postavená kaplnka (pri neskoršom pivovare), v roku 1839 – 1840 budova konskej železnice (stojí dodnes), v roku 1876 na ulici vznikol známy Steinov pivovar. 
Ulica bola skoro úplne zničená bombardovaním počas druhej svetovej vojny v roku 1945. Dnes sa na nej nachádza (okrem historickej budovy konskej železnice) výstavba uskutočnená v období po roku 1945), najmä 1023 bytov postavených v rokoch 1951 až 1968 a budova bratislavskej tržnice z roku 1983. V roku 1974 na ulici bol okrem iného Dom politickej literatúry, Ľudové bytové družstvo, obchod s textilom a odevmi OTEX, Stredisko technickej literatúry, Poľnohospodársky nákupný a zásobovací podnik. Koncom 80. rokov sa na ulici okrem rôznych bežných predajní a budovy tržnice nachádzali tri kníhkupectvá. 
Po Nežnej revolúcii v roku 1989 sa na ulici vyskytovala prostitúcia. V roku 2003 bola z tohto dôvodu nainštalovaná na rohu s Parkom Martina Benku bezpečnostná kamera.
Názov.
Prvý doložený názov je nemecký názov Cruissengasse (doslova: Krížová ulička) z roku 1593. Pomenovanie bolo odvodené od starého kríža, ktorý sa nachádzal na neskoršej križovatke ulice so železničnou traťou. V nasledujúcich storočiach sa používali rôzne obmeny tohto mena ("Kroysgasse, Kreu(t)zgasse" a pod.), v 18. a 19. storočí často s prívlastkom "Untere..." (t.j. Dolná...). Prívlastok bol potrebný preto, lebo Obere (t.j. Horná) "Kreuzgasse" bol naopak názov dnešnej Blumentálskej ulice. Koncom 19. storočia sa objavuje maďarský variant názvu ulice (1868: "Alsó Keresztutca", 1879: "Köröszt utca"). Od roku 1921 bol oficiálny názov Krížová ulica, v rokoch 1924 – 1954 Krížna ulica, od roku 1954 do 1. apríla 1991 Steinerova ulica podľa česko-slovenského komunistického politika maďarskej národnosti Gábora Steinera, ktorý bol zastrelený v Buchenwalde, potom získala predošlý názov.

</doc>
<doc id="225154" url="https://sk.wikipedia.org/wiki?curid=225154" title="Diskografia Nine Inch Nails">
Diskografia Nine Inch Nails

Tento článok je o diskografiii Nine Inch Nails americkej industrial rockovej skupiny sformovanej v roku1988 Trentom Reznorom. Nine Inch Nails vydala osem hlavných štúdiových nahrávok a tiež početné remixové albumy, single s rozšírenými b-stranami, hudobné klipy a koncertné albumy a DVD. Nine Inch Nails prispela k početným filmových soundtrackom, ale tiež soundtrackom k počítačovej hre "Quake". Väčšina nahrávok Nine Inch Nails sú označený "Halo numbers" (Halo čísla) čo je číslovanie aplikované na väčšinu oficiálnych nahrávok Nine Inch Nails.
Prvým cieľom Nine Inch Nails v roku 1988 bolo vydanie jedného 12" singla v malou európskou spoločnosťou. Spolu s budúcimi singlami „Head Like a Hole“ a „Sin“ mnoho z týchto demo nahrávok bolo neskôr v pozmenenej podobe vydaných na albume "Pretty Hate Machine" v roku 1989. Na produkcii tohto albumu sa podieľali Adrian Sherwood a Mark "Flood" Ellis. Po komerčnom úspechu debutu a následom tlaku vydavateľstva TVT Records na podobne úspešné pokračovanie začal Reznor v tajnosti pripravovať nahrávanie EP "Broken" , vydané v roku 1992. Druhý „full-length“ album Nine Inch Nails - "The Downward Spiral", prenikol do "Billboard 200" v roku 1994 a dosiahol #2 a zostáva nahrávkou NIN s najvyššou predajnosťou v USA.
Nasledujúci album - dvojalbum "The Fragile" vyšiel po piatich rokoch v septembri 1999 a dosiahol #1 v "Billboard 200", za jeden týždeň sa z neho predalo 228 000 kusov a aj recenzie boli priaznivé. O šesť rokov neskôr vyšiel ďalší „full-length“ album "With Teeth", ktorý sa tiež dosiahol #1 v rebríčku "Billboard 200". V roku 2007 vyšiel album "Year Zero", spoločne s rovnomennou hrou. Reznor na konci roku 2007 oznámil, že Nine Inch Nails naplnili zmluvné povinnosti voči Interscope Records a skupina bude distribuovať ďalší album nezávisle. Posledná nahrávka vydaná Interscope od Nine Inch Nails bol remixový album založený na skladbách z "Year Zero".
"The Slip" - zatiaľ posledný štúdiový album Nine Inch Nails most bol vydaný 5. mája 2008.

</doc>
<doc id="225157" url="https://sk.wikipedia.org/wiki?curid=225157" title="Košická ulica (Bratislava)">
Košická ulica (Bratislava)

Košická ulica je ulica v Bratislave, v mestskej časti Ružinov a čiastočne aj v mestskej časti Staré Mesto, tvorí hranicu medzi ulicami Pribinova a Mlynské nivy. Je pomenovaná podľa Košíc.
Je to štvor- až deväťpruhová komunikácia, v roku 2011 tu bol vyznačený jeden z prvých cyklopruhov v Bratislave. Na severnej strane sa napája na Miletičovu ulicu, na južnej strane na Most Apollo (pred oficiálnym pomenovaním známy ako "Most Košická"). Na ulicu sa napájajú komunikácie Landererova, Prístavná, Mlynské nivy a Prievozská.

</doc>
<doc id="225158" url="https://sk.wikipedia.org/wiki?curid=225158" title="Florián Augustín Balogh">
Florián Augustín Balogh

Florián Augustín Balogh (* 20. september 1821, Melčice† 3. september 1898, Horné Kočkovce) bol slovenský rímskokatolícky kňaz, historik a propagátor moderného hospodárstva a ovocinárstva.
Život.
Pochádzal zo zemianskej rodiny. Narodil sa v Melčiciach Floriánovi Baloghovi a Alojzii rod. Kubicovej. Gymnázium vyštudoval u trenčianskych piaristov a teológiu v seminári v Nitre. Za kňaza bol vysvätený 8. septembra 1844. Krátko pôsobil ako kaplán v Kysuckej Novej Vsi a ako farár od roku 1846 až do svojej smrti v Horných Kočkovciach. Pochovaný je v kaplnke nad železničnou stanicou.
Zaslúžil sa o rozvoj moderného hospodárstva a ovocinárstva medzi svojimi farníkmi. Slovenský ľud vyzýval predovšetkým k sadeniu šľachtených ovocných stromov. Publikoval články o ovocinárstve a záhradníctve v maďarských odborných časopisoch (Falusi gauda, Kertesz gazda). Venoval sa aj cirkevným dejinám. Z tejto oblasti uverejňoval príspevky v maďarských a nemeckých časopisoch (Magyaer Sion, Katolische Christ, Pressburger Zeitung).
Pozornosť si zasluhuje jeho dielo "Beatissima Virgo Maria Mater Dei, qua regina et patrona Hungarorum, I." a "II.", Záhreb, 1873 (Najblahoslavenejšia Panna Mária, ktorá je kráľovnou a patrónkou Uhorska) a príspevok "A kocskoczi pletabánia törtenete" (Dejiny kočkovskej farnosti, 1866).
Bol zakladajúcim členom Spolku sv. Vojtecha, zakladajúcim členom Rímskokatolíckeho gymnázia pod Znievom, podporovateľom slovenských národných pohybov.

</doc>
<doc id="225159" url="https://sk.wikipedia.org/wiki?curid=225159" title="Ján Hadik (1631)">
Ján Hadik (1631)

Ján Hadik alebo Ján Hadikius (staršie: "Ján Hadík"; * 1631, Trenčín† 9. júl 1681, Hamburg) bol evanjelický kňaz a spisovateľ.
Život.
Bol posledným evanjelickým kňazom samostatného cirkevného zboru v Melčiciach, kde pôsobil v rokoch 16581664. Evanjelickým kňazom bol aj jeho otec Jonáš Hadík. Jeho matka Anna, rod Piláriková, bola dcérou beckovského evanjelického farára a barokového spisovateľa Štefana Pilárika.
Študoval v Žiline, Trenčíne, Bánovciach nad Bebravou, Bratislave, Levoči, Kremnici a Wittenbergu. Okrem Melčíc pôsobil ako rektor evanjelického gymnázia v Ilave, ako kňaz v Slatine nad Bebravou a v Uhrovci. Stal sa seniorom Hadňanského kontubernia (bratstva) so sídlom v Malej Hradnej. V období rekatolizácie emigroval do zahraničia a zvyšok života prežil v nemeckom exile.

</doc>
<doc id="225160" url="https://sk.wikipedia.org/wiki?curid=225160" title="Peter Pavol Roy">
Peter Pavol Roy

Peter Pavol Roy (* 1. jún 1839, Nové Mesto nad Váhom - † december 1909, Melčice) bol slovenský evanjelický farár, bibliograf, historik, múzejník, vydavateľ a národný buditeľ.
Životopis.
Pochádzal z rodiny patriacej k zemianskemu stavu (otec Ján Roy a matka Karolína rod. Vodičková) ktorej predkovia, francúzski hugenoti, podľa rodinnej tradície prišli na Slovensko pred náboženským prenasledovaním z Francúzska. Po absolvovaní štúdia teológie v Bratislave, Lipsku, Erlande a vo Viedni pôsobil v Starej Turej, Púchove a v rokoch 18741904 v Kochanovciach, kde je aj pochovaný. Bol zaťom J. M. Hurbana a otcom básnika Vladimíra Roya. V rokoch 18841904 bol konseniorom Trenčianskeho seniorátu. V rokoch 19041909 žil na dôchodku v Melčiciach.
Patrí medzi zakladateľov slovenskej národnej bibliografie. Bol obľúbeným rečníkom, zanieteným národovcom a ľudovýchovným pracovníkom. Publikoval články z oblasti histórie, národného a náboženského života. Bol členom Muzeálnej slovenskej spoločnosti a účastinárom Kníhtlačiarenského spolku v Martine, členom Matice slovenskej.

</doc>
<doc id="225161" url="https://sk.wikipedia.org/wiki?curid=225161" title="Ondrej Staňo">
Ondrej Staňo

Ondrej Staňo (* 28. november 1919, Melčice – † 17. apríl 1986, tamže) bol slovenský stredoškolský profesor, publicista, kultúrny dejateľ a obecný kronikár.
Život.
Pochádzal z roľníckej rodiny. Päť tried základnej školy navštevoval v Kochanovciach a potom osem rokov Štátne reálne gymnázium Ľudovíta Štúra v Trenčíne, kde aj maturoval u triedneho profesora Jaroslava Tupého.
V rokoch 1940 - 1945 vyštudoval slovenský jazyk a históriu na Filozofickej fakulte bratislavskej univerzity. Po jej skončení pôsobil v rokoch 1945 - 1981 ako stredoškolský profesor na Obchodnej akadémii (Strednej ekonomickej škole) v Trenčíne. V rokoch 1964 - 1975 vykonával funkciu zástupcu riaditeľa tejto školy. Bol vynikajúcim pedagógom, prísnym a náročným na seba i na študentov. Priatelil sa s riaditeľom Okresnej knižnice v Trenčíne Jurajom Goncim, známym publicistom a básnikom. Ondrej Staňo často svojimi kultivovanými prejavmi vypĺňal program Divadla poézie pri tejto knižnici. O krásu a čistotu slovenčiny sa staral aj ako dlhoročný jazykový korektor Trenčianskych novín. Bol dlhoročným kronikárom v rodnej obci. Zachytával najmä národopisné zaujímavosti. Často uverejňoval príspevky z literárnych dejín trenčianskeho regiónu a Slovenska. Časť jeho pozostalosti sa zachovala v Štátnom okresnom archíve v Trenčíne. Pochovaný v rodnej obci.

</doc>
<doc id="225163" url="https://sk.wikipedia.org/wiki?curid=225163" title="Mesačná">
Mesačná



</doc>
<doc id="225164" url="https://sk.wikipedia.org/wiki?curid=225164" title="Meteorová ulica">
Meteorová ulica

Meteorová ulica je ulica:

</doc>
<doc id="225165" url="https://sk.wikipedia.org/wiki?curid=225165" title="Stálicová ulica">
Stálicová ulica

Stálicová ulica je ulica:

</doc>
<doc id="225166" url="https://sk.wikipedia.org/wiki?curid=225166" title="Poludníková ulica">
Poludníková ulica

Poludníková ulica je ulica:

</doc>
<doc id="225167" url="https://sk.wikipedia.org/wiki?curid=225167" title="Július Szalavský">
Július Szalavský

Barón Július Szalavský (Szalavszky de Nemesmogyoród) (* 13. apríl 1846, Hlohovec – † 7. marec 1936, Melčice-Lieskové) bol slovenský barón, verejný činiteľ, politik a trenčiansky župan.
Život.
Študoval v Trnave a na Právnickej akadémii v Bratislave a na právnickej fakulte univerzity v Budapešti. V rokoch 18721884 bol advokátom v Nitre. Súčasne vyvíjal aj verejnú činnosť, najmä v župnej správe.
Stal sa najprv nitrianskym podžupanom, potom nitrianskym županom, neskôr trenčianskym a súčasne aj bratislavským županom. Bol zakladajúcim členom výboru Hornouhorského všeobecnovzdelávacieho spolku (Felvidéki magyar kozmuvelodési egyesulet – FEMKE), ktorého cieľom bolo zabezpečovanie výchovy slovenského ľudu v duchu maďarskej národnej a štátnej idey pre Trenčiansku župu.
Od roku 1896 bol jeho predsedom. Počas I. svetovej vojny v rokoch 19141916 vykonával funkciu vládneho komisára v Bratislavskej župe, do ktorej patrilo organizovanie výkupu obilia pre občianske a vojenské účely, tzv. občianskej stráže a nemocničnej služby, pri liečení ranených vojakov. Bol aj poslancom uhorského parlamentu, členom hornej snemovne.
Pričinil sa o založenie "Muzeálnej spoločnosti župy Trenčianskej" v roku 1911 a stal sa jej prvým predsedom. Keď 18. decembra 1912 vznikol v Trenčíne Župný spolok uhorského kráľovského Červeného kríža, stal sa jeho predsedom. Po vzniku Československej republiky sa vzdal funkcie predsedu v Červenom kríži, finančný zostatok spolku odovzdal do úschovy mesta Trenčína s tým, aby boli peniaze použité na podporu vojnových invalidov, vdov a sirôt.
Zaslúžil sa o založenie cukrovaru v Trenčianskej Teplej. Na dôchodku žil v Malých Žabokrekoch v kaštieli kde dnes sídli školská jedáleň. Pochovaný je v Adamovských Kochanovciach.

</doc>
<doc id="225168" url="https://sk.wikipedia.org/wiki?curid=225168" title="Rovníková ulica">
Rovníková ulica

Rovníková ulica je ulica:

</doc>
<doc id="225169" url="https://sk.wikipedia.org/wiki?curid=225169" title="Západná ulica">
Západná ulica

Západná ulica je ulica:

</doc>
<doc id="225170" url="https://sk.wikipedia.org/wiki?curid=225170" title="Radarová ulica">
Radarová ulica

Radarová ulica je ulica:

</doc>
<doc id="225171" url="https://sk.wikipedia.org/wiki?curid=225171" title="Edisonova">
Edisonova



</doc>
<doc id="225172" url="https://sk.wikipedia.org/wiki?curid=225172" title="Ján Silvay">
Ján Silvay

Ján Silvay - Szilvay de Bella (*1755 Zemianske Lieskové) bol pokrokový a racionálny hospodár, tabulárny sudca a dozorca Trenčianskeho evanjelického seniorátu.
Život.
Jeho predkovia prišli do okolia Trenčína z Bardejova. V roku 1602 ich Rudolf II. povýšil do zemianskeho stavu. Vlastnili majetky v Rozvadzoch, Malých Stankovciach, Bobrovníku, Hanzlíkovej, Kochanovciach, Zemianskom Lieskovom, Trenčíne i v Belej pri Trenčíne od ktorej sa odvodzuje predikát Szilvay de Bella.
V 19. storočí bol Ján Silvay najvýznamnejším členom rodiny. Väčšiu časť života prežil na rodovom majetku v Zemianskom Lieskovom. Od roku 1809 mal v prenájme od Tedeáša Pongráca, spolumajiteľa beckovského panstva, samotu Somoš v chotári obce Štvrtok nad Váhom. Tu mal hospodársky dvor s dobytkom a hostinec (na jeho mieste je dnes reštaurácia Ranč). O svojom hospodárení si viedol písomné záznamy, prehľadné tabuľkové výkazy o príjmoch a výdavkoch a výkazy o poľnohospodárskej produkcii vždy za celý rok. Do svojho exlibrusu si dal Cicerónov výrok: „"Telo sa živý potravou, ušľachtilý duch usilovnou prácou"“ a heslo: „"modli sa, pracuj a dúfaj"“. Jeho záznamy každoročne obsahovali vždy citát: „"ak budeš žiť podľa potreby, budeš vždy bohatý, ak podľa túžby, vždy budeš chudobný"“.
Riadil sa mnohými osvedčenými úsloviami, zhrnutými v 75 zásadách. Tu sú aspoň niektoré:
Je pochovaný na Salaši v krypte v Zemianskom Lieskovom.
Zdroj.
Michal Slávik: "Slovenskí národovci do 30. októbra 1918."

</doc>
<doc id="225173" url="https://sk.wikipedia.org/wiki?curid=225173" title="Ján Turzo (1678 – 1759)">
Ján Turzo (1678 – 1759)

Ján Turzo z Nosíc tiež Thurzó de Noszicz (* 6. november 1678, Hložka, okres Púchov – † 1759, Trenčín) pedagóg, evanjelický kňaz a literát.
Život.
Vetva tohto rodu žila ešte v 20. storočí v Trenčíne a v Sedličnej. Pochádzal zo starej trenčianskej župnej zemianskej rodiny Thurzó de Noszicz. Jeho predkovia boli pôvodne dedičnými richtármi v Nosiciach. V roku 1578 sa spomína jeho praded ako trenčiansky richtár.
Základné vzdelanie získal na šľachtickej škole Ostrošičovcov v Beluši u Jána Petríka a v škole poddanského mestečka Beluša u rektora Hnilicena. Potom študoval v evanjelickej škole v Trenčíne , v gymnáziách v Rábe (Gyori), Levoči a v Rožňave, v rokoch 1705 – 1708 teológiu, filozofiu a prírodné vedy na univerzite vo Wittenbergu.
Krátko pôsobil ako učiteľ v poľskej Vratislave a aj ako rektor školy v Žiline. V roku 1709 sa stal vychovávateľom a učiteľom u Suľovských na hrade Roháč (Suľov), potom v roku 1712 u Pavla Silvaya v Zemianskom Lieskovom a v rolu 1713 u Alexandra Žambokrétyho v Malých Žabokrekoch. V rokoch 1714 – 1741 bol rektorom predmestskej triviálnej školy v Trenčíne.
Príležitostne vykonával v Súľove a v Trenčíne aj kazateľa. Už počas štúdia v Nemecku prispel gratulačnými veršami do spoločného zborníka. V roku 1736 vydal v latinčine a v slovakizovanej češtine veršovanú smútočnú odobierku nad smrťou svojho priateľa Daniela Knoglera, potomka rakúskeho exulanta a trenčianskeho mešťana.
Je autorom trojjazyčného latinsko-slovensko-maďarského diela pre gymnáziá o tvorbe latinských slovies a štvorrečovej gramatiky (1729, ale nevyšla tlačou). Je aj autorom nevydaného latinského Opisu Trenčianskej župy (Descriptio comitatum Trenchiniensis). Spolupracoval s polyhistorom Matejom Belom na jeho monografii Trenčianskej župy (Notitia… comitatus Trenchiniensis, dosiaľ a zostala v rukopise).
Bol pochovaný na evanjelickom cintoríne. Hrob sa nezachoval.
Zdroj.
Michal Slávik: "Slovenskí národovci do 30. októbra 1918."

</doc>
<doc id="225174" url="https://sk.wikipedia.org/wiki?curid=225174" title="Ján Žambokréty">
Ján Žambokréty

Ján Žambokréty tiež Žambokrethy - Zsámbokréty de Nyitrazsámbokrét (* asi 1680 Zemianske Lieskové – † 1748 Malé Žabokreky) bol hospodársky úradník a autor historického denníka.
Život.
Pochádzal zo starej slovenskej zemianskej rodiny "Zsámbokréty de Nyitrazsámbokrét" z Malých Žabokriek (v roku 1913 sa spojili so Zemianskym Lieskovým). Pôsobil ako úradník na panstve Ilešháziovcov v Dubnici. Striedavo sa zúčastnil bojov na strane cisárskych a kuruckých vojsk na strednom Považí. Neraz sa skrýval pred znepriatelenými stranami.
Zúčastnil sa rákociovských snemov v Sečanoch a Onóde. Udalosti svojej doby zaznamenal ako priamy účastník v latinsko-slovenskom denníku pod názvom "Revolutionis Rakoczianae" Kurucká vojna "dictae Diarum" (zostal v rukopise). Práca je cenným historickým prameňom k dejinám protihabsburského stavovského povstania Františka II Rákociho.
Zdroj.
Michal Slávik: "Slovenskí národovci do 30. októbra 1918."

</doc>
<doc id="225175" url="https://sk.wikipedia.org/wiki?curid=225175" title="Ľudovít Ladislav Žambokréty">
Ľudovít Ladislav Žambokréty

Ľudovít Ladislav Žambokréty tiež Žambokrethy - Zsámbokréty de Nyitrazsámbokrét (* 27. november 1844, Zemianske Lieskové - † 25. jún 1911, Púchov) bol slovenský evanjelický kňaz, publicista, historik, národný buditeľ a zeman.
Život.
Pochádzal zo starej slovenskej zemianskej rodiny "Zsámbokréty de Nyitrazsámbokrét" z Malých Žabokriek (Borčanyi nesprávne uvádza, že od Nitry). Bol svokrom JUDr. Karola Štúra, slovenského národného dejateľa, synovca Ľudovíta Štúra, ktorý mal za manželku jeho dcéru Kornéliu. Študoval v evanjelickom lýceu v Bratislave a teológiu vo Viedni. Po skončení štúdia bol krátko kaplánom v Kochanovciach a potom v rokoch 1875 - 1911 bol farárom v Púchove.
Zaslúžil sa o výstavbu evanjelického kostola v Púchove. V nemčine vydal publikáciu "Ein kleiner Uberblick uber die Geschichte der Evang. a. c. Kirchengemeide in Puchó" (Krátky pohľad na dejiny ev. a. v. zboru v Púchove, Trenčín 1878). Písal aj vlastenecké básne, ktoré uverejňoval v časopisoch Junoš, Sokol, Orol a inde. Prekladal z nemčiny (H. Heine) a maďarčiny (K. Tóth, M. Schaffy). Písal aj články s národopisnou tematikou a cirkevno-historické príspevky.
Popularizoval moderné poľnohospodárstvo a ovocinárstvo. Pomáhal budovať ovocinárske škôlky. V 80. rokoch 19. storočia bol vedúcim činiteľom filiálky Hospodárskeho spolku Ilavského a Púchovského okresu. Venoval sa aj praktickej ľudovýchove a publicistike v oblasti veterinárnej medicíny, vydal spis "Malá apatéka" (1872), ktorý je prehľadom najzávažnejších chorôb rožného dobytka a liekov proti nim.
Zomrel v Púchove, kde je aj pochovaný.

</doc>
<doc id="225177" url="https://sk.wikipedia.org/wiki?curid=225177" title="Puškáš (priezvisko)">
Puškáš (priezvisko)

Puškáš je priezvisko, rozšírené na Slovensku. Najčastejšie je v Gemerskej Polome (okres Rožňava) a v Trnave.
Známi nositelia.
Pozri v článku Puškáš.

</doc>
<doc id="225178" url="https://sk.wikipedia.org/wiki?curid=225178" title="Námestie Františka Zupku">
Námestie Františka Zupku



</doc>
<doc id="225179" url="https://sk.wikipedia.org/wiki?curid=225179" title="Tyrnauer Maut">
Tyrnauer Maut



</doc>
<doc id="225180" url="https://sk.wikipedia.org/wiki?curid=225180" title="Puskásová">
Puskásová



</doc>
<doc id="225181" url="https://sk.wikipedia.org/wiki?curid=225181" title="Puškášová">
Puškášová



</doc>
<doc id="225182" url="https://sk.wikipedia.org/wiki?curid=225182" title="Blchy">
Blchy

Blchy ("Siphonaptera", syn. "Aphaniptera") je rad malého (1-8 mm) druhotne bezkrídleho celosvetovo rozšíreného holometabolného hmyzu. Rody z tohto radu, pokiaľ vôbec majú slovenský názov, sa po slovensky volajú blcha.
Tvar tohto hmyzu sa vývojovo úplne prispôsobil jeho ektoparazitickému spôsobu života. Vývojovo majú blchy najbližšie k srpiciam ("Mecoptera"). 
Na svete poznáme asi 1600 druhov bĺch, na Slovensku žije do 100 druhov. Blchy sa živia cudzopasne krvou vtákov a cicavcov. Dĺžka života blchy sa pohybuje od niekoľkých mesiacov po tri roky.
Opis.
Telo bĺch je z bokov sploštené a vždy úplne bezkrídle, zadné nohy sú skákavé. Na hlave sú silne skrátené tykadlá, sčasti uložené v jamkovitých depresiách ektoskeletu, a malé oči, ktoré môžu niekedy úplne chýbať. Doteraz sa presne nevie, či sú oči bĺch zvyškom pôvodných zložených očí, alebo či ide len o zhluk niekoľkých tzv. jednoduchých očiek (ocelli). Prvá možnosť bude však asi pravdepodobnejšia. Hlava je výrazne hypognátna, ústne orgány sú naspodu hlavy, prispôsobené na bodanie a cicanie, s vyvinutými čeľusťami a nitkovitými hmatadlami. 
Na hlave aj inde na tele sú rady tuhých, dozadu smerujúcich bŕv, rodovo aj druhovo špecifické, ktoré uľahčujú blchám pohyb v srsti alebo v perí hostiteľa. Larvy bĺch sú apódne eucefalné, vývin prebieha cez 3 instary. Kukla je "pupa adectica libera".
Blchy môžu vďaka špeciálnemu elastickému proteínu (rezilín) vynikajúco skákať, dokážu doskočiť 18 cm do výšky a 33 cm do dĺžky.
Výskyt a druhy.
Na svete poznáme asi 2 000 druhov bĺch, na Slovensku žije do 100 druhov. 
Hojnejšie sú "Pulex irritans" (blcha ľudská), ktorá sa dnes vyskytuje lokálne v sociálne a hygienicky zanedbanom prostredí), "Ctenocephalides canis" (blcha psia) a "Ceratophyllus gallinae" (blcha slepačia). 
Najväčšia blcha našej fauny je "Hystrichopsylla talpae" (blcha krtia). Je dlhá 67 mm, bez očí. Žije v hniezdach krtov a iných malých zemných cicavcov.
Spôsob života a potrava.
Blchy sa živia krvou hostiteľa, pričom blchy nie sú schopné zmeniť druh hostiteľov, ktorými sú teplokrvné stavovce, t. j. vtáky, alebo cicavce. V závislosti od druhov bĺch môžu byť rozdiely, či preferujú život na tele jedinca, alebo v jeho prostredí (brlohu, hniezde), väčšina z nich trávi svoj život na tele hostiteľov, no nie sú na nich pevnejšie viazané, môžu ich striedať. Zaujímavou vlastnosťou bĺch je ich schopnosť vydržať dlhšie (až rok) bez potravy. 
Nároky na kvalitu krvi sú u bĺch minimálne. Chorých jedincov neopúšťajú. Studenú krv nesajú, mŕtveho jedinca opúšťajú v okamihu, kedy sa k nemu priblíži nový vhodný hostiteľ. Blchy sajú výrazne, až o 60 %, väčší objem krvi, ako sú schopné stráviť. Vylúčené nestrávené zvyšky sa stavajú potravou lariev.
Prenášači chorôb.
Pri cicaní krvi môžu blchy prenášať zárodky nebezpečných chorôb, ako sú mor, škvrnivku, tularémiu a iné. Riziko nákazy je vyššie v trópoch. 
Blchy môžu byť medzihostiteľom niektorých druhov pásomníc, môžu dokonca týchto parazitov prenášať. Typickým príkladom je blcha psia ("Ctenocephalides canis") a u mačiek parazitujúca blcha "Ctenocephalides felis", kedy sa pes a mačka pri zjedení infikovanej blchy nakazia pásomnicou psou ("Dipylidium caninum"). Iné druhy pásomníc z rodu "Hymenolepis" sú podobným spôsobom prenášané medzi myšami a potkanmi.

</doc>
<doc id="225183" url="https://sk.wikipedia.org/wiki?curid=225183" title="Siphonaptera">
Siphonaptera

Siphonaptera môže byť:

</doc>
<doc id="225184" url="https://sk.wikipedia.org/wiki?curid=225184" title="Aphaniptera">
Aphaniptera



</doc>
<doc id="225185" url="https://sk.wikipedia.org/wiki?curid=225185" title="Otakar Novák">
Otakar Novák

Otakar Novák môže byť:

</doc>
<doc id="225187" url="https://sk.wikipedia.org/wiki?curid=225187" title="Blcha">
Blcha



</doc>
<doc id="225188" url="https://sk.wikipedia.org/wiki?curid=225188" title="Phasmatodea">
Phasmatodea



</doc>
<doc id="225201" url="https://sk.wikipedia.org/wiki?curid=225201" title="Steinerova">
Steinerova



</doc>
<doc id="225202" url="https://sk.wikipedia.org/wiki?curid=225202" title="Sredneje Kujto">
Sredneje Kujto

Sredneje Kujto () je jazero na severe Karelskej republiky v Rusku. Má rozlohu . Leží v nadmorskej výške .
Vodný režim.
Leží v povodí rieky Kem. Voda do nej priteká prietokom z jazera Verchneje Kujto a odteká prietokom do jazera Nižneje Kujto. Hladina zamrzne v novembri a roztápa sa na začiatku mája.
Využitie.
Po jazere sa splavuje drevo. Na severnom brehu leží sídlo mestského typu Kalevala.
Literatúra.
"V tomto článku boli použité informácie z Veľkej sovietskej encyklopédie, heslo „Куйто“."

</doc>
<doc id="225203" url="https://sk.wikipedia.org/wiki?curid=225203" title="Vyšeslav Vladimirovič">
Vyšeslav Vladimirovič

Vyšeslav Vladimirovič (* 977 - † 1010, Novgorod), novgorodské knieža a najstarší syn Vladimíra I. Veľkého a jeho varjagskej manželky Olavy, ktorú niektorí historici považovali za Češku.
Život.
Po smrti Vyšeslava Vladimiroviča sa trón novgorodského kniežatstva obsadil Jaroslav I. Múdry, hoci kandidátov medzi jeho bratmi bolo viac. Tí sa však z rôznych dôvodov nemali možnosť získať trón. Izjaslav I. Vladimirovič umrel v roku 1001 a Sviatopolk I. bol po roku 1013 eskortovaný k otcovi Vladimírovi I. do Vyšgorodu, kde bol strážený.
Existuje aj oveľa skoršia verzia Vyšeslavovej smrti. Podľa výkladov varjagských ság vdova kráľa Švédska Erika IV. Víťaza Sigrid nesúhlasila s dvorením kniežaťa Vissawalda (Vyšeslav Vladimirovič) a v roku 955 ho upálila a za manžela si vzala dánskeho kráľa Svena I..

</doc>
<doc id="225205" url="https://sk.wikipedia.org/wiki?curid=225205" title="Vsevolod Vladimirovič">
Vsevolod Vladimirovič

Vsevolod Vladimirovič (* 983/984 – † 1013), knieža Vladimírsko-volynského kniežatstva a syn Vladimíra I. Veľkého a Rognedy. Od otca dostal do vlády územie Vladimírsko-volynského kniežatstva, ktoré však v rokoch 1008 – 1013 vošlo pod správu Pinského kniežatstva a panovníka Sviatopolka I. Vsevolod Vladimirovič však v tom čase bol už mŕtvy.

</doc>
<doc id="225207" url="https://sk.wikipedia.org/wiki?curid=225207" title="Veľkonočné vajíčko">
Veľkonočné vajíčko

Veľkonočné vajíčko alebo veľkonočné vajce môže byť:

</doc>
<doc id="225209" url="https://sk.wikipedia.org/wiki?curid=225209" title="John B. Keane">
John B. Keane

John Brendan Keane (* 21. júl 1928 – † 30. máj 2002) bol írsky spisovateľ, autor románov, divadelných hier, básní, esejí. Jedna z najväčších postáv írskej literatúry 20. storočia.
V 50. rokoch vystriedal viacero zamestnaní a kariéru spisovateľa začal v roku 1959 divadelnou hrou "Sive", ktorá vyhrala írsku amatérsku súťaž. Vo svojom rodnom mestečku vlastnil krčmu, v ktorej aj písal. S manželkou Mary O'Connorovou mal štyri deti. Zomrel po dlhom boji s rakovinou v roku 2002.
Vo svojej tvorbe sa venoval najmä každodennému životu bežných írskych ľudí. Bol čestným členom Royal Dublin Society, prezidentom írskej PEN, zakladajúcim členom Society of Irish Playwrights, členom Aosdána a írskej politickej strany Fine Gael. V Írsku je obľúbeným autorom: hovorí sa, že tam nie je domácnosť bez jeho knihy.
Dielo.
Divadelné hry
Romány
Eseje

</doc>
<doc id="225210" url="https://sk.wikipedia.org/wiki?curid=225210" title="Easter egg">
Easter egg

Easter egg alebo veľkonočné vajíčko/vajce je skrytá a oficiálne nedokumentovaná funkcia alebo vlastnosť počítačového programu, DVD alebo CD. Veľkonočnými vajíčkami môžu byť neškodné minihry, vtipné funkcie, neobvyklé, implicitne nedefinované správanie programu, rôzne animácie, grafické symboly, titulky s menami tímu programových tvorcov.
Veľkonočné vajíčko sa nevyvoláva bežným výberom z užívateľského menu programu, alebo funkčným klávesom. Skryté funkcie sa v niektorých prípadoch vyvolávajú na rôznych miestach rozhrania programu cez pravé, kontextové menu, rôznymi kombináciami klávesových skratiek, či príkazov, ale najčastejšie bývajú skryté pri použití klávesových skratiek, či dvojklikov na informačnom okne po vyvolaní programového menu „O programe“ (angl. „About“).
Niekoľko príkladov „easter eggov“.
V začiatkoch programovania bol termín veľkonočného vajíčka použitý pre skryté komentáre, či poznámky priamo v programovom kóde. Easter eggy je možné objaviť skryté aj v pamäti ROM osobných počítačov. Zvykne obsahovať zoznam mien členov vývojárskeho tímu, politické narážky, úryvky hudobných skladieb, či logo, alebo skupinový obrázok vývojárov.
Za najväčšie veľkonočné vajíčko je považovaná skrytá verzia hry "" pre počítačové herné konzoly Atari 400/800, ktorá bola komplexnejšia a náročnejšia ako originálny prezentovaný softvérový balík.
Veľkonočné vajíčko v Exceli, súčasti programového balíka Microsoft Office 1997 obsahuje aj skrytý letecký simulátor, vo Worde sa nachádza pinball atď.

</doc>
<doc id="225211" url="https://sk.wikipedia.org/wiki?curid=225211" title="Scribonius Largus">
Scribonius Largus

Scribonius Largus (1. storočie po Kr.) bol lekár cisára Claudia a autor lekárskeho spisu "Compositiones" (Recepty).
Okolo roku 47 spísal na žiadosť prepustenca cisára Claudiua, Gaia Iulia Callista, zoznam 271 lekárskych predpisov a vydali ich pod svojim menom. Niektoré z predpisov prevzal od svojich učiteľov, priateľov alebo slávnych kolegov alebo išlo o tradičné receptúry. Dielo Scribonia Larga je čisto účelovou prácou – chýba akýkoľvek náznak umeleckého štýlu, naopak nechýba hovorový jazyk.
"Compositiones" prevzal, bez toho, aby to priznal, do svojho diela "De Medicamentis empiricis physicis et rationabilibus" neskorší autor-lekár Marcellus Empiricus (5. storočie).

</doc>
<doc id="225215" url="https://sk.wikipedia.org/wiki?curid=225215" title="Euromenový trh">
Euromenový trh

Euromenový trh predstavuje finančný trh predovšetkým krátkodobých depozít a pôžičiek znejúcich na voľne vymeniteľnú cudziu menu s výnimkou meny, ktorá je zákonným platobným prostriedkom krajiny, na ktorej sa trh nachádza. Prevažná časť operácií na euromenovom trhu má splatnosť do 12 mesiacov. Kótovanie úrokových sadzieb euromenového trhu sa určuje denne na základe ponuky a dopytu po depozitách a pôžičkách.
Najznámejšími euromenovými trhmi v Európe sú Londýn a Frankfurt nad Mohanom.

</doc>
<doc id="225220" url="https://sk.wikipedia.org/wiki?curid=225220" title="Výstup do otvoreného vesmíru">
Výstup do otvoreného vesmíru

Výstup do otvoreného vesmíru (skratka EVA z anglického Extra-Vehicular Activity) je činnosť jedného alebo viacerých kozmonautov vo vesmíre mimo kozmickú loď alebo kozmickú stanicu. Tieto výstupy zahŕňajú tak prácu na obežnej dráhe, v mikrogravitácii, ako aj prácu na povrchu iného kozmického telesa (Mesiaca).
Cieľom výstupov do otvoreného priestoru je vykonávanie jemnej a zložitej práce, ktorá nemôže byť zabezpečená napríklad manipulačným ramenom raketoplánu. Je to napríklad oprava rôznych družíc, oprava kozmickej lode, montáž častí Medzinárodnej vesmírnej stanice, pripájanie a odpájanie kabeláže, a iné.
Počas celého výstupu musí mať kozmonaut zabezpečené životné podmienky a ochranu pred kozmickým prostredím, najmä zabezpečené dýchanie, termoreguláciu, komunikáciu s kozmickou loďou/stanicou a riadiacim strediskomm ochranu pred mikrometeoridmi a možnosť pohybu a návratu, čo zabezpečuje kozmický skafander pre EVA. Výstupu do otvoreného priestoru musí predchádzať dekompresia prostredia, v ktorom sa kozmonaut nachádza. Pokiaľ sa v skafandri používa tlak atmosféry nižší, ako v kozmickej lodi, musí dekompresii predchádzať príprava astronauta, spočívajúca v dýchaní čistého kyslíka, aby sa predišlo dekompresnej chorobe. Pri Dekompresii sa uskutočňuje buď dekompresia celej lode (najmä v minulosti, v súčasnosti sa už používa výnimočne, napr. Polaris Dawn
), alebo dekompresia špeciálne prispôsobenej časti – prechodovej komory. Pri návrate kozmonauta z výstupu sa zase musí uskutočniť kompresia, postupné zvýšenie tlaku v prostredí na pôvodnú hodnotu. 
Počas prvých výstupov do otvoreného priestoru bol kozmonaut vždy spojený s materskou loďou lanom s výnimkou výstupov na mesačný povrch v rámci Programu Apollo. Až v roku 1984 pri misii STS-41-B sa americký astronaut Bruce McCandless po prvýkrát pohyboval vo vesmíre mimo spojenia s loďou. Pohyb a návrat k lodi mu zabezpečila manévrovacia jednotka MMU-1.
Prvý výstup do kozmického priestoru uskutočnil sovietsky kozmonaut Alexej Leonov 18. marca 1965. Mimo kozmickej lode strávil 12 minút. Dĺžka súčasných kozmických výstupov sa pohybuje v časovom rozpätí okolo 6 – 7 hodín. Najdlhší neprerušovaný výstup trval 8 hodín 56 minút a absolvovala ho dvojica astronautov James Shelton Voss a Susan Jane Helmsová počas misie STS-102. Najväčší súhrnný počet hodín strávených výstupom do otvoreného vesmíru dosiahol Anatolij Jakovlevič Soloviov, ktorý počas šestnástich výstupov strávil v otvorenom priestore čas 82 hodín 22 minút. Medzi Američanmi drží prvenstvo astronaut Michael Eladio Lopez-Alegria, ktorý absolvoval 10 výstupov so súhrnným časom 67 hodín 40 minút.
Za začiatok výstupu z Medzinárodnej vesmírnej stanice a z raketoplánu sa považuje prepojenie skafandrov astronautov na vnútorné zdroje. Koniec výstupu ohraničuje začiatok zvyšovania tlaku v prechodovej komore.
Zvláštnym prípadom prác astronautov v skafandri je IVA (Intrva Vehicular Activity), kedy astronauti síce pracujú vo vákuu, ale zároveň sú vnútri kozmickej lode. Takéto výstupy prebiehali napríklad v poškodenom module Spektr stanice Mir, z ktorého po zrážke s kozmickou loďou Progress unikol všetok vzduch.

</doc>
<doc id="225221" url="https://sk.wikipedia.org/wiki?curid=225221" title="Výstup do otvoreného priestoru">
Výstup do otvoreného priestoru



</doc>
<doc id="225222" url="https://sk.wikipedia.org/wiki?curid=225222" title="Extra-Vehicular Activity">
Extra-Vehicular Activity



</doc>
