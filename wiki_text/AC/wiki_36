<doc id="542581" url="https://sk.wikipedia.org/wiki?curid=542581" title="Zbraslavská kronika">
Zbraslavská kronika

Zbraslavská kronika je latinsky písaná kronika ("Chronicon aulae regiae"), ktorá vznikala v rozmedzí rokov 1305 1339 v cisterciánskom Zbraslavskom kláštore. Autormi tohto monumentálneho diela sú opáti Ota Durynský a Petr Žitavský.
Obsah kroniky.
V prvej časti kroniky, ktorá bola písaná pravdepodobne v rokoch 1305-1314 opátom Otom, je výrazná tendencia k oslave Václava II., zakladateľa Zbraslavského kláštora. Za deväť rokov Ota napísal 51 kapitol, venujúce sa osobe kráľovského mecenáša tak, aby Václav získal u prípadného čitateľa čo najviac sympatií. Ota sa snažil vystihnúť duševný život a ťažkú ​​dobu detstva, dospievania a samotnej vlády Václava spôsobom u stredovekých spisovateľov vzácnym. Otovu prácu ukončila smrť v marci 1314 a tak nestihol popísať ani Václavovu korunováciu.
V začatej kronike potom pokračoval budúci opát Peter Žitavský, ktorý sa v druhej časti kroniky pokúsil o zlúčenie glorifikácie predposledného Přemyslovca s oslavou novej Luxemburgovskej dynastie, panujúcej na českom tróne. Preto uvádza pri opise smrti Václava II. aj cisárovnej Markéty zázraky, ktoré mali zvýšiť prestíž oboch osobností. Vo svojom rozprávaní sa na rozdiel od Ota nesústredil len na zbraslavské a české udalosti, ale aj na udalosti a záležitosti iných kráľovstiev a zaujímavé príhody vôbec.
Zbraslavská kronika sa tak stala najdôležitejším prameňom pre české dejiny prvej polovice 14. storočia. Obsahuje okrem prozaického textu veľké množstvo veršov, z veľkej časti leoninských hexametrov. Bola mnohými opisovaná, celé dlhé úseky zo Zbraslavskej kroniky sa nachádzajú aj v Kronike Františka Pražského, v diele Beneš Krabice z Weitmile a čiastočne aj v kronike Pulkavovej.
Časti kroniky.
Kniha druhá.
Sú tu spísané udalosti od roku 1317 takmer až do Karolovho návratu do Čiech, teda cca do konca leta 1333. Záznamy sú vykonané letopiseckým spôsobom (zvyčajne sa na jar zapísali udalosti roka minulého) a druhá kniha kroniky teda nemá jednotlivé kapitoly a udalosti sú za sebou mechanicky zoradené bez vzájomnej súvislosti.
Kniha tretia.
Začína veľmi nadšeným opísaním návratu mladého princa Karola a končí rokom 1337 vyhotoveným na jar 1338. Ďalej sa už Peter Žitavský nedostal.

</doc>
<doc id="542582" url="https://sk.wikipedia.org/wiki?curid=542582" title="Curuba">
Curuba

Curuba je exotické ovocie z mučenky Passiflora tarminiana, ktoré sa vyskytuje v tropickej Južnej Amerike, konkrétne v Andách. Ide o malé aromatické ovocie, ktoré má tenkú šupku a ružovo-oranžovú rôsolovitú dreň s veľkým počtom drobných jadier, ktoré sa dajú konzumovať. Má jemne kyslastú chuť. Dnes sa už vďaka cestovaniu rozšírila aj do Európy, kde jej vyhovuje skôr prostredie skleníkov.
Nutričné hodnoty.
Obsahuje vitamíny A, C, B1, B2 a B3.

</doc>
<doc id="542583" url="https://sk.wikipedia.org/wiki?curid=542583" title="Angelo Scola">
Angelo Scola

Angelo kardinál Scola (* 7. november 1941, Malgrate v Lombardii) je taliansky rímskokatolícky teológ, biskup a kardinál, významná osobnosť hnutia Comunione e Liberazione, emeritný benátsky patriarcha a milánsky arcibiskup.
Stručný životopis.
Pri štúdiu filozofie na Katolíckej univerzite Božského Srdca v Miláne sa spriatelil s donom Luigi Giussanim. Na tejto univerzite získal doktorát z filozofie, až potom sa rozhodol k vstupu do seminára Milánskej arcidiecézy. Vzhľadom k tomu, že bol súčasťou hnutia Comunione e Liberazione, rektor seminára neodporučil jeho vysvätenie za kňaza, a preto bol 18. júla 1970 vysvätený v diecéze Teramo. Po svojom kňazskom svätení spolupracoval s významnými katolíckymi teológmi, napr. s Henrim de Lubac alebo Hansom Ursom von Balthasar, najmä pri založení medzinárodnej teologickej revue Communio.
Teológiu začal vyučovať na švajčiarskej Univerzite vo Freiburgu. Potom bol od roku 1982 profesorom na Teologickej fakulte Pápežskej lateránskej univerzity v Ríme. V rokoch 1986 – 1991 bol konzultorom Kongregácie pre náuku viery, ktorú vtedy viedol kardinál Joseph Ratzinger, neskorší pápež Benedikt XVI.
20. júla 1991 bol vymenovaný za sídelného biskupa v Grossete, za biskupa ho 21. septembra 1991 vysvätil kardinál Bernardin Gantin v rímskej Bazilike Panny Márie Snežnej. Z úradu diecézneho biskupa odstúpil v roku 1995, keď sa stal rektorom Lateránskej univerzity, ktorým bol do roku 2002. 5. januára 2002 bol uvedený do úradu benátskeho patriarchu, v ktorom zotrval až do roku 2011. V konzistóriu 21. októbra 2003 ho pápež Ján Pavol II. vymenoval za kardinála s titulárnym kostolom Santi XII Apostoli.
Pápež Benedikt XVI. vymenoval kardinála Scolu 28. júna 2011 za arcibiskupa Milánskej arcidiecézy, ktorá je počtom veriacich najväčšia v Taliansku. Krátko pred konkláve v roku 2013, na ktorom sa volil nástupca Benedikta XVI., bol Scola medzi tými cirkevnými hodnostármi, ktorých komentátori najčastejšie uvádzali ako možného budúceho pápeža.
7. júla 2017 pápež František prijal jeho rezignáciu z dôvodu zavŕšenia veku 75 rokov.
Dielo.
V jeho bibliografii nájdeme viac ako 120 odborných článkov.

</doc>
<doc id="542586" url="https://sk.wikipedia.org/wiki?curid=542586" title="Startup">
Startup

Startup (iné názvy: start up, start-up) je pojem označujúci novo vznikajúci projekt či začínajúcu firmu často ešte vo fáze tvorby podnikateľského zámeru.
Prvýkrát sa tento termín stal populárnym v čase internetovej horúčky (1996-2001), kedy vzniklo mnoho spoločností tohto typu v zámorí s .com predovšetkým na internete v Silicon Valley. Svoju renesanciu zažíva opäť v súčasnosti, kedy sa týmto pojmom dá označiť akýkoľvek začínajúci projekt.
Start-upový projekt sa môže objaviť v akomkoľvek odbore, najčastejšie sú to však technologické či internetové firmy. Medzi ich vlastnosti patria:
Jednou z metód financovania projektov je použitie fondov rizikového kapitálu alebo pomoc tzv. business angels. Okamih, kedy spoločnosť prestáva byť startup, býva považovaný zisk, fúzie či akvizície.
Ako startup začínali napríklad firmy Facebook alebo Google.
Na podporu startupov v posledných rokoch vznikajú startup inkubátory (napríklad Jihomoravské inkubační centrum), ktoré startupom poskytujú počiatočný kapitál, pomoc mentorov a zvyčajne priestory na fungovanie. Do módy sa na Slovensku dostávajú tiež startup víkendy, kde sa za 48 hodín snažia tímy vyvinúť funkčný online produkt.

</doc>
<doc id="542591" url="https://sk.wikipedia.org/wiki?curid=542591" title="Télemachos z Farsalu">
Télemachos z Farsalu

Télemachos ("Télemachos") bol víťaz v zápasení na olympijských hrách v roku 484 pred Kr.
Télemachos, syn Aknonia z tesálskeho Farsalu, zvíťazil v zápasení (palé) na 74. olympijských hrách v roku 484 pred Kr. Zápasenie zaviedli v Olympii na 18. hrách v roku 708 pred Kr. Prvým víťazom tejto disciplíny bol Eurybatos zo Sparty.
Na olympijských hrách, keď súťažil Télemachos, Diognétos z Kréty zabil svojho súpera Hérakla počas zápasu v boxe. Hellanodikovia ho zato vyhnali z Olympie, hoci bol olympijským víťazom z predchádzajúcich hier. 

</doc>
<doc id="542594" url="https://sk.wikipedia.org/wiki?curid=542594" title="Donecká ľudová republika">
Donecká ľudová republika

Donecká ľudová republika, skrátene DĽR, alebo zriedkavo Donecká národná republika (, ) je samozvaná republika na území Doneckej oblasti na východe Ukrajiny. Uznaná je štyrmi členskými štátmi Organizácie Spojených národov, a to Ruskom , KĽDR, Sýriou a Nikaraguou a taktiež je uznaná dvoma ďalšími medzinárodne neuznanými krajinami – susediacou Luhanskou ľudovou republikou a Južným Osetskom. Ukrajina označuje Doneckú ľudovú republiku za teroristov a od vyhlásenia nezávislosti sa snaží dostať územie DĽR späť pod kontrolu centrálnej vlády v Kyjeve.
Donecká ľudová republika vyhlásila svoju nezávislosť 7. apríla 2014, keď boli proruskými separatistami obsadené vládne úrady v Donecku. 11. mája 2014 bolo v Doneckej oblasti vyhlásené referendum, či obyvatelia súhlasia s vyhlásením Doneckej ľudovej republiky a oddelením sa od Ukrajiny. V máji 2014 DĽR podpísala s Luhanskou ľudovou republikou dohodu o vytvorení konfederácie, tzv. Novoruska. Nové Rusko je historický názov používaný pre oblasť južnej a východnej Ukrajiny v 18. storočí, po jeho dobytí Ruskou ríšou. 
Po ruskej invázii na Ukrajinu v roku 2022 sa ruským silám a proruským separatistom do leta 2022 podarilo postupne vytláčať ukrajinské sily z oblasti. V septembri 2022 ukrajinské sily začali ofenzívu v Charkovskej oblasti a spôsobili významné straty ruským silám. Ruská okupačná správa z obáv pred ďalším nepredvídateľným vývojom narýchlo zorganizovala v okupovaných oblastiach vrátane Doneckej a Luhanskej ľudovej republiky referendá o pripojení k Rusku, ktoré začali 23. septembra 2022. Zmanipulované referendá skončili podľa proruskej správy oblastí, tak že prevažná väčšina obyvateľov hlasovala za odtrhnutie od Ukrajiny a za pripojenie k Rusku. Napriek nelegitímnosti referend ruský prezident Vladimir Putin rozhodol 29. septembra 2022 o anexii štyroch ukrajinských oblastí vrátane Doneckej ľudovej republiky.

</doc>
<doc id="542595" url="https://sk.wikipedia.org/wiki?curid=542595" title="Martin Kaprálik">
Martin Kaprálik

Martin Kaprálik (* 11. apríl 1976, Bratislava) je slovenský divadelný a televízny herec a dabér.
Životopis.
Herectvo vyštudoval na konzervatóriu v rodnej Bratislave. Už počas školy sa venoval herectvu. V dnešnej dobe pôsobí najmä v divadle a veľmi často taktiež dabuje. V televízii sa objavuje pomenej. Pôsobil v Divadle Andreja Bagara v Nitre, v Divadle Nová scéna, v Mestskom divadle P. O. Hviezdoslava a v Divadle Malá scéna STU.
Rodina.
Martin Kaprálik pochádza z hereckej rodiny. Jeho starý otec bol Elo Romančík. Jeho otcom bol Dušan Kaprálik. Má troch súrodencov sestru Zuzanu, brata Ondreja a sestru Danku. Ivan Romančík je jeho strýko.
Dabing.
Herci, ktorých Martin Kaprálik často dabuje (v zátvorke sú uvedené príklady filmy, v ktorých daného herca nadaboval): 
Okrem týchto hercov nadaboval postavy Modlivka v sérii Kung Fu Panda, Dr. Sheldon Hawkes (Hill Harper) v seriáli , Dr. Lawrence Kutner (Kal Pen) v seriáli Dr. House a mnohých ďalších.

</doc>
<doc id="542596" url="https://sk.wikipedia.org/wiki?curid=542596" title="Luhanská ľudová republika">
Luhanská ľudová republika

Luhanská ľudová republika, skratka LĽR, zriedka Luhanská národná republika, skratka LNR (, ) je samozvaná republika na východe Ukrajiny. Uznaná je iba jedným členským štátom Organizácie Spojených národov, a to Ruskom a taktiež je uznaná dvoma ďalšími medzinárodne neuznanými krajinami – susediacou Doneckou ľudovou republikou a Južným Osetskom. Ukrajina označuje Luhanskú ľudovú republiku za teroristov a vedie proti nim protiteroristickú operáciu. V máji 2014 Luhanská ľudová republika podpísala s Doneckou ľudovou republikou dohodu o vytvorení konfederácii tzv. Nové Rusko. Nové Rusko je historický názov používaný pre oblasť južnej a východnej Ukrajiny v 18. storočí, po jeho dobytí Ruskou ríšou. Luhanská ľudová republika vyhlásila svoju nezávislosť 27. apríla 2014 po proruských protestoch v meste Luhansk. 11. mája 2014 bolo v Luhanskej oblasti vyhlásené referendum o tom, či obyvatelia súhlasia s vyhlásením Luhanskej ľudovej republiky a oddelením sa od Ukrajiny.
Po ruskej invázii na Ukrajinu v roku 2022 sa ruským silám do leta 2022 podarilo obsadiť takmer celé územie pôvodnej Luhanskej oblasti. V septembri 2022 ukrajinské sily začali ofenzívu v Charkovskej oblasti, pričom úspešne vytlačili ruské sily aj z časti Luhanskej oblasti. Proruské sily preto po dohode s Kremľom narýchlo zorganizovali 23. septembra 2022 v okupovaných oblastiach referendá o pripojení k Rusku. Zmanipulované referendá skončili podľa proruskej správy oblastí, tak že prevažná väčšina obyvateľov hlasovala za odtrhnutie od Ukrajiny a za pripojenie k Rusku. Napriek nelegitímnosti referend ruský prezident Vladimir Putin rozhodol 29. septembra 2022 o anexii štyroch ukrajinských oblastí vrátane Luhanskej ľudovej republiky.

</doc>
<doc id="542597" url="https://sk.wikipedia.org/wiki?curid=542597" title="Prírodná rezervácia Fabova hoľa">
Prírodná rezervácia Fabova hoľa



</doc>
<doc id="542600" url="https://sk.wikipedia.org/wiki?curid=542600" title="Liquid Child">
Liquid Child

Liquid Child bol nemecký trance hudobný projekt, založený dvoma producentmi Tobiasom Menguserom a Jürgenom Herbarthom. 
Ich najväčším úspechom bola skladba „Diving Faces“ z roku 1998 ktorá sa umiestnila na 25. mieste v rebríčku v Spojenom kráľovstve. Okrem toho vydali ďalšie skladby ako napríklad „Return to Atlantis“ alebo „Magic Crystals“. V roku 2000 vydali kompiláciu pod názvom "Non-Stop" a po sedem ročnej prestávke ich prvý debutový album "25th Floor" ktorý bol už len v digitálnej verzii zakúpenia cez internet. 

</doc>
<doc id="542601" url="https://sk.wikipedia.org/wiki?curid=542601" title="Philippe Leclerc de Hauteclocque">
Philippe Leclerc de Hauteclocque

Philippe François Marie de Hauteclocque (* 22. november 1902, Belloy-Saint-Léonard, Francúzsko† 28. november 1947, Bechar, Alžírsko), vo francúzskom odboji za 2. svetovej vojny známy ako Jacques-Philippe Leclerc, bol francúzsky vojak, generál francúzskej armády počas druhej svetovej vojny. Po smrti bol vyhlásený za maršala Francúzska.
Životopis.
Vyštudoval École spéciale militaire v Saint-Cyr. Absolvoval roku 1924. Vstúpil do armády a po porážke Francúzska roku 1940 sa pridal k hnutiu odporu a bojoval pod velením generála de Gaule. Prijal krycie meno Leclerc, aby jeho manželka a deti neboli ohrozené, ak by sa jeho meno objavilo v novinách. Bol poslaný do Afriky, kde bojoval proti spojencom Vichystického režimu. Po jeho velením francúzskej jednotky dobyli Kufru, kde zložil so svojimi mužmi prísahu známu ako "Serment de Koufra", v ktorej sľúbil bojovať až do vyvesenia vlajky nad štrasburgskú katedrálu. Po vylodení v Normandii 1. augusta 1944 sa jeho jednotka, známa ako "L Force", začlenila do "2e Division Blindée" a zúčastnila sa bojov v Európe. Leclerc patril k osloboditeľom Paríža, keď jeho 2. obrnená divízia bola súčasťou oslobodzujúcej tretej Pattonovej armády. 
Po skončení bojov v Európe bol odvelený na Ďaleký východ, kde sa zapojil do bojov proti Japonsku. Reprezentoval Francúzsko pri podpise kapitulácie Japonska. Potom sa neúspešne pokúšal rokovaním zabrániť konfliktu v Indočíne, kde vietnamskí nacionalisti pod vedením Ho Či Mina vyhlásili nezávislosť. V neobyčajne ťažkej pozícii takmer dosiahol dohodu. Jeho nadriadený dosadený generálom de Gaule ho skritizoval, že "velitelia francúzskych vojsk sa miesto boja pokúšajú vyjednávať". Leclerc bol odvolaný a jeho nástupca Jean-Étienne Valluy sa pokúsil bývalú francúzsku kolóniu obnoviť aj za cenu veľkých obetí na oboch stranách. Leclerc odišiel do Paríža, kde varoval, že problém v Indočíne nie je sporom s komunizmom, ale s vietnamským nacionalizmom, nebol však vypočutý. 
Zahynul pri leteckej havárii v Alžírsku.

</doc>
<doc id="542602" url="https://sk.wikipedia.org/wiki?curid=542602" title="Claude François">
Claude François

Claude François (* 1. február 1939, Al-Ismáílíja, Egypt† 11. marec 1978, Paríž, Francúzsko) bol francúzsky spevák, hudobný skladateľ a tanečník. Jeho najslávnejším dielom je pieseň „Comme d'habitude“, z roku 1967, ktorú neskôr preslávil v anglickej coververzii Frank Sinatra pod názvom My Way.
Životopis.
Narodil sa v egyptskom meste Al-Ismáílíja talianskej matke a francúzskemu otcovi. Počas Suezskej krízy v roku 1956 sa rodina presťahovala do Monaka.
Spevácky začínal ako hotelový spevák na francúzskej riviére, jeho kariéra však odštartovala najmä po presťahovaní do Paríža. Tu uvádzal do francúzskeho kultúrneho okruhu rad vplyvov anglosaskej hudby (twist, rock), čo mu v 60. rokoch prinieslo mimoriadnu popularitu najmä medzi mládežou, ktorej sa páčil aj jeho dynamický pohyb po javisku. Niekedy bol nazývaný tiež francúzskym Elvisom Presleym. Preslávil sa predovšetkým coververziami amerických hitov.
V 70. rokoch plynulo prešiel od rokenrolu k nastupujúcemu disko štýlu. V tejto ére si získal takisto kredit usporadúvaním charitatívnych koncertov. V roku 1975 tesne unikol smrti pri bombovom útoku teroristickej organizácie IRA v Londýne, rok potom čelil pokusu o vraždu, keď na neho vystrelil neznámy muž pri vystupovaní z auta. Aj tentoraz však vyviazol. Napriek tomu onedlho, v roku 1978, zomrel za zvláštnych okolností: pri kúpeli vo vani sa pokúšal opraviť pokazené svietidlo na stene a zabil ho elektrický prúd.
Smrť populárneho umelca v 39 rokoch Francúzsko silno zasiahla a vzbudila vlnu záujmu o jeho dielo. Aj preto v roku 2005 skončil v ankete Najväčší Francúz na 36. mieste.

</doc>
<doc id="542603" url="https://sk.wikipedia.org/wiki?curid=542603" title="Susan Brownell Anthonyová">
Susan Brownell Anthonyová

Susan Brownell Anthonyová (* 15. február 1820, Adams, Massachusetts, USA† 13. marec 1906, Rochester, New York, USA) bola americká aktivistka, kľúčová postava hnutia za práva žien v 19. storočí v USA. Bola spoluzakladateľkou "Women's Temperance Movement" a jeho časopisu "The Revolution". Hrala tiež významnú úlohu v boji proti otroctvu.

</doc>
<doc id="542604" url="https://sk.wikipedia.org/wiki?curid=542604" title="Královec (prírodná rezervácia)">
Královec (prírodná rezervácia)

Královec je prírodná rezervácia ev. č. 2094 neďaleko obce Spálov v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je ekosystém mokraďových spoločenstiev lúčnych porastov s remízami prameniskových jelšín na podmáčanom podklade kulmských hornín s výskytom osobitne chránených druhov rastlín a živočíchov.

</doc>
<doc id="542606" url="https://sk.wikipedia.org/wiki?curid=542606" title="Radhošť (národná prírodná rezervácia)">
Radhošť (národná prírodná rezervácia)

Radhošť je národná prírodná rezervácia ev. č. 354 neďaleko obce Trojanovice v okrese Nový Jičín. Oblasť spravuje AOPK ČR Správa CHKO Beskydy.
Ochrana.
Predmetom ochrany sú vrcholové porasty na severných svahoch Radhošťa a významné rastlinné druhy.
Rezervácia sa v celom rozsahu prekrýva s EVL "Beskydy" a s vtáčím územím s rovnakým názvom.

</doc>
<doc id="542608" url="https://sk.wikipedia.org/wiki?curid=542608" title="Susan Brownell Anthony">
Susan Brownell Anthony



</doc>
<doc id="542609" url="https://sk.wikipedia.org/wiki?curid=542609" title="Susan Anthony">
Susan Anthony



</doc>
<doc id="542613" url="https://sk.wikipedia.org/wiki?curid=542613" title="Šipka (národná prírodná pamiatka)">
Šipka (národná prírodná pamiatka)

Šipka je národná prírodná pamiatka ev. č. 435 neďaleko obce Štramberk v okrese Nový Jičín. Oblasť spravuje AOPK ČR Správa CHKO Poodří.
Ochrana.
Predmetom ochrany je najstaršie doteraz objavené osídlenie človeka na území Česka a súčasne nálezisko vzácnej reliktnej kveteny.
Rezervácia sa v celom rozsahu prekrýva s EVL "Štramberk".

</doc>
<doc id="542615" url="https://sk.wikipedia.org/wiki?curid=542615" title="Majstrovstvá sveta v curlingu žien 2015">
Majstrovstvá sveta v curlingu žien 2015

Majstrovstvá sveta v curlingu žien 2015 boli v poradí 37. Majstrovstvá sveta v curlingu žien, ktoré organizuje Svetová curlingová federácia (WCF). Konali sa v Sapporu, v Japonsku od 14.22. marca 2015, za účasti 12 tímov. Titul obhájilo a stalo sa tak piatykrát majstrom sveta.
Japonsko organizovalo ženský šampionát druhýkrát, predtým hostilo turnaj v roku 2007, v Aomori. Dejiskom všetkých zápasov bola aréna Sapporo Tsukisamu Gymnasium s kapacitou 2 300 miest. 
Kvalifikácia.
Pozn: V zátvorke je uvedené umiestnenie v medzinárodnom rebríčku WCF v decembri 2014.
Výsledky.
Základná skupina.
Tie break.
 

</doc>
<doc id="542622" url="https://sk.wikipedia.org/wiki?curid=542622" title="Emil Bagin">
Emil Bagin

Emil Bagin (* 8. september 1993, Ilava) je slovenský hokejový obranca. Je odchovancom klubu MHK Dubnica nad Váhom.
Klubový hokej.
Emil Bagin začal s hokejom v rodnej Dubnici nad Váhom v miestnom klube MHK Dubnica nad Váhom. V Dubnici nad Váhom hrával do sezóny 2009/10 kedy hrával za dubnických dorastencov. Jedno stretnutie odohral aj za juniorský tím. V tomto stretnutí zaznamenal 5 bodov za 1 gól a 4 asistencie. Po sezóne sa stal hráčom Dukly Trenčín, kde hrával za juniorský tím. Počas sezóny odohral aj 9 stretnutí v extralige za HK Orange 20. V tejto sezóne si zahral aj za reprezentáciu Slovenska do 18 rokov, kde nastúpil na 6 stretnutí. V ďalšej sezóne odohral časť ročníka za trenčianskych juniorov a časť za HK Orange 20. Za HK Orange 20 odohral 10 stretnutí v extralige a 10 stretnutí v 1. hokejovej lige SR. V sezóne odohral v extralige aj jedno stretnutie za mužov Dukly Trenčín. V sezóne 2012/13 sa stal už stabilným členom A mužstva Dukly Trenčín. Vypomohol ešte aj trenčianskym juniorom v troch stretnutiach základnej časti a siedmych v play-off. Okrem 39 stretnutí v extralige v drese Trenčína odohral v extralige aj dve stretnutia za HK Orange 20. Počas tejto sezóny si zahral na Majstrovstvách sveta juniorov. Sezónu 2013/14 začal v Dukle Trenčín, ale dokončil ju v klube MsHK Žilina. V priebehu sezóny nastúpil aj na finále 2. hokejovej ligy za klub MHK Dubnica nad Váhom. Boli to jediné dve stretnutia Emila Bagina za mužov Dubnice nad Váhom, kde s hokejom začínal. Od sezóny 2014/15 sa stal hráčom klubu HKM Zvolen. V drese HKM Zvolen odohral dve sezóny. &lt;br&gt;
V úvode sezóny 2016/17 odohral 5 stretnutí za klub HK 95 Považská Bystrica v 1. hokejovej lige SR. Následne podpísal zmluvu s extraligovým klubom HK Poprad. Za HK Poprad odohral 20 zápasov a potom prestúpil do klubu HK Dukla Trenčín. V jej drese stihol odohrať 11 stretnutí. Tesne pred ukončením prestupového obdobia sa stal hráčom MHK 32 Liptovský Mikuláš.
V nasledujúcej sezóne získal zahraničné angažmá vo Francúzskej najvyšššiej súťaži v klube Nice HCA. V mužstve sa stretli piati Slováci. Ďalšími Slovenskými hráčmi v tíme boli Peter Hrehorčák, Vladimír Kubus, Matej Hamrák a Daniel Babka ml. Okrem základnej časti odohral s klubom jeden zápas vo Francúzskom Pohári a 6 zápasov v PlayOut, kde okrem klubu z Nice nastúpili aj kluby CSG L'Etoile Noire Strasbourg, Pionniers Chamonix a Gamyo Épinal. Hokejisti Nice sa v 6 zápasoch PlayOut v najvyššiej súťaži zachránili. O súťaž nižšie zostúpili hokejisti zo Strasbourgu. V novom ročníku ich nahradil nováčik Anglet Hormadi. 
Po jednej sezóne vo Francúzsku sa vrátil do Slovenskej Extraligy do klubu MsHK Žilina. S klubom išiel do baráže, kde v siedmych stretnutiach klub podľahol hokejistom z klubu HK Dukla Ingema Michalovce 3:4 na zápasy. Klub, tak zostúpil do 1. hokejovej ligy SR. V Extralige ich nahradili hokejisti nováčika z Michaloviec. Emil Bagin po sezóne z klubu odišiel. Pred sezónou 2019/20 podpísal zmluvu doma v Dubnici nad Váhom s klubom MHK Dubnica nad Váhom. Po 17 stretnutiach v drese Dubnice nad Váhom prestúpil opäť do zahraničia, do klubu Nice HCA, kde už pôsobil v sezóne 2017/18. Aj v tejto sezóne pôsobilo v tíme viacero Slovákov. Okrem Emila Bagina to boli aj Boris Brincko, Radek Deyl, Radomír Heizer a Peter Hrehorčák. V tíme pôsobilo aj šesť hokejistov z Česka. S klubom išiel opäť do skupiny o udržanie sa (playOut), kde okrem klubu z Nice hrali aj kluby Anglet Hormadi a Briancon Alpes Provence Hockey Club. Pre pandémiu Covid-19 bola liga predčasne ukončená a z ligy nikto nezostúpil. 

</doc>
<doc id="542623" url="https://sk.wikipedia.org/wiki?curid=542623" title="Noříčí (prírodná rezervácia)">
Noříčí (prírodná rezervácia)

Noříčí je prírodná rezervácia ev. č. 275 rozkladajúca sa vo vrcholovej časti Nořičej hory, juhovýchodne od obce Trojanovice v okrese Nový Jičín. Oblasť spravuje AOPK ČR Správa CHKO Beskydy.
Ochrana.
Predmetom ochrany je lesný porast s prirodzenou drevinnou skladbou typickou pre západokarpatskú oblasť s bohatým zastúpením lesných typov a lesné spoločenstvá s ohrozenými rastlinnými a živočíšnymi druhmi pred činnosťami, ktoré majú negatívny vplyv na prírodné procesy.
Rezervácia sa v plnom rozsahu prekrýva s EVL "Beskydy" a s vtáčím územím s rovnakým názvom. 

</doc>
<doc id="542627" url="https://sk.wikipedia.org/wiki?curid=542627" title="Life Along the Borderline">
Life Along the Borderline

Life Along the Borderline s podtitulom A Tribute to Nico je hudobný festival venovaný speváčke Nico. Organizuje ho John Cale, ktorý so speváčkou spolupracoval. Jeho prvý ročník sa konal 11. októbra 2008 pri príležitosti speváčkiných nedožitých sedemdesiatych narodenín. Konal sa v Royal Festival Hall v Londýne a vystúpili tu James Dean Bradfield, Mark Lanegan, Manic Street Preachers, Mark Linkous, The Fiery Furnaces, Guillemots, Nick Franglen, Peter Murphy, Liz Green a Lisa Gerrard.
Akcia sa opakovala 10. mája 2009 v Teatro Communale v talianskom meste Ferrara. Tu zahrali Mercury Rev, Mark Lanegan, Lisa Gerrard, Peter Murphy, Soap&amp;Skin a Mark Linkous. V roku 2010 koncert prebehol hneď dvakrát; prvýkrát 27. marca v poľskom Vroclave a druhýkrát 11. apríla v Ríme.
Ďalší ročník sa konal v januári 2013 v Brooklyn Academy of Music v New Yorku. Vystúpili tu mimojiné Nick Franglen, Kim Gordon, Mark Lanegan, The Magnetic Fields, Meshell Ndegeocello, Peaches, Joan as Police Woman a Sharon Van Etten.

</doc>
<doc id="542631" url="https://sk.wikipedia.org/wiki?curid=542631" title="The Rembrandts">
The Rembrandts

The Rembrandts je americká pop rocková dvojica, ktorú v roku 1989 založili Danny Wilde a Phil Solem. Pred založením formácie The Rembrandts, boli v roku 1981 obaja členmi skupiny Great Buildings. Dvojica The Rembrandts je známa skladbou „I’ll Be There for You“, ktorá bola použitá ako úvodná skladba v televíznom sitkome "Priatelia", ktorý mal premiéru v roku 1994 alebo tiež úspešnou skladbou „Just the Way It Is, Baby“.

</doc>
<doc id="542635" url="https://sk.wikipedia.org/wiki?curid=542635" title="Novorusko (konfederácia)">
Novorusko (konfederácia)

Novorusko alebo Nové Rusko (, ) je konfederácia samozvaných republík Donecká ľudová republika a Luhanská ľudová republika. Obidve republiky Ukrajina prehlásila za teroristické organizácie a vedie proti nim protiteroristickú operáciu. Po vypuknutí otvorenej vojny medzi Ruskom a Ukrajinou vo februári 2022 tu došlo k novej fáze ťažkých bojov.
Konfederácia sa nachádza na území východnej Ukrajiny na hraniciach s Ruskom. Novorusko bolo vytvorené 24. mája 2014, keď bola dohoda o jeho vytvorení podpísaná Doneckou ľudovou republikou a Luhanskou ľudovou republikou. Pôvodný názov Novoruska bol Zväz ľudových republík, ale tento názov bol po dohode oboch republík 15. júna 2014 zmenený na Novorusko. Od začiatku existencie Doneckej a Luhanskej republiky tieto entity získavali výraznú podporu z Ruska. Rusko začalo miestnemu obyvateľstvu poskytovať svoje pasy. Na ich území boli nasadené aj ruské vojenské jednotky.
Armáda.
Spojené ozbrojené sily Novoruska (rus. Объединённые Вооруженные Силы Новороссии) sa skladajú z dobrovoľníkov a milície, deliace sa väčšinou na prápor a brigády.

</doc>
<doc id="542636" url="https://sk.wikipedia.org/wiki?curid=542636" title="Syndróm kolapsu včelstiev">
Syndróm kolapsu včelstiev



</doc>
<doc id="542641" url="https://sk.wikipedia.org/wiki?curid=542641" title="Rákosina">
Rákosina

Rákosina je prírodná rezervácia ev. č. 2198 neďaleko obce Jistebník v okrese Nový Jičín. Oblasť spravuje AOPK ČR Správa CHKO Poodří.
Ochrana.
Predmetom ochrany je územie, ktoré tvorí terestrické tŕstie, na ktoré nadväzujú mokrade, lúky a lesný porast. Plytké tône zarastajúce plávajúcimi vodnými rastlinami obklopujú spoločenstvá vysokých močaristých bylín. Zoologicky významná lokalita bezstavovcov, obojživelníkov a pod.
Rezervácia sa v plnom rozsahu prekrýva s EVL "Poodří" a s vtáčím územím s rovnakým názvom.

</doc>
<doc id="542643" url="https://sk.wikipedia.org/wiki?curid=542643" title="Rybníky v Trnávce">
Rybníky v Trnávce

Rybníky v Trnávce je prírodná rezervácia ev. č. 2172 na južnom okraji obce Trnávka v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú vodné a mokraďové ekosystémy rybníkov, významná lokalita výskytu osobitne chránených druhov živočíchov a rastlín.

</doc>
<doc id="542645" url="https://sk.wikipedia.org/wiki?curid=542645" title="Suchá Dora">
Suchá Dora

Suchá Dora je prírodná rezervácia ev. č. 426 neďaleko obce Jakubčovice nad Odrou v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je zostávajúci prirodzený porast typický pre Oderské vrchy so skalnými odkryvmi a výskytom osobitne chránených druhov živočíchov.

</doc>
<doc id="542652" url="https://sk.wikipedia.org/wiki?curid=542652" title="I’m from Barcelona">
I’m from Barcelona

I’m from Barcelona je švédska popová skupina, pochádzajúca z mesta Jönköping. Je známa tým, že má 28 členov a vytvára eklektické zvukové spojenia hudobných nástrojov ako klarinety, saxofóny, flauty, trúbky, bendžá, akordeóny, kazoo, gitary, bicích a klávesov, a mnoho ďalších. Kým väčšina členov poskytuje na štúdiových nahrávkach a koncertných vystúpeniach sprievodný spev, zakladateľ Emanuel Lundgren je jej textárom a hlavným spevákom.
V roku 2006 vydala skupina EP "Don’t Give Up on Your Dreams, Buddy!" a tiež štúdiový album "Let Me Introduce My Friends" - obidva boli poitívne hodnotené hudobnými kritikmi. V októbri 2008 vydala skupina svoj druhý štúdiový album "Who Killed Harry Houdini?".

</doc>
<doc id="542653" url="https://sk.wikipedia.org/wiki?curid=542653" title="Šúdži Nakamura">
Šúdži Nakamura

Šúdži Nakamura (, * 22. máj 1954, Seto, Japonsko) je japonsko-americký profesor Kalifornskej univerzity v Santa Barbare (UCSB od roku 1999). Je nositeľom Nobelovej ceny za fyziku za rok 2014.
V roku 1977 absolvoval Tokušimskú univerzitu, kde v roku 1994 získal doktorát. Od 70. rokov do roku 1999 pracoval vo firme Nichia Corporation (). Je považovaný za objaviteľa prvej modrej elektroluminiscenčnej diódy známej ako LED dióda. Je držiteľom asi stovky patentov. V roku 2014 získal spolu s Isamu Akasakim a Hiroši Amanom Nobelovu cenu za fyziku za vývoj modrých svetelných diód umožňujúcich vytvorenie nového, ekologického svetelného zdroja.

</doc>
<doc id="542655" url="https://sk.wikipedia.org/wiki?curid=542655" title="Svinec (prírodná rezervácia)">
Svinec (prírodná rezervácia)

Svinec je prírodná rezervácia ev.č.1736, ktorá sa nachádza neďaleko dediny Kojetín v okrese Nový Jičín. Oblasť spravuje Agentúra ochrany prírody a krajiny ČR.
Svinec je tiež vrch, ktorý je so svojou nadmorskou výškou 547 m, najvyšším bodom rezervácie.
História.
Podľa povesti neďaleko kedysi pásol ovce sirota Jakub, chlapec neposlušný a spurný. Keď mu sestra priniesla obed, volal na ňu: "Než by som toto mizerné jedlo jedol, nech radšej skameniem a nech ma sviňe zožerú!" Vtom z lesa vybehli dve svine, chlapca ubili a zožrali. Chlieb, ktorý mu sestra doniesla, sa premenil na kameň a z džbánku od mlieka vytryskla voda. Kopcu nad studničkou sa od tej doby hovorí Svinec.
Ochrana.
Floristicky bohaté kvetnaté lúky, pastviny a lesné ekosystémy s výskytom kriticky ohrozených a ohrozených druhov rastlín a živočíchov.
Geografia.
Vrchol Svinec spadá do Štramberskej vrchoviny, ktorá je súčasťou Západných Karpát. 
Rastlinstvo.
Územie je cenné najmä kvôli rastlinným společenstvám druhovo bohatých lúk a pasienkov. Rastie tu niekoľko druhov vstavačovitých (vstavač bledý, vstavač mužský), ďalej horec krížatý, pahorec brvitý, nevädzník hlaváčovitý, veronika hrdobarkovitá, leopoldia chochlatá, prvosienka jarná a ďalšie druhy. V lese na severnom svahu potom rastie napríklad cesnak medvedí, veterník žltuškovitý alebo bažanka trváca.

</doc>
<doc id="542657" url="https://sk.wikipedia.org/wiki?curid=542657" title="Majstrovstvá sveta v curlingu mužov 2015">
Majstrovstvá sveta v curlingu mužov 2015

Majstrovstvá sveta v curlingu mužov 2015 boli v poradí 60. Majstrovstvá sveta v curlingu mužov, ktoré organizuje Svetová curlingová federácia (WCF). Konali sa v Halifaxe, v provincii Nové Škótsko, v Kanade od 28. marca5. apríla 2015, za účasti 12 tímov. Siedmykrát zvíťazilo , ktoré vo finále vyhralo nad .
Kanada organizovala mužský šampionát 22-krát, naposledy hostila turnaj v roku 2013, vo Victorii. Dejiskom všetkých zápasov bola aréna Halifax Metro Centre s kapacitou 10 000 miest. 
Kvalifikácia.
Pozn: V zátvorke je uvedené umiestnenie v medzinárodnom rebríčku WCF v decembri 2014.
Výsledky.
Základná skupina.
Tie-break.
 

</doc>
<doc id="542660" url="https://sk.wikipedia.org/wiki?curid=542660" title="Bank of America Corporate Center">
Bank of America Corporate Center

Bank of America Corporate Center je mrakodrap v meste Charlotte v štáte Severná Karolína (USA). Má 60 poschodí a výšku , je tak najvyššou budovou v meste, ale aj v štáte a za dobrej viditeľnosti je vidieť až zo vzdialenosti . Navrhol ju architekt César Pelli. 
Výstavba.
3. januára 1989 začala demolícia pôvodných objektov, tá trvala asi sedem mesiacov. Potom nasledovali výkopy pre budúce základy budovy, tie trvali približne 3 mesiace. Pri zemných prácach bolo nájdené zlato, to ale nebolo žiadnym prekvapením, pretože už v 19. storočí tu prepukla zlatá horúčka. 19. novembra 1989 boli dobetónované základy siahajúce pod úroveň ulice. Po pár mesiacoch bola stavba pozastavená, pretože mesto zasiahol hurikán Hugo s rýchlosťou vetra . 20. marca 1991 budova dosiahla 47. poschodie a výšku 180 a stala sa tak najvyššou v meste po tom, čo prekonala vysoký mrakodrap One First Union Center. 2. októbra 1991 bola dostavaná do konečnej výšky, kedy bola domontovaná vysoká strešná koruna. Stavba bola ukončená v júli 1992 a slávnostne otvorená v sobotu 17. októbra 1992.

</doc>
<doc id="542661" url="https://sk.wikipedia.org/wiki?curid=542661" title="Wells Fargo Center">
Wells Fargo Center

Wells Fargo Center môže byť:

</doc>
<doc id="542666" url="https://sk.wikipedia.org/wiki?curid=542666" title="Region Poprad">
Region Poprad

Region Poprad, s.r.o. je malé regionálne vydavateľstvo so sídlom v Poprade. Pôvodne vydávalo iba knihy, v ktorých predstavovalo Slovensko prostredníctvom starých pohľadníc a fotografií. Postupne sa jeho činnosť rozrástla aj na tzv. populárne monografie miest a obcí a fotografické knihy.
Publikácie.
Vydavateľstvo vydáva knihy so starými pohľadnicami, monografie, fotografické knihy a knihy pre deti.
Služby.
Okrem knižných titulov vydavateľstvo ponúka aj spracovávanie reprezentačných publikácií o mestách a obciach „na kľúč“ formou popularizačných monografií.
Ocenenia.
Viacero kníh bolo ocenených v celoštátnych súťažiach:

</doc>
<doc id="542670" url="https://sk.wikipedia.org/wiki?curid=542670" title="Angel Wicky">
Angel Wicky

Angel Wicky (* 8. apríl 1991, Pelhřimov) je česká pornoherečka, fotomodelka, playmate a režisérka.
Kariéra.
Angel študovala od detstva spev a herectvo. Od základnej školy až po konzervatórium a Masarykovu Univerzitu. Prvé nahé fotografie vznikli, keď mala 16 rokov a prvé pornofotografie, keď mala 18. Do tohto veku je to nelegálne. Jej kariéra začala v roku 2009, keď mala Angel 18 rokov. Začala ako fotomodelka pre fashion, glamour, topless, nude, erotiku a tiež porno. Angel je jednou z pornohviezd, ktoré sú veľmi otvorené ohľadom svojho života. Často uverejňuje nové príspevky na sociálnych sieťach Twitter , Facebook, instagram, kde má svoju fanúšikovskú základňu. Jej prsia sú prírodné a majú veľkosť 75 DD/E. Angel je bisexuálka. Momentálne žije v Česku v Prahe.
Fotenie pre Playboy.
Angel je jedna z 20 pornohviezd, ktoré sa dostali na titulnú stránku magazínu Playboy. Objavila sa v slovenskej aj českej edícii v júni roku 2014 a stala sa Playmate od novembra v tom istom roku. Angel fotí pre Playboy od apríla 2014. Počas roka 2015 sa objavila na titulkách a vo vnútri niekoľkých ďalších európskych vydaní a stala sa Playmate international alebo medzinárodná playmate. Fotografie boli nadobudnuté v Česku, Slovensku a Rakúsku.
Pôvod mena.
Význam jej mena vznikol kombináciou jej vlastného mena Viky a anglického slova “wicked”, čo znamená nezbedný, hriešny. Angel znamená anjel. Jej meno je teda rovnako protichodné ako jej vzhľad a povaha. Anjel s diablom v tele.
Filmografia.
Angel sa objavila už vo viac ako tisíc videách a scénach v spolupráci so spoločnosťami alebo menami erotického biznisu: Score, Hustler, Rocco Siffredi, Mofos, DDF, Dorcel, David Perry, Brazzers, Kink, Mario Saliery, Evil Angel, 21 sextury, Magma Film, Reality Kings, Nathan Blake, Joachim Kessef, Frank Thring, Chavier, Legalporn, Culioneros, Roy Alexandre, Silvia Saint, Evil Angel, Momxxx, Paradise films, Nutabu, XX-Cel, StockingsVideos, Private, Jacquie et Mischel, 21sextreme, Anilos apod. 
Spolupráca s medzinárodnými časopisy FHM, SCORE, HUSTLER, Delicious Dolls, Modelz view, SKYN, Union magazine, Adam, Man magazine, MOmag, Tribe.. Spolupráca s tv, rádii a talkshow Show Jana Krause, Intim s Heidi Janků, René talkshow, Nova a Prima TV, Lokál TV, TV Barrandov, TV OČKO, TV Mňam, TIP rádio Seejay... pod.

</doc>
<doc id="542674" url="https://sk.wikipedia.org/wiki?curid=542674" title="8 Spruce Street">
8 Spruce Street

8 Spruce Street (známy aj ako Beekman Tower alebo New York by Gehry) je obytný mrakodrap v New Yorku. S výškou je 12. najvyššou budovou mesta.
Výstavba dekonštruktivistického mrakodrapu prebiehala v rokoch 2006 – 2011, plnú výšku dosiahol v roku 2009. Architektom mrakodrapu bol Frank Gehry. Na 76 poschodiach sa nachádza 903 bytových jednotiek. Celková podlahová plocha budovy je približne .
Mrakodrap získal v Emporis Skyscraper Award 2011 prvé miesto.

</doc>
<doc id="542675" url="https://sk.wikipedia.org/wiki?curid=542675" title="Eight Spruce Street">
Eight Spruce Street



</doc>
<doc id="542676" url="https://sk.wikipedia.org/wiki?curid=542676" title="Panamerické majstrovstvá v bejzbale žien 2015">
Panamerické majstrovstvá v bejzbale žien 2015

Panamerické majstrovstvá v bejzbale žien 2015 boli v poradí 2. Panamerické majstrovstvá v bejzbale žien, ktoré organizuje Panamerická bejzbalová konfederácia (COPABE). Konali sa od 8.12. marca 2015 v Santiago de los Caballeros, v Dominikánskej republike, za účasti 5 tímov. Družstvo získalo titul po finálovom víťazstve nad .
Majstrovstvá boli zároveň kvalifikáciou na bejzbalový turnaj Panamerických hier 2015, ktoré hostí kanadské Toronto. Ženský turnaj bude mať na hrách premiéru a z týchto majstrovstiev sa naň kvalifikovali 4 najlepšie družstvá. , ako organizátor hier, mala miesto na hrách zabezpečené.
Účastníci.
 Číslo udáva umiestnenie v aktuálnom rebríčku IBAF v roku 2014.

</doc>
<doc id="542679" url="https://sk.wikipedia.org/wiki?curid=542679" title="900 North Michigan">
900 North Michigan

900 North Michigan je mrakodrap v Chicagu v štáte Illinois. Má 66 poschodí a výšku a je tak 7. najvyššia v meste. V budove sa nachádzajú kancelárie, hotel, byty, obchodný dom s reštauráciami a garáže. Budova má v nižších poschodiach oceľový skelet a vo vyšších, kde sa nachádza hotel, je vybudovaný zo železobetónu. Budova má fasádu z vápenca. Výstavba prebiehala v rokoch 1987 – 1989.

</doc>
<doc id="542680" url="https://sk.wikipedia.org/wiki?curid=542680" title="Svinec">
Svinec

Svinec môže byť:

</doc>
<doc id="542684" url="https://sk.wikipedia.org/wiki?curid=542684" title="Rudolf Kirchschläger">
Rudolf Kirchschläger

Rudolf Kirchschläger (* 20. marec 1915, Niederkappel, Rakúsko – † 30. marec 2000, Viedeň) bol rakúsky politik, diplomat a sudca. V rokoch 1974 – 1986 bol, ako nestraník, prezidentom Rakúska. V rokoch 1970 – 1974 bol ministrom zahraničných vecí. 
Životopis.
Študoval právo na Viedenskej univerzite, po anšluse v roku 1938 však musel štúdia opustiť, keď odmietol vstúpiť do NSDAP. Pracoval potom ako bankový úradník, kým bol odvedený do wehrmachtu v ktorého radoch bojoval na západnej aj východnej fronte. Vďaka tomu smel počas služby dokončiť svoje štúdiá práv.
Po vojne pracoval ako sudca, v roku 1954 však nastúpil na ministerstvo zahraničia a začala jeho diplomatická kariéra. V rokoch 1967 – 1970 bol veľvyslancom v Československu, z pričom tieto pozície zamieril rovno na post šéfa rakúskej diplomacie do vlády Bruna Kreiskeho. Po štyroch rokoch bol zvolený prezidentom ako nestranícky kandidát sociálno-demokratickej strany (SPÖ) , v roku 1980 bol znovuzvolený (už ako kandidát oboch veľkých strán – SPÖ aj ÖVP) so ziskom 80 percent hlasov – patril k najpopulárnejším politikom rakúskej histórie. V pozícii rakúskeho veľvyslanca v Prahe sa preslávil tým, že v roku 1968, po invázii vojsk Varšavskej zmluvy, umožňoval československým občanom bezproblémový odchod do Rakúska.

</doc>
<doc id="542685" url="https://sk.wikipedia.org/wiki?curid=542685" title="Škoda Motoršport">
Škoda Motoršport



</doc>
<doc id="542686" url="https://sk.wikipedia.org/wiki?curid=542686" title="Thomas Klestil">
Thomas Klestil

Thomas Klestil (* 4. november 1932, Viedeň, Rakúsko - † 6. júl 2004, Viedeň) bol rakúsky diplomat a politik. 
V rokoch 1978 až 1982 bol rakúskym vyslancom v OSN, v rokoch 1982 až 1987 potom veľvyslancom v USA. V rokoch 1992 až 2004 zastával úrad rakúskeho prezidenta. Zomrel iba dva dni pred koncom svojho druhého funkčného obdobia.

</doc>
<doc id="542687" url="https://sk.wikipedia.org/wiki?curid=542687" title="Romy Schneiderová">
Romy Schneiderová



</doc>
<doc id="542688" url="https://sk.wikipedia.org/wiki?curid=542688" title="Preteky dvojkolesových vozov so štvorzáprahom">
Preteky dvojkolesových vozov so štvorzáprahom

Preteky dvojkolesových vozov so štvorzáprahom alebo tethrippon (od "tethrippon") boli súťažnou jazdeckou disciplínou v starovekom Grécku. 
Preteky na vozoch sa v starovekom Grécku vyvinuli pravdepodbne z výcviku na vojenské účely. Kone sa pôvodne používali len na ťahanie vozov a nie na jazdenie. Bojové vozy sa používali viac v mykénskom období a na konci "temného obdobia" len veľmi málo, okolo roku 700 pred Kr. boli už zastaralé a v období vojen s Perzskou ríšou sa používali len na športové účely. Pretekalo sa s nimi už od najstarších čias na panhelénskych slávnostiach. Pôvodne sa používali dvojkolesové vozy. Preteky dvojkolesových vozov ťahaných štyrmi koňmi sa podľa tradície zaviedli na olympijských hrách v roku 680 pred Kr. 
Dvojkolesový pretekársky voz bol z dreva a podobal sa vojenskému, ale odlišoval sa od neho hlavne ľahkosťou. Oje a os mal z pravidla z jelše, podvozok a kolesá z jaseňa, iba ložiská mal z bronzu. Nad osou mal rám so stúpadlom pre vozataja a na ňom bola pripevnená korba, vzadu otvorená. Vozataj na voze stál a mal na sebe dlhý biely chitón. V jednej ruke držal dlhý prút a v druhej opraty.
Pretekalo sa na hipodrómoch (hippodromos). O hipodrómoch z pred rímskeho obdobia je známe len málo. Staršie hipodrómy boli pravdepodobne len upravené trate, popri ktorých možno stáli nejaké stavby, odkiaľ preteky sledovali významnejší diváci. Preteky vozov a koní boli obvykle na slávnostiach najprestížnejšie zo všetkých atletických súťaží. V Olympii sa pretekalo na dvanásť okruhov. Jeden okruh meral približne 823914 m. Pri výpočtoch sa vychádzalo pritom z Pindarových výrazov "dodekandromos" (12 tratí, alebo okruhov) a "dodekagnamptos" (dvanásť obrátok), ktoré zazneli v jeho básňach pri opise pretekov a do úvahy sa vzali hlavne rozmery "Konského námestia" v Istanbule, bývalého Hippodromu, miesta, kde byzantskí cisári organizovali jazdecké preteky. Dĺžka trate bola tak pri pretekoch na vozoch približne 13,5 km.
Vozataj štvorzáprahu viedol kone po rovine hipodrómu vo vyrovnanom rade a krátko pred obrátkou, ktorá bola vždy ľavosmerná, zošikmil líniu koní tak, že vonkajší predbiehal vnútorného o celú dĺžku tela. Pri obrátkach dochádzalo k najčastejším nehodám. V Olympii sa verilo, že nehody na hipodróme spôsobuje démon Taraxippos, známy ako „"strašiak koní"" a preto mu tam postavili na uzmierenie oltár. Aj napriek tomuto „"opatreniu"" sa stal prípad na 80. hrách v roku 460 pred Kr., keď preteky dokončil len jeden spomedzi 41 štartujúcich vozov. Hrdinom týchto pretekov bol vozataj Karrotos z Kyrény, ktorý na voze kráľa Arkesilaa IV. unikol cestou do cieľa najmenej deviatim hromadným nehodám. Na vozataja sa kládli vysoké nároky: musel dokonale ovládať techniku a taktiku jazdy, musel byť rovnako smelý ako obratný a psychicky odolný. Olympijský veniec si ale odniesol vždy len majiteľ víťazného voza a nie vozataj. Kone i športové vozy vlastnili v starovekom Grécku len bohatí občania a preto boli preteky dvojkolesových vozov so štvorzáprahom len „"športom aristokratov.""
Hippodrom sa nachádzal pravdepodobne južne od štadióna, v rovine rieky Alfeios. Staroveký autor Pausanias uvádza, že hippodrom ležal neďaleko budovy hellanodikov. Na začiatku hippodromu bolo zariadenie, odkiaľ sa kone vypúšťali pri štarte. Bola to ohrada, ktorá mala podobu lodnej čelnice so špicou obrátenou do trate. Vzadu, kde priliehala k Agnatovmu stĺporadiu bola široká a vpredu, kde sa zužovala do špice, bol k žrdi upevnený kovový delfín. Každá strana ohrady sa rozprestierala do šírky viac ako štyristo krokov a boli pri nej ohraničené priestory, ktoré sa pretekárom prideľovali žrebom. Pred vozmi alebo koňmi bola závora, ktorú tvoril napnutý povraz. Uprostred čelnice bol obielený oltár z nepálených tehál, osobitne postavený na každé hry, a na ňom bol kovový orol so široko roztiahnutými krídlami. V oltári bol zriadenec, ktorý uvádzal do pohybu zariadenie pri štarte. Keď uviedol toto zariadenie do pohybu, orol vystúpil do výšky a delfín klesol k zemi. Nato sa spustili závory, najprv tie, ktoré boli najbližšie k obom stranám Agnatovho stĺporadia, takže kone, čo stáli za nimi vybehli prvé. Keď dobehli do jednej línie s tými, čo stáli podľa žrebu v druhom rade odzadu, padla závora i pred nimi. Tak to pokračovalo rovnako, kým sa všetci navzájom v behu nevyrovnali na špici čelnice. Od tohto miesta už mohli vozataji ukázať svoju obratnosť a kone rýchlosť. 
Vynálezcom tohto zariadenia bol Aténčan Kleoitas, ktorý bol údajne taký pyšný na svoj vynález, že dal na sochu v Aténach vytesať nápis: „"Prvý, kto v Olympii kedy dal ohradu koní zriadiť, Kleoitas Aristokleov, ten vytvoril aj mňa.""

</doc>
<doc id="542689" url="https://sk.wikipedia.org/wiki?curid=542689" title="Tethrippon">
Tethrippon



</doc>
<doc id="542691" url="https://sk.wikipedia.org/wiki?curid=542691" title="Franz Jonas">
Franz Jonas

Franz Jonas (* 4. október 1899, Viedeň, Rakúsko – † 24. apríl 1974, Viedeň) bol rakúsky politik, člen SPÖ (Rakúska sociálno-demokratická strana) a prezident Rakúska v rokoch 1965 až 1974. Pochádzal z moravskej rodiny Jonášovcov.
Pôvodným povolaním bol sadzač. Ako člen SPÖ sa po druhej svetovej vojne zapojil do rakúskej politiky a stal sa starostom Viedne (1951 – 1965). V roku 1965 bol zvolený za spolkového prezidenta, v roku 1971 bol do rovnakej funkcie zvolený na ďalšie volebné obdobie.

</doc>
<doc id="542692" url="https://sk.wikipedia.org/wiki?curid=542692" title="Michael Hainisch">
Michael Hainisch

Michael Hainisch (* 15. august 1858, Aue bei Schottwien, Rakúsko - † 26. február 1940, Viedeň) bol rakúsky politik a druhý rakúsky prezident po páde monarchie a po skončení 1. svetovej vojny. 
Hainisch bol nezávislým kandidátom, nebol členom žiadnej politickej strany. Vo funkcii bol od 9. decembra 1920 do 10. decembra 1928. Prezidentom sa stal po odvolaní Karla Seitza v roku 1920.

</doc>
<doc id="542693" url="https://sk.wikipedia.org/wiki?curid=542693" title="Adolf Schärf">
Adolf Schärf

Adolf Schärf (* 20. apríl 1890, Mikulov – † 28. február 1965, Viedeň, Rakúsko) bol rakúsky politik. V rokoch 1957 – 1965 bol prezidentom Rakúska, zomrel v úrade.
V rokoch 1945 – 1957 bol vicekancelárom Rakúska. Bol členom sociálno-demokratickej strany (SPÖ), ktorej predsedom bol v rokoch 1945 – 1957, a patril tak k zakladateľom rakúskeho politického modelu (založeného na veľkých koalíciách socialistov a ľudovcov) i rakúskej verzie sociálneho štátu.
Vyštudoval právo na Viedenskej univerzite. Po prvej svetovej vojne sa začal angažovať v sociálnodemokratickej strane, kvôli čomu bol po páde demokracie v Rakúsku v roku 1934 krátko väznený. Po prepustení sa stiahol z politiky a venoval sa právu. Po druhej svetovej vojne mu však bolo vyčítané, že arizoval židovský majetok, okrem iného právnickú firmu, ktorá nebola nikdy vrátená pôvodnému majiteľovi, Arnoldovi Eislerovi.

</doc>
<doc id="542694" url="https://sk.wikipedia.org/wiki?curid=542694" title="Gram na centimeter kubický">
Gram na centimeter kubický

Gram na centimeter kubický je odvodená jednotka sústavy SI pre hustotu, definovaná ako hmotnosť v gramoch delené objemom v centimetroch kubických. Kvôli svojej praktickosti, (lebo sa ňou lepšie pracuje než kilogramom na meter kubický) sa bežne využíva v chémii, na meranie hustoty v látkach.Oficiálne sa gram na centimeter kubický označuje symbolmi g/cm3 alebo g·cm−3.

</doc>
<doc id="542696" url="https://sk.wikipedia.org/wiki?curid=542696" title="Dalia Grybauskasová">
Dalia Grybauskasová

Dalia Grybauskasová (; * 1. marec 1956, Vilnius, Litva) je bývalá litovská prezidentka, bývalá ministerka financií a členka Európskej komisie pre vzdelanie a kultúru.
Životopis.
Narodila sa v robotníckej rodine, jej matka Vitalija Korsakaitės (1922-1989) bola predavačka, otec Polikarpas Grybauskas (1928-2008) bol elektrikár a vodič.
Maturovala na strednej škole Salomėja Nėrisa, v roku 1983 ukončila štúdium politickej ekonómie na univerzite v Leningrade, v roku 1988 v Moskve habilitovala na doktorku vied. V rokoch 1983 až 1989 bola členkou Komunistickej strany Sovietskeho zväzu a do roku 1990 bola členkou Komunistickej strany Litvy. 
Vedeckú hodnosť jej v Litve nostrifikovali na doktorku sociálnych vied - odbor ekonomika. V roku 1991 na Georgetown University v inštitúte Medzinárodných ekonomických stykov absolvovala špeciálny program pre vedúcich činiteľov. Hovorí anglicky, rusky, poľsky a francúzsky.
V rokoch 2001 až 2004 bola litovská ministerka financií. V máji 2004 sa stala členkou Európskej komisie v čele s Romanom Prodim zodpovednou za oblasť rozpočtu a finančného plánovania. Od novembra 2004 bola členkou Európskej komisie na čele s José Barrosom a jej portfóliom boli vzdelávanie a kultúra.
Prvá prezidentka Litvy.
17. mája 2009 bola v prvom kole ako prvá žena zvolená prezidentkou Litvy, keď získala 68,21% hlasov pri volebnej účasti takmer 52% oprávnených voličov. Inaugurácia sa konala 12. júla 2009.
V roku 2014 kandidovala na druhé funkčné obdobie, v prvom kole získala 45,89% hlasov a postúpila do druhého kola spolu s bývalým ministrom financií a europoslancom Zigmantasom Balčytisom, ktorý získal 13 , 62% hlasov. Druhé kolo volieb v máji 2014 vyhrala ziskom 57,9% hlasov, Balčytis získal 40,1% hlasov.
Zhoršenie litovsko-ruských vzťahov.
V novembri 2014 označila Rusko za "teroristický štát" a obvinila ho z "agresie proti Ukrajine". Proti tomu sa ostro ohradilo ruské ministerstvo zahraničia, ktoré jej slová označilo za extrémistické. Skupina poslancov ruskej Štátnej dumy, vedená komunistami, vyzvala ruskú vládu, aby s Litvou prerušila diplomatické styky. Ani potom prezidentka svoje výroky nezmiernila. "Na východe Ukrajiny operujú ruskí vojaci. Štát, ktorý vysiela k susedovi ťažkú bojovú techniku bez označenia, vykazuje príznaky terorizmu, " uviedla.
Na konci februára 2015 podporila obnovenie povinnej brannej povinnosti Litovčanov v dôsledku ruskej agresie na Ukrajine.

</doc>
<doc id="542700" url="https://sk.wikipedia.org/wiki?curid=542700" title="Laimdota Straujumsová">
Laimdota Straujumsová

Laimdota Straujumsová alebo Laimdota Straujumová (; * 24. február 1951, Latgale, Lotyšsko) je lotyšská politička a ekonómka, ktorá od januára 2014 do februára 2016 zastáva funkciu predsedu vlády Lotyšska, ako prvá žena v tomto úrade. Predchádzajúce tri roky 2011-2014 bola ministerkou poľnohospodárstva.
Od októbra 2000 do 2006 pôsobila na ministerstve poľnohospodárstva ako štátna tajomníčka. V rokoch 2007 - 2010 potom rovnakú pozíciu plnila na ministerstve regionálneho rozvoja a samosprávy. Do kabinetu Dombrovskisa bola vymenovaná 25. októbra 2011 na pozíciu ministerky poľnohospodárstva.
Potom, čo premiér Valdis Dombrovskis rezignoval na svoju funkciu, nominovala ju 5. januára 2014 strana Vienotība do tohto úradu. Kandidatúru podporili, ako koaliční partneri Reformu partija a Národná aliancia, tak aj opozičný subjekt Únia zelených a farmárov.

</doc>
<doc id="542701" url="https://sk.wikipedia.org/wiki?curid=542701" title="Urbura">
Urbura

Urbura môže byť:

</doc>
<doc id="542715" url="https://sk.wikipedia.org/wiki?curid=542715" title="Susan B. Anthony">
Susan B. Anthony



</doc>
<doc id="542716" url="https://sk.wikipedia.org/wiki?curid=542716" title="Prepadnutie Tatra banky na Tupolevovej">
Prepadnutie Tatra banky na Tupolevovej



</doc>
<doc id="542718" url="https://sk.wikipedia.org/wiki?curid=542718" title="Domorazské louky">
Domorazské louky

Domorazské louky je prírodná pamiatka ev. č. 1175, ktorá sa nachádza v okrese Nový Jičín južne od obce Hostašovice. Lokalitu spravuje Agentúra ochrany prírody a krajiny ČR.
Ochrana.
Predmetom ochrany sú lúky s hojným výskytom vstavačovitých.

</doc>
<doc id="542723" url="https://sk.wikipedia.org/wiki?curid=542723" title="Vrásový soubor v Klokočůvku">
Vrásový soubor v Klokočůvku

Vrásový soubor v Klokočůvku je prírodná pamiatka ev.č.1959 ležiaca západne od dediny Klokočůvek, miestnej časti mesta Odry v okrese Nový Jičín. Pamiatku spravuje Agentúra ochrany prírody a krajiny ČR.
Ochrana.
Predmetom ochrany je prirodzený odkryv skalného defilé hradecko-kyjovického súvrstvia moravsko-sliezskeho kulmu.
Prírodná pamiatka je tvorená zvetranými siltovcami až ílovými bridlicami, miestami jemnými drobami šedých farieb doskovitej až tenko lavicovitej vrstevnatosti. Dominantným prvkom je tzv. "Dračí skála", nazývaná tak podľa malej jaskyne na úpätí, v ktorej podľa povesti sídli drak. Je intenzívne zvrásnená priamymi, šikmými, prevrátenými, ležatými aj ponorenými vrásami v rádoch decimetrov až metrov.
V poraste prírodnej pamiatky sa vyskytuje chránená mesačnica trváca, ďalej veternica iskerníkovitá a chochlačka plná.

</doc>
<doc id="542729" url="https://sk.wikipedia.org/wiki?curid=542729" title="Meandry Staré Odry">
Meandry Staré Odry

Meandry Staré Odry je prírodná pamiatka ev. č. 2083 neďaleko obce Jeseník nad Odrou v okrese Nový Jičín. Oblasť spravuje AOPK ČR Správa CHKO Poodří.
Ochrana.
Predmetom ochrany je zvyšok pôvodného meandrujúceho koryta Odry s množstvom tôní a pobrežnými porastami s pestrou skladbou.
Flóra.
Cenné sú hlavne brehové porasty pozdĺž meandrujúceho toku. Rastú tu prevažne dreviny ako jaseň štíhly, brest väzový, dub letný, čremcha obyčajná, jelša lepkavá, jelša sivá, vŕba krehká, vŕba biela a lipa malolistá.
Na periodicky zaplavovanej lúke, ktorá je tiež súčasťou prírodnej pamiatky, rastie okrem iných krvavec lekársky.
Fauna.
Tône poskytujú útočisko mnohým druhom živočíchov a slúži k rozmnožovaniu obojživelníkom. Na lúke sa vyskytuje okrem iného chránený modráčik bahniskový.

</doc>
<doc id="542732" url="https://sk.wikipedia.org/wiki?curid=542732" title="Zdravie (rozlišovacia stránka)">
Zdravie (rozlišovacia stránka)

Zdravie môže byť:

</doc>
<doc id="542733" url="https://sk.wikipedia.org/wiki?curid=542733" title="Jantár (rozlišovacia stránka)">
Jantár (rozlišovacia stránka)

Jantár môže byť:

</doc>
<doc id="542743" url="https://sk.wikipedia.org/wiki?curid=542743" title="Periskop (rozlišovacia stránka)">
Periskop (rozlišovacia stránka)

Periskop môže byť:

</doc>
<doc id="542744" url="https://sk.wikipedia.org/wiki?curid=542744" title="Lady Popular">
Lady Popular

Lady Popular je bezplatná online počítačová hra bežiaca v webovom prehliadači, vyvinutá bulharskou softvérovou spoločnosťou XS Software. Hra bola pôvodne vydaná na konci roku 2009 a v roku 2012 bola spustená jej druhá hlavná verzia ako separátna hra pod názvom „Lady Popular Módna Aréna“. Lady Popular je dress-up (obliekacia) hra, ktorá cieli na ženské publikum. Bola preložená do 21 jazykov a má viac ako 8 miliónov zaregistrovaných používateľov.
O hre.
Hráč sa musí najprv zaregistrovať. Hra začína vytvorením ženskej osoby, ktorá je nazývaná „Lady“. Potom si môže zmeniť vzhľad svojej Lady (účes, nalíčenie atď), vytvoriť outfity, prenajať apartmán, spolupracovať s či súťažiť proti iným hráčom v Módnej aréne. K dispozícií sú správy, komentáre a chat. Prebieha tiež niekoľko súťaží.
Mesto.
Mesto je miesto, kde Lady nájde všetko čo potrebuje:
Módna Aréna.
Módna Aréna je hlavný systém v hre, ktorý umožňuje hráčom vyhrať smaragdy (pre nakupovanie) a získať skúsenosť (pre zvýšenie úrovní). V Módnej Aréne hráč si musí vybrať inú Lady a obe si budú porovnávať vzájomne svoju Popularitu. Popularita obsahuje 6 charakteristík: Kreativita, Elegancia, Pôvab, Dôvera, Sebaistota a Lojalita.
Súťaže.
V Lady Popular sú k dispozícii 3 súťaže – Pódium, módna aréna a súťaž krásy. Súťaž krásy a Módna aréna sú vysvetlené vyššie. Pódium je založené na hodnotení každej Lady získanom za hlasovacie obdobie každej súťaže (mesačne). Pódium znamená, že iné lady hlasujú a po sčítaní hlasov sa vyberú 3 víťazky v každej zo súťaží.
Lady kluby.
Lady kluby boli spustené v roku 2013 a umožňujú hráčom hrať spolu ako tím. Každý hráč si môže vytvoriť svoj vlastný Lady klub alebo sa stať členom iného klubu. 
Večierok.
Hráči majú možnosť organizovať zásnubný večierok a pozývať iných hráčov, ale najskôr je potrebné splniť niektoré úlohy. Ak chce lady vytvoriť večierok, musí pozbierať darčeky od všetkých priateľov, a nakoniec ju jeden požiada o ruku. 

</doc>
<doc id="542746" url="https://sk.wikipedia.org/wiki?curid=542746" title="Outremer">
Outremer

Outremer alebo moderne outre-mer je francúzsky výraz pre "zámorie". V dobách križiackych výprav Outremer znamenalo všeobecné označenie pre križiacke štáty, ktoré boli založené na východnom pobreží Stredozemného mora po prvej križiackej výprave: Edesské grófstvo, Antiochijské kniežatstvo, Tripolské grófstvo a predovšetkým pre Jeruzalemské kráľovstvo. Slovo Outremer sa používalo aj ako synonymum k označeniam Levanta, Sýria alebo Palestína a pre časti dnešného Izraela, Jordánska a Libanonu.
Výraz Outremer sa tiež používa vo francúzštine všeobecne pre krajiny "za morom". Napríklad francúzsky kráľ Ľudovít IV. bol prezývaný "Louis d'Outremer", pretože bol vychovaný v Anglicku.
V modernom poňatí je výraz "outre-mer" používaný ako výraz pre zámorie a predovšetkým pre francúzske zámorské departementy a územia (po francúzsky "départements d'outre-mer et territoires d'outre-mer"), takzvané Zámorské Francúzsko.

</doc>
<doc id="542750" url="https://sk.wikipedia.org/wiki?curid=542750" title="Laimdota Straujuma">
Laimdota Straujuma



</doc>
<doc id="542751" url="https://sk.wikipedia.org/wiki?curid=542751" title="Dalia Grybauskaitė">
Dalia Grybauskaitė



</doc>
<doc id="542756" url="https://sk.wikipedia.org/wiki?curid=542756" title="Budova Slovenského národného múzea (Martin)">
Budova Slovenského národného múzea (Martin)

Budova Slovenského národného múzea v Martine (tiež aj Stará budova Slovenského národného múzea) je prvým účelovým zariadením múzea Slovákov. Základný kameň jej výstavby bol položený 8. augusta 1906, stavba financovaná zpolovice z národnej zbierky bola dokončená v roku 1907 a rok nato boli prvý raz sprístupnené prvé národné expozície. V súčasnosti je 1. budova SNM sídlom Múzea Andreja Kmeťa. Od roku 1965 je evidovaná ako kultúrna pamiatka a roku 1963 bola vyhlásená za Národnú kultúrnu pamiatku. V Ústrednom zozname pamiatkového fondu je pod číslom 576/1.
Budova.
O založenie Slovenského národného múzea v Martine a výstavbu jeho prvej budovy sa zaslúžil Andrej Kmeť. Budova bola vystavená podľa projektu Milana Michala Harminca, ktorý stavbu aj dozoroval. Budova bola vystavaná v novoklasicistickom slohu, je dvojpodlažná, má tri trakty do tvaru U. Finančné náklady stavby činili 115.924,87 korún, z čoho bola polovica získaná národnou zbierkou. V roku 1908 boli v objekte sprístupnené pre verejnosť prvé národné expozície a to: historické, archeologické, numizmatické, zoologické, botanické, paleontologické a mineralogické. Významnou bola aj expozícia národopisná a obrazáreň. 
Od roku 2004 je Múzeum Andreja Kmeťa súčasťou Slovenského národného múzea v Martine
Súčasné ezpozície.
Príroda Turca.
Výstava venované živej a neživej prírode Turca. Z geologických zaujímavostí je najmä zbierka opálov, vzorka zlata a striebra
Kmetianum.
Je venovaná pôvodnej výstave Andreja Kmeťa z roku 1908 aj s použitím pôvodných exponátov. V rámci tejto expozície je aj nález mamuta pri Beši, ktorého osobne vykopal Andrej Kmeť.

</doc>
<doc id="542758" url="https://sk.wikipedia.org/wiki?curid=542758" title="Majstrovstvá sveta v póle mužov 2015">
Majstrovstvá sveta v póle mužov 2015

Majstrovstvá sveta v póle mužov 2015 boli v poradí 10. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 27. marca1. apríla 2015 v meste Vitacura (súčasť hlavného mesta Santiaga), v provincii Santiago, v Čile, za účasti 6 tímov. Oproti minulému šampionátu sa počet účastníkov znížil o 4 tímy. Čile bolo organizátorom svetového šampionátu druhýkrát, predtým hostilo turnaj v roku 1992, v Santiagu. Všetky zápasy sa odohrali v areáli klubu "Club de Polo y Equitación San Cristóbal". Svoj druhý titul získalo domáce družstvo Čile, ktoré vo finálovom zápase zvíťazilo nad USA. 

</doc>
<doc id="542760" url="https://sk.wikipedia.org/wiki?curid=542760" title="Dromeus zo Stymfélu">
Dromeus zo Stymfélu

Dromeus ("Dromeus") bol dvojnásobný olympijský víťaz v dolichu v 5. stor. pred Kr.
Dromeus zo Stymfélu na Peloponéze zvíťazil v dolichu, t. j. "v dlhom behu" na 74. a 75. olympijských hrách v rokoch 484 a 480 pred Kr. Okrem víťazstiev v Olympii, zvíťazil dvakrát v tejto disciplíne na pythijských, trikrát isthmiských a päťkrát na nemejských hrách. V Olympii zaviedli dolichos na 15. hrách v roku 720 pred Kr. Spočiatku sa bežal len na sedem stadií (napokon až na 24 stadií) Prvým víťazom tejto disciplíny bol Akanthos zo Sparty.
Staroveký autor Pausanias uvádza, že Dromeus sa počas tréningu rozhodol jesť mäso a tak porušil dovtedy platnú diétu olympijských športovcov, "„syra podávaného z košov.“" Diétna strava olympijských športovcov pozostávala z mäkkého syra, sušených fíg a pšeničného chleba. Pausanias počas návštevy Olympie videl v olympijskej "Altide" aj sochu Dromea, ktorú vytvoril sochársky majster Pythagoras z Rhégia.

</doc>
<doc id="542764" url="https://sk.wikipedia.org/wiki?curid=542764" title="Extraliga hádzanárov 1994/95">
Extraliga hádzanárov 1994/95

Extraliga hádzanárov v sezóne 1994/95 bol v poradí 2. ročník najvyššej hádzanárskej ligy mužov, spravovanej Slovenským zväzom hádzanej. Súťaž niesla dobový názov "I. liga" a zúčastnilo sa jej 10 družstiev, rovnako ako v minulej sezóne. Novým majstrom sa stalo družstvo Agro VTJ Topoľčany.
Systém súťaže.
Systém súťaže bol rovnaký ako v minulej sezóne. Súťaž sa skladala z dvoch častí - základnej a nadstavbovej. Základná časť pozostávala z 18 kôl a každý s každým sa v nej stretol raz doma a raz vonku. Po základnej časti nasledovala nadstavbová časť, v ktorej sa družstvá rozdelili do dvoch skupín, do skupiny o 1. až 6. miesto a do skupiny o 7. až 10. miesto. V nich odohrali zápasy s každým družstvom raz doma a raz vonku. Víťaz skupiny o prvú šestku sa stal majstrom Slovenska. Posledné družstvo v skupine o 7. až 10. miesto zostúpilo do nižšej súťaže. 

</doc>
<doc id="542769" url="https://sk.wikipedia.org/wiki?curid=542769" title="SunTrust Plaza">
SunTrust Plaza

SunTrust Plaza (pôvodný názov One Peachtree Center) je druhý najvyšší mrakodrap v Atlante. Má 60 poschodí a výšku . Je postavený v postmodernom štýle, architektom je John Portman. Nachádzajú sa v ňom kancelárske priestory. Výstavba prebiehala v rokoch 1989 – 1992.

</doc>
<doc id="542770" url="https://sk.wikipedia.org/wiki?curid=542770" title="INESS">
INESS



</doc>
<doc id="542775" url="https://sk.wikipedia.org/wiki?curid=542775" title="Synchrónna rotácia">
Synchrónna rotácia



</doc>
<doc id="542780" url="https://sk.wikipedia.org/wiki?curid=542780" title="Kenwood Limited">
Kenwood Limited

Kenwood je významný výrobca kuchynských spotrebičov, ktorý pôsobí v 44 krajinách. Značka má britské korene a je vlastnená skupinou De’Longhi. Značka Kenwood navrhuje, vyrába a predáva kuchynské spotrebiče vrátane kuchynských robotov, mixérov, food processorov, kanvíc a toastovačov.
Spoločnosť založil v roku 1947 Kenneth Maynard Wood v meste Woking a s výrobou pôvodne začal vo svojej garáži. Jeho zámerom bolo uľahčovať ženám prácu v kuchyni navrhovaním spotrebičov, ktoré ušetria čas. V roku 1962 sa spoločnosť rozrástla natoľko, že jej pôvodné výrobné priestory nestačili, a presťahovala sa do Havantu, kde funguje dodnes. Vo svete sa každé tri sekundy predá jeden spotrebič značky Kenwood.
História.
40. roky 20. storočia
Prvým produktom značky Kenwood bol prelomový toastovač vynájdený Kennethom Woodom, ktorý bol uvedený na trh v roku 1947 pod označením A100. Bol to prvý spotrebič svojho druhu v Európe, vďaka ktorému bolo možné opiecť chleba z oboch strán, bez toho, aby s ním bolo treba manipulovať.
50. až 60. roky 20. storočia
O tri roky neskôr, v roku 1950, uzrela svetlo sveta prvá verzia kuchynského robota Kenwood Chef, ktorá bola uvedená na výstave Ideal Home (Ideálny domov). Spotrebič bol vyvinutý tak, aby si poradil aj s najzložitejšími kuchynskými úlohami a mal 3 výstupy s rôznymi rýchlosťami, vďaka čomu mohli spotrebitelia pripravovať najrôznejšie pokrmy pomocí rôznych nadstavcov. Do jedného týždňa od uvedenia na trh vypredal obchodný dom Harrods všetky skladové zásoby. V 60. rokoch 20. storočia už Kenwood Chef oslavoval úspechy po celom svete.
70. až 80. roky 20. storočia
Kenwood bol tiež prvým výrobcom, ktorý svoje produkty vybavil elektrickým voličom rýchlosti. Túto funkciu začali spotrebiče ponúkať v roku 1973. Prvý food processor tejto spoločnosti bol uvedený na trh v roku 1979. V roku 1989 bola otvorená prvá továreň spoločnosti Kenwood v Číne, do ktorej značka investovala, aby dokázala vyhovieť po narastajúcom dopyte.
90. roky 20. storočia až prvá dekáda 21. storočia
V roku 1997 Kenneth Wood zomrel vo veku 81 rokov po krátkej chorobe.
Dnes má spoločnosť viac než 80 medzinárodných distribútorov. V roku 2000 sa značka Kenwood stala súčasťou skupiny De’Longhi Group.
V roku 2009 uviedla značka Kenwood na trh kuchynský robot Cooking Chef, prvý kuchynský robot so vstavaným indukčným ohrevom, ktorý súčasne varí a mieša.
Pôvodný dizajnér robota Kenwood Chef, Kenneth Grange, bol za svoje služby dizajnu v roku 2013 povýšený do šľachtického stavu.
Produkty.
Produkty Kenwood zahŕňajú nasledujúce kategórie:
• Kuchynské roboty
• Príprava jedál a nápojov (food processory, mixéry, odšťavovače)
• Raňajky (kanvice, toastovače, kávovary)
Írsky smotanový alkoholický nápoj Baileys bol prvýkrát pripravený pomocou robota Kenwood.
Design a inžinierstvo.
Spoločnosť je dnes synonymom vysoko kvalitných spotrebičov, ktoré v rodinách vydržia po celé generácie. Podla BBC sa modely Chef stále používajú aj po 40 rokoch od zakúpenia.

</doc>
<doc id="542784" url="https://sk.wikipedia.org/wiki?curid=542784" title="Jodid fosforitý">
Jodid fosforitý

Jodid fosforitý (PI3) je anorganická zlúčenina fosforu a jódu. Za bežných podmienok sa jedná o nestabilnú temne červenú kryštalickú látku, ktorá prudko reaguje s vodou. Je pomerne rozšíreným omylom, že je jodid fosforitý príliš nestabilný na to, aby sa dal skladovať. V skutočnosti je bežne v predaji. Široko sa používa v organickej chémii pre konverziu alkoholov na alkyljodidy. Je tiež silným redukčným činidlom. Fosfor tvorí s jódom tiež tetrajóddifosfán (P2I4), existencia jodidu fosforečného (PI5) pri izbovej teplote je však nejasná, skôr sa jedná o kokrystalizát jodidu fosforitého s jódom.
Vlastnosti.
Jodid fosforitý má rozpustený v sírouhlíka v zásade nulový dipólový moment, pretože väzba PI nemá takmer vôbec dipólový charakter. Táto väzba je navyše slabá, PI3 je oveľa menej stabilná ako iné fosforečné halogenidy; Štandardné zlučovacie entalpia je len -46kJ/mol (pevná látka). Atóm fosforu má v nukleárnej magnetickej rezonančnej spektroskopii posun 178 pm (vyššia frekvencia než kyseliny trihydrogenfosforečnej).
Reakcia.
Jodid fosforitý búrlivo reaguje s vodou za vzniku kyseliny fosforitej (H3PO3) a jodovodíkovej (HI), uvoľňujú sa tiež malé množstvá fosfánu a zlúčenín P-P. S alkoholy tvorí alkyljodidy; táto reakcia je hlavnou oblasťou použitia jodidu fosforitého.
Jodid fosforitý má tiež silné redukčné účinkami. Redukuje sulfoxidy na tioétery, a to aj pri -78° C. Zahrievanie roztoku jodidu fosforité v 1-jódbután s červeným fosforom vyvoláva redukciu na tetrajóddifosfán( P2I4).
Príprava.
Obvyklou metódou prípravy jodidu fosforitého je priama reakcia prvkov, väčšinou pridávaním jódu do roztoku bieleho fosforu v sirouhlíku:
 P4 + 6 I2 → 4 PI3
Možno tiež využiť prevod chloridu fosforitého (PCl3) na jodid fosforitý pôsobením jodovodíka alebo niektorých kovových jodidov.
Použitie.
Jodid fosforitý sa používa v laboratóriu pre konverziu primárnych alebo sekundárnych alkoholov na alkyljodidy. Alkohol je tu mnohokrát nielen reaktantom ale aj rozpúšťadlom. Jodid fosforitý sa často generuje "in situ" reakciou červeného fosforu s jódom za prítomnosti alkoholu. Napríklad konverzií metylalkoholu možno získať jódmetán:
PI3 + 3 CH3OH → 3 CH3I + H3PO3
Alkyljodidy sú zlúčeniny užitočné pre nukleofilné substitučné reakcie a pre prípravu Grignardových reagencií.

</doc>
<doc id="542790" url="https://sk.wikipedia.org/wiki?curid=542790" title="Ústav pro českou literaturu Akademie věd České republiky">
Ústav pro českou literaturu Akademie věd České republiky

Ústav pre českú literatúru AV ČR je verejná výskumná inštitúcia so sídlom v Prahe, zriadená Akadémiou vied Českej republiky s cieľom vykonávať vedecký výskum českej literatúry, prispievať k využitiu jeho výsledkov a zaisťovať výskumnú infraštruktúru. Jeho činnosť zahŕňa literárnu históriu a teóriu, lexikografiu, editologii, textologii, bibliografii a ďalšie literárnovedné disciplíny. Vydáva časopis "Česká literatura", prevádzkuje knižnicu a niekoľko internetových databáz (Slovník českej literatúry po roku 1945 on-line, Česká elektronická knižnica, digitalizovaný archív časopisov, Bibliografia českej literárnej vedy ai.) Je pokračovateľom Ústavu pro českou literaturu Československej akadémie vied a umení, vzniknutého v septembri 1948.
Okrem sídla v Prahe má aj pobočku v Brne.
Činnosť a poslanie.
Ústav pre českú literatúru AV ČR, v.v.i., je vedecký ústav, ktorý zabezpečuje základný výskum českej literatúry od počiatkov do súčasnosti. Podľa platnej zriaďovacej listiny z 28. júna 2006 bol zriadený s cieľom uskutočňovať vedecký výskum v oblasti českej literatúry, prispievať k využitiu jeho výsledkov a zabezpečovať infraštruktúru výskumu. Venuje sa literárnej histórii a teórii, literárnovednej lexikografiu, editologii, textologii, bibliografii a iným odborom literárnej vedy.
Podľa výročnej správy za rok 2010 je jediným neuniverzitnom pracoviskom v Česku, ktoré vykonáva základný literárnovedný výskum. Je hlavnou inštitúciou literárnovednej bohemistiky vo svetovom meradle.
Služby pre verejnosť.
UCL okrem vedeckej činnosti zriaďuje a udržiava informačné zdroje, prístupné pre širokú verejnosť. Patria k nim:
Publikácie.
UCL vydáva dvojmesačník "Česká literatura". Ročníky 1953-2000 sú sprístupnené prostredníctvom projektu Kramerius AV ČR. Vydáva aj knižné publikácie v niekoľkých edíciách (Edícia K, Dokumenty, Theoretica &amp; historica, Varianty).
Hodnotenie.
Na konci roka 2010 bol UCL jedným z pätnástich popredných českých vedeckých ústavov, zahrnutých do Medzinárodného auditu vedy, výskumu a inovácií v Česku vedeného spoločnosťou Technopolis. Výsledná správa spomenula unikátnu a fundamentálnu úlohu UCL vo výskume českej literatúry a literárnej kultúry. Ocenila veľké úsilie, ktoré ústav venuje sprístupneniu získaných poznatkov elektronicky prostredníctvom internetu, ako unikátny a vynikajúci z hľadiska kvality a rozsahu. Na záver uviedla, že UCL je strediskom mimoriadneho významu ako pre Česko, tak pre zahraničných bohemistov.
História.
Založenie výskumného ústavu pre českú literatúru sa začalo pripravovať na pôde Československej akadémie vied a umení v roku 1946, krátko po založení Ústavu pro jazyk český. Organizačný poriadok bol schválený v júni 1947, Ústav pre českú literatúru začal pracovať 1. septembra 1948. Roku 1953 bol začlenený do Československej akadémie vied a v roku 1993 do Akadémie vied Českej republiky.

</doc>
<doc id="542796" url="https://sk.wikipedia.org/wiki?curid=542796" title="Dolichos">
Dolichos

Dolichos alebo Dolichus ("dolichos") môže byť:
Dolichus môže byť aj: rod chrobákov z čeľade bystruškovité, pozri Dolichus (chrobák) 

</doc>
<doc id="542797" url="https://sk.wikipedia.org/wiki?curid=542797" title="Dolichus">
Dolichus



</doc>
<doc id="542802" url="https://sk.wikipedia.org/wiki?curid=542802" title="Pohraničná stráž">
Pohraničná stráž

Pohraničná stráž (PS) bola česko-slovenská ozbrojená zložka, ktorá mala zo zákona o ochrane štátnych hraníc na starosti ochranu a kontrolu štátnej hranice. 
Jej činnosť nepostihovala hospodársku cezhraničnú kriminalitu (tú mali na starosti colníci), ale sledovala a usmerňovala najmä pohyb osôb okolo štátnej hranice. Najostrejšie boli strážené úseky hranice so Západným Nemeckom a Rakúskom, kade prebiehala takzvaná železná opona. Pred hranicou smerom do vnútrozemia sa nachádzalo tzv. "Hraničné pásmo", ktoré uľahčovalo chytanie utečencov, ktorí sa pokúšali „utiecť“ na Západ, čím sa dopúšťali trestného činu „Opustenia republiky“. Pohraničníci mali rozkaz za každú cenu „zastaviť narušiteľov“ a to aj streľbou. Na hraniciach zomrelo v rokoch 1948 – 1989 450 utečencov. Väčšina z nich boli občania Česko-Slovenska ale aj Poľska a iných „socialistických krajín“. Úteky opačným smerom boli veľmi zriedkavé. Zdokumentované sú napríklad prípady celkovo 29 amerických vojakov, ktorí dobrovoľne vstúpili na česko-slovenské územie. V Česku bolo viacero brigád PS, na Slovensku bola len 11. brigáda PS s veliteľstvom v Bratislave, ktorá bola od 1. 1. 1991 nahradená "Správou ochrany štátnych hraníc". 
Ustanovenie a organizácia.
Pohraničná stráž bola zriadená v roku 1951 podľa vzoru sovietskeho pohraničného vojska. Dňa 11. júla 1951 schválilo Národné zhromaždenie zákon číslo 69/1951 Z. z. o ochrane štátnych hraníc, ktorý zveril ochranu štátnej hranice do pôsobnosti Pohraničnej stráže a vybavil ju právomocami vojska i bezpečnostných orgánov. Príslušníkmi boli vojaci základnej služby, v začiatkoch, v 50. rokoch, s predĺžením služby namiesto 24 na 27 mesiacov. Asi osem percent tvorili vojaci z povolania. Odvedenci boli vyberaní z radov politicky preverených, prípadne z členov a funkcionárov KSČ a SZM, ale slúžili tu aj bežní „politicky neangažovaní“ branci povolaní k tejto zložke vojenskými správami. Odvedenci absolvovali najprv trojmesačný základný výcvik so zameraním na stráženie hraníc. Vybraní vojaci boli následne poslaní (na základe zastávaných tabuľkových funkcií) na sedem mesiacov do poddôstojníckej školy. Dôstojníkom Pohraničnej stráže mohol byť iba člen KSČ. 
Pohraničná stráž bola koncentrovaná na západných hraniciach s NSR, kde bolo umiestnené brigády: 5. brigáda (Cheb), 7. (Sušice) a 9. (Domažlice). Menej exponované úseky (hranica s Rakúskom, Dunaj a úsek hraníc s NDR) boli strážené oddielmi (od roku 1952 brigádami) s veliteľstvami v Českých Budějoviciach (15. brigáda), Znojme (4.), Bratislave (11.), Karlových Varoch a Děčíne (hranica s NDR). V 80-tych rokoch 20 storočia malo 7 brigád okolo 11 000 vojakov. 12. brigáda (Planá u Mariánských Lázní) bola výcviková. 
Brigády sa skladali z veliteľstva, z pohraničných práporov, rôt a jednotiek priamo podriadených veliteľstvu brigády. V roku 1966 bol zrušený takzvaný vojskový systém stráženia hraníc s NDR, čo viedlo k zrušeniu karlovarskej a děčínskej brigády. Ich úseky a úlohy prevzali pohraničné oddelenia verejnej bezpečnosti. V tom istom roku bola Pohraničná stráž vyňatá z kompetencie Ministerstva vnútra ČSSR a pričlenená k Ministerstvu národnej obrany. Tento stav vydržal len do 1. 1. 1972, kedy bola PS opäť podriadená Federálnemu ministerstvu vnútra a veliteľstvo Pohraničnej stráže prevzalo zodpovednosť aj za stráženie štátnych hraníc so socialistickými krajinami. Správy ochrany štátnych hraníc boli vyčlenené z krajských správ ZNB (Zbor národnej bezpečnosti) a začlenené k hlavnej správe Pohraničnej stráže, vznikla tak hlavná správa Pohraničnej stráže a ochrany štátnych hraníc.
Zvláštnu zložku tvorili Vojská ministerstva vnútra. Táto zložka bola formálne zriadená v máji 1975, kedy boli z právomoci štábu civilnej obrany vyňaté veliteľstvá zväzku vojsk MV (ministerstva vnútra), z ktorého sa vytvorila Správa vojsk MV. Medzi jej hlavné úlohy patrilo okrem stráženia sídla prezidenta a objektov MV tiež zabezpečenie bojovej pohotovosti centrály Federálneho ministerstva vnútra a krajských správ. Spravovanie vojsk MV bolo do polovice roku 1978 začlenené do Hlavnej správy pohraničnej stráže a ochrany štátnych hraníc, po tej bola opäť podriadená priamo námestníkovi ministra vnútra ČSSR.
Pohraničná stráž používala zvlášť vycvičené služobné psy, ktoré boli cvičené tak, aby dokázali samostatne zadržať „narušiteľa“. Zvláštnosťou bola aj Dunajská pohraničná stráž, ktorá vznikla v roku 1952 a patrila do zväzku 11. brigády PS – Bratislavskej, útvar 5947. Jej príslušníci chránili štátnu hranicu na vode, brehu a v prislúchajúcom hraničnom pásme. Menilo sa ich vybavenie, člny a miesta umiestnenia poriečnych oddielov. Mimo krátkeho obdobia vždy organizačne patrila pod Ministerstvo vnútra.
Velitelia pohraničnej stráže.
plukovník Ludvík Hlavačka (do r. 1954)
Služba v PS.
V roku 1964 utiekli do SRN dvaja členovia Pohraničnej stráže a vďaka rozhlasovej stanici Slobodná Európa sa verejnosť mohla dozvedieť podrobnosti o službe na hranici. Podľa ich informácií na stanovenom úseku dĺžky štyristo až osemsto metrov konali službu traja pohraničníci. Jeden z nich spal a dvaja strážili. Na akýkoľvek signál vybehol pozdĺž plota pes, ktorý mal zachytiť stopu utekajúceho. Elektrický prúd bol zapnutý zvyčajne len v noci. Ak utekajúci neposlúchol výzvy, vojaci mali rozkaz po ňom strieľať a za každú cenu ho zastaviť. Ak bol „narušiteľ“ zastrelený za hraničnou čiarou, mal byť zavlečený späť na územie Československa, pričom bolo nutné vyvarovať sa stretu s nemeckou alebo rakúskou pohraničnou strážou.
Pátrači PS.
V poslednom desaťročí pred pádom železnej opony využívali aj hliadky tzv. pátračov. Išlo zvyčajne o jednočlennú hliadku. Hliadkujúci príslušník bol riadny členom Pohraničnej stráže (teda vojak základnej služby) ale mohol a bol oblečený v civile, za čo dostával mesačne príplatok 120,-Kčs k žoldu. Ich úlohou bolo vytipovať, sledovať a nahlásiť ľudí, ktorí sa im zdali podozriví. Boli tiež ozbrojení, aby mohli v prípade potreby zasiahnuť (pištoľ ČZ ráže 7,65 mm ukrytá v podpažnom puzdre, slzný plyn (kaser), putá a v batohu rádiostanicu, prípadne tzv. „pojítko“ - slúchadlo, ktoré sa dalo pripojiť do siete pohraničiarskej káblovej komunikačnej siete). 
Zapojenie obyvateľstva do ochrany hraníc.
Najjednoduchšia a najúčinnejšia ochrana socialistických hraníc spočívala v sledovaní a udávaní tých, ktorí sa chystali alebo pripravovali hranice prekročiť. Preto sa vedenie štátu, KSČ ale predovšetkým Štb snažila zapojiť do ochrany hraníc aj obyvateľstvo a to aj finančne (za zadržanie alebo nahlásenie „narušiteľa“ sa vyplácala zvyčajne odmena 200 korún za osobu). Len na Slovensku bolo takýchto pomocníkov okolo 1500 (v roku 1976 bolo 1412 registrovaných PPS ).
Pomocník pohraničnej stráže (PPS), Mladí pomocníci PS.
Ján Ondriaš vo svojom článku encyklopedicky popisuje organizáciu systému pomocníkov PS takto:Zvláštne postavenie v systéme ochrany štátnej hranice mali pomocníci pohraničnej stráže. Pomocníkom pohraničnej stráže (PPS) sa mohol stať každý občan Československa, ktorý bol oddaný socialistickému zriadeniu, býval alebo pracoval v hraničnom pásme, požíval dôveru spoločnosti, dovŕšil vek 21 rokov a prešiel prísnou previerkou. Žiadosť sa predkladala veliteľovi jednotky PS, pričom žiadateľ absolvoval pohovor, v ktorom sa skúmal dôvod jeho žiadosti a bol oboznámený s úlohami a povinnosťami vyplývajúcimi z výkonu funkcie. Následne bola žiadateľov o členstvo v PPS lustrovaný v evidenciách VB, ŠtB a v registri trestov a jeho spoločenská povesť bola preverená v mieste trvalého bydliska, zväčša na MNV alebo ONV, ako aj na jeho pracovisku. V prípade, že bol výsledok previerok negatívny, veliteľ brigády PS písomným rozkazom rozhodol o jeho prijatí do služby. Žiadateľ potom zložil pred veliteľom práporu PS ústny sľub: „Ja, pomocník Pohraničnej stráže, slávnostne sľubujem, že budem chrániť Československú socialistickú republiku, záujmy robotníckej triedy, pracujúceho ľudu a aktívne prispievať k ochrane štátnych hraníc, verejného poriadku, bezpečnosti osôb a majetku. Pri svojej činnosti budem dodržiavať zákony a ostatné právne predpisy a zachovávať štátne tajomstvo.“ Vonkajším znakom každého PPS bola zelená rukávová páska široká 10,5 cm, na ktorej bol biely nápis „Pomocník PS“ a pečiatka útvaru PS. Páska sa nosila na ľavej ruke. Okrem pásky mal PPS aj preukaz s fotografiou.Príslušníci PPS boli pri 11. brigáde PS organizovaní v družstvách a čatách pri jednotlivých rotách PS, Oddeleniach ochrany štátnych hraníc (OŠH) a poriečnych oddieloch PS (Bratislava, Medveďov a Komárno). V roku 1976 bolo v rámci brigády registrovaných spolu 1412 PPS. Jednotky pomocníkov boli rozmiestnené po celom úseku brigády od Moravského Jána až po Šahy. Ich počet závisel od veľkosti hraničného pásma stráženého tou-ktorou rotou PS, resp. OŠH, ako aj od toho, či išlo o rakúsku alebo maďarskú časť hranice, či samotné mesto Bratislavu (v roku 1976 sa počty PPS pohybovali od 40 do 175 osôb na jednotku PS).PPS pôsobili najmä ako pozorovatelia a vykonávali obchôdzky. Do terénu boli vysielaní buď samostatne, alebo v dvojčlenných alebo viacčlenných hliadkach alebo v hliadkach zmiešaných s príslušníkmi PS. Pred nástupom do služby mohol byť PPS zapožičaný slzotvorný plyn a pelendrek. Pri výkone činnosti PPS sa na neho vzťahoval § 57 zákona 40/ 1975 o Zbore národnej bezpečnosti, t. j. PPS mal rovnaké práva ako pomocník VB. Napríklad mohol požadovať vysvetlenie nejakej činnosti, vyzvať kohokoľvek, aby preukázal svoju totožnosť, zastaviť motorové vozidlo, ktorého šofér sa dopustil dopravného priestupku, zakázať pokračovanie v jazde, odviesť osobu na stanicu VB, alebo tiež použiť na zabezpečenie poriadku a bezpečnosti slzotvorný plyn alebo pelendrek.Za dobré a iniciatívne plnenie svojej činnosti pri ochrane hranice mohol byť PPS odmenený peňažným alebo vecným darom, čestným uznaním alebo odznakom napríklad vzorného PPS alebo čestného PPS. Najčastejšie boli títo pomocníci odmeňovaní finančnou odmenou, ktorej výška závisela od charakteru splnenej úlohy a jej náročnosti, zväčša za zadržanie „narušiteľa“. Toho mohol PPS zadržať sám, alebo ho na základe hlásenia PPS zadržala poplachová hliadka miestne príslušnej roty PS. Odmena sa v rokoch 1979-1989 pohybovala od 100 do 1000 korún za prípad, vo väčšine prípadov to bolo 200 korún za osobu.Okrem PPS existovala pri 11. brigáde PS aj mládežnícka organizácia Mladí pomocníci PS (MPPS), ktorými boli zväčša deti alebo príbuzní pomocníkov PS. Členom sa mohol stať na odporučenie PS, SZM alebo MNV občan starší ako 15 rokov a mladší ako 21 rokov. Pri jednotkách PS sa tvorili aj pionierske oddiely mladých strážcov hranice. Za aktívnu činnosť mohli byť odmenení vecnou odmenou alebo vyznamenaním.
Vzorný pohraničný závod a Vzorná pohraničná obec.
Do ochrany socialistických hraníc formou zapojenia viacerých pracovníkov boli motivované aj podniky. Napríklad "Matador" v Petržalke získal titul "Vzorný pohraničný závod" v roku 1973.
V roku 1989 získala titul Vzorná pohraničná obec napríklad obec Novoť, pokiaľ iné obce o tento titul len súťažili.
Úmrtia a legendy.
Na hranici Československa zomrelo v rokoch 1948 – 1989 viac pohraničníkov (584) ako utečencov (282). Podľa UPN bolo na slovensko-rakúskom úseku hranice usmrtených 44 „narušiteľov“.
Počet úspešných prechodov hranicou nebol zdokumentovaný. Legendárnou sa stala Šumava, kde pôsobilo niekoľko lesníkov, ktorí pomáhali previesť ľudí na druhú stranu hranice bezplatne alebo za peniaze. Treťou skupinou boli podstrčení agenti štátnej bezpečnosti. O tzv. "kráľovi Šumavy" bol natočený diel seriálu 30 prípadov majora Zemana "Bestie (1949)". Predposledná časť seriálu s názvom "Mimikry" ako aj pesnička "Únos" (Petr Janda/Zdeněk Rytíř) z platne "Olympic 4" reagujú na únos lietadla do NSR dňa 8. júna 1972,
Pohraničná stráž v období po 21. auguste 1968.
Po okupácii Česko-Slovenska v roku 1968 sa aj v Pohraničnej stráži prejavilo uvoľnenie režimu ochrany hraníc. Protisovietske nálady, ktorými vtedy Česko-Slovensko žilo, sa nevyhli ani príslušníkom Pohraničnej stráže. Aj z veliteľských miest dochádzalo k pokynom prepustiť za hranice exponované osoby tzv. Pražskej jari. Osoby zadržané pri pokuse o prechod cez hranice neboli odovzdávané do rúk príslušníkov Zboru národnej bezpečnosti, ale boli vrátené do vnútrozemia bez postihu. Skresľovali sa údaje o úspešných či neúspešných pokusoch o nelegálny prechod cez hranice. Pripravovali sa prechodové kanály pre utečencov, došlo k ukrývaniu utečencov v objektoch Pohraničnej stráže, či dokonca sami príslušníci Pohraničnej stráže prevádzali utečencov cez hranice. Narástol počet dezercií príslušníkov PS – od 21. 8. 1968 do 28. 2. 1969 utieklo zo zostavy Pohraničnej stráže do zahraničia 28 ľudí, z toho 2 dôstojníci, 2 práporčíci, 1 občiansky zamestnanec a 23 pohraničníkov základnej služby.
Pravdepodobnejšie najznámejšou osobou, ktorú príslušníci Pohraničnej stráže previedli za hranice, bol herec Jan Werich, ktorého aj s manželkou priviezol dôstojník PS k signálnej stene, odomkol bránu a doviezol až k samotnej hranici, odkiaľ Werichovci pešo prešli do Bavorska.

</doc>
<doc id="542803" url="https://sk.wikipedia.org/wiki?curid=542803" title="Burzenland">
Burzenland

Burzenland (lat. "terra Borza", rum. "Țara Bârsei", maď. "Barcaság") je nemecký názov historického územia na juhovýchode Sedmohradska (ležiaceho dnes v Rumunsku), s Brašovom ("nem. Kronstadt") ako najdôležitejším mestom. 
Geografia.
Burzenland sa nachádza v kotline, ležiacej v karpatskom oblúku (v Južných Karpatoch). Dá sa približne ohraničiť sídlami Feldioara ("Marienburg") na severe, Râșnov ("Rosenau") na juhozápade a Prejmer ("Tartlau") na juhovýchode. Územie je pomenované podľa rieky Burzen (rum. "Bârsa"), ktorá sa vlieva do Oltu ("Alt"), pravostranného prítoku Dunaja.
Dejiny.
V roku 1211 daroval uhorský kráľ Ondrej II. územie Burzenlandu rádu nemeckých rytierov, aby ho kolonizovali a zároveň pomohli Uhorsku proti prenikajúcim Kumánom. Rád nemeckých rytierov tu postavil viacero hradov a pozýval na územie nemeckých kolonistov. Osadníci sa regrutovali predovšetkým z radov sedmohradských Sasov, ktorí žili v susednom území okolo mesta Sibiu ("Hermannstadt") (Sieben Stühle), ale boli medzi nimi aj osadníci priamo z Nemecka. O necelých 14 rokov (1225) bol rád nemeckých rytierov z územia vyhnaný, pretože mal v pláne zriadiť na území rádový štát nezávislý od uhorského kráľa.
Nemeckí kolonisti v Burzenlande ale zostali a preukázali vysoký stupeň organizácie, čo vyústilo do autonómie trvajúcej od roku 1224 až do 19. storočia v rámci tzv. Kráľovej zeme (nem. "Königsboden", lat. "Fundus Regius", maď. "Királyföld"). V roku 1876 bol Burzenland v rámci veľkej administratívnej reformy Sedmohradska začlenený do uhorskej brašovskej župy. Potom, čo sa Sedmohradsko stalo v roku 1920 súčasťou Rumunska, zostal Burzenland súčasťou rumunskej brašovskej župy.
Sídla.
Prvý uvádzaný názov je v nemčine, v zátvorkách sú rumunské názvy:

</doc>
<doc id="542804" url="https://sk.wikipedia.org/wiki?curid=542804" title="Extraliga hádzanárov 1995/96">
Extraliga hádzanárov 1995/96

Extraliga hádzanárov v sezóne 1995/96 bol 3. ročník najvyššej hádzanárskej ligy mužov, spravovanej Slovenským zväzom hádzanej. Súťaž niesla dobový názov "I. liga" a súťažilo v nej 10 družstiev. Družstvo VÚB Agro VTJ Topoľčany obhájilo svoje minuloročné víťazstvo.
Systém súťaže.
Systém súťaže bol rovnaký ako v minulej sezóne. Súťaž sa skladala z dvoch častí - základnej a nadstavbovej. Základná časť pozostávala z 18 kôl a každý s každým sa v nej stretol raz doma a raz vonku. Po základnej časti nasledovala nadstavbová časť, v ktorej sa družstvá rozdelili do dvoch skupín, do skupiny o 1. až 6. miesto a do skupiny o 7. až 10. miesto. V nich odohrali zápasy s každým družstvom raz doma a raz vonku. Víťaz skupiny o prvú šestku sa stal majstrom Slovenska. Posledné družstvo v skupine o 7. až 10. miesto zostúpilo do nižšej súťaže. 

</doc>
<doc id="542805" url="https://sk.wikipedia.org/wiki?curid=542805" title="Extraliga hádzanárov 1996/97">
Extraliga hádzanárov 1996/97

Extraliga hádzanárov v sezóne 1996/97 bol 4. ročník najvyššej hádzanárskej ligy mužov, spravovanej Slovenským zväzom hádzanej. Súťaž niesla naposledy dobový názov "I. liga" a súťažilo v nej 10 družstiev. Novým majstrom sa stalo družstvo HK VSŽ Košice, ktoré vo finálovom dueli zvíťazilo nad ŠKP Bratislava.
Systém súťaže.
Systém súťaže sa oproti minulej sezóne pozmenil. Súťaž sa skladala z dvoch častí - základnej a z play-off. Základná časť pozostávala z 18 kôl a každý s každým sa v nej stretol raz doma a raz vonku. Po základnej časti namiesto nadstavbovej časti nasledovalo play-off, prvýkrát v histórii tejto súťaže. Prvých osem družstiev postúpilo do štvrťfinále, ktoré sa hralo na 3 víťazné zápasy. Družstvá z neho postúpili do semifinále a neskôr do finále. Ostatné duely play-off o umiestnenie sa hrali na 2 víťazné zápasy. Posledné 2 družstvá odohrali play-off o konečné 9. miesto. Kvôli zníženiu počtu družstiev v nasledujúcej sezóne zostúpili posledné 2 družstvá a žiadne družstvo nepostúpilo z nižšej súťaže. 

</doc>
<doc id="542806" url="https://sk.wikipedia.org/wiki?curid=542806" title="Opustenie republiky">
Opustenie republiky

Opustenie republiky bol v dobe komunistického režimu v Československu podľa paragrafu 109 trestného zákona trestný čin spočívajúci v nedovolenom a teda neoprávnenom opustení územia štátu alebo v neuposlúchnutí úradnej výzvy k návratu zo zahraničia. Štát sa tak snažil odstrašiť svojich občanov od úteku do slobodnejších krajín a potrestať tých, ktorí sa o to pokúsili.
Možnosť slobodne cestovať za socializmu.
Na vycestovanie do nekomunistických krajín bola potrebná cestovná doložka, pečiatka do pasu s vyznačením kam a na aké obdobie je povolená cesta občana a devízový prísľub. Po požiadaní o ne boli občania preverovaní a lustrovaní. Nepreverovaní a nelustrovaní žiadatelia o cestu do cudziny boli poslanci a funkcionári KSČ na všetkých úrovniach. Iba lustrovaní a nepreverovaní boli politickí a hospodárski pracovníci ústredných a krajských výborov KSČ a Komunistickej strany Slovenska, tajomníci a predsedovia miestnych národných výborov a osoby staršie ako 60 rokov. 
Na Helsinskej konferencii v roku 1975 podpísal prezident ČSSR Gustáv Husák Medzinárodný pakt o občianskych a politických právach a Medzinárodný pakt o hospodárskych, sociálnych a kultúrnych právach. Oba dokumenty ratifikovalo Federálne zhromaždenie a po zverejnení v Zbierke zákonov vstúpili v októbri 1976 do platnosti. Záväzky zostali len na papieri. Predstaviteľov štátnej a politickej moci nerešpektovali ani Všeobecnú deklarácia ľudských práv, ktorá v paragrafe 13 hovorí: "Každý môže slobodne opustiť ktorúkoľvek krajinu, aj svoju vlastnú." 
História.
Do roku 1948 sa prekročenie štátnych hraníc bez platného cestovného pasu trestalo ako priestupok. Po februári 1948 zrušilo Ministerstvo vnútra platnosť cestovných pasov a zákonom z roku 1949 stratili občania Československa právny nárok na vydanie cestovného pasu.
Prvýkrát sa trestný čin s názvom "Neoprávnené opustenie územia republiky a neuposlúchnutie výzvy k návratu" objavil v zákone na ochranu ľudovodemokratickej republiky z roku 1948. Páchateľ (aj neúspešný, pretože trestný bol aj pokus tohto trestného činu), ktorý „v úmysle poškodiť záujem republiky“ neoprávnene opustil Česko-Slovensko či sa do neho v stanovenej lehote nevrátil, mohol byť odsúdený na trest ťažkého žalára od jedného do piatich rokov. Pod názvom "Opustenie republiky" s rovnakou trestnou sadzbou a obdobnou skutkovou podstatou, z ktorej však vypadla podmienka úmyselne poškodiť záujem republiky, tento trestný čin prevzal aj trestný zákonník z roku 1950. V rokoch 1950 - 1956 bolo možné navyše dostať aj trest straty štátneho občianstva. Pod rovnakým názvom a rovnako vymedzený zostal aj v trestnom zákone z roku 1961 (č.140/1961 Zb.), iba sa znížila spodná hranica trestnej sadzby na pol roka, s alternatívou nápravného opatrenia avšak organizátorovi alebo pomocníkovi úteku do zahraničia hrozil sprísnený trest odňatia slobody na tri až desať rokov.
Podľa § 40 zákona č. 231/1948 "Neoprávnené opustenie" bol trestný čin, ktorý spadal pod Hlavu IV. trestného zákonníka, medzi "Trestné činy proti medzinárodným vzťahom". Aj keď legislatíva priamo neobsahovala pejoratívne označenia propaganda komunistického režimu v ČSSR nazývala občanov, ktorí chceli odísť z krajiny bez dovolenia (alebo sa o to pokúsili) „narušiteľmi hraníc“, ktorí „opustili republiku“. Podobne v trestnom zákonníku z roku 1961 sa píše o tom, kto "zorganizuje, alebo kto cez hranice prevedie skupinu osôb alebo opätovne prevádza osoby" aký dostane trest ale pritom pejoratívne označenie prevádzač, kto ilegálne prevádza migrantov cez št. hranice sa dostalo až do súčasných slovníkov.
Zoznam odsúdených podľa §109 na Slovensku zverejnil ÚPN. Podľa ÚPN sa v rokoch 1977 – 1979 pokúsilo o emigráciu viac ako 400 osôb ročne. V roku 1980 začali pokusy o emigráciu narastať aby v roku 1982 dosiahli vrchol v počte 1056 pokusov. Cestovné kancelárie organizovali poznávacie zájazdy, z ktorých sa mnohí nevracali. Vedúci zájazdu sa snažili obmedziť emigráciu aj tým, že vyzbierali účastníkom zájazdov pasy. Podobne boli využívané na opustenie republiky aj dovolenky v Juhoslávii. Podľa ÚPN v rokoch 1977 – 1979 sa cez československé hranice pokúsilo emigrovať 9 556 ľudí, z ktorých bolo 7 361 občanov a 2 195 cudzincov. V septembri 2016 ÚPN zverejnil mená 13 000 odsúdených, ktorí sa rozhodli ilegálne opustiť našu krajinu alebo ako cudzinci boli chytení na našom území s úmyslom prekročiť železnú oponu. Zároveň sprístupnil aj mená 158 prokurátorov, 228 sudcov a 86 vyšetrovateľov ŠtB, ktorí sa na perzekúciách podieľali.
Tresty a upravenie vzťahu s ČSSR.
Súčasťou trestu mohlo byť aj prepadnutie majetku. Ľudia ktorí opustili republiku, mohli a aj boli súdení v neprítomnosti. Ich odsúdenie znamenalo, že sa nemajú vracať, pretože by boli zadržaní na hraniciach. Tých ktorých chytili súdili už vo väzbe. Tresty boli podľa ÚPN rôzne. Niektorí prokurátori žiadali a niektorí sudcovia vynášali prísnejšie iní miernejšie rozsudky. Rozdiely existovali aj v jednotlivých okresoch.
Od roku 1977, tí čo opustili republiku mohli zo zahraničia požiadať o "upravenie vzťahu s ČSSR" čo bola faktická legalizácia pobytu v zahraničí. „Upravenci“ boli tí, ktorí si chceli ponechať občianstvo ČSSR (bol im vydaný nový pas ČSSR). Druhou možnosťou bolo „vykúpiť sa“. Oficiálne išlo o „Prepustenie zo štátneho zväzku“, ktoré bolo upravené v Smernici o úprave právnych vzťahov Československej socialistickej republiky k občanom, ktorí sa zdržujú v cudzine bez povolenia československých úradov. Vtedajšia právna úprava vychádzala zo zásady, že vzťahy štátu k emigrantom záviseli na skutočnosti, či sami prejavili záujem o ich usporiadanie. Ak nie, nemal by im byť povolený vstup na územie ČSSR a ani povolené cesty československých občanov za nimi. Ak áno, a ak splnili stanovené podmienky, mohli byť prepustení zo štátneho zväzku a pri povoľovaní ciest do ČSSR sa na ne pozeralo ako na cudzinca.
§ 110 Neoprávnené vniknutie na územie republiky.
Zaujímavosťou je, že opustenia republiky bol trestný čin už od roku 1948, pokiaľ nepovolené prekročenie hranice v opačnom smere cudzincom bol len priestupok, pretože trestný zákon neobsahoval zodpovedajúci paragraf. Až v roku 1956 bol zavedený trestný čin "neoprávneného vniknutia", na čo napríklad doplatil slobodník americkej armády A. A. Bellrichard, ktorý bol 15. augusta 1958 odsúdený na trest odňatia slobody v trvaní 2 rokov. 
Otvorenie železnej opony v roku 1989.
V apríli 1989 rozhodla maďarská vláda o vypnutí napätia na svojej časti pohraničné plota s Rakúskom dlhého 240 km. V nasledovných mesiacoch sa začalo s odstraňovaním plota (oficiálne ženijne technická zátarasa). Dňa 27. júna 1989 minister zahraničných vecí Maďarskej republiky Gyula Horn a jeho rakúsky náprotivok Alois Mock spoločne symbolicky prestrihli plot na hraničnom priechode v Šoprone. 11. septembra 1989 potom Maďarsko oficiálne na základe medzinárodného dohovoru otvorilo hranice do Rakúska, keď vypovedalo bilaterálnu dohodu s NDR o vracaní jej občanov zo svojho územia. Občania NDR cez MĽR a Rakúsko sa snažili prechádzať do NSR. Ak nemali povolenie vycestovať zo Slovenska do Maďarska, naši pohraničníci ich aj v tomto období zadržiavali a vracali späť do NDR, keďže Československo bilaterálnu dohodu s NDR nevypovedalo. Za necelé tri mesiace roku 1989 vrátili naši pohraničníci približne 700 občanov do NDR. 
Po 1. februári 1990 bolo "Opustenie republiky" zmenené na trestný čin "nedovoleného prekročenia štátnej hranice", ktorého podstata spočívala v prekročení štátnej hranice za použitia násilia alebo pod hrozbu bezprostredného násilia. Dovtedy uložené tresty boli zákonom o súdnej rehabilitácii z roku 1990 zahladené. ÚPN hovorí o "rehabilitovaní". 

</doc>
<doc id="542807" url="https://sk.wikipedia.org/wiki?curid=542807" title="Cestovná doložka">
Cestovná doložka

Cestovná doložka (česky „výjezdní doložka“, preto niekedy prekladané aj ako „vycestovacia doložka“) bolo osobitné povolenie ("neoddeliteľná súčasť cestovného dokladu" ako pečiatka alebo samostatný doklad), bez ktorého nebolo v čase komunistickej vlády možné prekročiť československú štátnu hranicu s výnimkou niektorých krajín tzv. východného bloku. O cestovnú doložku bolo nutné požiadať na pasovom oddelení a to len s potvrdeným devízovým prísľubom. Doložka mohla byť jednorazová (s obmedzenou dobou platnosti) alebo trvalá. V prípade pečiatky v pase sa zvyčajne jednalo o trvalú vycestovaciu doložku zvyčajne pracovníkov zahraničného obchodu alebo podobných.
História.
V roku 1948 komunistická moc v Československu uzavrela hranice, pričom zastavila vydávanie pasov a víz. Aby bolo možné kontrolovať cesty do zahraničia, komunistami ovládané "ministerstvo vnútra"23. februára 1948 zaviedlo obmedzujúcu takzvanú "cestovnú doložku", ktorá nakoniec prežila aj Pražskú jar 1968 a bola zrušená až 4. decembra 1989. 
Do roku 1953 nebolo možné súkromne cestovať do zahraničia, dokonca ani do komunistických krajín. Železná opona sa na česko-slovenskej západnej hranici začala vytvárať prakticky už od roku 1948, ale skutočne nepriechodnou sa stala až v rokoch 1952 a 1953. V rokoch 1952 až 1966 sa už železná opona tiahla od styku československej hranice s NDR a Poľskom až po Komárno (dunajský úsek strážila Dunajská pohraničná stráž). Dobudovanie železnej opony podmienilo zmeny v cestovnom ruchu. Organizované zájazdy do komunistických krajín boli povolené v roku 1956. Zájazdy do západných krajín boli zriedkavé a organizovali ich takmer výhradne pre podniky rezortných ministerstiev. Do roku 1965 platil zákon o cestovných dokladoch, ktorý ustanovoval, že na vydanie cestovného pasu nemá občan právny nárok. Výjazd do zahraničia bol možný len vtedy, ak bola k pasu pre jednotlivú cestu vydaná výjazdná doložka. Keďže československá mena nebola voľne zameniteľná, tak bolo nutné požiadať Štátnu banku československú o prídel devíz, na ktorý nebol právny nárok. 
Legálne prekročenie hraníc.
Na legálne prekročenie hraníc bolo potrebné mať platný cestovný pas s príslušnou cestovnou doložkou a ďalej:
Cestovná doložka a jej vybavenie.
Doložka bola opakom víza - umožňovala vycestovanie z Česko-Slovenska, ale na hranici bola kontrolovaná česko-slovenskými colníkmi aj pri návrate (protistranu nezaujímala). 
Cestovná doložka obsahovala údaje o tom, pre ktoré štáty, na aký účel (napr. turistika), na koľko ciest a na akú dobu platí.
Vydanie cestovnej doložky bol zložitý byrokratický proces, ktorý mohol kedykoľvek zabrániť vycestovať nepohodlnej osobe za hranice aj napriek tomu, že mala platný pas. Žiadosť o vydanie cestovnej doložky musela byť schválená celým radom rôznych inštitúcií a osôb. Počnúc výborom komunistickej strany na pracovisku, riaditeľom školy, uličným výborom KSČ a pod. Vo veľkých podnikoch schválenie žiadosti o cestovnú doložku zaisťovalo tzv. Oddelenie alebo referát pre zvláštne úlohy, hovorovo nazývané „zvláštne úlohy“, čo bola v podstate rezidentúra ŠtB.
Posledný pracovný deň pred cestou niektorí agilní pracovníci zvláštnych úloh išli popoludní alebo večer skontrolovať pracovisko dotyčného, či nemá príliš upratané. Sú známe prípady, že boli ľudia vrátení z česko-slovenskej hranice a bola im zabavená cestovná doložka pri ceste do Juhoslávie, pretože pracovník zvláštneho oddelenia pri kontrole zistil prázdne šuplíky, z čoho odvodil, že sa dotyční nemienia z cesty vrátiť a ihneď podnikol príslušné opatrenia. Ak sa dotyčný človek z cesty do zahraničia nevrátil v stanovenom termíne, zvláštne oddelenie ihneď všetky osobné dokumenty previnilého odovzdávalo Štátnej bezpečnosti na začatie trestného konania pre trestný čin opustenia republiky a tiež najbližší spolupracovníci boli spravidla predvolaní na „pohovor“.
Vybaviť žiadosť trvalo dlhé týždne. Aj v prípade, že osoba mala cestovnú doložku, neznamenalo to ešte, že skutočne vycestuje. 
Zmeny od roku 1970.
Od roku 1970 bolo možné bez cestovnej doložky vycestovať do niektorých krajín socialistického tábora a to do Bulharska, Maďarska, Mongolska, Nemeckej demokratickej republiky, Poľska, Rumunska a Sovietskeho zväzu. Cestovná doložka obsahovala okrem iného kolónku "štatistika", v ktorej boli zakódované údaje o cestujúcej osobe a najmä o tom, akému režimu kontroly má byť podrobená pri prekročení štátnej hranice. Tieto údaje si vlastne cestujúci niesol so sebou a bolo jedno, cez ktorý priechod prekročí hranice. Obvyklý postup bol ten, že na hraniciach prevzala polícia pas a cestovnú doložku, po preverení dokladov, ktoré trvalo aj pol hodiny, boli tieto údaje rozkódované a až potom nasledovala colná kontrola, čo pre cestujúcich agentov ŠtB znamenalo zdvihnutú závoru a pre iných v podstate demontáž auta spojenú s osobnou prehliadkou. 
Vyvolení funkcionári mali výnimky.
Občania boli po podaní žiadosti o doložku (vycestovanie, devízový prísľub) preverovaní a lustrovaní. Nepreverovaní a nelustrovaní žiadatelia o cestu do cudziny boli poslanci a funkcionári KSČ na všetkých úrovniach. Iba lustrovaní a nepreverovaní boli politickí a hospodárski pracovníci ústredných a krajských výborov KSČ a Komunistickej strany Slovenska, tajomníci a predsedovia národných výborov a osoby staršie ako 60 rokov. 

</doc>
<doc id="542808" url="https://sk.wikipedia.org/wiki?curid=542808" title="Sedlnické sněženky">
Sedlnické sněženky

Sedlnické sněženky je prírodná pamiatka ev. č. 1139 v obci Sedlnice v okrese Nový Jičín. Táto prírodná pamiatka je pomerne rozsiahla, je rozložená na štyroch miestach a tiahne sa údolím potoka Sedlnice, cez celú dedinu. Oblasť spravuje Agentúra ochrany prírody a krajiny ČR.
Ochrana.
Predmetom ochrany je najbohatšie nálezisko snežienky jarnej "(Galanthus nivalis)" v povodí rieky Odry. Fragmenty dubohrabín, jaseňovo-jelšových lužných lesov a striedavo vlhkých bezkolencových lúk nadväzujúcich na vodný tok Sedlnice, s výskytom osobitne chránených druhov rastlín a živočíchov.
Zdroj.
 

</doc>
<doc id="542811" url="https://sk.wikipedia.org/wiki?curid=542811" title="Váňův kámen">
Váňův kámen

Váňův kámen je prírodná pamiatka ev. č. 1664 neďaleko obce Kopřivnice v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je významný skalný útvar - dominantného odkryvu jurského vápenca s výraznou brekciovou textúrou.
Pamiatka sa v celom rozsahu prekrýva s EVL "Štramberk".
Prístup.
K Váňovmu kameňu sa dostanete po modrej turistickej značke po Lašskom náučnom chodníku z námestia v Kopřivnici, ktorý ďalej pokračuje k rázcestníku Štramberk - pod Bílou Horou. Ak tu opustíte modrú turistickú značku môžete po druhej trase Lašského náučného chodníka dôjsť až na vrchol Bílej hory s rozhľadňou.

</doc>
<doc id="542812" url="https://sk.wikipedia.org/wiki?curid=542812" title="Fotograf (rozlišovacia stránka)">
Fotograf (rozlišovacia stránka)

Fotograf môže byť:

</doc>
<doc id="542813" url="https://sk.wikipedia.org/wiki?curid=542813" title="Tomáš Medveď">
Tomáš Medveď

Tomáš Medveď (* 31. december 1973, Košice) je bývalý slovenský futbalista.
Klubová kariéra.
Futbalový svetobežník, v slovenskej lige obliekol postupne dresy rekordných ôsmich klubov. Prvý ligový gól strelil v drese Dukly Banská Bystrica 21. augusta 1993 v stretnutí s Interom Bratislava (1:3). V sezóne 2004/2005 sa stal kráľom strelcov maďarskej ligy a najlepším cudzincom z krajín EÚ. Bol prvým slovenským futbalistom, ktorý hral v čínskej futbalovej lige.
Úspechy.
Klubové
Individuálne

</doc>
<doc id="542814" url="https://sk.wikipedia.org/wiki?curid=542814" title="Velký kámen (okres Nový Jičín)">
Velký kámen (okres Nový Jičín)

Velký kámen je prírodná pamiatka ev. č. 2061 juhovýchodne od obce Veřovice v okrese Nový Jičín. Oblasť spravuje AOPK ČR Správa CHKO Beskydy.
Ochrana.
Predmetom ochrany je cenný geomorfologický útvar a fragment lesného prirodzeného charakteru s vysokou biodiverzitou.

</doc>
<doc id="542816" url="https://sk.wikipedia.org/wiki?curid=542816" title="Miroslav Nemec (futbalista)">
Miroslav Nemec (futbalista)

Miroslav Nemec (* 26. september 1971, Banská Bystrica) je futbalový tréner a bývalý slovenský futbalista.
Hráčska kariéra.
Futbalové začiatky Miroslava Nemca sú spojené s družstvom Agrostav Sásová, kde hrával od svojich 12-tich rokov až do nástupu na základnú vojenskú službu. Počas základnej vojenskej služby hrával za "B" družstvo Banská Bystrica "B". Po ukončení vojenskej služby hral 3. ligu za družstvo FC Selce. Od roku 1996 začal hrávať najvyššiu národnú ligu a to za družstvá Tatran Prešov, 1. FC Košice, DAC Dunajská Streda, MŠK Žilina, FK Matador Púchov, FK Atyrau (Kazachstan) a FC Ekibastuzets (Kazachstan). Po návrate z Kazachstanu ukončil svoju futbalovú kariéru. Futbal hrával ďalej, ale už iba v nižších regionálnych súťažiach. Za sezónu 2011/2012 bol členom Jedenástky ObFZ Žilina.
Po skončení futbalovej kariéry zostal pri futbale a to v pozícii futbalového trénera. Podarilo sa mu získať FFU PRO Coaching Award UEFA PRO DIPLOMA. Svoje teoretické znalosti v rokoch 2006 až 2015 prakticky aplikoval v MŠK Žilina, kde pôsobil ako asistent hlavného trénera A družstva, ale aj ako hlavný tréner U-19 a B družstva. Od júna 2015 do septembra 2015 pôsobil v prvoligovom klube TS Podbeskidzie Bielsko-Biala (Poľsko), ako asistent trénera Dariusza Kubického. Od októbra 2015 pôsobil ako hlavný tréner družstva OFK Teplička nad Váhom, účastníka II. ligy (DOXXbet liga). Jeho úlohou bolo zachrániť družstvo v II. lige, čo bolo splnené. Od októbra 2016 bol hlavným trénerom A družstva MFK Frýdek Místek (2. česká liga). Jeho úlohou bolo zachrániť družstvo v II. lige, čo bolo splnené. Od roku 2017 bol hlavným trénerom A družstva Telen Vision (2. liga v Zimbabwe). Tam pôsobil až do januára 2020, kedy začal pôsobiť ako asistent trénera FC Nitra. Od 6. marca do júla 2020 bol hlavným trénerom FC Nitra. Od 1. júna 2021 do roku 2022 bol hlavným trénerom družstva MFK Zemplín Michalovce, účastníka Fortuna ligy. V roku 2023 sa vrátil do klubu FC Talen Vision a následne bol manažérom v klube Tadamon Sour SC Lebanon. V roku 2025 je trénerom FK Humenné.
Európske klubové zápasy.
2003/2004: FK Matador Púchov - UEFA pohár (4 zápasy/2 góly - FC Sioni Bolnisi, FC Barcelona)
2002/2003: MŠK Žilina - UEFA Champions League (2 zápasy - FC Basel 1893)
2000/2001: 1. FK Košice - UEFA Cup (2 zápasy - GAK Graz)
Úspechy.
2008 (MŠK Žilina) - postup do skupinovej fázy Pohára UEFA (asistent hlavného trénera D. Radolského)
2010 (MŠK Žilina) - postup do skupinovej fázy Ligy majstrov (asistent hlavného trénera P. Hapala)
2002, 2003 (MŠK Žilina) - Slovenský futbalový majster (hráčska kariéra)
2007, 2010, 2012 (MŠK Žilina) - Slovenský futbalový majster (asistent hlavného trénera P. Vrbu, P. Hapala, F. Adelaara)
2012 (MŠK Žilina) - víťaz Slovenského pohára (asistent hlavného trénera F. Adelaara)

</doc>
<doc id="542818" url="https://sk.wikipedia.org/wiki?curid=542818" title="The One I Love">
The One I Love

„The One I Love“ je rocková balada americkej skupiny R.E.M. Bola vydaná z ich piateho štúdiového albumu "Document" ako singel na 7" vynilovej platni v roku 1987. Singel dśa stal ich prvým hitom, a dosiahol 9. miesto v americkom rebríčku Billboard Hot 100, 14. miesto v Kanade a v roku 1991 16. miesto v britskom rebríčku UK Singles Chart. Režisérom hudobného videa k skladbe bol umelec Robert Longo. Kameraman bol Alton Brown.
V roku 2005 bola skladba „The One I Love“ zaradená na 57. miesto v zozname 100 Greatest Guitar Tracks časopisu "Q". V roku 2012 vyhlásil časopis "Slant" skladbu za 38. najlepší singel 80. rokov.
Zoznam skladieb.
Všetky skladby napísali Bill Berry, Peter Buck, Mike Mills a Michael Stipe ak nie je uvedené inak.
12": IRS / IRMT 146 (UK).
1 Nahraná v McCabe's Guitar Shop, Santa Monica, Kalifornia; 24. máj 1987.

</doc>
<doc id="542823" url="https://sk.wikipedia.org/wiki?curid=542823" title="Irena Čubírková">
Irena Čubírková

Irena Čubírková, rodená Srncová (* 15. marec 1923, Vrádište – † 28. september 1966, Praha) bola česko-slovenská vrahyňa, ktorá najprv 10. októbra 1951 v Trutnove s pomocou svojho milenca Václava Bernarta a jeho manželky (ktorej nahovorili, že ju Čubírek týra) zavraždila svojho manžela a zinscenovala to ako nehodu. O 13 rokov neskôr 7. decembra 1964 zavraždila v slovenskej obci Boleráz svojho druha Ambróza Ščepku (* 2. marec 1926, Prievaly – † 7. december 1964, Boleráz). Popravili ju 28. septembra 1966 v Prahe na Pankráci obesením. Bola matkou siedmich detí (štyri deti mala s manželom a tri deti so svojím druhom).
Vražda Jána Čubírku.
V roku 1951 žili Čubírkovci v Trutnove v severovýchodných Čechách. Irena Čubírková svojho manžela podvádzala a on to zistil a o nevere získal aj dôkaz. Rozhodla sa, že ho zabije a do vraždy zasvätila aj svojho suseda a zároveň milenca Václava Bernarta a jeho manželku, ktorej nahovorili, že Čubírek si neveru vymyslel, aby Čubírkovú mohol týrať.
Prvý pokus o vraždu nevyšiel, keď sa ho Čubírková pokúsila otráviť liekom na ženské problémy („Fluocit“), no ten naňho neúčinkoval.
Úspešný bol až pokus z 10. októbra 1951. Ján Čubírek bol na PN a voľný čas trávil lakovaním nábytku. Aby nábytok rýchlejšie uschol, rozhodol sa zniesť z povaly staré kachle, dokonca si u suseda bol pýtať komínové rúry, čo neskôr podporilo Čubírkovej alibi. Tá mu do alkoholu zamiešala lieky na spanie, ktoré zaúčinkovali. Potom zavolala Bernarta, ktorý mu rozbil hlavu, čím ho usmrtil. Zavliekli ho spolu s Bernartovou manželkou pod schody, a Čubírková zvrhla naňho kachle. Keď bolo všetko upratané, poslala svoju 9 ročnú dcéru zobudiť otca a tá ho objavila pod schodmi. Privolaná polícia konštatovala smrť nešťastnou náhodou. Bernart sa potom k Čubírkovej nasťahoval, no tá ho vyhnala.
Vražda Ambróza Ščepku.
Po vražde svojho manžela žila v Trutnove až do roku 1959, kedy sa so svojim novým druhom Ambrózom Ščepkom presťahovala na majer Políčko v obci Boleráz na Slovensku. Čubírková bola vtedy pôvabná žena. V Trutnove chodila cvičiť do Sokola a k štyrom deťom si najímala opatrovateľku. Tvrdila, že jej muž zahynul náhodou, keď sťahoval kachle. Ščepka bol od nej o tri roky mladší. Spoločne sa presťahovali na Slovensko. Ščepka (zamestnanec JRD) k nej bol údajne často hrubý a navyše alkoholik. Pokiaľ v Trutnove žila ako domáca pani, v Bolerázi bola na majeri a starala sa o zvieratá (prasce). Po 5 rokoch súžitia a troch (alebo štyroch) deťoch so Ščepkom sa 7. decembra 1964 rozhodla túto situáciu vyriešiť opäť „po svojom“. Ščepka mal meniny a tak sa od rána opíjal, až napokon spadol zo stoličky a zaspal. Čubírková ho niekoľkokrát udrela tupou stranou sekery do hlavy, čím ho zabila, následne hlavu pomocou sekery, sekáčiku na mäso a noža oddelila od zvyšku tela. Telo bez hlavy sama vložila do pece na chlieb, aby ho spálila. Na ďalší deň bol oheň vyhasnutý a telo nespálené. Znovu založila oheň a celkovo manžela pálila 35 hodín. Preosiaty popol potom vysypala na príjazdovú cestu. Ďalšie nespálené kosti vysypala z mosta do potoka (most v smere na Smolenice miestni dodnes volajú „Čubírkovej most“) a kosti zahrabala v chlieve. Od susedov si požičala nákupnú tašku, do ktorej dala hlavu a prikryla ich montérkami a išla na MNV Boleráz, kde nahlásila Ščepkovo zmiznutie. V Smoleniciach nasadla na vlak do Trnavy, ale hlavy sa jej nepodarilo zbaviť. Na konečnej v Trnave hlavu pohodila za dvere na toalete osobného vlaku, ktorý potom odchádzal do Bratislavy. 9. decembra 1964 ešte pred pred zastavením na stanici Pezinok (medzi obcami Cífer a Báhoň) našli sprievodcovia vlaku hlavu a rozbehlo sa vyšetrovanie. 
Vyšetrovanie.
Bolo zistené, že zo všetkých 287 osôb, ktoré vlakom cestovali, žiadny z cestujúcich nepodal žiadne konkrétne údaje o páchateľovi alebo obeti. Pritom bolo nepochybné, že hlava bola do vlaku vnesená v priebehu jazdy tohto vlaku. Pri prehliadke celej železničnej trate sa nenašlo žiadne telo alebo časti tela, ale ani žiadne stopy. Prípad sa skomplikoval nálezom zakrvavených montérok v nákladnom vlaku vypraveného v ten istý deň z Bratislavy do Budapešti. Na druhý deň (10. decembra 1964) kriminalisti narazili na nahláseného nezvestného Ambróza Ščepku, bytom Boleráz v okrese Trnava. Stratenie tohto muža nahlásila polícii v Trnave jeho družka - Irena Čubírková. Porovnaním posledných fotografií živého Ambróz Ščepka s fotografiou s nájdenou hlavou, vyhotovenú na súdnom lekárstve bola zistená jeho totožnosť. Čubírková bola zatknutá a predvedená. Pretože Čubírková po otázkach kriminalistov okolo zmiznutia Ščepku a jej vzťahu k nemu začala byť neistá, nervózna a budila dojem, že niečo tají, bola vykonaná v jej byte domová prehliadka. Počas domovej prehliadky vyšetrovateľ náhodou objavili podozrivo teplú chlebovú pec, napriek tomu, že sa v nej chlieb vraj nikdy nepiekol. Potom našli na ceste kosti, u ktorých bol potvrdený ľudský pôvod. Čubírková sa pod ťarchou dôkazov priznala. Následne boli nájdené a vykopané aj ostatné Ščepkove pozostatky zakopané v chlieve. Ako dôvod brutálnej vraždy uviedla, že Ščepka sa jej vyhrážal, že "ju zabije, odreže jej hlavu a hodí ju do záchoda". Takmer na záver vyšetrovania vraždy Ščepku sa zistilo, že pred 13 rokmi Ján Čubírek zomrel pri sťahovaní kachlí, ktoré na neho spadli za veľmi podobných podozrivých okolností.
Hrob Jána Čubírka bol otvorený, telo exhumované a oneskorene bola vykonaná podrobná prehliadka jeho pozostatkov. Prehliadka preukázala, že zranenie, ktoré Čubírka utrpel, nemohli za žiadnych okolností spôsobiť padajúce kachle. Čubírková sa nakoniec priznala aj k vražde svojho manžela.
Čubírková bola odsúdená za dvojnásobnú vraždu na trest smrti obesením vo veku 43 rokov. Jej žiadosť o milosť bola zamietnutá 28. septembra 1966 a v rovnaký deň ju v Prahe na Pankráci obesili. Bernart bol odsúdený na 15 rokov väzenia a Bernartová strávila 4 mesiace vo vyšetrovacej väzbe potom bolo stíhanie zastavené.

</doc>
<doc id="542828" url="https://sk.wikipedia.org/wiki?curid=542828" title="Extraliga hádzanárov 1997/98">
Extraliga hádzanárov 1997/98

Extraliga hádzanárov v sezóne 1997/98 bol v poradí 5. ročník najvyššej hádzanárskej ligy mužov, spravovanej Slovenským zväzom hádzanej. Súťaž niesla zmenený názov – "Extraliga" a počet účastníkov bol oproti minulej sezóne znížený o 2 družstvá. Svoj tretí titul získalo družstvo HC Topoľčany, keď vo finálovom dueli zvíťazilo nad obhajcom prvenstva z HK VSŽ Košice.
Systém súťaže.
Systém súťaže sa oproti minulej sezóne opäť menil. Súťaž sa po novom skladala až z toch častí - základnej, nadstavbovej a z play-off. Základná časť pozostávala z 14 kôl a každý s každým sa v nej stretol raz doma a raz vonku. Po základnej časti nasledovala nadstavbová časť, v ktorej sa družstvá rozdelili do dvoch skupín, do skupiny o 1. až 4. miesto a do skupiny o 5. až 8. miesto, v ktorých sa započítavali body zo základnej časti. Nadstavbová časť o prvú štvorku pozostávala zo 6 kôl, v ktorej sa každý s každým doma a vonku stretol raz. Umiestnenie v tejto časti rozhodlo o semifinálových dvojiciach play-off. Po nich nasledovali duely o 3. miesto a finále, ktoré určilo majstra. Nadstavbová časť o 5. až 8. miesto pozostávala z 12 kôl, v ktorej sa každý s každým doma a vonku stretol dvakrát. Posledné družstvo z tejto skupiny zostúpilo do 1. ligy a predposledné hralo baráž s druhým tímom 1. ligy.

</doc>
<doc id="542835" url="https://sk.wikipedia.org/wiki?curid=542835" title="Extraliga hádzanárov 1998/99">
Extraliga hádzanárov 1998/99

Extraliga hádzanárov v sezóne 1998/99 bol 6. ročník najvyššej hádzanárskej ligy mužov, spravovanej Slovenským zväzom hádzanej. Svoj druhý titul získalo družstvo HK VSŽ Košice, ktoré vo finále zvíťazilo nad ŠKP Bratislava.
Systém súťaže.
Systém súťaže bol rovnaký ako v minulej sezóne. Súťaž sa skladala z troch častí - základnej, nadstavbovej a z play-off. Základná časť pozostávala z 14 kôl a každý s každým sa v nej stretol raz doma a raz vonku. Po základnej časti nasledovala nadstavbová časť, v ktorej sa družstvá rozdelili do dvoch skupín, do skupiny o 1. až 4. miesto a do skupiny o 5. až 8. miesto, v ktorých sa započítavali body zo základnej časti. Nadstavbová časť o prvú štvorku pozostávala zo 6 kôl, v ktorej sa každý s každým doma a vonku stretol raz. Umiestnenie v tejto časti rozhodlo o semifinálových dvojiciach play-off. Po nich nasledovali zápasy o 3. miesto a finále, ktoré určilo majstra. Nadstavbová časť o 5. až 8. miesto pozostávala z 12 kôl, v ktorej sa každý s každým doma a vonku stretol dvakrát. Posledné družstvo z tejto skupiny zostúpilo do 1. ligy a predposledné odohralo baráž s druhým tímom 1. ligy.

</doc>
<doc id="542838" url="https://sk.wikipedia.org/wiki?curid=542838" title="Taumatawhakatangihangakoauauotamateapokaiwhenuakitanatahu">
Taumatawhakatangihangakoauauotamateapokaiwhenuakitanatahu



</doc>
<doc id="542839" url="https://sk.wikipedia.org/wiki?curid=542839" title="Taumatawhakatangihangakoauau">
Taumatawhakatangihangakoauau



</doc>
<doc id="542840" url="https://sk.wikipedia.org/wiki?curid=542840" title="Kašmír (látka)">
Kašmír (látka)

Kašmírska vlna je textilný materiál získavaný zo srsti kašmírskej kozy. Textílie (napr. "paisley") zo srsti týchto zvierat sú známe už najmenej 2 000 rokov. Označenie kašmírska vlna pochádza údajne od perzského hodnostára "Ali Em Hamdani", ktorý v 14. storočí zaviedol v Kašmíre spracovania týchto vlákien v širokom meradle. V Európe sa dostali výrobky (šály) z kašmíru do obľuby ešte len na začiatku 19. storočia .
Vlastnosti.
Srsť kašmírskej kozy pozostáva z cca 1/3 z podsady s jemnými vláknami (ø 14-20 mikrometrov), ktorých sa získava asi 100-150 g ročne z každého zvieraťa a z 2/3 pesíkov (hrubých chlpov) a nečistôt . Vlákna z podsady sú 4-10 cm dlhá, s 5-6 šupinkami na 0,1 mm, pevnosťou 9-11 cN /tex, v farebných odtieňoch od bielych až po tmavohnedé, pružná, veľmi hrejivá, majú hebký omak a sklon ku žmolkovaniu .
Rozsah spracovanie kašmírskej vlny.
V 1. dekáde 21. storočia sa odhadovali celosvetové ročné dodávky surovej vlákniny na 16 000 ton, na ktorých sa podieľali: Čína 73 %, Mongolsko 18 %, Afganistan 6% a zvyškom menšie producenti (Austrália, Irán a i.). Cena vytriedených (dehaired) vlákien na spriadanie obnášala cca 60-90 US $ / kg . 
Príprava vlny na spriadanie.
Vlákna z kozej srsti sa získavajú kefovaním, alebo strihaním. Vlákna sa potom ručne triedia podľa farby a (približné) jemnosti a perú. Z vypraté vlákniny sa potom odstraňujú hrubé chlpy a nečistoty - ručne alebo na špeciálnych strojoch . Chumáče vlákien sa potom strojne rozvolňují a prípadne miešajú s vlnou alebo so šapovým hodvábom 
Výroba priadze.
Väčšina priadzí sa vyrába veľmi podobnou technológiou ako mykaná] ovčia vlna. Dopriadanie veľmi jemných kašmírových priadzí (až 17 tex) sa vykonáva na selfaktore 
Známe sú tiež priadze vyrobené na spôsob česanej vlny (16% výčeskov) . Údaje o rozsahu ich výroby nie sú zverejňované 
Kašmírové priadze sa často tvoria z 2-8 nití 
Použitie.
Tovar z kašmírskej vlny je napospol oveľa drahší ako porovnateľné výrobky z iných materiálov. Pretože rozdiely medzi kašmírskou a napr. ovčou vlnou rozozná len odborník s pomocou mikroskopu, vydávajú sa v obchode imitácia s prímesou lacnejších materiálov často za výrobky z "pravého" kašmíru Klasický kašmírový vzor na tkaninách predstavoval špičku "palmy datľovej". Bol známy už v starom Babylone. 
Pleteniny sa vyrábajú ako zaťahovacie, tak aj osnovné. Používajú sa na svetre, šály, župany, pyžamá ai. 
Príbuzné druhy vlákien.
Pašmína.
Pašmína, starý perzský výraz pre vlnu, je ušľachtilá forma kašmíru. Jej vlákno sa získava tiež z najjemnejšieho páperia kašmírskej kozy, predovšetkým potom z tibetskej horskej kozy (tiež "čiangra" alebo "chyangra"), ktorá žije v Himalájach vo veľkej výške a produkuje preto obzvlášť jemnú podsadu ako ochranu proti extrémne nízkym teplotám. Postup získavania surového materiálu je však rovnaký, avšak výber lepšieho materiálu vedie k tomu, že jedna koza poskytuje len približne 50 g vhodné vlny ročne. 
Na trhu je pašmína predávaná často kombinovaná s istým podielom hodvábu, čo zvyšuje jej pevnosť a jemnosť. Z pašmíny sa vyrábajú predovšetkým šály, ale aj prikrývky, sukne apod
Šáhtúš.
Šáhtúš je najjemnejšie kašmírskej priadzí. Do Európy sa dostal vo väčšom meradle v deväťdesiatych rokoch 20. storočia a získal si obľubu vo forme šálov, označovaných často ako "kráľovský šál". Jeho vlákno je tenké len okolo 11 mikrónov, teda ďaleko tenšie než kašmír alebo ľudský vlas. 
Problematické u šáhtúša je, že tibetskú antilopu, z ktorej srsti sa surový materiál získava, sa nepodarilo domestikovať (na rozdiel od kašmírskej kozy, z ktorej sa získava kašmír či pašmína). K získaniu jej srsti musí táto antilopa teda byť zabitá, koža sa sťahuje a až potom vyčesáva. Na zhotovenie jedného šálu treba srsti z približne piatich antilop. Koncom deväťdesiatych rokov minulého storočia bolo v príslušnej oblasti nájdených viac miest s niekoľkými stovkami usmrtených a stiahnutých antilop. To viedlo k protestom, potom konečne k zaradeniu tibetskej antilopy k chráneným (ohrozeným) druhom ak zákazu tejto tkaniny.
Cez medzinárodnej zákaz výroby i predaja tejto látky sa šáhtúš však ďalej vyrába, v turistických strediskách Indie každý obchodník rád ukáže svoju zásobu, schovanú pod regálom v kufríku. Na čiernom trhu obnáša cena jedného normálne veľkého šálu okolo 5 000 dolárov.

</doc>
<doc id="542842" url="https://sk.wikipedia.org/wiki?curid=542842" title="Travertinová kaskáda">
Travertinová kaskáda

Travertinová kaskáda je prírodná pamiatka ev. č. 1092 na západnom okraji obce Tichá v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je významný geologický útvar- travertínový val- a lesný a lúčny biotop s výskytom osobitne chránených druhov rastlín na svahu Tichavskej hůrky. 
Umiestnenie.
Tento významný chránený prírodný výtvor sa nachádza na katastrálnom území obce Tichá. Tvorí ho výdatný sladkovodný prameň, ktorý je pravým prítokom riečky Tichavky. Vyviera na juhozápadnom úbočí Tichavy (Tichavské hůrky) vo výške asi 370 m n.m., ktorej južnú časť tvorí vápenec. Podľa rozprávania starých občanov vraj sú v podzemí trhliny, snáď aj jaskyne, kde sa drží hladina vody, ktorá práve tu vyviera a vápenec sa usadzuje na tráve, machu a okolo toku a tým sa stále koryto potôčika zvyšuje. 
Dĺžka takto vzniknutého potôčika je cca 120 m, po celej dĺžke nepriberá žiadny prítok. Potôčik vytvára recentnú travertínovú kaskádu výrazne vyvýšenú nad okolitý terén. Podložie potôčika je tvorené travertínovým valom o výške 10 - 70 cm. Vo vrcholovej časti valu je vyerodované plytké koryto, hlboké 5 - 10 cm a o rovnakej šírke. Vo svojej hornej časti preteká potôčik lesom. Cez veľkú rýchlosť tečúcej vody sú práve v týchto miestach nanášané travertínové kaskády najväčšej mocnosti. V druhej polovici toku sa vinul potôčik po okraji lúky, po povodniach v roku 1997 však došlo k zosuvu okolitých brehov a bola porušená aj dolná časť potôčika.
Vzhľadom k tomu, že vyššie opísaný útvar je jediným svojho druhu v okrese Nový Jičín, je chránený zákonom č. 40/1956 Zb. o štátnej ochrane prírody a bol vyhlásený dňom 1. 7. 1988 chráneným prírodným výtvorom "TRAVERTINOVÁ KASKÁDA".

</doc>
<doc id="542857" url="https://sk.wikipedia.org/wiki?curid=542857" title="Polykles zo Sparty">
Polykles zo Sparty

Polykles alebo Polyklés ("Polykles"/ iný prepis "Polyklés") bol víťaz v tethrippe na olympijských hrách v roku 440 pred Kr.
Polykles zo Sparty zvíťazil v tethrippe (jazdeckých pretekov dvojkolesových vozov so štvorzáprahom) na 85. olympijských hrách v roku 440 pred Kr. Tethripon sa v Olympii zaviedol na 25. hrách v roku 680 pred Kr.. Prvým víťazom tejto disciplíny bol Pagóndas z Téb.
Staroveký autor Pausanias uvádza, že Polykles, nazývaný tiež "Polychalkos" (Bohatý kovom), víťaz olympijských hier v štvorzáprahu, mal v olympijskej "Altide" sochu, ktorá mala vo svojej pravici stuhu. Pri jeho soche stáli sochy detí, jedno držalo koleso voza a druhé sa naťahovalo za stuhou. Nápis na podstavci hlásal, že Polykles v tethrippe zvíťazil i na pythijských, isthmiských a nemejských hrách. 

</doc>
<doc id="542858" url="https://sk.wikipedia.org/wiki?curid=542858" title="Nové Rusko (konfederácia)">
Nové Rusko (konfederácia)



</doc>
<doc id="542860" url="https://sk.wikipedia.org/wiki?curid=542860" title="Lineácia">
Lineácia

Lineácia je v štruktúrnej geológii lineárne, rovnobežné usporiadanie štruktúr horniny. Jedná sa o opisný termín, ktorým možno pomenovať rôzne štruktúry vznikajúce rozmanitými spôsobmi. Tektonická lineácia je penetratívna, to znamená, že prestupuje celým objemom horniny a mala by byť pozorovateľná v celom jej objeme. Rozoznávaných býva niekoľko typov linácie: lineácia natiahnutia, krenulačná lináecia, minerálna lineácia, intersekčná lineácia a rôzne iné. Lineácia býva zaznamenávaná do geologických máp ako línia so smerom a veľkosťou sklonu.
Intersekčná lineácia je lineárne usporiadanie, ktoré vzniká prienikom dvoch plôch pretínajúcich horninu. Typickým príkladom je prienik pôvodnej vrstvovitosti a naloženej plochy foliácie, napr. kliváže. Takáto lineácia je rovnobežná s osovou rovinou vrás, ktoré pri deformácii hornín vznikajú. Pretínaním dvoch foliácii vzniká aj krenulačná folicácia, ktorá je prienikom krenulačnej kliváže a staršej foliácie.
Lineácia natiahnutia je významná tektonická lineácia vznikajúca naťahovaním minerálnych zŕn, klastov alebo fosílií v dôsledku tektonických procesov. Často vzniká v dôsledku orientácie prizmatických minerálov ako sú amfiboly, alebo prednostným usporiadaním minerálnych agregátov ako kremeňa a živcov. Dochádza k nej rotáciou pevnejších minerálov v plastickej základnej hmote, rekryštalizáciou v priebehu deformácie a rastom v deformačných tieňoch a ďalšími procesmi.

</doc>
<doc id="542863" url="https://sk.wikipedia.org/wiki?curid=542863" title="Torre Vitri">
Torre Vitri

Torre Vitri je mrakodrap v hlavnom meste Panamy, Ciudad de Panamá. S celkovou výškou je druhou najvyššou budovou krajiny, hneď po Trump Ocean Club International Hotel and Tower.
Výstavba prebiehala v rokoch 2007 – 2012 a architektom bola spoločnosť Pinzón Lozano &amp; Asociados Arquitectos. Dnes je treťou najvyššou budovou Latinskej Ameriky.

</doc>
<doc id="542865" url="https://sk.wikipedia.org/wiki?curid=542865" title="Endokrinný disruptor">
Endokrinný disruptor

Endokrinný disruptor je chemická látka, ktorá môžu narúšať endokrinný systém a vyvolávať nepriaznivé účinky na človeka alebo na prírodu.
Ako endokrinné disruptory sú považované napríklad dioxíny, polychlórované bifenyly, ftaláty, DDT alebo bisfenol A.

</doc>
<doc id="542866" url="https://sk.wikipedia.org/wiki?curid=542866" title="Polykles">
Polykles

Polykles alebo Polyklés ("Polykles"/ iný prepis "Polyklés") môže byť:

</doc>
<doc id="542868" url="https://sk.wikipedia.org/wiki?curid=542868" title="Stříbrné jezírko">
Stříbrné jezírko

Stříbrné jezírko je prírodná pamiatka ev. č. 1340 v blízkosti dediny Jestřabí, jednej z miestnych častí mesta Fulnek v okrese Nový Jičín. Jazierko, obklopené lesom, sa nachádza v lokalite zvanej Pohořské vrchy, približne 1¼km juhozápadne od Jestřabí. Oblasť spravuje Agentúra ochrany prírody a krajiny ČR.
Ochrana.
Predmetom ochrany je zaplavená galenitová baňa, významný biotop vodných živočíchov a obojživelníkov.

</doc>
<doc id="542870" url="https://sk.wikipedia.org/wiki?curid=542870" title="Endokrinné disruptory">
Endokrinné disruptory



</doc>
<doc id="542872" url="https://sk.wikipedia.org/wiki?curid=542872" title="Joachim Brøchner Olsen">
Joachim Brøchner Olsen



</doc>
<doc id="542873" url="https://sk.wikipedia.org/wiki?curid=542873" title="Fytoestrogén">
Fytoestrogén

Fytoestrogén je prírodná látka s účinkom podobným estrogénu 
Ide o skupiny nesteroidných látok, z ktorých najvýznamnejšie sú izoflavóny, lignány a kumestany.

</doc>
<doc id="542874" url="https://sk.wikipedia.org/wiki?curid=542874" title="Fytoestrogény">
Fytoestrogény



</doc>
<doc id="542876" url="https://sk.wikipedia.org/wiki?curid=542876" title="Izoflavón">
Izoflavón

 
Izoflavón je zlúčenina rastlín, ktorá sa viaže na estrogénové receptory a tým modifikuje účinok estrogénov v tele, bežne sú označované ako fytoestrogény. 
Príklady izoflavónov: genisteín, daidzeín, glycetín, formononetín, biochanín A
Výskyt: sója, ďatelina, ploštičník

</doc>
<doc id="542878" url="https://sk.wikipedia.org/wiki?curid=542878" title="Polykles z Kyrény">
Polykles z Kyrény

Polykles alebo Polyklés ("Polykles"/ iný prepis "Polyklés") bol olympijský víťaz v behu na jedno stadion v 4. stor. pred Kr.
Polykles z Kyrény zvíťazil v behu na jedno stadion na 108. olympijských hrách v roku 348 pred Kr. V behu na jedno stadion sa v Olympii súťažilo už od založenia hier v roku 776 pred Kr. a bola to na hrách jediná súťažná disciplína do roku 724 pred Kr., keď sa zaviedol aj beh na dve stadiá. Beh na jedno stadion sa ale aj naďalej považoval za hlavné preteky, menom víťaza týchto pretekov sa označovala celá olympiáda.
Olympijské víťazstvo Polykla zaznamenal cestovateľ a spisovateľ Pausanias, a to v súvislosti s datovaním víťaznej bitky macedónskeho kráľa Filipa II. proti Fókom v tzv. desaťročnej svätej vojne.

</doc>
<doc id="542879" url="https://sk.wikipedia.org/wiki?curid=542879" title="Pusté nivy">
Pusté nivy

Pusté nivy bola prírodná pamiatka ev. č. 1962 neďaleko obce Kunín v okrese Nový Jičín. Oblasť spravovala AOPK ČR Správa CHKO Poodří.
Predmetom ochrany bol zvyšok lužného lesa s mohutnými trsmi lipy malolistej, zaplavované tône. 
Ochrana územia bola zrušená ku dňu 22. septembru 2014 rozhodnutím Spravy chránenej krajinnej oblasti Poodří.

</doc>
<doc id="542881" url="https://sk.wikipedia.org/wiki?curid=542881" title="Harold Wilson">
Harold Wilson

James Harold Wilson, barón Wilson of Rievaulx, KG, OBE, FRS, PC (* 11. marec 1916, Huddersfield, Spojené kráľovstvo – † 24. máj 1995, Londýn) bol britský politik. V rokoch 1964 – 1970 a 1974 – 1976 zastával funkciu predsedu vlády za Labouristickú stranu.
Životopis.
Wilsonov otec, povolaním chemik, bol aktívny v Labouristickej strane, matka bola učiteľka. V roku 1934 začal študovať modernú históriu na oxfordskej Jesus College a bol členom Liberálnej strany. K vstupu do Labouristickej strany ho priviedol významný socialistický libertarián a člen fabianskej spoločnosti G. D. H. Cole. Po roku štúdia si Wilson zmenil odbor na areálové štúdium filozofie, politológie a ekonómie, ktoré zakončil v roku 1937. Potom vyučoval na Oxfordskej univerzite hospodárske dejiny.
Po vypuknutí vojny sa Wilson prihlásil do armády, ako špecialistu ho ale pridelili k civilnej službe. Pracoval ako štatistik a ekonóm v oblasti uhoľného priemyslu. Štatistika bola jeho špecializáciou, neskôr bol vedúcim predstaviteľom Ústredného štatistického úradu a prezidentom Kráľovskej štatistickej spoločnosti.
Verejná činnosť.
V roku 1945 bol prvý raz zvolený do Dolnej snemovne, v roku 1947 sa stal ministrom obchodu ako najmladší člen britskej vlády v 20. storočí. V roku 1951 odstúpil na protest proti zavedeniu poplatkov do britského zdravotného systému. V roku 1954, keď boli labouristi v opozícii, sa stal tieňovým kancelárom pokladu (ministrom financií). V priebehu päťdesiatych rokov sa posunul zo straníckej ľavice k pravicovému krídlu, čo ho stálo i jeho kreslo, ktoré vymenil za tieňové ministerstvo zahraničia. Po náhlom úmrtí predsedu strany Hugha Gaitskella bol zvolený za predsedu Labouristickej strany a zvíťazil s ňou tesnou väčšinou vo voľbách roku 1964.
Predseda vlády.
Počas svojho úradovania zápasil so zložitou hospodárskou situáciou – vysokou infláciou i nezamestnanosťou a rozpočtovými schodkami. Napriek tomu odmietal devalváciu britskej libry. Nakoniec k nej v roku 1967 nútene pristúpil, dokázal ju však mediálne prezentovať ako úspech. Inflácii zamedzoval prostredníctvom cenovej kontroly. Založil niekoľko inštitúcií na podporu hospodárstva a ekonomického rastu. Za jeho vlády sa uskutočnilo mnoho štrajkov, jeden z najvýznamnejších organizovali dopravné odbory. V oblasti školstva bola za Wilsonovej vlády zriadená Open University.
Za prvej Wilsonovej vlády vypukli nepokoje v mnohých bývalých britských kolóniách, predovšetkým v Rodézii a Južnej Afrike. Wilson bol odporcom rodézskeho belošského predsedu vlády Iana Smitha, ktorý upieral černošskej väčšine rozhodovacie právo v krajine. Zo strany USA bol vystavený veľkému tlaku, aby vyslal britské jednotky do vietnamskej vojny, k čomu ale nikdy nedošlo. Wilsonova vláda sa obmedzila na slovné protesty, napríklad po náletoch na Hanoj a Haiphong.
V druhej polovici 60. rokoch došlo k výraznému prílivu imigrantov do Spojeného kráľovstva, čo dokázala využiť konzervatívna opozícia.
V opozícii.
Po prehratých voľbách v roku 1970 ponúkol svoju rezignáciu na predsedu Labouristickej strany, jeho možný súper James Callaghan proti nemu však odmietol kandidovať a Wilson zostal na čele strany. Po víťazstve vo voľbách v roku 1974 opäť zostavoval vládu, tentoraz ale koaličnú, pretože labouristi nezískali väčšinu kresiel.
Druhé premiérske obdobie.
Po abdikácii Charlese de Gaulla sa mu podarilo úspešne presadiť pristúpenie krajiny k Európskemu spoločenstvu, ktoré bolo potvrdené vôbec prvým britským referendom v roku 1975. Už za svojej prvej vlády poslal armádu do Severného Írska. Jeho plány z rokov, keď bol v opozícii, na postupné zjednotenie Severného Írska s Írskou republikou, ktoré z väčšej časti prevzala i konzervatívna vláda Edwarda Heatha, skončili potom, ako musel uzavrieť koalíciu so severoírskymi unionistami. 16. marca 1976 na svoju funkciu prekvapujúco rezignoval. Svoj krok zdôvodnil skorším zámerom skončiť ako 60-ročný politickú kariéru. Ako dôvod uviedol aj fyzické a duševné vyčerpanie, ktoré bolo pravdepodobne prejavom začínajúcej Alzheimerovej choroby.
Po odchode z premiérskej funkcie.
Obdržal Podväzkový rád a po opustení Dolnej snemovne bol povýšený do doživotného šľachtického stavu (tzv. "life peer") a ako barón "Wilson of Rievaulx" zasadol do lavíc Snemovne lordov. Vzhľadom na postupujúcu Alzheimerovu chorobu od roku 1987 nevystupoval na verejnosti. Zomrel v roku 1995 na rakovinu.
Rodina.
Manželka Mary Baldwinová je poetka, mali spolu dvoch synov.

</doc>
<doc id="542884" url="https://sk.wikipedia.org/wiki?curid=542884" title="Extraliga hádzanárov 1999/00">
Extraliga hádzanárov 1999/00

Extraliga hádzanárov v sezóne 1999/00 bol 7. ročník najvyššej hádzanárskej ligy mužov, spravovanej Slovenským zväzom hádzanej. Jej špecifikom bolo, že sa prvých 6 tímov kvalifikovalo do novovytvorenej spoločnej česko-slovenskej súťaže (HIL) a extraliga sa na 5 rokov prerušila. Novým majstrom Slovenska sa stalo družstvo ŠKP Sečovce, ktoré vo finále vyhralo nad víťazom základnej aj nadstavbovej časti1. MHK Košice.
Systém súťaže.
Systém súťaže sa oproti minulej sezóne zmenil. Súťaž sa skladala z troch častí - základnej, nadstavbovej a z play-off. Základná časť pozostávala z 14 kôl a každý s každým sa v nej stretol raz doma a raz vonku. Po základnej časti nasledovala nadstavbová časť, v ktorej sa družstvá nerozdelili do dvoch výkonnostných skupín ako v predchádzajúcich sezónach, ale do dvoch rovnocenných skupín A a B, v ktorých sa započítavali aj výsledky zo základnej časti. Nadstavbová časť pozostávala zo 6 kôl, v ktorej sa každý s každým doma a vonku stretol raz. Umiestnenie v tejto časti rozhodlo o semifinálových dvojiciach play-off. Po nich nasledovali zápasy o 3. miesto a finále, ktoré určilo majstra. Družstvá na 3. a 4. mieste v nadstavbových skupinách hrali play-off o konečné umiestnenie. Všetky duely play-off sa hrali na 3 víťazné zápasy. Najlepších 6 družstiev postúpilo v nasledujúcej sezóne do novovytvorenej Česko-slovenskej hádzanárskej interligy (HIL). Zvyšné 2 družstvá zostúpili do 1. ligy.

</doc>
<doc id="542885" url="https://sk.wikipedia.org/wiki?curid=542885" title="Lenka Krobotová">
Lenka Krobotová

Lenka Krobotová (* 10. marec 1977, Plzeň) je česká herečka, dcéra herca a režiséra Miroslava Krobota a herečky Hany Doulovej.
Životopis.
Vyštudovala činoherné herectvo na DAMU.
V roku 2000 sa stala členkou súboru "Dejvického divadla". Okrem tohto divadla pôsobí i ako filmová a rozhlasová herečka. V roku 2020 načítala audioknihu Mona (vydala Audiotéka).
Je vydatá, jej manželom je Václav Havelka, majú spolu dvoch synov, Šimona a Eliáša.

</doc>
<doc id="542886" url="https://sk.wikipedia.org/wiki?curid=542886" title="Kryštof Hádek">
Kryštof Hádek

Kryštof Hádek (* 10. marec 1982, Praha) je český herec, má dvoch starších bratov, herca Matěja a lekára Ondřeja.
Životopis.
Jeho matka Jana Hádková je filmová režisérka a publicistka. Herectvu sa venuje od detstva, keď pôsobil v Dismanovom detskom rozhlasovom súbore. Štúdium herectva na Pražskom konzervatóriu nedokončil. Rok a pol herectvo študoval na londýnskej škole Academy Of Music And Drama Art. Pravidelne hrá v Mestských divadlách pražských, hosťuje aj v smíchovskom Švandovom divadle. Okrem svojej divadelnej a filmovej práce pôsobí aj v dabingu.
Medzi jeho najznámejšie filmové úlohy patria čatár Vojtíšek z filmu "Tmavomodrý svět" z roku 2001 režiséra Jana Svěráka. Hlavnú rolu stvárnil vo filme "3 sezóny v pekle" režiséra Tomáša Mašína z roku 2009. Za túto úlohu obdržal ocenenie Český lev za mužský herecký výkon v hlavnej úlohe. Účinkoval aj vo filmoch "Signál" a "Bobule" 1, 2 a 3.
V roku 2010 bol zaradený Európskou organizáciou pre propagáciu a export filmov European Film Promotion (EFP) do zoznamu Shooting Stars 2010.
V roku 2017 načítal audioknihu Velký sešit (vydala Audiotéka).

</doc>
<doc id="542887" url="https://sk.wikipedia.org/wiki?curid=542887" title="Na Čermence">
Na Čermence

Na Čermence je prírodná pamiatka ev. č. 1339 asi 2 km západne od dediny Kamenka, jednej z miestnych častí mesta Odry v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je významné prirodzené hniezdisko mnohých druhov vtáctva v starej bučine s prímesou lipy, jedle, javora a smreku na svahoch úbočí dvoch ľavostranných prítokov riečky Čermná.

</doc>
<doc id="542888" url="https://sk.wikipedia.org/wiki?curid=542888" title="Kyzylkum">
Kyzylkum

Kyzylkum (, ) je piesočnatá púšť v Ázii; šestnásta najväčšia púšť na Zemi. Jej meno v turkických jazykoch znamená "červená púšť". Nachádza sa v strednej Ázii medzi riekami Amudarja a Syrdarja; zväčša na území Uzbekistanu, no časť z nej leží aj v Kazachstane a Turkménsku. Jej rozloha je cca .
Geografia.
Územie je zväčša rovné s maximálnou nadmorskou výškou a s menším počtom vyvýšenín. Väčšina územia je pokrytá piesočnými dunami, severozápad púšte viac-menej takyrmi (soľné planiny); nachádza sa tu aj zopár oáz. Poľnohospodárstvo je rozvinuté hlavne pri riekach (Amudarja, Syrdarja) a v oázach. Teplota môže v letných mesiacoch (od polovice mája po polovicu septembra) stúpnuť na extrémne hodnoty. V Atamurate, meste položenom pri rieke Amudarja, namerali v júli 1983 rekordných 51,7 °C.
Fauna.
Púštna fauna zahrňuje korytnačku stepnú a varana púštneho, ktorý môže dosiahnuť dĺžky 1,6 m. Sajgy občas migrujú cez severnú časť púšte.
Na území púšte v Bucharskej provincii bola v roku 1971 založená prírodná rezervácia s rozlohou . V tejto rezervácii sa prirodzene vyskytujú jelene lesné bucharské (poddruh jeleňa lesného), diviaky, bažanty a orly skalné.
Ďalšia rezervácia sa nachádza cca 40 km južne od Buchary; je to chovná stanica pre ohrozené druhy, ako sú niektoré druhy gaziel, Kôň Przewalského a i. Bola založená v roku 1977 a jej rozloha je .
Ekonómia a ťažba.
Miestni obyvatelia využívajú toto územie ako pasienky pre svoj dobytok (najmä ovce, ťavy a dromedáre).
Kyzylkum je veľmi dobre známy pre svoje ložiská zlata, uránu, medi, hliníku, striebra, zemného plynu a ropy. Zlatá horúčka začala v 70. rokoch pri meste Muruntau. Centrá ťažby a hutníctva sú Navoi, Zarafšan a Uchkuduk. Centrá plynárenského priemyslu sú Gazli a Mubarek.

</doc>
<doc id="542890" url="https://sk.wikipedia.org/wiki?curid=542890" title="Panamerické majstrovstvá v bejzbale žien 2009">
Panamerické majstrovstvá v bejzbale žien 2009

Panamerické majstrovstvá v bejzbale žien 2009 boli 1. Panamerické majstrovstvá v bejzbale žien, ktoré organizuje Panamerická bejzbalová konfederácia (COPABE). Konali sa od 15.20. novembra 2009 vo Valencii, vo Venezuele, za účasti 4 tímov. Pôvodne sa malo na turnaji predstaviť až 6 tímov, okrem zúčastnených aj Kolumbia a Brazília. Zápasy sa hrali na štadióne Estadio de Beisbol Alejandro Sevilla. Titul získalo domáce družstvo .
Majstrovstvá tiež slúžili ako kvalifikácia amerických družstiev na Majstrovstvá sveta 2010. Kvalifikovali sa na ne 2 najlepšie družstvá.

</doc>
<doc id="542896" url="https://sk.wikipedia.org/wiki?curid=542896" title="Ariana Grande">
Ariana Grande

Ariana Grande-Buterová (neprechýlene Ariana Grande-Butera; * 26. jún 1993, Boca Raton, Florida, USA) je americká speváčka, skladateľka a herečka. Jej herecká kariéra sa začala v broadwayskom muzikáli "13" a preslávila ju rola Cat Valentine v televíznych seriáloch stanice Nickelodeon, "Victorious" (2010 – 2013) a "Sam &amp; Cat" (2013 – 2014). Následne v roku 2011 podpísala zmluvu s vydavateľstvom Republic Records po tom, čo riaditelia vydavateľstva objavili videá na YouTube s jej cover verziami piesní. Jej popový a R&amp;B debutový album inšpirovaný žánrom doo-wop z 50. rokov s názvom "Yours Truly" (2013) sa umiestnil na prvom mieste v americkom rebríčku "Billboard" 200, zatiaľ čo jeho hlavný singel „The Way“ sa umiestnil v prvej desiatke amerického rebríčka "Billboard" Hot 100. Hudobní kritici ju svojím širokým hlasovým rozsahom porovnávali s Mariah Carey.
Grande sa držala popu a R&amp;B aj na svojom druhom a treťom štúdiovom albume "My Everything" (2014) a "Dangerous Woman" (2016), pričom prvý z nich obsahuje aj prvky EDM. Single „Problem“ a „Bang Bang“ sa stali hitmi číslo 1 v Spojenom kráľovstve. Osobné problémy ovplyvnili jej štvrtý a piaty štúdiový album "Sweetener" (2018) a "Thank U, Next" (2019), ktoré boli komerčne úspešné a chválené kritikmi. Prvý z nich získal cenu Grammy za najlepší popový vokálny album, zatiaľ čo druhý prekonal rekord v najväčšom počte streamov popového albumu a bol nominovaný v kategórii Album roka. Vďaka singlom „Thank U, Next“, „7 Rings“ a „Break Up with Your Girlfriend, I'm Bored“ sa Grande stala prvým sólovým umelcom, ktorý obsadil tri najvyššie priečky "Billboard" Hot 100 súčasne. V roku 2020 jej spolupráce „Stuck with U“ s Justinom Bieberom a „Rain on Me“ s Lady Gaga pomohli prekonať rekord v počte debutov číslo jeden v Hot 100. Jej šiesty štúdiový album "Positions" (2020) je ovplyvnený R&amp;B a titulný singel debutoval na prvom mieste v Spojenom kráľovstve a USA.
Počas svojej kariéry získala množstvo ocenení, vrátane dvoch cien Grammy, jednej Brit Award, dvoch "Billboard" Music Awards, troch American Music Awards, deviatich MTV Video Music Awards a 22 Guinnessových svetových rekordov. Grande je tiež držiteľkou niekoľkých rekordov "Billboard" Hot 100. Jej prvých päť štúdiových albumov bolo certifikovaných platinou alebo multi-platinou združením Recording Industry Association of America (RIAA). Grande, ktorá doteraz nazhromaždila 90 miliárd streamov, je najstreamovanejšou ženskou umelkyňou vôbec a v súčasnosti najsledovanejšou sólovou umelkyňou na Spotify a YouTube. Bola zaradená na každoročný zoznam "Time" medzi 100 najvplyvnejších ľudí na svete (2016 a 2019) a na "Forbes" Celebrity 100 (2019 a 2020), zatiaľ čo "Billboard" ju ocenil ako ženu roka (2018), najväčšiu pop hviezdou roku 2019 a najuznávanejšou umelkyňou debutujúcou v 10. rokoch 20. storočia. Okrem hudby Grande využíva svoju platformu na obhajobu rovnosti pohlaví, rasy a LGBT. Od roku 2019 je najsledovanejšou ženou na Instagrame.
Raný život.
Grande sa narodila v Boca Raton na Floride. Je dcérou Joan Grande, ktorá je CEO spoločnosti Hose-McCann Communications a Edwarda Buteru, ktorý vlastní grafickú firmu. Jej meno bolo inšpirované princeznou Orianou z Kocour Felix (1959). Má talianskych predkov. Má nevlastného bratra Frankieho, ktorý mal desať rokov, keď sa narodila. Stal sa hercom a producentom. Jej rodičia sa presťahovali do New Yorku, keď jej matka bola tehotná. Keď mala Grande 8 alebo 9 rokov, jej rodičia sa rozviedli.
V detstve vystupovala v detskom divadle Fort Lauderdale Children's Theatre, kde si zahrala svoju prvú rolu Annie, tiež sa objavila v muzikáloch Čarodejník z krajiny Oz a Kráska a zviera. V ôsmich rokoch vystupovala na zájazdovej lodi s orchestrom. Navštevovala Pine Crest School a North Broward Preparatory School.
V roku 2008 si zahrala vedľajšiu rolu roztlieskavačky Charlotte v broadwayskom muzikáli "13". Za rolu získala cenu National Youth Theatre Association Award.
Kariéra.
2008 – 2012: Hudobné začiatky a Nickelodeon.
V roku 2009 sa zúčastnila konkurzu do televízneho seriálu stanice Nickelodeon, "Victorious" v New Yorku, spoločne so svojou kamarátkou z muzikálu "13", Elizabeth Gillies. Bola obsadená do roly Cat Valentine, spolužiačky hlavnej protagonistky Tori Vegy (Victoria Justice), zatiaľ čo Elizabeth získala rolu „zlého dievčaťa“ Jade West. Kvôli role si musela prefarbiť vlasy načerveno, pretože producent Dan Schneider nechcel, aby celé obsadenie seriálu malo hnedé vlasy a tiež by sa mohli hodiť k povahe Cat. Seriál začali natáčať v októbri 2009 a premiéru mal 27. marca 2010, ktorú sledovalo 5,7 miliónov divákov. Druhá séria mala premiéru 2. apríla 2011 s počtom 6,2 miliónov divákov, čo bola najsledovanejšia časť seriálu vôbec. V roku 2010 stvárnila rolu Miriam v muzikáli "Cuba Libre", ktorú napísala a produkovala skladateľka, Desmond Child.Po prvej sérii seriálu sa Ariana chcela venovať hudbe a tak v auguste 2010 začala pracovať na svojom debutovom albume. Prvýkrát sa jej pesnička „Give It Up“ objavila na soundtracku "Victorious Music from the Hit TV Show" v auguste 2011. Pri natáčaní seriálu natočila niekoľko nahrávok, cover verzií od Adele, Whitney Houston a Mariah Carey na svoj účet na YouTube. V roku 2011 požičala svoj hlas víle Diaspro do animovaného seriálu stanice Nickelodeon, "Winx Club." Po prvej sérii bola preobsadená Cassandrou Morris.
Druhý soundtrackový album "Victorious 2.0" bol vydaný 5. júna 2012 ako EP. Po tretej sérii "Victorious" bolo oznámené, že seriál nebude predĺžený. Finálna epizóda bola odvysielaná 2. februára 2013. V auguste magazín EW potvrdil, že stanica Nickelodeon chystá spin-off seriálov "iCarly" a "Victorious" s Arianou a Jennette McCurdy v hlavných úlohách. Sitkom bol nazvaný "Sam &amp; Cat." Seriál bol však po prvej sérii zrušený. Tretí a posledný soundtrack "Victorious 3.0" bol vydaný 6. novembra 2012.
2013 – 2015: "Yours Truly" a "My Everything".
Svoj debutový album "Yours Truly" vydala 30. augusta 2013. V septembri 2013 debutoval ako číslo 1 v rebríčku "Billboard" 200. Prvý singel s názvom „The Way“, na ktorom spolupracovala s Mac Millerom a Pittsburghom, debutoval ako číslo 10 v rebríčku "Billboard". Druhý singel „Baby I“ debutoval na čísle 21. Na treťom singli „Right There“ spolupracovala s Detroitom a rapperom Big Seanom. Singel sa dostal na číslo 84. 
V roku 2013 si zahrala vo filme "Swindle" ako Amanda Benson, po boku Jennette McCurdy. Film mal premiéru na stanici Nickelodeon v auguste. V ten istý mesiac naspievala duet s Nathanom Sykesom zo skupiny The Wanted, „Almost Is Never Enough“. Pripojila sa k Justinovi Bieberovi na jeho turné, Believe Tour, kde si zaspievala na troch šou. V roku 2013 vyhrala cenu American Music Award v kategórii „Umelec roka“. V decembri 2013 vydala vianočné EP s názvom, "Christmas Kisses."
V januári 2014 začala pracovať so skladateľom Ryanom Tedderom a s producentmi Bennym Blancom a Maxom Martinom na druhom štúdiovom albume. V ten istý mesiac získala cenu People's Choice Award v kategórii „Najobľúbenejší prelomový umelec“. V marci 2014 vystúpila v Bielom dome na koncerte „Women In Soul: Performance at the White House“.
Svoj druhý album "My Everything" vydala 25. augusta 2014. Album sa dostal na číslo jeden v rebríčku "Billboard" 200. Prvý singel „Problem“, na ktorom spolupracovala s austrálskou rapperkou Iggy Azaleou sa umiestnil na treťom mieste rebríčku vo Veľkej Británii, postupne sa však vyšplhal na 1. miesto. Na druhom singli s názvom, „Break Free“ spolupracovala s nemeckým hudobníkom a producentom Zeddom a umiestnil na 4. mieste rebríčku "Billboard" Hot 100. Získala cenu MTV Video Music Award za videoklip k piesni „Problem“ v kategórii „Najlepší popový videoklip“. Spoločne s Jessie J a Nicki Minaj naspievala pieseň „Bang Bang“, ktorá debutovala na 3. mieste amerického rebríčka a stala sa tak jej treťou piesňou v rebríčku "Billboard" Hot 100 v tom istom týždni. Tretí singel z albumu, „Love Me Harder“, na ktorom spolupracovala s umelcom The Weeknd debutoval na čísle 7. V novembri 2014 sa pripojila k pesničke od Majora Lazera, „All My Love“, ktorá bola vydaná ako singel zo soundtracku u k filmu "Hry o život: Drozdajka 1" ("Hunger Games: Mockingjay part 1)." V novembri vydala vianočnú pieseň „Santa Tell Me“. Neskôr vydala piaty singel z albumu "My Everything" s názvom „One Last Time“, ktorý dosiahol číslo 13 v rebríčku "Billboard" Hot 100. Do apríla 2015, album predal v Spojených štátoch viac ako 600 tisíc kópií.
Vo februári 2015 sa vydala na svoje prvé celosvetové koncertné turné The Honeymoon Tour, aby ďalej propagovala album "My Everything". Koncertovala v Severnej Amerike, Európe, Ázii a Južnej Amerike. Spolupracovala na piesni „Adore“ od Cashmere Cat, ktorá vyšla v marci 2015. Na jar podpísala exkluzívnu vydavateľskú zmluvu s vydavateľstvom Universal Music Publishing Group, ktoré pokrýva celý jej hudobný katalóg. Nakrútila aj epizódu pre televíznu reality šou Fox Broadcasting Company, "Knock Knock Live" (2015), ale šou bola zrušená ešte predtým, ako bola jej epizóda odvysielaná. Hosťovala tiež v niekoľkých epizódach komediálneho a hororového televízneho seriálu stanice Fox, "Scream Queens" ako Sonya Herfman (september až november 2015). Nahrala duet „E Più Ti Penso“ s talianskym spevákom Andreom Bocellim, ktorý vyšiel v októbri 2015 ako hlavný singel z jeho albumu "Cinema" (2015). Pre kompilačný album "We Love Disney" (2015) nahrala pieseň „Zero to Hero“, pôvodne z animovaného filmu "Hercules" (1997). Grande v decembri 2015 vydala aj svoje druhé vianočné EP s názvom "Christmas &amp; Chill".
2015 – 2017: "Dangerous Woman".
V roku 2015 začala nahrávať piesne pre svoj tretí štúdiový album "Dangerous Woman" s pôvodným názvom "Moonlight". V októbri toho roku vydala singel „Focus“, ktorý bol pôvodne zamýšľaný ako hlavný singel z albumu; pieseň debutovala na siedmom mieste v rebríčku "Billboard" Hot 100. O ďalší mesiac vydala americká speváčka Who Is Fancy singel „Boys Like You“, na ktorom sa predstavia ona a Meghan Trainor. Spolupracovala na remixe piesne „Over and Over Again“, skladby debutového sólového albumu anglického speváka Nathana Sykesa, "Unfinished Business", ktorý vyšiel v januári 2016. Grande sa objavila v komediálnom filme "Zoolander 2" s Benom Stillerom a Owenom Wilsonom. V marci 2016 vydala Grande pieseň „Dangerous Woman“ ako hlavný singel z rovnomenného albumu. Singel debutoval na desiatom mieste v "Billboard" Hot 100 a stala sa prvým umelcom, ktorý mal debutový singel z každého zo svojich prvých troch albumov v prvej desiatke. V tom istom mesiaci sa Grande objavila ako moderátorka a hudobná hosťka "Saturday Night Live", kde účinkovala s piesňou „Dangerous Woman“ a debutovala propagačným singlom „Be Alright“, ktorý sa umiestnil na 43. priečke v rebríčku "Billboard" Hot 100. Grande získala za svoje vystúpenie v šou pozitívne recenzie, vrátane pochvaly za dojmy od viacerých spevákov, z ktorých niektoré urobila v relácii "The Tonight Show". Grande zvíťazila v online hlasovaní na "Entertainment Weekly" ako „najlepšia moderátorka sezóny“. V máji 2016 sa objavila vo finále 10. sezóny "The Voice", kde vystúpila s druhým singlom z albumu s názvom „Into You“, ktorý sa umiestnil v Spojených štátoch na 13. mieste. S Christinou Aguilerou zaspievala duet „Dangerous Woman“.Album "Dangerous Woman" vyšiel 20. mája 2016 a debutoval na druhom mieste v rebríčku "Billboard" 200. Debutoval tiež na druhom mieste v Japonsku a na prvom mieste na niekoľkých ďalších trhoch vrátane Austrálie, Holandska, Írska, Talianska, Nového Zélandu a Spojeného kráľovstva. Mark Savage, ktorý píše pre "BBC News", označil album za „vyspelú a sebavedomú nahrávku“. Na júnovom Summertime Ball na londýnskom štadióne Wembley predviedla Grande v rámci svojho setu tri piesne z albumu. V auguste vydala tretí singel z albumu „Side to Side“, na ktorom sa predstavila rapperka Nicki Minaj. "Dangerous Woman" bol nominovaný na cenu Grammy za najlepší popový vokálny album a titulná skladba na najlepší sólový popový výkon.
V auguste 2016 vzdala poctu zosnulej Whitney Houston vo finálnej sérii televízneho seriálu stanice ABC, "Greatest Hits" a bola hlavným aktom druhého ročníka "Billboard" Hot 100 Music Festival, kde predviedla takmer hodinovú sériu vlastných piesní. Okrem hudby sa venovala aj natáčaniu reklamy pre T-Mobile, ktorá mala premiéru v októbri 2016, a tiež si zahrala rolu Penny Pingleton v televíznom vysielaní "Hairspray Live!", ktoré malo premiéru v decembri 2016. V tom istom mesiaci sa Grande a Stevie Wonder objavili vo finále série americkej súťaže "The Voice", kde vystúpili s piesňou „Faith“ zo soundtracku k animovanému filmu "Sing" z roku 2016. Skladba „Faith“ bola nominovaná za najlepšiu pôvodnú pieseň na 74. ročníku udeľovania Zlatých glóbusov. Na konci roka sa zúčastnila turné Jingle Ball Tour 2016. Nahrala titulnú skladbu soundtracku k remaku animovaného filmu Disney, "Kráska a zviera" z roku 1991. Vo februári 2017 vyšla nahrávka ako duet s americkým spevákom Johnom Legendom. V tom istom mesiaci sa vydala na svoje tretie koncertné turné Dangerous Woman Tour na podporu súvisiaceho albumu. 27. apríla 2017 vydal nórsky DJ Cashmere Cat piatu skladbu „Quit“ z jeho debutového albumu "9", na ktorej sa predstavila aj Grande.
22. mája 2017 sa jej koncert v manchesterskej aréne stal terčom samovražedného bombového útoku – šrapnelom nabitej podomácky vyrobenej bomby odpálenej islamským extrémistom. Situácia nastala, keď ľudia opúšťali arénu. Počas atentátu prišlo o život 22 ľudí a ďalšie stovky sa zranili. Grande prerušila zvyšok turné a 4. júna usporiadala televízny benefičný koncert One Love Manchester, vďaka ktorému sa podarilo vyzbierať 23 miliónov dolárov na pomoc obetiam bombardovania a postihnutým rodinám. Na koncerte vystúpili tiež: Liam Gallagher, Robbie Williams, Justin Bieber, Katy Perry, Miley Cyrus a ďalší. Na uznanie jej úsilia dostala od mestskej rady mesta Manchester čestné občianstvo. Turné pokračovalo 7. júna v Paríži a skončilo sa v septembri 2017. V auguste 2017 sa objavila v epizóde Apple Music, "Carpool Karaoke", kde si zaspievala divadelné piesne s americkým zabávačom Sethom MacFarlaneom. V decembri 2017 ju časopis "Billboard" vyhlásil za „ženskú umelkyňu roka“.
2018 – 2019: "Sweetener" a "Thank U, Next".
V roku 2016 začala pracovať na piesňach pre svoj štvrtý štúdiový album "Sweetener" s Pharrellom Williamsom, ale „udalosti v Manchestri tvrdo zmenili očakávania projektu“. Grande vydala v apríli 2018 pieseň „No Tears Left to Cry“ ako hlavný singel albumu. Skladba debutovala na treťom mieste v rebríčku "Billboard" Hot 100, vďaka čomu bola jedinou interpretkou, ktorá debutovala prvým singlom z každého zo svojich štyroch albumov v prvej desiatke rebríčka Hot 100. V júni 2018 sa predstavila v piesni „Bed“, ktorá je druhým singlom zo štvrtého štúdiového albumu "Queen" od Nicki Minaj. Druhý singel z albumu "Sweetener", „God Is a Woman“ vyvrcholil na 8. priečke v rebríčku Hot 100 a stal sa jej desiatym singlom v top 10 v USA. Album vyšiel v auguste 2018 a debutoval na prvom mieste v rebríčku "Billboard" 200. Získal pozitívny ohlas od hudobných kritikov. Súčasne mala deväť skladieb z albumu v Hot 100 spolu s jednou spoluprácou, čo z nej urobilo štvrtú umelkyňu, ktorá dosiahla hranicu desiatich piesní b tomto rebríčku. Grande odohrala štyri koncerty na propagáciu albumu pod názvom The Sweetener Sessions; v New Yorku, Chicagu, Los Angeles a Londýne (20. august – 4. september 2018). V októbri 2018 sa zúčastnila vysielania stanice NBC s názvom "A Very Wicked Halloween", kde zaspievala pieseň „The Wizard and I“ z muzikálu "Wicked". Nasledujúci mesiac vysielala BBC hodinový špeciál "Ariana Grande at the BBC", ktorý obsahoval rozhovory a predstavenia.
V novembri 2018 vydala singel „Thank U, Next“ a ohlásila piaty rovnomenný štúdiový album. Pieseň debutovala na prvom mieste v rebríčku "Billboard" Hot 100 a stala sa prvým speváčkiným singlovým hitom v USA, ktorý na vrchole strávil sedem po sebe idúcich týždňov. Odvtedy bola pieseň v USA päťnásobne certifikovaná; videoklip prekonal rekordy najsledovanejšieho hudobného videa na YouTube do 24 hodín od jeho uvedenia a najrýchlejšie video na platforme Vevo, ktoré dosiahlo 100 miliónov zhliadnutí. Tento rekord neskôr iní ​​umelci prekonali. V službe Spotify sa stala najrýchlejšou skladbou, ktorá dosiahla 100 miliónov streamov (11 dní) a najstreamovanejšou skladbou od ženskej umelkyne za 24 hodín s 9,6 miliónmi streamov, kým ju neprekonala jej vlastná skladba „7 Rings“ (takmer 15 miliónov streamov). Neskôr v tom istom mesiaci vydala v spolupráci s YouTube štvordielne dokumentárne filmy s názvom "Ariana Grande: Dangerous Woman Diaries". Dokument ukazuje zákulisie a koncertné zábery z Dangerous Woman Tour, vrátane momentov z koncertu One Love Manchester, a sleduje tiež jej profesionálny život počas turné a nahrávania albumu "Sweetener". Séria mala premiéru 29. novembra 2018. V januári 2019 bolo oznámené, že Grande bude hlavnou hviezdou na Coachella Valley Music and Arts Festival, kde sa stala najmladšou a iba štvrtou umelkyňou, ktorá kedy viedla festival. Konal sa 12. – 14. apríla a 19. – 21. apríla. Grande so sebou priniesla množstvo hosťujúcich umelcov, napríklad NSYNC, P. Diddy, Nicki Minaj či Justina Biebera. Jej hudobný set získal pozitívny ohlas u kritikov.
Druhý singel z albumu "Thank U, Next", s názvom „7 Rings“, vyšiel 18. januára 2019 a debutoval na prvom mieste v rebríčku "Billboard" Hot 100 celý týždeň od 2. februára, čím sa stal jej druhým singlom v rade (a celkovo), ktorý kraľoval rebríčku. Vďaka tomu sa z Grande stala tretia umelkyňa s mnohými debutami číslo jeden po Mariah Carey (3) a Britney Spears (2) a celkovo piata umelkyňa po Justinovi Bieberovi a Drakeovi. Skladba prekonala niekoľko rekordov v oblasti streamovania a hudobného priemyslu. Strávila osem za sebou idúcich týždňov na prvom mieste a stala sa jej najúspešnejšou piesňou v rebríčku a jedným z najpredávanejších singlov sveta. Album "Thank U, Next" vyšiel 8. februára 2019 a debutoval na prvom mieste v rebríčku "Billboard" 200, pričom si získal pozitívny ohlas od kritikov. Prekonal rekordy najstreamovanejšieho popového albumu a ženského albumu v USA s 307 miliónmi streamov za týždeň.
Grande sa stala prvou sólovou umelkyňou, ktorá obsadila prvé tri miesta v rebríčku "Billboard" Hot 100 so „7 Rings“ na prvom mieste, „Break Up with Your Girlfriend, I'm Bored“ debutujúcim na druhom mieste a jej hlavným singlom „Thank U, Next“ na treťom mieste. Celkovo sa stala druhým umelcom, ktorý tak urobil od skupiny Beatles v roku 1964, keď obsadili päť najlepších miest. Vo Veľkej Británii sa Grande stala druhou ženskou sólovou umelkyňou, ktorá obsadila súčasne prvé miesto a dve ďalšie priečky, a prvou umelkyňou, ktorá nahradila samú seba na prvom mieste, dvakrát za sebou. Vo februári 2019 bolo oznámené, že sa nezúčastní Grammy Awards, pretože mala nezhody s producentmi ohľadom možného vystúpenia na slávnostnom ceremoniáli. Nakoniec získala svoju prvú cenu Grammy za najlepší popový vokálny album pre "Sweetener". V tom istom mesiaci získala Brit Award pre medzinárodnú ženskú sólovú umelkyňu. Taktiež sa vydala na svoje tretie turné Sweetener World Tour na propagáciu albumov "Sweetener" aj "Thank U, Next," ktoré sa začalo 18. marca 2019. Grande bola nominovaná na 9 cien na "Billboard" Music Awards 2019, vrátane kategórie Top Artist. Získala dve ceny, jednu za umiestnenia v rebríčkoch "Billboard" a druhú pre najlepšiu umelkyňu. Vystúpila tu prostredníctvom vopred nahratého vystúpenia z jej turné Sweetener World Tour.
V júni 2019 oznámila, že je výkonnou koproducentkou soundtracku k filmu "Charlieho anjeli" (2019); spolupráca s Miley Cyrus a Lanou Del Rey s názvom „Don't Call Me Angel“ vyšla ako hlavný singel 13. septembra 2019. Neskôr bola nominovaná na najlepšiu pôvodnú pieseň na 24. ročníku Satellite Awards. V auguste 2019 vydala singel s názvom „Boyfriend“ s popovým duom Social House. Stala sa spoluautorkou debutového sólového singla speváčky Normani s názvom „Motivation“, ktorý vyšiel 16. augusta 2019. Získala tri ceny na MTV Video Music Awards 2019 vrátane ceny pre umelca roka. Celkovo bola nominovaná na 12 ocenení, vrátane kategórie Video roka za „Thank U, Next“. Grande sa podieľala na remixe piesne „Good as Hell“ od americkej speváčky Lizzo, ktorá vyšla 25. októbra 2019. Koncom roka označil "Billboard" Grande za najuznávanejšiu umelkyňu, ktorá debutovala v 10. rokoch tohto storočia, zatiaľ čo "NME" ju označila za jednu z hlavných hudobníčok desaťročia. Stala sa tiež najstreamovanejšou ženskou umelkyňou desaťročia v hudobnej streamovacej službe Spotify. "Forbes" ju tiež v roku 2019 zaradil medzi najlepšie platené celebrity a v zozname sa umiestnila na 62. mieste.
2020 – súčasnosť: "Positions".
V januári 2020 získala niekoľko nominácií na iHeartRadio Music Awards 2020 vrátane kategórie Umelkyňa roka. Nasledujúci mesiac hosťovala v druhej sérii amerického televízneho seriálu "Kidding", v ktorom účinkuje Jim Carrey. Grande a Justin Bieber zverejnili 8. mája 2020 spoločnú pieseň s názvom „Stuck With U“; čistý výťažok z predaja piesne bol venovaný deťom, ktorých rodičia sú v prvej línii počas pandémie COVID-19. Pieseň debutovala na prvom mieste v rebríčku "Billboard" Hot 100 a stala sa tretím speváčkiným singlom v rebríčku. Tiež vydala spoluprácu s Lady Gaga „Rain on Me“ ako druhý singel zo šiesteho štúdiového albumu "Chromatica". Pieseň debutovala tiež na prvom mieste v rebríčku "Billboard" Hot 100, stala sa štvrtým Arianiným singlom číslo jeden a pomohla jej prekonať rekord v počte debutov číslo jeden v tejto hitparáde. Pieseň vyhrala cenu Grammy za najlepší popový výkon dua alebo skupiny na 63. ročníku udeľovania cien Grammy. V roku 2020 sa stala najlepšie zarábajúcou ženou v hudobnom priemysle a na zozname "Forbes –" Celebrity 100 (z roku 2020) sa umiestnila na 17. mieste celkovo so 72 miliónmi dolárov. Na hudobných cenách MTV Video Music Awards 2020 bola nominovaná na deväť cien za videoklipy k piesňam „Stuck With U“ (s Justinom Bieberom) a „Rain on Me“ (s Lady Gaga). Za „Rain on Me“ získala svoju tretiu nomináciu za sebou v kategórii Video roka. Celkovo získala štyri ceny vrátane Piesne roka za „Rain on Me“.
Speváčkin šiesty štúdiový album "Positions" vyšiel 30. októbra 2020. Debutoval na prvom mieste v rebríčku "Billboard" 200 a stal sa jej piatym albumom číslo jeden. Rovnomenný hlavný singel vyšiel 23. októbra. Debutoval na prvom mieste v rebríčku "Billboard" Hot 100 a stal sa jej piatym singlom č.1 v rebríčku a prekonal tiež množstvo rekordov. Singel „Positions“ sa stal jej tretím singlom číslo jeden roku 2020 po skladbách „Stuck With U“ a „Rain on Me“. Stala sa tak prvým umelcom, po Drakeovi, ktorý mal tri singly číslo jeden v jednom kalendárnom roku. Po Rihanne a Katy Perry (2010) sa stala ďalšou ženou, ktorá to dosiahla. Popri vydaní albumu "Positions" vyšla pieseň „34 + 35“ ako druhý singel a debutoval na 8. priečke. Stal sa tak Arianiným 18. singlom v top 10. 15. januára 2021 vydala remix, v ktorom sa predstavili americké rapperky Doja Cat a Megan Thee Stallion. Remix pomohol piesni znovu sa dostať do rebríčka, tentoraz sa umiestnila na druhom mieste. Je to najvyššia priečka v rebríčku, ktorá sa pripísala trom alebo viacerým ženským sólistkám v Hot 100 od čias „Lady Marmalade“ (2001) od Christiny Aguilery, Mýy, Pink a Lil 'Kim. Pieseň je jednou z piatich ďalších skladieb, ktoré boli zaradené do deluxe edície albumu "Positions", ktorá vyšla 19. februára 2021. 13. novembra 2020 vystúpila s prekvapením na Adult Swim Festival, kde účinkovala po boku hudobníka Thundercata s jeho piesňou „Them Changes“, na ktorú predtým spravila cover verziu. Grande sa po boku Jennifer Hudson predstavila aj v remixe vianočnej piesne Mariah Carey z roku 2010 s názvom „Oh Santa!“. Pieseň vyšla 4. decembra 2020 v rámci "Mariah Carey's Magical Christmas Special". 21. decembra 2020 uviedla koncertný film pre svoje turné Sweetener World Tour s názvom "Excuse Me, I Love You" exkluzívne na Netflixe.
V marci 2021 bolo oznámené, že sa pripojí k porotcom 21. série "The Voice". Uvádzalo sa, že za sezónu dostane 20 až 25 miliónov dolárov, čo z nej urobí najlepšie plateného porotcu v histórii šou. Grande sa objavila na siedmom štúdiovom albume americkej speváčky Demi Lovato, "Dancing with the Devil... the Art of Starting Over" v piesni „Met Him Last Night“, ktorú aj zložila.
Osobný život.
Grande má 10 psov z útulku. Od detstva má hypoglykémiu (nízku hladinu glukózy v krvi), čo pripisuje zlým stravovacím návykom. Po samovražednom bombovom útoku v aréne v Manchesteri, ku ktorému došlo počas jej koncertu v 2017, jej bola diagnostikovaná posttraumatická stresová porucha a trpí záchvatmi úzkosti typickými pre túto psychickú chorobu. Uviedla, že na psychoterapiu chodí už od detstva, odkedy sa jej rodičia rozviedli.
V roku 2019 verejne vyjadrila podporu Berniemu Sandersovi v boji o demokratickú nomináciu v amerických prezidentských voľbách a prostredníctvom registrácie mladých voličov priamo na svojich koncertoch sa usilovala o zvýšenie volebnej účasti.
Turné.
Ako hlavná umelkyňa
Propagačné.
Festival (rôzni umelci)
Ako predskokanka

</doc>
<doc id="542897" url="https://sk.wikipedia.org/wiki?curid=542897" title="Water Tower Place">
Water Tower Place

Water Tower Place je 9. najvyšší mrakodrap v Chicagu v štáte Illinois (USA). Budova sa nachádza na North Michigan Avenue a so 74 poschodiami je vysoká . V budove sa nachádza hotel, byty, kancelárie a v spodných niekoľkých poschodiach je prvý viacposchodový obchodný dom v Amerike, ktorý ponúka viac než 100 obchodov, niekoľko reštaurácií, kino a kryté parkovisko.

</doc>
<doc id="542913" url="https://sk.wikipedia.org/wiki?curid=542913" title="Korniansky ropný prameň">
Korniansky ropný prameň

Prírodná pamiatka Korniansky ropný prameň predstavuje povrchový výver ľahkej ropy sprevádzaný výronmi samozapaľujúceho sa metánu a občasným bublaním. Vyhlásená za prírodnú pamiatku bola v roku 1984. Patrí medzi najznámejšie turistické atrakcie na Kysuciach. Výver predstavuje výtok z poškodeného, resp. zle utesneného nepoužívaného vrtu T-1.
Lokalita.
Ropný prameň sa nachádza v obci Korňa v okrese Čadca neďaleko lesov Turzovky v blízkosti Beskýd. Je k nemu voľný prístup. GPS: N 49,41115°, E 18,57962°.
Základné informácie a zaujímavosti.
Aktívny prírodný povrchový výver ropy s pozvoľným odtokom, doprevádzaný výronom plynu (metánu - CH4), dokumentuje roponosnosť flyšového pásma. Význam tohto ropného prameňa zvyšuje skutočnosť, že sa zachoval ako jediný z niekoľkých ďalších menších výskytov povrchového výtoku ropy na Kysuciach a vôbec na Slovensku a v strednej Európe. Typovo sa jedná o parafinickú ropu s nízkym obsahom olejov, malým množstvom aromatických uhľovodíkov a asfalticko-smolných látok.
Prameň sa rozprestiera na ploche 0,171 ha.
Na mieste výveru ropy sa v minulosti uskutočnilo niekoľko vrtov, ukázalo sa však, že ťažba by bola vzhľadom na množstvo ropy ekonomicky náročná a nerentabilná. Ropný prameň dodnes nenašiel žiadne využitie, slúži len ako unikátna turistická atrakcia. V blízkosti však bolo nájdené nálezisko zemného plynu, ktorý môže v budúcnosti slúžiť na vykurovanie obce.
Podľa dávnej legendy bol objavený vďaka pytliakovi menom Žúbor, ktorý pri prenasledovaní zveri zapadol do náleziska ropy. Povesť zo 17. storočia hovorí, že v lesoch pri Turzovke vyvierala „čierna voda“ z ktorej chodili piť čerti. Počas druhej svetovej vojny obyvatelia Korne využívali palivo na osvetľovanie a vykurovanie príbytkov, mazanie vozov a obuvi ako aj liečbu kožných chorôb dobytka.

</doc>
<doc id="542915" url="https://sk.wikipedia.org/wiki?curid=542915" title="Ropný prameň v Korni">
Ropný prameň v Korni



</doc>
<doc id="542916" url="https://sk.wikipedia.org/wiki?curid=542916" title="Sibyla Mislovičová">
Sibyla Mislovičová

PhDr. Sibyla Mislovičová (* 30. jún 1958, Bratislava) je slovenská jazykovedkyňa, autorka detských kníh a prekladateľka.
Pracuje ako vedecká tajomníčka Jazykovedného ústavu Ľudovíta Štúra, a známa je dlhoročným účinkovaním v rubrike Slovenského rozhlasu Slovenčina na slovíčko. Je autorkou viac ako dvoch desiatok kníh pre deti. 
Je hlavnou redaktorkou časopisu „Kultúra slova“.
Životopis.
V rokoch 19781982 študovala na Filozofickej fakulte Univerzity Komenského v Bratislave (slovenský jazyk – poľský jazyk). Od roku 1983 do 1984 pôsobila ako učiteľka na Základnej škole v Bratislave, Jeremenkova ul.. Od roku 1985 pôsobí ako odborná pracovníčka Jazykovedného ústavu Ľudovíta Štúra SAV v Bratislave. Pracuje v oblasti výskumu slovnej zásoby spisovnej slovenčiny, sociolingvistiky a kultúry jazyka.

</doc>
<doc id="542917" url="https://sk.wikipedia.org/wiki?curid=542917" title="Medený hámor v Banskej Bystrici">
Medený hámor v Banskej Bystrici

Medený hámor v Banskej Bystrici bol priemyselný metalurgický závod na výrobu medených výrobkov, ktorý bol súčasťou Banskobystrického mediarskeho podniku. V rokoch 14941546 podnik viedla Turzovsko-fuggerovská spoločnosť. Aj potom v ňom pokračovalo spracovanie rúd. V roku 1958 bola ukončená výroba medi a v roku 1991 všetka výroba. Podnik tak fungoval na rovnakom mieste takmer 500 rokov (14941991) a poslanci a primátor by chceli jeho zachovanie ako pamiatky avšak odmietli financovanie jeho záchrany z peňazí mesta. 
Banskobystrický mediarsky podnik bol v stredoveku revolučne inovatívnou podnikateľskou jednotkou. Vysoká úroveň manažmentu sa prejavovala nielen vo výrobných a riadiacich procesoch podniku, ale sa uplatnila aj pri lokalizácii a priestorovom usporiadaní jednotlivých výrobných prevádzok.
Na základe skutočností možno konštatovať, že Medený hámor spĺňa charakteristiky podľa definície Charty priemyselného dedičstva: písomné dokumenty dokladujú, že od čias svojho vzniku perfektne fungoval a dlhodobo produkoval veľkokapacitné množstvá štandardizovaných výrobkov na svetové trhy ďaleko od materskej krajiny. Medený hámor spolu s pridruženou výrobou a obytnou osadou obsahoval znaky a prvky manufaktúry, z ktorej bol priamy prechod ku podniku továrenského typu. Vznik osady s jednoznačnou priamou väzbou na výrobný areál Medeného hámra dokumentuje veľmi rané štádium industrializácie krajiny. Preto mu prináleží prívlastok – historický priemyselný areál. Je materiálnym dokumentom stáročnej kontinuity techniky a technológií, skúsenosti a vývoja hutníckeho priemyslu medi na jednom mieste. Splnenie atribútov v zmysle Charty priemyselného dedičstva potvrdzuje, že Banskobystrický mediarsky podnik a jeho Medený hámor jednoznačne patria k priekopníckym výrobným prevádzkam ťažby a metalurgie medi, ktoré rozbiehali éru industriálnej civilizácie v Európe.
Banskobystrický mediarsky podnik.
Vznik podniku.
Vznik Banskobystrického mediarskeho podniku bol spoločnou investíciou krakovského mešťana Jána Thurzu, pôsobiaceho v Levoči a rodiny Fuggerovcov – bankárov z Augsburgu. Dňa 10. októbra 1495 uzavreli s Banskou komorou Uhorska zmluvu o Banskobystrickom mediarskom podniku, pričom sa zaviazali postaviť neďaleko mesta hutný závod a scedzovaciu hutu (na oddelenie – scedenie – striebra od medi). Bola to podnikateľská fúzia, ktorú v súčasnosti nazývame „joint venture podnik“: nositeľ know-how technológie (Thurzo) sa spojil s disponentom voľného kapitálu (Fugger) s cieľom postaviť novú výrobňu s technológiou i kapacitou vyššieho rádu. Aj keď podnikateľské spojenie Thurzo-Fugger neskôr zaniklo, vybudovaná výrobňa fungovala a rozvíjala metalurgiu medi ďalších takmer 500 rokov.
Charakteristika a význam.
Výrobnou základňou podniku bola intenzívna hlbinná ťažba medenej rudy. Novovytvorené, štôlňami a šachtami pospájané, banské diela dosahovali na vtedajšiu dobu špičkovú európsku úroveň – uplatňovali sa v nich najnovšie technické vymoženosti a odborné poznatky (ťažné a úpravárenské stroje, podrobné banské mapy, zvládnutie bezpečného hlbinného dolovania). Na ťažobnú činnosť bezprostredne nadväzovalo hutnícke spracovanie rudy. V rámci podniku úzko kooperovali viaceré  prvovýrobné a špecializované huty. Ruda vyťažená z hlbokého podzemia sa primárne spracovávala neďaleko od miesta ťažby v stupách (drvičky rudy), a taviacich hutách. Surová tavenina sa transportovala na ďalšie spracovanie do technologicky špecializovaných hutných prevádzok – rafinačných hút a scedzovacích hút. V nich sa produkovala medená surovina rozličnej kvality. Tá sa finalizovala na polotovary a finálne výrobky v samostatnej metalurgickej výrobni – hámri. Hámor Banskobystrického mediarskeho podniku spracúval len medenú surovinu, preto dostal prívlastok – Medený.
Medzi jednotlivými spracovateľskými miestami boli vybudované kvalitné cesty a fungovala tu nepretržitá, logisticky dobre organizovaná „vnútropodniková“ preprava. Prepravná sieť podniku bola z bezpečnostných i prevádzkových dôvodov segregovaná od diaľkových prepravných trás. Produkty Medeného hámra boli na vtedajšom svetovom trhu veľmi vyhľadávané, a preto podstatná časť produkcie bola určená na export do celej Európy.
Tieto atribúty podniku predstavujú výrobnú kooperáciu a manažment takého inovatívneho rádu, ktorý je charakteristický až pre nadchádzajúce priemyselné obdobie. Medený hámor v tom mal nezanedbateľnú úlohu. 
Svetelná dynamika kováčskych dielní a ľudské postavy v ťažkej práci zaujali na prelome 19. a 20. storočia významného predstaviteľa uhorského maliarstva Dominika Skuteckého, ktorý sa presťahoval do Bystrice. Stála expozícia v jeho vile obsahuje kolekciu jeho diel na túto tému. Niektoré z nich sú však v Národnej galérii aj inde a tak prehľadný článok „Dominik Skutecký v medených hámroch“ obsahuje prehľad 23 jeho obrazov dostupných na Webe umenia.
Medený hámor.
Poloha.
Nachádza sa severne od centra mesta Banská Bystrica, pri sútoku dvoch neveľkých, no výdatných vodných tokov (Laskomerského potoka a riečky Bystrica, ďalej v časti Vodné náhony uvádzaná aj ako Bystrička), sa už od 14. storočia ukazovala ako veľmi vhodná na situovanie zariadenia využívajúceho silu a energiu vodného živlu na spracovanie hlavného bohatstva tejto oblasti – medenej rudy. Ukázalo sa, že energetický potenciál oboch vodných tokov bol rozhodujúci nielen pre dlhodobý rozvoj výroby, ale aj pre technologickú a priestorovú organizáciu výrobného areálu. 
V súčasnosti je potok Laskomer vedený pod zemou a do riečky Bystrica sa vlieva pri kruhovom objazde, z ktorého je severo-západným smerom vidieť pozostatky areálu. Popri riečke Bystrica vedie z kruhového objazdu smerom na sever ulica Medený Hámor, avšak vstup do areálu je z ulice Laskomerská, kde na čísle 2 ( ) je vjazd označený tabuľou "Zákaz vjazdu! Súkromný pozemok." Areál je vzdialený asi jeden kilometer od severného okraja mestského parku na Tajovského ulici, odkiaľ sa dá ísť proti toku riečky po Ceste na amfiteáter. Na Tajovského sa dá odbočiť pri ceste autom z juhu po R1 alebo treba použiť výjazd Laskomerská popod R1 pri ceste zo severu (východu).
Vznik a produkcia.
Vznik a umiestnenie stavieb pre výrobu vždy úzko súviselo s miestnymi surovinovými, geomorfologickými, a klimatickými podmienkami. Okrem zásoby východiskových surovín, kľúčovú rolu vždy hrali podmienky energetických zdrojov a napojenie na dopravnú infraštruktúru krajiny. Prítomnosť týchto faktorov a ich dostatočné kapacity boli prítomné pri vzniku i počas následnej dlhodobej funkčnosti areálu Medeného hámra v Banskej Bystrici. 
Nová výrobná prevádzka bola postavená po roku 1496 na mieste predošlej Kolmannovej huty, ktorá v roku 1475 vyhorela. Po roku 1496 Banskobystrický mediarsky podnik prebudoval pôvodnú taviacu hutu a prevádzku rozšíril na technologicky komplexnejší výrobný areál – Medený hámor. Bola to prevádzka kde sa finalizovala aj inovovala výroba, preto mal korunné postavenie v komplexe celého Banskobystrického mediarskeho podniku – Turzovsko-fuggerovská spoločnosť, ktorá vznikla tiež v roku 1496.
Produkoval výrobky z medi na rozličné finálne použitie (napr. medený riad, kotle a pod.), aj vysoko kvalitné polotovary čistej medi (tyče, prúty, bochníky) určené na ďalšie spracovanie. 
Rozvoj a transformácia.
Vývoj technologických procesov a následná modernizácia výrobných zariadení v priebehu stáročnej histórie výrobne spôsobili, že areál Medeného hámra sa kontinuálne menil a vyvíjal. Zachoval si však pôvodný účel – spracovanie rudy – takmer 500 rokov (1496-1991). Turzovsko-fuggerovská spoločnosť zanikla aj vplyvom Tureckých vpádov v roku 1546.
Medené mince od roku 1759.
Banskobystrický medený hámor dodával upravenú meď Kremnici na legovanie, t. j. upravovanie rýdzosti strieborných i zlatých mincí, už krátko po svojom vzniku koncom 15. storočia. Medené (neoficiálne) peniaze, ktoré sa v evidencii uvádzali ako tantes, ktoré platili výlučne v obvode pôsobnosti podniku razili v hámri už od roku 1669. Robotník si mohol každý týždeň na svoj účet (à Conto) odobrať ako zálohu na mzdu tieto "výplatné znaky".
Výroba v Medenom hámri dostala veľmi významný inovatívny impulz v roku 1759, kedy sa tu začali vykúvať a od roku 1761 odlievať medené mincové cány. V roku 1761 v hámri vznikol požiar a zachvátil aj veľkú časť neďalekého mesta. Po požiari areál kompletne prestavali a inovovali aj produkciu. Cány (prúty alebo tyče určitej dĺžky (pre menšie druhy mincí predstavovala bol cán dlhý asi 15 cm s kruhovým prierezom a priemerom asi 1 cm), ktoré sa potom v mincovne vyklepávali alebo valcovali ma pásy plechu hrúbky stanovenej druhom mince, ktorá z nich mala byť razená. Z ich sa potom vystrihovali alebo vysekávali kruhové platničky (kotúčik nem. Rohlinge) na razbu. Začatie výroby medených platničiek v roku 1759 ako vysoko finalizovaného polotovaru na výrobu mincí pre mincovňu v Kremmnici spomína "Zlatá kniha banícka." Zmena technológie po požiari roku 1761 spočívala vo vybudovaní valcovacieho zariadenie. Hneď vedľa neho súčasne zriadili miestnosť pre vyrezávanie mincových platničiek. Zamestnancom hámra sa tým do značnej miery uľahčila práca: veď prevážať do Kremnice vrecia s kovovými kotúčikmi bolo oveľa ľahšie ako sa namáhať s rozmernými a ťažkými pásmi – cánami. (Približne z toho obdobia je najstarší doteraz známy pôdorysný plán výrobných objektov areálu Medeného hámra.)
Mária Terézia vydala v roku 1762 vo Viedni prvé papierové peniaze v strednej Európe. Aj v tejto súvislosti v júli 1764 vyslala svojich dvoch synov, následníka trónu a neskoršieho cisára Jozefa II. a jeho mladšieho brata, neskôr cisára Leopolda II. na študijnú cestu do oblasti stredoslovenských banských miest. V sprievode len o pár rokov staršieho saského a tešínskeho vojvodu Alberta navštívili v dňoch od 20. júla 1764 Banskú Štiavnicu a Kremnicu a od soboty 28. júla do 31. júla 1764 Banskú Bystricu. Pred návštevou sa vypracovala "Zlatá kniha banícka" – odborný podklad k programu návštevy. Kniha je súborom technickej dokumentácie a odborných popisov najvýznamnejších hospodárskych lokalít krajiny, s ktorými sa mladí následníci trónu mali zoznámiť. K jej zhotoveniu sa robil súpis a dokumentácia všetkých dôležitých stavieb patriacich eráru v navštívenej oblasti. Kniha popisuje tri najvýznamnejšie hospodárske centrá stredoslovenskej banskej oblasti – Kremnicu (Kremnitz), Banskú Štiavnicu (Schemnitz) a Banskú Bystricu (Neusohl). V knihe sa tiež spomína Medený hámor.
Prvé vládne medené mince v rakúskej časti Svätej ríše rímskej zaviedla raziť Mária Terézia hneď na začiatku svojho panovania v roku 1740 v Grazi a v Rakúskom Nizozemsku. Obiehali tam na malých obmedzených územiach a preto obidva prípady možno hodnotiť iba ako okrajovú záležitosť a za oficiálne zavedenie drobných medených mincí Máriou Teréziou do obehu v celom štáte možno považovať práve až rok 1759. Kremnica sa pri spustení razby v medi mohla opierať o výdatnú banskobystrickú základňu.
V Zlatej knihe baníctva, pripravenej pre ich návštevu v 1764 sa však nespomína, že počas protihabsburského povstania Františka II. Rákocziho (1703 – 1711), zásoboval Hámor kremnickú mincovňu cánami, z ktorých sa razili polturáky (v hodnote jeden a pol grajciara), ako aj ich 10- a 20-násobky nazývané libertáše. Zo zachovaných záznamov vyplýva, že len v rokoch 1705 a 1707 banskobystrická komora dodala Kremnici 248 ton mede. Libertáše prenikli až do západnej Európy. K ich rozšíreniu prispel priam magický nápis na nich "PRO LIBERTATE". Sám Rákoczi sa s nimi údajne stretol na jednej zo svojich exilových ciest až v Španielsku.
19. a 20. storočie.
Ďalší známy plán výrobných objektov areálu Medeného hámra je z roku 1818, keď tu pracovali:
Areál Medeného hámra s výrobnými objektmi a vodnými náhonmi je zdokumentovaný aj na ďalších mapách z rokov 1859, 1864, 1888, a na viacerých mapách z 20. storočia.
Medený hámor v súčasnosti.
Medený hámor je národná kultúrna pamiatka zaregistrovaná Pamiatkovým úradom SR so zaužívaným názvom: Medený hámor a číslom ÚZPF: 2710/1-4. Pozostáva z nasledovných pamiatkových objektov: č. ÚZPF: 2710/1-4 , identifikovaných aj na fotografii:
Mesto Banská Bystrica vlastní najstaršie tri z týchto chránených objektov (všetky okrem výrobných hál, laboratórií). Novú funkciu areálu hľadalo mesto spolu aj so zástupcami odbornej i laickej verejnosti. Samospráva v spolupráci s občianskym združením (OZ) "ZA! Medený hámor" spustila ešte v júli 2021 participatívny proces. Väčšina pozemkov je však dosiaľ majetkom súkromnej firmy, ktorá pred časom previedla niektoré budovy občianskemu združeniu Za záchranu Medeného hámra. Aj po tomto prevode však naďalej objekty chátrajú, čo bolo dôvodom, prečo aktivistka a blogerka Marta Medzihradská vystúpila v decembri 2023 na mestskom zastupiteľstve s návrhom na vyvlastnenie tejto národnej kultúrnej pamiatky v prospech samosprávy. Banskobystrický kraj a Ministerstvo kultúry SR v roku 2022 dotáciou podporili zameranie a 3D vizualizáciu mestských objektov hiarty a dielne a architektonicko-historický výskum.
Vodné náhony.
Systém vodných náhonov bol významným a neodmysliteľným fenoménom banskobystrického Medeného hámra od počiatku. Zabezpečoval hámru ťažnú silu na pohon pracovných strojov – kolies, valcov a bucharov. Vodné náhony v minulosti ohraničovali celý areál. Hlavný prívod vody bol zo severnej strany, odkiaľ boli napojené jednotlivé zariadenia. Systém bol vytvorený odrazením prívodného kanála (náhonu) z potoka Bystrička v závere Starohorskej doliny nad hámrom a pred vstupom do areálu sa rozvetvoval na dve vetvy. Severo-južná vetva prechádzala okolo bývalej budovy valcovne do objektu pecí (tzv. hiarty). Tam boli ďalšie rozvody ku kolesovniam s hnacími kolesami. Popod objekt pecí sa potom vracala do potoka Bystrička. Druhá vetva sa odkláňala smerom na východ nad valcovňou, prechádzala k dnes už neexistujúcim objektom výroby medených platničiek a odtiaľ priamo do potoka. V areáli hámra sa nachádzalo približne 500 m vodných náhonov, pričom celý systém privádzania vody dosahoval dĺžku až 1160 m a prevýšenie 20,08 m.
Aj keď náhonový systém bol pre areál podmieňujúci, predsa nebol nemenný. Ako ukazuje vývojový rad schém náhonov, ich trasovanie v rámci areálu sa niekoľko ráz zmenilo – v závislosti od zmeny výrobného procesu a používanej technológie.
Dnes je zachované len torzo severo-južnej trasy nad objektom dielní. Tvoria ho pravouhlé betónové žľaby so zachovanými časťami stavidiel, pochádzajúce z prestavby zo začiatku 20. storočia, kedy sa objekty zmodernizovali – pôvodné náhony boli pravdepodobne drevené. Tu sa ukazuje jeden pozoruhodný a inšpiratívny fakt: v dlhej výrobnej histórii Medeného hámra až do 20.storočia sa pre výrobné aktivity využívala hnacia sila vodnej energie (bez devastačného účinku na životné prostredie).
Elektrolýza, koniec výroby a privatizácia.
Koncom 19. storočia sa uskutočnila ďalšia významná inovácia výrobného programu. V roku 1891 sa zaviedla hutnícka výroba elektrolytickej rafinácie medi, ktorou sa dosahovala jej takmer stopercentná čistota. Po zániku tejto výroby v Kluknave sa stala jedinou v Uhorsku.
Po roku 1945-48 sa výroba zmodernizovala a začala sa výroba síranu nikelnatého. V roku 1958 sa ukončila výroba medi, nahradila ju výroba mangánu, ktorý vtedy vyrábali iba štyri štáty. Areál Medeného hámra slúžil ako overovacie zariadenie – laboratórium hydrometalurgických postupov na spracovanie polymetalických rúd. V Banskej Bystrici skonštruovali najväčší elektrolyzér na svete. Výrobný program sa však menil: elektrolitická meď, mangán, nikel, antimón, síran meďnatý a pod. Definitívny výrobný program bol stanovený v rokoch 1968 a 1969 na produkciu elektrolitického zinku ako pobočný Závod Slovenského národného povstania v Žiari nad Hronom.
V sedemdesiatych rokoch 20. storočia bol areál oklieštený v dôsledku výstavby cestnej estakády nad areálom. V roku 1995 metalurgická výroba na tomto mieste skončila, Areál sa následnou neriadenou privatizáciou majetkoprávne rozdrobil, pričom noví majitelia časť objektov a trás vodných náhonov odstránili.
V Medenom hámri sa vyrobil tiež prvý elektrolytický zinok v Československu, prvý elektrolytický nikel, aj antimón. Produkciou síranu zinočnatého ukončuje výrobnú aktivitu v roku 1991.
Sídelný rozvoj lokality.
Oddávna sa výrobné technické stavby umiestňovali mimo miest alebo na ich okrajoch, pričom správca a majstri spravidla obývali domy vnútri priľahlého mesta. Medený hámor bol výnimkou. Napriek tomu, že mesto Banská Bystrica bolo vzdialené necelé 3 km,  samostatne osada zamestnancov vznikla v bezprostrednej blízkosti Medeného hámra. Osada sa vyvíjala ako výrobno-sídelná jednotka so širokou škálou funkcií a služieb pre svojich obyvateľov. Súbor obytných a správnych (riadiacich) budov – dokopy 15 murovaných, 7 drevených stavieb a 6 výrobných stavieb spojených vodnými náhonmi – sa pri hámri rozprestieral už v 18. storočí
Osada s 28 budovami sa sformovala do urbanistickej štruktúry so zreteľným funkčným zónovaním. Zóny boli priestorovo rozčlenené podľa funkcie na:
Jednotlivé zóny boli prepojené komunikáciami a neveľkými voľnými plochami typu námestia. Pozoruhodný fenomén osady predstavuje bohatý výskyt vzrastlých stromov, ktoré sa nachádzali na námestí aj v tesnej blízkosti okolo výrobného areálu. 
Medený hámor je dokladom toho, že funkčné zónovanie špecifických výrobných sídiel bolo známe na území dnešného Slovenska (vtedy Uhorska) už od 17. storočia.
Urbanizmus a architektúra.
Napriek tomu, že areál od počiatku patril do katastrálneho územia mesta Banská Bystrica, svoj autentický vizuálny výraz si uchoval do polovice 20. storočia. Charakterizovala ho nízka, jedno- až dvojpodlažná úroveň zástavby s izolovane stojacimi domami pozdĺž komunikácie, ktorá cez Laskomerskú dolinu viedla k hutám v Tajove. Rozvoľnené usporiadanie stavieb bez zreteľnej uličnej čiary bolo vyvolané prevádzkovými potrebami výroby, nie urbanizačnými zámermi rozvoja sídla. Osadenie výrobných objektov hámra bolo podmienené krátkou dostupnosťou k transportným komunikáciám, no najmä nevyhnutným kontaktom s energetickým zdrojom pohonu strojov, t.j. v bezprostrednej blízkosti vodného toku Bystričky a na náhonoch vybudovaných na nich. Scenériu osady dynamizovali vysoké komíny budov a štíhla zvonička, ktoré avizovali jeho výrobnú náplň.
Objekty správcu a majstrov ležali oddelene od výrobných budov a vodných tokov – na opačnej strane cesty, resp. horného návsia. Zo všetkých týchto domov bol dobrý dohľad na areál hámra. Charakter samostatného sídla v sídle Medený hámor stratil až v 70. rokoch 20. storočia, ako dopad výstavby estakády diaľkovej cestnej komunikácie E77 ponad areál." "
Vlastné formálne znaky charakterizovali pôvodnú štruktúru areálu. V horizontálnej rovine sa prejavovalo už spomínané funkčné zónovanie, vo vertikálnom smere to bolo rozloženie objektov vo svahu, ktorý na krátkom úseku dosahuje prevýšenie až 7 metrov. V pozadí osady gradovali terénne vlny podhoria Kremnických hôr, ktoré dopĺňali živú scenériu celého sídla. Usporiadanie objektov v smere vrstevníc, typické pre celý komplex počas viac ako 400 rokov, zaniklo postavením estakády novej cesty.
V časti pôvodného areálu pri Laskomerskej ceste je dosiaľ zachovaný objekt pôvodných pecí (hiarty), ktorý je najstarším zo zachovaných výrobných objektov. Od začiatku 20. storočia je nevyužívaný, jeho torzo však stále obsahuje vzácne dokumentačné a výpovedné kvality o technologickom procese výroby. Pôvodne to bol vlastný objekt hámra – s ohniskami, komorami, skladmi, brúsiarňou a kanceláriou.
V doteraz zachovanom torze budovy je možné „čítať“ vstupný priestor zaklenutý valenou klenbou z lomového kameňa. Na bočných stenách sú viditeľné otvory s polkruhovým ukončením, ktoré kedysi slúžili náhonom. Dnes sú zamurované. Túto časť objektu je možné datovať ku vzniku Banskobystrickej mediarskej spoločnosti – 1496. Je možné, že časti murív sú dokonca pozostatkami staršej Kolmannovej huty. Hlavný priestor objektu tvorí trojlodie s valenými klenbami s lunetami a pruskými klenbami. V klenbách sú otvory – dýmniky – nad bývalými ohniskami. Strednú časť trojlodia je možné datovať do 16. storočia, časť tehlových klenieb a pruské klenby pravdepodobne do obdobia po roku 1759-1761. Trojlodie je v zadnej časti ukončené priestorom s valenou klenbou, na ktorú sa napája samostatný priestor s dreveným trámovým stropom a datovaním 1843. Obvodové murivá sú do výšky 1 – 2 m kamenné, vyššie ako zmiešané murivo (kameň, tehla) s plynulým prechodom do klenieb.
Uličné priečelie objektu je hladké, členené asymetricky osadenými otvormi. V literatúre a archívnych fondoch sú zachované fotografie objektu ešte zo začiatku 20. storočia, ktoré umožňujú rekonštrukciu fasády i objemu objektu.
Budova dielní, ktorá stojí vo vnútri areálu – na mieste pôvodnej valcovne a hámra na kovanie a vypaľovanie mincových cánov – tyčí, je ďalším zachovaným objektom pôvodného výrobného areálu. Je to novší objekt, bol postavený v roku 1851, pravdepodobne s využitím murív pôvodného objektu. Do dnes sa zachoval s len malými neskoršími úpravami.
Ďalší novší objekt (z druhej polovice 19.stor. prestavaný v 2. polovici 20. storočia) má priamy vzťah na technologické objekty pôvodného areálu. Je to objekt laboratórií s bývalou halou elektrolýzy. Bol postavený na mieste staršieho objektu na výrobu medených platničiek na vyrážanie mincí a k nemu prilieha blok haly na elektrolýzu.
Doteraz zachované objekty zo zóny správy podniku komplementárne dokumentujú industriálny charakter osady a architektonickú kvalitu jej budov. Žiaľ, objekty obytnej funkcie už takmer zanikli, resp. boli zlikvidované. Zvláštne postavenie medzi nimi má dom hámorského šafára (Laskomerská ulica č. 5), ktorý až do nedávna prakticky jediný sa zachoval v relatívne intaktnej podobe. Objekt je situovaný pri úbočí priečnej Laskomerskej doliny a rovnomenného potoka. Dom pôvodne slúžil ako „služobný“ dom pre šafára: na prízemí bola kancelária prístupná cez nárožný rizalit, obytné miestnosti šafára, kuchyňa a komora boli na poschodí, K objektu patrili aj ďalšie budovy – sklady, remiza (vozovňa) so vstupným priestorom a stajne – ktoré sa však už nezachovali.
Je to bloková dvojpodlažná budova s vystupujúcim vežovým rizalitom na severovýchodnom nároží. Dom má zachovanú a dobre čitateľnú pôvodnú priestorovú dispozíciu: miestností sa radia vedľa seba okolo centrálneho priestoru. Ústredný priestor na prízemí je zaklenutý klenebnými pásmi na stredný stĺp. Na druhom poschodí je trojtraktová dispozícia s priečne orientovanou stredovou komunikáciou. Miestnosť (sieň) v severozápadnej časti podlažia má valenú klenbu s tromi pármi luniet, na ktorých je čitateľná maľovaná výzdoba z konca 17. storočia. Na fotografiách z roku 2006 je miestami viditeľné pôvodné kvádrovanie nároží a maľovanie podstrešnej rímsy. Žiaľ, nový majiteľ objektu omietky z fasády obil, čím tento autentický výtvarný dokument zanikol.
Objekt je datovaný predbežne do 17. storočia, pričom časť priestorov môže byť aj staršia – najmä ústredný priestor so stredným stĺpom. Prístavba na južnej strane pochádza z úprav v priebehu 18. a 19. storočia. 
Približne z rovnakého obdobia je dom nočného strážcu (Laskomerská ul. č. 3). Stojí neďaleko domu šafára, za Laskomerským potokom. Jeho stavebnou zaujímavosťou je osadenie do rastlej skaly, ktorá je v polozapustených priestoroch prízemia otvorene priznaná. Objekt vznikol pravdepodobne v 17. storočí ako naturálny byt patriaci areálu. V nasledujúcich storočiach bol upravovaný. Do roku 1995 slúžil na obytné účely, dnes je bez využitia.
Ďalšie domy z pôvodnej osady Medený hámor sa dodnes zachovali na Laskomerskej ulici: dom č. 1 (pôvodne obytný dom č. 10 (dom „mincmajstra“ a nástrojárskeho majstra), dom č. 13 (dom hámorského majstra) a ďalší pôvodne obytný dom na Lazovnej ulici č. 71. Vznik týchto domov možno datovať podľa zachovaných klenieb a detailov do obdobia 17. storočia s neskoršími úpravami v nasledujúcich storočiach. Všetky popísané domy, výrobné a technické objekty predstavujú už len torzo z pôvodnej výrobno-multifunkčnej osady. O to významnejšia je ich dokumentárna hodnota. Všetky spolu – ako urbanistický a architektonický celok dokumentujú stáročný vývoj typológie výrobných stavieb, ich energetickej vybavenosti a vznik zamestnaneckých obytných kolónií. Dispozičná a priestorová organizácia areálu vyjadrovala takmer funkcionalistické väzby medzi jednotlivými špecializovanými výrobňami a energetickými zdrojmi. 
Napriek stratám v objektovej i objemovej štruktúre osady, areál Medeného hámra dosiaľ obsahuje viaceré objekty a technické riešenia s vysokou dokumentárnou hodnotou dokladujúcou jeho významné postavenie v dejinách európskej industrializácie. V areáli sa postupne budovali rôzne formy stavieb pre výrobu medi a ďalších metalických komponentov. Vznikali v závislosti od zmeny výrobných technológií. Doplnkové objekty správnej a obytnej funkcie dokumentujú vysoký stupeň výrobnej špecializácie a kooperácie v rámci areálu i celého podniku vrátane sociálneho zázemia.
Nie všetky doteraz zachované objekty sú vhodné na ich opätovné využitie v pôvodnej funkcii, ale vďaka flexibilnosti ich štruktúry je možná šetrná adaptácia na inú, najlepšie kultúrnu funkciu.
Záchrana hámra ako technickej pamiatky.
V lete 2021 občianske združenie ZA! Medený hámor na základe dotazníka spustila tzv. participatívny proces o budúcom využití (a záchrane) pamiatky. V decembri 2021 mesto Banská Bystrica oznámilo zámer zachrániť technickú pamiatku a odkúpila jej časť. Mesto odkúpi za 250 000 eur dve najstaršie budovy. Jedna má takmer 500 rokov. Samospráva vypracuje projekty na opravu. Peniaze chce získať z dotácií a fondov. 

</doc>
<doc id="542918" url="https://sk.wikipedia.org/wiki?curid=542918" title="Lymfocyt T">
Lymfocyt T



</doc>
<doc id="542929" url="https://sk.wikipedia.org/wiki?curid=542929" title="Dopisovateľ">
Dopisovateľ

Dopisovateľ, resp. dopisovateľka je osoba externe spolupracujúca s redakciou masmédia, ktorá tvorí žurnalistické prejavy, ale žurnalistike sa nevenuje profesionálne. Redakciu pravidelne informuje o aktuálnych témach zo svojho prostredia (bydliska, oblasti podnikania, pracoviska ap.).
Podľa "Malej encyklopédie žurnalistiky" (1982) by redakcie "„mali viesť a usmerňovať d. (aj prostredníctvom vyslaných redaktorov) a vedieť odhadovať ich schopnosti a talent pre novinársku prácu.“" Najaktívnejší dopisovatelia sa dostávajú do evidencie redakcie (buď listového oddelenia alebo redaktora, resp. redaktorky, ktorá má vypracovávanie takejto evidencie v kompetencii). S niektorými tak redakcie podpisujú pracovné zmluvy a v konečnom dôsledku sa môžu stať súčasťou profesionálneho novinárstva.
Niekedy sa za dopisovateľa pokladá aj spoluautor žurnalistického prejavu, ktorý vznikol výsledkom redaktorovej cesty do terénu. Výraz dopisovateľ sa niekedy používa ako synonymum ku korešpondentovi, resp. spravodajcovi (na rozdiel od vyššie uvedenej definície je korešpondent, resp. spravodajca profesionálnym žurnalistom).

</doc>
<doc id="542930" url="https://sk.wikipedia.org/wiki?curid=542930" title="Prameny Zrzávky">
Prameny Zrzávky

Prameny Zrzávky je prírodná pamiatka ev. č. 1665 juhovýchodne od obce Hostašovice v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú "Kyselka" a "Smradlavka": dva samostatné vývery vody so silným obsahom síranu železitého a sírovodíka (celkovo ochraňuje prírodná pamiatka prameňov päť, ale len tieto dva sú dostatočne výdatné). Pramene sú pokladané za liečivé. Kyselka obsahuje v 1 l vody 96 mg Ca2+ a 19,5 mg Mg2+, čo sú údaje plne porovnateľné so známou mattonku (Ca2+ 84,5, Mg2+ 25). Hlavnou zaujímavosťou tejto pamiatky je však výrazný rozdiel v zložení Kyselky a Smradlavky - hoci sú len 5 metrov od seba, vyvierajú z rôznych podloží a najmä v obsahu iónov sírnych solí sú veľmi rozdielne, čo sa dá ľahko spoznať čuchom a odráža sa to aj v ich názvoch . Takýto rozdiel medzi blízkymi pramene je unikátny.
Súčasťou prírodnej pamiatky sú aj priľahlé mokraďové lúky na protiľahlej strane cesty, ktorých vodný režim aj vegetácie sú priamo ovplyvňované voľným rozlevom ďalšieho sírového prameňa v samom okraji cesty. Ďalší prameň je vo vzdialenosti cca 200 m južne od týchto dvoch.
V mokraďovom spoločenstve sa vyskytuje niekoľko zvlášť chránených druhov rastlín, napr. vstavačovec májový.

</doc>
<doc id="542931" url="https://sk.wikipedia.org/wiki?curid=542931" title="Polštářové lávy ve Straníku">
Polštářové lávy ve Straníku

Polštářové lávy ve Straníku je prírodná pamiatka ev. č. 1894 na severnom okraji obce Nový Jičín v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je veľký odkryv s poduškovými lávami.

</doc>
<doc id="542933" url="https://sk.wikipedia.org/wiki?curid=542933" title="Straník (Nový Jičín)">
Straník (Nový Jičín)

Straník je jednou z miestnych častí Nového Jičína. Prvé písomné zmienky o obci pochádzajú z roku 1412. 
História obce.
Obec patrila Starojičínskému panstvu. Do roku 1867 chodili deti do školy do neďalekých Hostašovíc, potom už do novovybudovanej školy priamo vo Straníku. Dňa 1. januára 1979 sa Straník pripojil k Novému Jičín.
Geológia.
Na území Straníku sa nachádza prírodná pamiatka Polštářové lávy ve Straníku, ktorú tvoria vulkanické horniny.

</doc>
<doc id="542935" url="https://sk.wikipedia.org/wiki?curid=542935" title="Labax z Leprea">
Labax z Leprea

Labax ("Labax") bol olympijský víťaz v boxe v štvrtom storočí pred Kr.
Labax, syn Eufróna z élidskej obce Lepreos, zvíťazil v boxe (pygmé) na 101. olympijských hrách v roku 376 pred Kr. V Olympii sa box zaviedol na 23. hrách v roku 688 pred Kr. a prvým víťazom tejto disciplíny bol Onomastos zo Smyrny.
Staroveký autor Pausanias, ktorý v druhom storočí na svojej ceste Gréckom navštívil aj Olympiu, uvádza, že v olympijskej Altide videl aj sochu olympionika Labaka. Osem rokov po Labakovom víťazstve na olympijských hrách, t. j. v roku 368 pred Kr. sa Leprejčania stali súčasťou arkádskeho spolku.

</doc>
<doc id="542945" url="https://sk.wikipedia.org/wiki?curid=542945" title="Žilina (Nový Jičín)">
Žilina (Nový Jičín)

Žilina (kataster Žilina u Nového Jičína, ) je jednou z miestnych častí Nového Jičína. Prvá písomná zmienka pochádza z roku 1399.
História.
Obec pôvodne patrila Štramberskému panstvu, v období od roku 1437 do roku 1558 potom panstvu Starojičínskému, nakoniec však pripadla Novému Jičínu. Až do 16. storočia bola dedina čisto česká, časom sa však z nej stávala dedina nemecká (v roku 1938, dôsledkom Mníchovskej dohody bola pripojená k Nemecku). Nemeckou dedinou zostala Žilina až do konca 2. svetovej vojny, kedy 6. mája 1945 bola oslobodená Červenou armádou. 1. januára 1966 bola Žilina pripojená k Novému Jičínu.

</doc>
<doc id="542957" url="https://sk.wikipedia.org/wiki?curid=542957" title="Dopisovateľ (bulletin)">
Dopisovateľ (bulletin)

Dopisovateľ : bulletin pre dopisovateľov tlače, rozhlasu s televízie na Slovensku bol bulletin vydávaný Slovenským zväzom novinárov, územnou organizáciou Československého zväzu novinárov, a Slovenským úradom pre tlač a informácie ako pomôcka pre dopisovateľov, ktorí boli členmi dopisovateľských aktívov redakcií. Vychádzal v rokoch 19751980 v periodicite dvakrát ročne, pričom počet strán činil 7080 a náklad bol 6 000 (údaj k roku 1978).

</doc>
<doc id="542960" url="https://sk.wikipedia.org/wiki?curid=542960" title="Panamerické majstrovstvá v bejzbale mužov 2000">
Panamerické majstrovstvá v bejzbale mužov 2000

Panamerické majstrovstvá v bejzbale mužov 2000 boli 5. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Konali sa od 24. novembra3. decembra 2000 v Panama City, v Paname, za účasti 11 tímov. Zápasy sa hrali na štadióne Estadio Nacional de Panamá. Titul získalo domáce družstvo .
Majstrovstvá tiež slúžili ako kvalifikácia amerických družstiev na Majstrovstvá sveta 2001, ktoré organizoval Taiwan. Kvalifikovalo sa na ne 5 najlepších družstiev.

</doc>
<doc id="542962" url="https://sk.wikipedia.org/wiki?curid=542962" title="Karel Kachyňa">
Karel Kachyňa

Karel Kachyňa (* 1. máj 1924, Vyškov – † 12. marec 2004, Říčany) bol český filmový a televízny režisér.
Životopis.
V rokoch 1947 až 1951 študoval FAMU. Najskôr sa venoval tvorbe dokumentov, neskôr už výhradne réžii filmov a do istej miery aj televíznych seriálov.
V polovici päťdesiatych rokov sa preslávil filmami "Král Šumavy" a "Práče", neskôr sa jeho tvorba priblížila k tvorbe "českej novej vlny" ("Ať žije republika", "Kočár do Vídně" alebo "Ucho"). Kachyňove filmy zo šesťdesiatych rokov boli často výrazne kritické voči komunistickému režimu ("Ucho", "Noc nevěsty") a preto boli po nástupe normalizácie zakázané. Kachyňa bol nútený točiť filmy vyhovujúce svojím obsahom vládnucej komunistickej moci. Aj napriek tomu jeho tvorba zo sedemdesiatych a osemdesiatych rokov spravidla výrazne prevyšuje dobový priemer. Mnoho z jeho filmov taktiež patrí k najlepším českým a československým filmom vôbec ("Ucho", "Zlatí úhoři", "Pozor, vizita!", "Smrt krásných srnců", "Kráva") a to aj napriek tomu, že mali často obmedzený rozpočet či boli pôvodne určené iba pre televízne obrazovky.
V roku 1999 prevzal na MFF Karlove Vary zvláštnu cenu za celoživotný prínos svetovej kinematografii. V roku 1995 získal ocenenie Český lev za celoživotný umelecký prínos českému filmu.
Umelecký profil.
Najväčšou devízou Karla Kachyňu je presné a výrazné postihnutie psychológie postáv. Často zachytáva banalitu, bežné ľudské osudy. Zaujíma ho svet outsiderov a stroskotancov. Naopak je mu vzdialená hocijaká glorifikácia a okázalosť. Prakticky nikdy nesfilmoval klasický životopisný film zobrazujúci životy významných osobnosti. Výnimkou je postava Alexandra Dumasa. Ani tu však nezveličuje, ale popisuje úplne nesentimentálne. Jeho filmy sa často odohrávajú v nemocničnom prostredí ("Pozor, vizita!", "Sestřičky", "Počítání oveček"). Zvláštnu rolu v nich hrá tiež zobrazovanie detstva, prvých lások a citovej nezrelosti ("Duhová kulička", "Vlak dětství a naděje", "Městem chodí Mikuláš", "Lásky mezi kapkami deště"). Mnohé vojnové filmy spracovávajú zložitú a nejednoznačnú problematiku vzťahu k nepriateľovi ("Kočár do Vídně"). Hoci mnoho Kachyňovych diel obsahuje komediálne prvky, je ich vyznenie spravidla smutné. Súhrnne možno jeho tvorbu charakterizovať ako lyrická komorná psychologická dráma. Výrazný je súcit s postavami a hľadanie koreňov, ktoré ich formovali. Veľmi časté je preto spracovanie námetov z nedávnej minulosti, napríklad z obdobia druhej svetovej vojny či z päťdesiatych rokov.
Základnou režisérskou metódou Karla Kachyňu je chronologické zaraďovanie jednotlivých, naoko izolovaných scén, mnohokrát zobrazovaných v pomerne rýchlom tempe, ktoré postupne tvoria základnú dejovú linku. Sám režisér nehodnotí. Ako by bol obyčajným pozorovateľom, či skôr autorom otázok. Využíva pritom spravidla výrazný strih a kontrastné striedanie komickosti a tragických situácií. Touto metódou, bežnou pri tvorbe dokumentov, Kachyňa nadväzuje na svoje dokumentárne začiatky.

</doc>
<doc id="542964" url="https://sk.wikipedia.org/wiki?curid=542964" title="Cirok">
Cirok

Cirok (iné názvy: sorgum, staršie zriedkavo: "čirok"; zastarano: "cyrok", [možno preklep:] "civok"; lat. "Sorghum", staršie aj: "Sorgum") je rod rastlín z podčeľade prosovaté čeľade lipnicovité. Druh cirok dvojfarebný, patriaci do tohto rodu, je významnou kultúrnou rastlinou (okrem iného obilnina).
Vedeckým názvom Sorghum sa označuje aj jedna so sekcií tohto rodu (má dve rôzne definície) - pozri kapitolu Systematika.
Etymológia.
V češtine je slovo (v podobe cyrok) prvýkrát doložené v roku 1818, keď ho v jednom článku spomína Slovák Palkovič ("proso indyanské neb cyrok"). Následne ho (v podobe cirok) používal napríklad český autor Presl (1820, 1846), ktorého diela sú výslovne určené aj pre Slovákov, a ktorý ho prevzal z Uhorska (v Česku sa cirok nepestoval, pestoval sa len na južnom Slovensku a inde v Uhorsku). Ako slovenské slovo ho (asi ako prvý) uvádza opäť Palkovič (1820) v podobe cyrok a potom Reuss (1853) v podobe cirok (alebo civok, pri tomto slove však Reuss asi omylom prevzal tlačovú chybu iného autora ). Slovenské slovo je prebraté buď z maďarčiny (maďarská podoba je zhodná so slovenskou), kam sa dostalo z južnoslovanských jazykov (po chorvátsky sa cirok volá sirak, sierak, sir a po slovinsky sirek) alebo je prebraté priamo z chorvátčiny. Južnoslovanský názov vznikol z latinského výrazu "(granum) syricum", t.j. doslova: (zrno) sýrske. Rastlina sa totiž dostala do Európy v stredoveku z východného Stredomoria (napr. Sýrie).
Systematika.
Zaradenie v systéme.
Rod dnes patrí do podtribusu Sorghinae z tribusu Andropogoneae z podčeľade prosovaté (=staršie: prosovité; lat. Panicoideae) z čeľade lipnicovité.
Do začiatku 20. storočia sa rod "Sorghum" často zaraďoval ako súčasť (podrod) rodu "Andropogon" (po slovensky fúzatka, staršie braducha).
Vnútorná systematika.
Presné členenie rodu cirok ("Sorghum") na druhy je sporné, takže v závislosti od autora ich môže byť od 19 do vyše 60, v novších textoch ich je väčšinou len okolo 20. Najdôležitejšie druhy sú:
V niektorých systémoch sú druhy zoskupené do sekcií (sčasti označovaných ako podrody), čiže rod sa delí na sekcie (podrody). Konkrétne to bývajú najčastejšie tieto sekcie: &lt;br&gt;
rod cirok ("Sorghum"):
Sekcia Eusorghum zahŕňa prevažne pestované, ale aj niektoré dive ciroky. Ostatné sekcie zahŕňajú len divé ciroky. Presnejšie vzťahy medzi uvedenými sekciami sú podľa Ng’uni et al. (2010) takéto: &lt;br&gt;
rod cirok ("Sorghum"):
Alternatívne delenie rodu na sekcie je takéto:&lt;br&gt;
rod cirok ("Sorghum"):
Prvé štyri sekcie zodpovedajú vyššie spomínanej sekcii Eusorghum. Cirok dvojfarebný v širokom ponímaní je v tomto systéme rozdelený na menšie druhy, ktoré patria do sekcií Sorghum v užšom zmysle, Arundinacea a Drummondii. 
Ďalšie (staršie) možné delenie rodu je takéto:&lt;br&gt;
rod cirok ("Sorghum"):
Ďalšie (staršie) možné delenie rodu je takéto:&lt;br&gt;
rod cirok ("Sorghum"):

</doc>
<doc id="542966" url="https://sk.wikipedia.org/wiki?curid=542966" title="Sorghum">
Sorghum



</doc>
<doc id="542970" url="https://sk.wikipedia.org/wiki?curid=542970" title="Brookfield Place">
Brookfield Place

Brookfield Place alebo staršie BCE Place je komplex dvoch postmoderných mrakodrapov a Hokejovej siene slávy v kanadskom Toronte. Podľa pôvodných plánov mal byť postavený aj tretí mrakodrap, ten ale dodnes nestojí, aj keď sa v nedávnej minulosti uvažovalo o jeho dokončenie.
Budovy.
Hokejová sieň slávy.
Múzeum a sieň slávy venovaná histórii ľadového hokeja.
Canada Trust Tower.
Je najvyššou budovou komplexu. Má 53 poschodí a jeho výška je , je tak piaty najvyšší mrakodrap v meste, ale aj v Kanade. Bol dokončený v roku 1990 podľa projektu spoločností Skidmore, Owings &amp; Merrill a Bregman + Hamann Architects. V budove sa nachádzajú prevažne kancelárske priestory, ktoré obsluhuje celkom 31 výťahov. 
Bay Wellington Tower.
Je nižšou kancelárskou budovou komplexu. Má 49 podlaží a výšku , je tak 12. najvyšší mrakodrap v meste. Bol dokončený v roku 1992 podľa projektu spoločností Skidmore, Owings &amp; Merrill a Bregman + Hamann Architects. V budove sa nachádzajú prevažne kancelárske priestory, ktoré obsluhuje celkom 41 výťahov. 
"BCE Place III".
Doteraz nepostavená tretia kancelárska budova. Mala mať 35 podlaží.
Allen Lambert Galleria.
 dlhé átrium nachádzajúce sa medzi budovami. Jeho architektom bol Santiago Calatrava.

</doc>
<doc id="542971" url="https://sk.wikipedia.org/wiki?curid=542971" title="BCE Place">
BCE Place



</doc>
<doc id="542977" url="https://sk.wikipedia.org/wiki?curid=542977" title="FPS">
FPS

FPS môže byť:

</doc>
<doc id="542980" url="https://sk.wikipedia.org/wiki?curid=542980" title="Terminologický slovník žurnalistiky">
Terminologický slovník žurnalistiky

Terminologický slovník žurnalistiky : slovensko-česko-rusko-anglicko-nemecko-francúzsky je špecializovaný šesťjazyčný terminologický-prekladový slovník obsahujúci cca 2 670 termínov a zaužívaných názvov zo žurnalistiky a hraničných vedných odborov (lingvistiky, psychológie, sociológie, informatiky a pod.) i polygrafické, rozhlasové, televízne a agentúrne technické minimum.
Publikácia je prvým žurnalistickým terminologicko-prekladovým slovníkom s prekladmi do uvedených jazykov vydaným v ČSSR.
História.
Podnet k zostaveniu publikácie vznikol v Oddelení teórie a praxe žurnalistiky Katedry periodickej tlače a agentúrneho spravodajstva Filozofickej fakulty Univerzity Komenského v Bratislave (FiF UK), ktorého pracovníci už predtým zostavili a dali vydať "Malú encyklopédiu žurnalistiky" (1982).
Účelom slovníka bolo najmä reflektovať potrebu venovať sa odbornému názvosloviu pri prekladaní odborných žurnalistických prác, štúdiu cudzojazyčnej odbornej žurnalistickej literatúry a odborných časopisov. Autori sa pri spracovaní výkladu termínov opierali o teoretické práce z Československa, Sovietskeho zväzu a Nemeckej demokratickej republiky a odborné lexikografické publikácie. Slovník odzkadľuje stav teoretického poznania v žurnalistike okolo roku 1988 z pohľadu ČSSR.
Koncepcia.
Slovník pozostáva z hlavnej časti, v ktorej sú abecedne zoradené termíny v slovenčine (heslové záhlavia) a ich definície, ku ktorým sú priradené české, ruské, anglické, nemecké a francúzske ekvivalenty. Napr. (zo s. 198):
S 153 stenografia (syn. "rýchlopis")
1. zaznamenávanie textu pomocou špeciálnych znakov súčasne s hovoreným prejavom.
2. druh písma na rýchle zaznamenávanie hovorenej reči
Č stenografie "f"
R стенография "f"
A stenography
N Stenografie "f"
F sténographie "f"
Druhú časť tvoria abecedné registre v jednotlivých jazykoch, ktoré odkazujú na konkrétne číslo pridelené každému termínu.
Autorský kolektív.
Vedúcou autorského kolektívu bola Danuša Serafínová, autormi slovenskej časti Dušan Brocko a Andrej Tušer, autorom českých termínov Miloslav Bednář, autorkou ruských termínov Mária Weissová, autormi anglických termínov Hildegard Demjánová a Stanislav Perkner, autorkou nemeckých termínov Cecília Skalická a autorkou francúzskych termínov Danuša Serafínová.
Slovenskú časť publikácie lektorovali František Bartošek, Stanislava Benická, Samuel Brečka, Ján Horecký, Pavel Horňák, Pavel Knobloch, Peter Oríšek, Štefan Veľas. Lektoráciu inojazyčných termínov vykonali Jiří Kraus (českých), Katarína Vajdová (ruských), Stanislav Perkner (anglických), Jozef Gáfrik a Danuša Serafínová (nemeckých) a Jozef Bartoš (francúzskych). Predhovor napísal v decembri 1987 Ľudovít Jacz, profesor Katedry periodickej tlače a agentúrneho spravodajstva FiF UK.

</doc>
<doc id="542983" url="https://sk.wikipedia.org/wiki?curid=542983" title="Malá encyklopédia žurnalistiky">
Malá encyklopédia žurnalistiky

Malá encyklopédia žurnalistiky je slovenská monotematická encyklopédia vydaná v roku 1982. Obsahuje cca 1 200 termínov zo žurnalistiky a 500 ilustrácií (z toho 100 farebných v osobitnej prílohe).
Na jej zostavení sa podieľali pracovníci Oddelenia teórie a praxe žurnalistiky Katedry periodickej tlače a agentúrneho spravodajstva Filozofickej fakulty Univerzity Komenského v Bratislave pod vedením univerzitného profesora Ľudovíta Jacza.

</doc>
<doc id="542984" url="https://sk.wikipedia.org/wiki?curid=542984" title="Novoplan">
Novoplan

Novoplan bola značka autobusov, vyrábaných na Slovensku spoločnosťou S.A.O. spol. s r.o. Lučenec a neskôr PRE-OS v rokoch 1996-2009. 
Dejiny.
Po rozdelení Československa sa obnova vozidlového parku podnikov SAD spomalila. Vláda SR sa pri nákupe nových vozidiel rozhodla podporiť autobusy slovenských výrobcov. Jedným z nich sa stal vtedajší Novop a.s. Lučenec. Pôvodne išlo o opravárenský a prestavbový závod nákladných vozidiel a autobusov značky Karosa, ktorý vznikol transformáciou z podniku ČSAO. Po poklese zákazok sa rozhodol prejsť k výrobe autobusov, ktorú vyčlenil do dcérskej spoločnosti S.A.O. spol. s r.o. Lučenec. V roku 1998 dostal dotáciu 34 mil. Sk ako súčasť štátneho poverenia na výskum, vývoj, výrobu a skúšobníctvo autobusov pre mestskú, prímestskú a turistickú dopravu. Celkové náklady dosiahli 90 mil. Sk.
V roku 1996 bol na Autosalóne Nitra predstavený prototyp mestského modelu "C-12", ktorý sa stal základom nového modelového radu. Dizajnový návrh bol vytvorený pracovníkmi Katedry dizajnu Fakulty umení Technickej univerzity Košice. V roku 1996 dostal Národnú cenu za dizajn v kategórii Cieľavedomé uplatňovanie dizajnu vo výrobe a službách.
Postupne boli predstavované i ďalšie modely. Prímestský "PMC-12" v roku 1997, v roku 2001 diaľková verzia "TC-12" a 9,5 metrová verzia na podvozku Mercedes Benz Atego 1217.
Veľkého úspechu sa nedočkal, v štátom organizovaných verejných súťažiach autobusov pre podniky SAD prehral najprv v roku 1998 so zvolenským Granusom, následne v roku 2000 s českou Karosou, ktorá zmontovala autobusy u dodávateľa náprav PPS Detva, aby splnila podmienku podielu domácej výroby.
V roku 2003 sa spoločnosť dostala do finančných problémov a polovicu licencie na autobusy Novoplan predala spoločnosti PRE-OS podnikateľa Mariána Troligu. 
PRE-OS inovoval mestský a prímestský model. Hlavná časť výroby sa presunula do Levoče, kde pokračovala až do novembra 2009, kedy sa tieto autobusy začali predávať pod značkou Troliga Bus s novým typovým označením. Avizovaný vývoj kĺbového modelu nebol nikdy dokončený.
Modely.
Novoplan C-15.
Ide o strednopodlažný, 13,2-metrový dvojnápravový autobus. Podľa pôvodného zámeru mal byť vyrábaný ako technologicky jednoduchšia náhrada veľkokapacitných autobusov. V roku 1998 bolo vyrobené jediné vozidlo v letiskovej úprave s dverami na oboch stranách. Autobus poháňa motor DAF, umiestnený za zadnou nápravou. Spočiatko slúžil na Letisku M. R. Štefánika v Bratislave, zakrátko bol presunutý na Letisko Košice. Po dovoze nízkopodlažných Cobusov 3000 sa využíval len minimálne.
Okrem štandardných vozidiel bolo postavených i niekoľko špeciálnych nástavieb - vozidlo na prevoz väzňov, konferenčné vozidlo či volebný autobus s otvárateľnou bočnicou, ktorý na mítingoch v roku 2006 využilo Slobodné fórum.

</doc>
<doc id="542985" url="https://sk.wikipedia.org/wiki?curid=542985" title="Kómat">
Kómat



</doc>
<doc id="542986" url="https://sk.wikipedia.org/wiki?curid=542986" title="Konkurz (konkurzné právo)">
Konkurz (konkurzné právo)

Konkurz je v zmysle súčasného slovenského zákona č. 7/2005 Z.z. hlavná časť konkurzného konania, čiže časť konkurzného konania nasledujúca po tzv. vyhlásení konkurzu. Konkurzné konanie je špeciálne súdne konanie na riešenie úpadku dlžníka (teda jeho dlhodobej platobnej neschopnosti voči viacerým veriteľom alebo predlženosti) kolektívnym uspokojením jeho veriteľov z výťažku zo speňaženia majetku dlžníka. Podrobnejšie o použití termínu konkurz(né konanie) pozri nižšie.
Terminológia.
V súčasnom slovenskom zákone č. 7/2005 Z.z. sa termín konkurz a konkurzné konanie používa tak, ako je uvedené vyššie v úvode článku. V predchádzajúcom zákone č. 328/1991 Z.z. boli výrazy konkurz a konkurzné konanie úplné synonymá, lebo výraz konkurz sa používal ako legislatívna skratka výrazu konkurzné konanie, ktorým sa myslelo celé konanie. Historicky, v susedných štátoch a v literatúre sa vyskytujú ešte ďalšie významy slova konkurz. Celkovo teda slovo konkurz môže mať tieto významy:
Podobný je termín úpadok a krida. 
V rokoch 1951 – 1963 existovala namiesto konkurzu tzv. exekučná likvidácia (§ 570 a nasl. zákona č. 142/1950 Zb.) a v rokoch 1963 – 1991 tzv. (exekučná) likvidácia majetku (§ 352 – 354 zákona č. 99/1963 Zb.).
Úpadok.
Podľa terminológie zákona č. 7/2005 Z.z. hovoríme, že dlžník je „v úpadku“ vtedy, ak je platobne neschopný alebo predlžený (pričom ak dlžník podá návrh na vyhlásenie konkurzu, predpokladá sa, že je v úpadku):
Konkurzné konanie.
Niektorý z veriteľov dlžníka alebo samotný dlžník (prípad. iná osoba uvedená v zákone č. 7/2005 Z.z.) podáva na príslušný súd návrh na vyhlásenie konkurzu, pričom veriteľ návrh podať môže, kým dlžník návrh v niektorých stanovených prípadoch podať musí. Návrh musí mať v zákone stanovené náležitosti a navrhovateľ obyčajne musí zaplatiť súdu preddavok..
Ak súd zistí, že návrh na vyhlásenie konkurzu spĺňa zákonom ustanovené náležitosti, najneskôr do 15 dní od doručenia návrhu rozhodne o začatí konkurzného konania a vydá uznesnie o začatí konkurzného konania. Zverejnením tohto uznesenia v Obchodnom vestníku sa (podľa terminológie zákona č. 7/2005) začína “konkurzné konanie”. Ak súd zistí, že návrh nespĺňa náležitosti, do 15 dní od doručenia návrhu poučí navrhovateľa o nedostatkoch návrhu a vyzve ho, aby tieto nedostatky v lehote 10 dní odstránil. Ak tak navrhovateľ neurobí, súd návrh odmietne najneskôr do 15 dní po tom, čo uplynula lehota na odstránenie nedostatkov. Inak v rovnakej lehote rozhodne o začatí konkurzného konania. Voči uzneseniu o odmietnutí návrhu odvolanie nie je prípustné. &lt;§14 zákona č. 7/2005&gt;. Spočiatku je možné, aby navrhovateľ vzal svoj návrh späť alebo bolo konkurzné konanie prerušené či zastavené.
Začiatok konkurzného konania má tieto účinky: 
Podľa terminológie zákona č. 7/2005 sa od okamihu vyhlásenia konkurzu konkurzné konanie nazýva „konkurz“. Vyhlásenie konkurzu nastáva zverejnením uznesenia o vyhlásení konkurzu v Obchodnom vestníku. Od vyhlásenia konkurzu sa dlžník nazýva „úpadca“.. Podrobnosti priebehu vyhlásenia konkurzu sú upravené v § 18 a 19 tohto zákona – postup závisí od toho, či bolo konkurzné konanie začaté na návrh dlžníka alebo na návrh veriteľa. Ak má súd pochybnosti o majetnosti dlžníka, tak v rámci prípravy vyhlásenia konkurzu ustanoví predbežného správcu; ak ten zistí, že majetok dlžníka nebude postačovať ani na úhradu nákladov konkurzu, súd konkurzné konanie pre nedostatok majetku zastaví.
V uznesení o vyhlásení konkurzu súd ustanoví správcu a vyzve veriteľov, aby v zákonnej lehote prihlásili svoje pohľadávky; v uznesení tiež poučí veriteľov o spôsobe prihlasovania pohľadávok, následkoch nedodržania lehoty na prihlasovanie pohľadávok a následkoch nesprávneho prihlásenia pohľadávok odkazom na príslušné ustanovenia tohto zákona. Ak súd v konkurznom konaní už ustanovil predbežného správcu, do funkcie správcu ustanoví predbežného správcu.
Vyhlásenie konkurzu má najmä tieto účinky:
Zákon č. 7/2005 Z.z., pokiaľ ide o konkurz, ďalej upravuje podrobnosti o:
Okrem konkurzného konania (resp. konkurzu) sa zákon č. 7/2005 Z.z. mimochodom zaoberá aj témami reštrukturalizácia (§ 108-165) a oddlženie (§ 166 - 171).
Malý konkurz.
Pri vyhlásení konkurzu alebo aj počas konkurzu môže súd (tzv. uznesením o otvorení malého konkurzu) uznať konkurz za tzv. malý konkurz, ak je úpadca fyzická osoba, ktorá nie je podnikateľom, a ak sú splnené aspoň dva nasledujúce predpoklady: (a) majetok podliehajúci konkurzu pravdepodobne neprevyšuje 165 000 eur, (b) obrat úpadcu dosiahnutý v poslednom uzatvorenom účtovnom období pred vyhlásením konkurzu neprevýšil 333 000 eur, (c) úpadca pravdepodobne nemá viac ako 50 veriteľov. V prípade malého konkurzu môže súd skrátiť lehoty platné pre riadny konkurz alebo rozhodnúť o iných opatreniach v záujme čo najrýchlejšieho, najúspornejšieho a najefektívnejšieho vedenia konkurzného konania. Okrem toho v malom konkurze volí schôdza veriteľov namiesto veriteľského výboru jedného zástupcu veriteľov.
Zoznam príslušných súdov na podanie návrhu na vyhlásenie konkurzu.
Na konkurzné konanie a na reštrukturalizačné konanie, sú príslušné zákonom určené okresné súdy v sídle krajského súdu, a to :

</doc>
<doc id="542988" url="https://sk.wikipedia.org/wiki?curid=542988" title="Lopado­temacho­selacho­galeo­kranio­leipsano­drim­hypo­trimmato­silphio­parao­melito­katakechy­meno­kichl­epi­kossypho­phatto­perister­alektryon­opte­kephallio­kigklo­peleio­lagoio­siraio­baphe­tragano­pterygon">
Lopado­temacho­selacho­galeo­kranio­leipsano­drim­hypo­trimmato­silphio­parao­melito­katakechy­meno­kichl­epi­kossypho­phatto­perister­alektryon­opte­kephallio­kigklo­peleio­lagoio­siraio­baphe­tragano­pterygon

Lopado­temacho­selacho­galeo­kranio­leipsano­drim­hypo­trimmato­silphio­parao­melito­katakechy­meno­kichl­epi­kossypho­phatto­perister­alektryon­opte­kephallio­kigklo­peleio­lagoio­siraio­baphe­tragano­pterygon () je názov fiktívneho jedla (resp. viacerých jedál), ktorý použil Aristofanes vo svojej komédii "Ženský snem", datovanej do roku 392 pred Kr.. V origináli pozostáva zo 170 písmen (78 slabík), po prepise do latinky má slovo 182 písmen. "Guinnessova kniha rekordov" ho eviduje ako najdlhšie slovo použité v literatúre.
V českom preklade.
V českom preklade komédie od Augustina Krejčího z roku 1915 je toto slovo preložené ako:
"solené ryby a ústřice,"
"rybích hlav zbytečky, polité omáčkou"
"silfia, medu a česneku,"
"pyskouni, tloušti a holubi"
"siváci, kohouti mozečky vařené,"
"zajíci s moštovou omáčkou, chrustavky,"
"paštiky z drobů a křidélek."

</doc>
<doc id="542989" url="https://sk.wikipedia.org/wiki?curid=542989" title="GeForce 900">
GeForce 900

Grafické karty Nvidia GeForce 900 je séria grafických kariet použitých v mobilných aj stolných počítačoch. Sériou 900 uvádza Nvidia výkonné grafické karty s mikroarchitektúrou Maxwell (kódový názov - GM), pomenované podľa škótskeho teoretického fyzika James Clerk Maxwell.
Mikroarchitektúra Maxwell, nástupca mikroarchitektúry Kepler, po prvýkrát integruje procesor ARM do vlastného čipu. Vďaka tomu sú podľa CEO Nvidia Jen-Hsun Huanga jednotky Maxwell menej závislé od hlavného procesora(CPU). Nvidia od architektúry Maxwell očakáva tri významné veci: zlepšené grafické schopnosti, jednoduchšie programovanie ako aj lepšiu energetickú účinnosť v porovnaní s GeForce 700 a GeForce 600.
Maxwell bol oznámený v Septembri 2010. Prvé produkty založené na architektúre Maxwell boli uvedené začiatkom roka 2014.
Budúcnosť.
Po architektúre Maxwell, nasleduje architektúra s kódovým názvom Pascal. Nvidia oznámila že jednotky Pascal budú obsahovať DRAM, integrovanú pamäť a NVLink.

</doc>
<doc id="542994" url="https://sk.wikipedia.org/wiki?curid=542994" title="Benešove dekréty">
Benešove dekréty



</doc>
<doc id="542995" url="https://sk.wikipedia.org/wiki?curid=542995" title="Ústavné dekréty prezidenta republiky">
Ústavné dekréty prezidenta republiky



</doc>
<doc id="542999" url="https://sk.wikipedia.org/wiki?curid=542999" title="Bludovice (Nový Jičín)">
Bludovice (Nový Jičín)

Bludovice (, katastrálne územie Bludovice u Nového Jičína) sú jednou z miestnych častí Nového Jičína. 
História.
Prvá písomná zmienka o Bludoviciach je z roku 1302. V miestnej časti sa nachádza Kaplnka sv. Michala, ktorá bola postavená v roku 1861 novojičínským staviteľom Tomášom Chytil podľa plánov Ferdinanda Neuserra zo Salzburgu.

</doc>
<doc id="543000" url="https://sk.wikipedia.org/wiki?curid=543000" title="Susan B. Anthonyová">
Susan B. Anthonyová



</doc>
<doc id="543001" url="https://sk.wikipedia.org/wiki?curid=543001" title="Bobby James Fischer">
Bobby James Fischer



</doc>
<doc id="543003" url="https://sk.wikipedia.org/wiki?curid=543003" title="Vybíjaná (rozlišovacia stránka)">
Vybíjaná (rozlišovacia stránka)

Vybíjaná môže byť:

</doc>
<doc id="543004" url="https://sk.wikipedia.org/wiki?curid=543004" title="Zbyněk Fišer">
Zbyněk Fišer



</doc>
<doc id="543011" url="https://sk.wikipedia.org/wiki?curid=543011" title="Lymfocyt B">
Lymfocyt B



</doc>
<doc id="543012" url="https://sk.wikipedia.org/wiki?curid=543012" title="Imunoglobulín">
Imunoglobulín



</doc>
<doc id="543017" url="https://sk.wikipedia.org/wiki?curid=543017" title="Sør-Trøndelag">
Sør-Trøndelag

Fylke Sør-Trøndelag je územnosprávna jednotka v strednom Nórsku. Správnym centrom územia je mesto Trondheim. Správcom Sør-Trøndelag je "Fylkesmann i Sør-Trøndelag". Sør-Trøndelag je najjužnejším územím Trondelag a tvorí ho 25 obcí. Počet obyvateľov dosiahol v roku 2005 272 567. Rozloha kraja je 18 832 km².
Kraj Sør-Trøndelag hraničí s "fylkami" Hedmark a Oppland na juhu, Møre og Romsdal na západe a Nord-Trøndelag na severe. Na východe susedí so švédskym krajom Jämtland a na západe obmýva brehy kraja Nórske more. Územím prechádzajú cesty E6 a E39. V juhovýchodnej časti územia leží mesto Røros, ktoré je známe svojimi medenými baňami a ktoré je na Zozname svetového dedičstva UNESCO.

</doc>
<doc id="543020" url="https://sk.wikipedia.org/wiki?curid=543020" title="Troms">
Troms

Troms Fylke je územnosprávna jednotka v severnej časti Nórska. Správnym centrom územia je mesto Tromsø. Správcom kraja Troms je "Fylkesmann i Troms". Tvorí ho 25 obcí a počet obyvateľov dosiahol v roku 2005 152 741. Rozloha kraja je 25 848 km². 
Troms hraničí na východe s krajom Finnmark, na juhozápade s krajom Nordland a so švédskym krajom Norrbotten a fínskym Lappi lääni na juhu. Na západe a severe je Nórske more. 

</doc>
<doc id="543022" url="https://sk.wikipedia.org/wiki?curid=543022" title="Marsnik 1">
Marsnik 1

Marsnik 1 označená aj ako Mars 1M No.1 alebo Mars 1M bola kozmická sonda, prvý pokus Sovietskeho zväzu a ľudstva vôbec o vyslanie sondy k Marsu. Mala planétu preskúmať počas preletu okolo neho. To sa však nepodarilo. Pri vzlete 10. októbra 1960 došlo k havárii jej nosnej rakety Molnija. Počas horenia jej druhého stupňa 309 sekúnd po štarte sa objavila vážna porucha, ktorá spôsobila, že raketa so sondou vystúpala len do výšky 120 km a potom sa zrútila na zemský povrch.

</doc>
<doc id="543023" url="https://sk.wikipedia.org/wiki?curid=543023" title="Mars 1M No.1">
Mars 1M No.1



</doc>
<doc id="543024" url="https://sk.wikipedia.org/wiki?curid=543024" title="Mars 1M">
Mars 1M



</doc>
<doc id="543025" url="https://sk.wikipedia.org/wiki?curid=543025" title="Marsnik 2">
Marsnik 2

Marsnik 2 alebo Mars 1M No.2 alebo Mars 1M bola kozmická sonda určená na prelet okolo Marsu. Odštartovala 14. októbra 1960, len štyri dni po neúspešnom štarte svojej „sestry“ Marsnik 1. Ani ona sa však do kozmu nedostala. 290 sekúnd po štarte došlo k problémom s pohonným systémom tretieho stupňa jej nosnej rakety Molnija. Raketa sa aj so svojím nákladom zrútila na zemský povrch. 

</doc>
<doc id="543026" url="https://sk.wikipedia.org/wiki?curid=543026" title="Mars 1M No.2">
Mars 1M No.2



</doc>
<doc id="543031" url="https://sk.wikipedia.org/wiki?curid=543031" title="L. Ron Hubbard">
L. Ron Hubbard

Lafayette Ronald Hubbard (známejší ako L. Ron Hubbard, taktiež L. R. Hubbard, Lafayette Ron Hubbard atď., * 13. marec 1911, Tilden, Nebraska, USA† 24. január 1986 Creston, Kalifornia) bol americký spisovateľ, zakladateľ dianetiky a scientológie. Mimo obrovského množstva scientologickej literatúry napísal taktiež mnoho dobrodružných a vedeckofantastických diel.
Životopis.
Narodil sa v Tildene v Nebraske v rodine armádneho dôstojníka a feministickej vysokoškolskej pedagogičky. V mladosti veľa cestoval (hlavne na Ďaleký východ). V roku 1930 sa zapísal na štúdium stavebníctva na George Washington University vo Washingtone. Zapísal sa tiež napr. do jedného z prvých kurzov jadrovej fyziky (čo neskôr rád zdôrazňoval). Univerzitu nedokončil, opustil ju v roku 1931. Živil sa ako pilot a spisovateľ, ako letec sa zúčastnil rôznych expedícii.
V roku 1933 si vzal svoju prvú ženu, spisovateľku Margaret Grubbovú, s ktorou mal dve deti. Hubbard písal pre rôzne literárne časopisy vedeckofantastické, fantastické, detektívne, westernové a dobrodružné prózy, a to poviedky, romány a jeden scenár. Používal mnoho pseudonymov, bol veľmi známym autorom. Počas druhej svetovej vojny slúžil pri námorníctve u Office of Naval Intelligence.
V roku 1950 publikoval knihu "Dianetika, moderna veda o duševnom zdraví" (Dianetics: The Modern Science of Mental Health), v ktorej opísal vlastnú psychologickú teóriu, nazývanú dianetika. Táto kniha sa aj napriek odmietnutiu odbornou verejnosťou široko rozšírila a stala sa bestsellerom; len za rok po vydaní sa predalo 150 000 výtlačkov. Registroval taktiež spolok Hubbard Dianetic Research Foundation (Hubbardova nadácia pre dianetický výskum).
V roku 1952 rozšíril Hubbard dianetiku o „užitú náboženskú filozofiu“, ktorú nazval scientológia. V tomto roku si taktiež vzal svoju poslednú manželku, Mary Sue Whippovú. Až do konca života stál v čele scientologickej cirkvi. V roku 1957 napísal knihu "Všetko o radiácii" (All About Radiation), v nej propaguje tzv. purifikačný program, ktorý údajne očisťuje telesné bunky od jedov.
V osemdesiatych rokoch sa Hubbard vrátil k literárnej činnosti, napísal sci-fi romány so scientologickým posolstvom "Battlefield Earth" (Bojisko Zeme, 1982) a "Mission Earth" (Misia Zeme, 1987), a taktiež nepublikovaný scenár Revolt in the Stars (Vzbura vo hviezdach), v ktorom zdramatizoval časť dianetického postupu. 24. januára 1986 zomrel na svojom ranči, údajne na mŕtvicu.
Bol veľmi plodným autorom. Len vydanie jeho rukopisných poznámok, prepísaných až po jeho smrti, je napísaných na 110 obsiahlych zväzkoch. Väčšinu diel napísal v rokoch 1930 – 1980 a väčšina bola publikovaná v nakladateľstvách, spojených so scientologickou cirkvou. V roku 2006 bol uznaný Guinnessovou knihou rekordov za najplodnejšieho a najprekladanejšieho autora s údajom, že publikoval 1084 beletristických i nebeletristických diel, ktoré boli preložené do 71 jazykov.

</doc>
<doc id="543033" url="https://sk.wikipedia.org/wiki?curid=543033" title="Nord-Trøndelag">
Nord-Trøndelag

Nord-Trøndelag Fylke je územnosprávna jednotka v strednej časti Nórska. Správnym centrom územia je mesto Steinkjer a správcom kraja Nord-Trøndelag je "Fylkesmann i Nord-Trøndelag". Tvorí ho 24 obcí a počet obyvateľov dosiahol v roku 2005 128 444. Rozloha kraja je 22 396 km². 
Nord-Trøndelag hraničí na juhozápade s krajom Sør-Trøndelag, na severe s krajom Nordland, na východe so švédskym krajom Jämtland län a na severozápade je pobrežie Nórskeho mora. Nord-Trøndelag vznikol v roku 1904, keď bol Trondhjems amt rozdelený na Sør-Trøndelag amt a Nord-Trøndelag amt. Od roku 1918 sa používa namiesto "amt" označenie "fylke". 
Správne mesto Steinkjer má 20 527 obyvateľov (2005) a značná časť obyvateľstva žije v Trondheimsfjordene, ktorý je v strede južnej časti kraja. Najväčším jazerom je tu Snåsavatnet, významnejším tokom je Namsen, ktorý preteká severnou časťou územia od severovýchodu a ústi do Nasfjordenu, jedného z hlavných fjordov severnej časti kraja. Nasfjorden ústi do zálivu Folda. 
Pobrežie je členité s mnohými ostrovmi; na severe leží Austra, Leka, okolo Foldy Ytre Vikna, Mellom Vikna, Indre Vikna, Borgan, Kvingla, Otterøya, Joa, Elvalandet a v Trohheimfjordene Ytterøya.
Územím prechádza železničná trať z Trondheimu do Bodø v kraji Nordland. Železnica vedie po východnom brehu Trondheimfjordenu, Breistadfjordu a Snåsavatnetu. Cez juh Nord-Trondelag prechádza tiež železnica z Trondheimu do Östersundu vo Švédsku.
Ľudia obývajú túto oblasť už tisíce rokov, dokladom čoho sú početné skalné kresby.

</doc>
<doc id="543034" url="https://sk.wikipedia.org/wiki?curid=543034" title="Markov vrch">
Markov vrch

Markov vrch (937,1 m n. m.) je vrch v južnej časti pohoria Vtáčnik. Z vrcholu je dobrý výhľad na Štiavnické vrchy, Kremnické vrchy, Veľkú Fatru a Poľanu. V pozadí vidieť aj Nízke Tatry. Na vrchole sú osadené drevené lavičky a stôl, vedľa ktorých sa nachádza schránka s vrcholovou knihou. Z južnej strany pod vrcholom je z lúky s krmelcami a poľovníckym posedom výhľad aj na susedné pohorie Pohronský Inovec a Tribeč.
Prístup.
K vrcholu nevedia žiaden značený turistický chodník. Prístup je možný po lesných cestách z obce Píla alebo Župkov cez Debnárovu horu a Pílanské lúky. Ďalší prístup je z obce Ostrý Grúň, odkiaľ vedie žlto značený turistický chodník, z ktorého je za obcou potrebné odbočiť doľava do Mackovej doliny a na Farsnej lúke opäť doľava na Markov vrch.

</doc>
<doc id="543036" url="https://sk.wikipedia.org/wiki?curid=543036" title="Østfold">
Østfold

Fylke Østfold je územnosprávna jednotka v juhovýchodnom Nórsku. Správnym centrom územia je mesto Sarpsborg a správcom je "Fylkesmann i Østfold". Tvorí ho 18 obcí a počet obyvateľov dosiahol v roku 2005 258 542. Rozloha kraja je 4 183 km².
Østfold hraničí na severe s krajom Akershus, na západe susedí cez Oslofjord s krajom Vestfold a na východe so švédskymi krajmi Värmland, Dalsland a Bohuslän. 
Územím od severu na juh preteká rieka Glomma, ktorá ústi pri meste Fredrikstad do Skagerraku. Cez Østfold vedú cesty E6 a E18, ktoré spájajú Oslo s Göteborgom, resp. Oslo s Karlstadom a Štokholmom.

</doc>
<doc id="543038" url="https://sk.wikipedia.org/wiki?curid=543038" title="Čertižniansko-haburská vzbura">
Čertižniansko-haburská vzbura

Čertižiansko-haburská vzbura bola roľnícka vzbura, ktorá vypukla 13. marca 1935. Bola reakciou na exekúcie roľníkov, ktoré začali v obci Borov, pokračovali v Habure a nasledovali v Čertižnom. Pri exekúcii v Čertižnom chcel exekútor pre dlh 404 Kčs Ivanovi Dimunovi odobrať kravu. Táto bola zdrojom obživy a pomocníkom pri prácach. Susedia sa zastali jeho syna Pavla, ktorý sa snažil dražbe zabrániť. Nasledujúci deň sa vzbura rozhorela aj v susednej Habure a Borove. Vzbura bola potlačená policajnými zložkami o sile 230240 žandárov. Došlo k bitiu zadržaných a tiež aj k súdu a žalárovaniu občanov Habury a Čertižného, ktorí boli pri zásahu zadržaní.
Ekonomická situácia.
Veľká hospodárska kríza, ktorá začala 24. októbra 1929 Čiernym štvrtkom na Wall Street, zasiahla postupne celý svet a zasiahla aj Česko-Slovensko v rokoch 19291933. nezamestnanosť vzrástla z 441 000 nezamestnaných v roku 1923 na 920 tisíc v roku 1933. Vznikali hladové doliny, nepokoje. Nárast nezamestnaných pokles kúpnej sily, spôsobli pokles cien poľnohospodárskej produkcie. Toto s nárastom daní z nehnuteľnosti spôsobilo veľký počet exekúcií.
Priebeh vzbury.
Na 13. marca 1935 boli ohlásené exekúcie v obciach Borov – kde mali prebehnút v ranných hodinách, Habura – napoludnie a poobede v obci Čertižné. V prvých dvoch boli neúspešné exekúcie kvôli odignorovaniu obyvateľmi. V Čertižnom sa syn Ivana Dimuna Pavel postavil exekúcii kravy. Žandári privolaní exekútorom na pomoc pri exekúcii ho odviedli na žandársku stanicu, kde ho nakoniec zhromažďujúci sa susedia išli oslobodiť, čo sa im podarilo. Dedinčania zastavili aj ďalšiu exekúciu u Michal Figúru. Pri oslobodzovaní Pavla Dimuna došlo k napadnutiu žandárskej stanice kamenmi. Na druhý deň došlo k stupňovaniu odporu, kedy sa k odporu pridali aj obyvatelia Habury a Borova, postavili sa na odpor privolaným posilám z Medzilaboriec. Okrem hádzania kameňov, dochádza aj k streľbe a na povel okresného veliteľa nadporučíka Vacíka dochádza k použitiu zbraní žandármi. Až zosilnené hliadky v počte 230240 mužov, pod velením majora Strichavky z Humenného a podplukovníka Blahu z Bratislavy, potláčajú vzburu a začínajú obkľučvať dediny a 16. marca dochádza k prvým zatknutiam. Celkovo bolo zatknutých 105 osôb (63 z Čertižného, 29 z Habury a 13 z Borova). Boli eskortovaní do väznice v Košiciach. Odsúdených bolo nakoniec 62 osôb, medzi nimi boli 2 ženy.
Spomienky pamätníkov.
"Haburský Notár": „Ale keď žandári celé obce obsadili, po chotári sa na päť krokov rozostavili, počali chlapi do lesov utekať. Tí, čo zostali doma, pocítili následky. Žandári od prvého čísla brali chlapa za chlapom do triedy štátnej ľudovej školy v Habure. A tu, vinný – nevinný, bili. Keď omdleli, poliali vodou a bili ďalej. Takto trvalo dva dni. Na tretí deň už sa hrnuli komunistickí poslanci do Habury. Zakročili a žandári prestali biť. A to malo veľký ohlas u ľudu.“
"Michal Rjabik":„Treba dodať, že žandári sa po príchode do školskej budovy neuspokojili len s mlátením Dimunovcov. ale pokračovali ďalej vo svojej „humánnej“ práci až do tej doby, pokiaľ sa ich obete od bolesti a týrania a bitia nepomočili a nepošpinili. Takýto osud postihol i ďalších 27 Haburčanov, ktorých – priam na smrť zmlátených nahádzali na korby áut a odviezli do košického väzenia.“

</doc>
<doc id="543039" url="https://sk.wikipedia.org/wiki?curid=543039" title="Buskerud">
Buskerud

Buskerud Fylke je územnosprávna jednotka v juhovýchodnom Nórsku. Správnym centrom územia je mesto Drammen, správcom kraja je "Fylkesmann i Buskerud". Počet obyvateľov dosiahol v roku 2005 243 491. Rozloha kraja je 14 930 km². 
Buskerud hraničí na severe a severovýchode s krajom Oppland, na východe s krajom Akershus a Oslo, na juhu s krajom Vestfold, na juhozápade Telemark, na západe Hordaland a na severozápade s krajom Sogn og Fjordane. Na juhovýchode dosahuje Buskerud až k Oslofjordu. 
Územie kraja je odvodňované riekami Dramselv a Lagen, popri východnej hranici preteká Begna a Ranselva, ktoré sa po sútoku pri Hønefosse vlievajú do jazera Tyrifjorden ako Storelva. Na severozápade sa dvíhajú pohoria Hallingskarvet a Reineskarvet.
Správne mesto Drammen je dôležitou cestnou križovatkou, kde sa pretínajú cesty E18 a E134, podobne ako aj Hønefoss, kde sa krížia cesty E16 s ďalšími cestami, vedúcimi z alebo do Oslo. 

</doc>
<doc id="543041" url="https://sk.wikipedia.org/wiki?curid=543041" title="UTM-7">
UTM-7

UTM-7 (podľa unifikovaného označenia 71-407) je typ ruskej nízkopodlažnej električky, navrhnutej a vyrobenej spoločnosťou Uraltransmaš. Električka sa vyrába od roku 2009.

</doc>
<doc id="543042" url="https://sk.wikipedia.org/wiki?curid=543042" title="71-407">
71-407



</doc>
<doc id="543043" url="https://sk.wikipedia.org/wiki?curid=543043" title="Dolichos (bežecké preteky)">
Dolichos (bežecké preteky)

Dolichos alebo Dolichodromos (od "dolichos") bola súťažná bežecká disciplína v starovekom Grécku.
Dolichos čiže "dlhý beh" bol v starovekom Grécku bežeckou disciplínou panhelénskych hier. V Olympii sa dolichos zaviedol na 15. hrách roku 720 pred Kr.. Dĺžka behu bola v rôznych časoch rôzna, ale nikdy nemala menej ako sedem stadií (stadion mal Olympii dĺžku 192,27 metra, 600 stôp) a viac ako dvadsaťštyri stadií. (1356 a 4615 metrov).
Na olympijských hrách sa pri všetkých behoch štartovalo rovnako, z postavenia stojného, s mierným predklonom, s nohami v tesnom založení a prstami alebo pätami nôh zaklesnutými do žľabku na štartovej čiare. Žľabky na štarte tvorili dva súvislé pásy od jednej strany po druhú a boli približne tri cm hlboké. Miesto pretekára na štarte sa určovalo žrebom a signál na štart sa dával stanoveným zatrúbením trubača. Pri vytrvalostnom behu mali bežci telá spriamené, hrude vypnuté, kroky mali kratšie a nižšie, švihy paží miernejšie a ruky zaťaté do pästí. (pri behu na krátke vzdialenosti mali dlane otvorené) Od pretekárov sa požadovalo, aby pôsobili esteticky, ale rozhodovala hlavne rýchlosť, lebo záležalo len na tom, kto dobehne prvý.
Pretekári na olympijských hrách behali bosí, trať mali upravenú a ako sa zdá, posypanú vrstvou piesku. V starších časoch nosili bederné rúška alebo len pásky na ohanbí, ale od 15. hier, keď Orsippos z Megary svoj pás počas behu na jeden stadion stratil (alebo ho odhodil), bežci pretekali nahí. 
Z antického Grécka je pre posúdenie výkonov pri vytrvalostnom behu známych niekoľko príkladov. Argejský bežec Argeus sa po víťazstve na 113. olympijských hrách v dolichu, rozbehol od radosti domov oznámiť svoje víťazstvo a oznámil ho údajne ešte v ten istý deň, prekonal vzdialenosť dlhšiu ako sto kilometrov a v ceste mu pritom stáli aj dve horstvá. Aténsky štátny posol Feidippides v roku 490 pred Kr. prebehol vzdialenosť medzi Aténami a Spartou, kde prišiel žiadať o pomoc proti Peržanom, za dva dni, prekonal tak vzdialenosť 230 km za dvadsať hodín. Keď následne Atéčania, aj bez pomoci Sparty, zvíťazili proti Peržanom v bitke pri Maratóne, aténsky vojvodca Miltiades vyslal opäť Feidippida, aby túto radostnú zvesť oznámil Aténčanom. Vzdialenosť, ktorú následne prebehol merala 42 km a po slovách „"Radujte sa zvíťazili sme!"", padol mŕtvy na zem. Na novodobých olympijských hrách sa na jeho počesť zaviedol maratónsky beh. 

</doc>
<doc id="543046" url="https://sk.wikipedia.org/wiki?curid=543046" title="Sogn og Fjordane">
Sogn og Fjordane

Fylke Sogn og Fjordane je územnosprávna jednotka v západnom Nórsku. Správnym centrom územia je mesto Leikanger, správcom kraja je "Fylkesmann i Sogn og Fjordane". Tvorí ho 26 obcí a počet obyvateľov dosiahol v roku 2004 107 032. Rozloha kraja je 18 634 km².
Na severe hraničí s krajom Møre og Romsdal, na východe s krajom Oppland, na juhovýchode s Buskerudom a na juhu s krajom Hordaland. Na západe obmýva brehy kraja Severné more, ktoré sa zarezáva do vnútrozemia druhým najväčším fjordom sveta a najväčším fjordom Nórska. Sognefjorden siaha až k najvyššiemu pohoriu Nórska Jotunheimen. V tej istej oblasti je tiež 4. najvyšší vodopád Nórska Vettisfossen. Na severe sa do pevniny zarezáva Nordfjord a v severovýchodnej časti kraja leží Jostedalsbreen, najväčší ľadovec pevninskej Európy. V severnej časti pri hraniciach s krajom Møre og Romsdal je najhlbšie jazero Nórska a Európy Hornindalsvatnet. 

</doc>
<doc id="543048" url="https://sk.wikipedia.org/wiki?curid=543048" title="Hedmark">
Hedmark

Fylke Hedmark je územnosprávna jednotka v juhovýchodnej časti Nórska. Správnym centrom územia je mesto Hamar, správcom je "Fylkesmann i Hedmark". V kraji je 22 obcí a počet obyvateľov dosiahol v roku 2005 188 376. Rozloha kraja je 27 388 km². 
Hedmark hraničí s krajmi Akershus na juhu, Oppland na západe a Sør-Trøndelag na severe. Na východe sa nachádzajú švédske provincie Värmland a Dalarna. 
V kraji sú dobre známe mestá Hamar, Kongsvinger, Elverum a Tynset. Hedmark je jedným z najmenej urbanizovaných krajov v Nórsku a viac ako polovica obyvateľov žije na vidieku. Osídlenie je sústredené predovšetkým do poľnohospodárskych oblastí priliehajúcich k jazeru Mjøsa.
Dejiny.
V ranom vikingskom období pred Haraldom Krásnovlasým bol Hedmark malým kráľovstvom.

</doc>
<doc id="543049" url="https://sk.wikipedia.org/wiki?curid=543049" title="Oppland">
Oppland

Fylke Oppland je územnosprávna jednotka v centrálnej časti Nórska. Správnym centrom územia je mesto Lillehammer a správcom kraja je "Fylkesmann i Oppland". V kraji je 26 obcí a počet obyvateľov dosiahol v roku 2005 183 174. Rozloha kraja je 25 192 km². 
Oppland hraničí s krajom Sør-Trøndelag a Møre og Romsdal na severe, Hedmark na východe, Akershus, Oslo a Buskerud na juhu a Sogn og Fjordane na západe. Oppland sa tiahne od jazier Mjøsa a Randsfjorden k horám Dovrefjell, Jotunheimen a Rondane. 
V Opplande sú krajiny Gudbrandsdalen, Valdres, Toten, Hadeland a Land. Najvýznamnejšie mestá sú Lillehammer, Gjøvik a Otta. Nachádzajú sa tu tiež dve najvyššie hory Nórska Glittertind a Galdhøpiggen.

</doc>
<doc id="543051" url="https://sk.wikipedia.org/wiki?curid=543051" title="Kojetín (Nový Jičín)">
Kojetín (Nový Jičín)

Kojetín (katastrálne územie Kojetín u Starého Jičína) je jednou z miestnych častí mesta Nového Jičína. 
História.
Prvá písomná zmienka o obci je z roku 1497, kedy patrila starojičínskemu panstvu. V roku 1905 tu bola vybudovaná samostatná škola. Miestnou časťou Nového Jičína sa obec stala dňa 1. septembra 1974. 

</doc>
<doc id="543052" url="https://sk.wikipedia.org/wiki?curid=543052" title="Møre og Romsdal">
Møre og Romsdal

Fylke Møre og Romsdal je územnosprávna jednotka v západnom Nórsku. Správnym centrom územia je mesto Molde, správcom kraja je "Fylkesmann i Møre og Romsdal". Nachádza sa tu 38 obcí a počet obyvateľov dosiahol v roku 2005 244 689. Rozloha kraja je 15 105 km². 
Kraj Møre og Romsdal je najsevernejším územím regiónu Vestlandet. Na severovýchode hraničí s krajom Sør-Trøndelag, na juhu s krajmi Oppland a Sogn og Fjordane. Na západe obmýva brehy kraja Nórske more. 

</doc>
<doc id="543053" url="https://sk.wikipedia.org/wiki?curid=543053" title="Loučka (Nový Jičín)">
Loučka (Nový Jičín)

Loučka (katastrálne územie Loučka u Nového Jičína, ) je jednou z miestnych častí Nového Jičína. 
História.
Prvá písomná zmienka sa datuje k roku 1374, kedy v tej dobe Loučka patrila starojičínskému panstvu. 

</doc>
<doc id="543054" url="https://sk.wikipedia.org/wiki?curid=543054" title="The Flash (seriál z roku 2014)">
The Flash (seriál z roku 2014)

The Flash je americký televízny seriál stanice The CW, ktorého autormi sú Greg Berlanti, Andrew Kreisberg a Geoff Johns. Seriál je založený na DC Comics superhrdinovi The Flash (Grant Gustin), ktorý bojuje so zločinom pomocou super-rýchlosti. Seriál je spin-off seriálu "Arrow" a oba seriály sa odohrávajú v rovnakom fiktívnom svete.
Americká premiéra "The Flash" bola 7. októbra 2014, a pilotná epizóda sa stala druhou najsledovanejšou premiérou stanice The CW, po "Upírskych denníkoch" v roku 2009. Seriál pozitívne hodnotili aj kritici a vyhral cenu People's Choice Award v kategórii „Favorite New TV Drama“. 21. januára 2016 mal premiéru nový seriál "Legends of Tomorrow", ktorý je tiež spin-off seriálov "The Flash" a "Arrow". 8. januára 2017 stanica The CW predĺžila seriál na štvrtú sériu. 1. apríla 2018 bola potvrdená piata séria, ktorá mala premiéru 9. októbra 2018.
The Flash je odohrávaný v meste Vancouver
Dej.
Barry Allen bol ako malý chlapec svedkom nadprirodzenej vraždy jeho matky, za ktorú bol neprávom odsúdený jeho otec. Po tejto udalosti sa ho ujal detektív Joe West a z Barryho sa v dospelosti stáva kriminálny vyšetrovateľ v Central City. Je však stále posadnutý smrťou jeho matky a neustále vyšetruje staré kriminálne prípady, nadprirodzené udalosti a vedecké pokroky, ktoré by mu pomohli objasniť čo sa vtedy stalo a tiež dokázať nevinu svojho otca. Štrnásť rokov po vražde dochádza k poruche časticového urýchľovača v S.T.A.R. Labs, ktorý zaplaví celé mesto neznámym typom radiácie, vďaka ktorej ľudia získavajú rôzne superschopnosti. Medzi týmito ľudmi je aj Barry, ktorého počas explózie v S.T.A.R. Labs zasiahol blesk, a po deviatich mesiacoch strávených v kóme zisťuje, že sa dokáže pohybovať nadľudskou rýchlosťou. Barry sa rozhodne využiť svoje nové schopnosti na ochranu obyvateľov Central City a na boj proti zločincom ako superhrdina s menom The Flash, a v jeho cieli mu pomáhajú jeho kolegovia Caitlin Snow, Cisco Ramon a Dr. Harrison Wells. Neskôr Barry zistí, že nemôže chrániť Central City len pred obyčajnými zločincami ale aj pred meta-ľuďmi ktorí majú nadprirodzené schopnosti.
Prepojené časti Arrowverse.
Od roku 2014 sa každoročne vysielajú prepojené časti seriálov z Arrowverse, do ktorého patria "Arrow", "The Flash", "Supergirl" a "Legends of Tomorrow".

</doc>
<doc id="543057" url="https://sk.wikipedia.org/wiki?curid=543057" title="Vestfold">
Vestfold

Vestfold Fylke je územnosprávna jednotka v juhovýchodnom Nórsku. Správnym centrom územia je mesto Tønsberg, správcom kraja je "Fylkesmann i Vestfold". Nachádza sa tu 14 obcí a počet obyvateľov dosiahol v roku 2005 220 736. Rozloha kraja je 2 216 km².
Vestfold hraničí na západe s krajom Telemark a Buskerud, na východe sa nachádza Oslofjord a Østfold. Územím preteká od severu k juhu rieka Lagen. Krajom pri pobreží vedie cesta E18 z Oslo do miest Porsgrunn, Arendal a Kristiansand.

</doc>
<doc id="543061" url="https://sk.wikipedia.org/wiki?curid=543061" title="Vest-Agder">
Vest-Agder

Fylke Vest-Agder je územnosprávna jednotka na juhu Nórska. Správnym centrom územia je mesto Kristiansand, správcom je "Fylkesmann i Vest-Agder". Nachádza sa tu 15 obcí a počet obyvateľov dosiahol v roku 2005 161 276. Kraj je najjužnejším územím Nórska a jeho rozloha je 7 279 km².
Vest-Agder hraničí s krajom Aust-Agder na východe a Rogaland na západe. Z juhu ho obmýva Severné more, za ktorým sa rozkladá Jutský polostrov. Od pobrežia sa tiahne viac ako sto kilometrov na sever do vnútrozemia, kde pri jazere Auravatn dosahuje svoj najsevernejší bod. V tejto časti leží iba asi 5 kilometrov od Lysefjordu. Najjužnejší bod na ostrove Pysen, respektíve na pevnine pri Lindesnese je najjužnejším suchozemským bodom Nórska. 
Najviac obyvateľov žije pri pobreží, ktoré je členité a nachádzajú sa tu najväčšie mestá Kristiansand, Mandal, Flekkefjord a Farsund. Severná časť je hornatá a riedko osídlená, zatiaľ čo centrálne vrchoviny s vresoviskami slúžia ako pastviny pre dobytok a ovce.

</doc>
<doc id="543062" url="https://sk.wikipedia.org/wiki?curid=543062" title="Telemark">
Telemark

Telemark Fylke je územnosprávna jednotka v južnom Nórsku. Správnym centrom územia je mesto Skien, správcom kraja je "Fylkesmann i Telemark". Počet obyvateľov dosiahol v roku 2014 171 333 a rozloha kraja je 13 854 km².
Poloha.
Telemark hraničí na východe s krajom Vestfold, na severe a severovýchode s krajom Buskerud a na západe je Hordaland, Rogaland a Aust-Agder. Na juhovýchode obmýva brehy Telemarku Skagerrak. Významnejšími tokmi sú Skienselva, Måna, Kvenna a jazerá Fyresvatnet, Nisser, Møsvatnet, Bandåk, Tinnsjå​​ a Norsjø. 
Územím Telemarku prechádza železnica z Oslo do Kristiansandu a Stavangeru, pri pobreží cesta E18, severnejšie cesta E134.
Dejiny.
Telemark bol do roku 1919 známy ako Bratsberg amt. 

</doc>
<doc id="543063" url="https://sk.wikipedia.org/wiki?curid=543063" title="Rogaland">
Rogaland

Rogaland Fylke je územnosprávna jednotka v juhozápadnom Nórsku. Správnym centrom územia je mesto Stavanger, správcom kraja je "Fylkesmann i Rogaland". Nachádza sa tu 27 obcí a počet obyvateľov dosiahol v roku 2005 393 104. Rozloha kraja je 9 378 km².
Kraj Rogaland hraničí na severe s krajom Hordaland, na severovýchode s krajom Telemark a Aust-Agder a na východe s krajom Vest-Agder. Rogaland leží pri Severnom mori, ktoré vniká do krajiny početnými fjordami. Najvýznamnejšie sú napr. Boknafjord, Lysefjord, Hylsfjord, Saudafjord, Sandfjord, Vindafjord, Josenfjørd, Gansfjord, Høgsfjord, Ålfjord a Idsefjord. Najväčším ostrovom je Karmøy.
Na severovýchode v obciach Suldal a Sauda sú jazerá Suldalsvatnet, Holmavatnet, Blåsjø a Blåfjellvatnet (posledné dve ležia sčasti na území obce Hjelmeland a sčasti v kraji Aust-Agder). Ďalej sú tu jazerá øvre Tysdalvatnet a Lyngsvatnet v obci Hjelmeland, jazero Svartevatnet v obci Forsand, Orrevatnet pri Kleppu, Ørsdalsvatnet v Bjerkreimu, Lundevatnet na juhu na hranici s Vest-Agder a mnohé ďalšie. 
Rogaland je krajom nórskeho ropného priemyslu; územím prechádza plynovod do Kårstø, ktoré je sídlom spoločnosti Statoil. Územím prechádzajú cesty E134 a E39, ktoré sú sčasti vedené "po mori", kde je prevádzkovaná preprava trajektami. Hlavná železnica z Oslo a Kristiansandu vedie do Stavangeru cez mesto Egersund.
Turisticky obľúbenými miestami sú skalné zrázy Prekestolen a Kjerag. Vullandhaug v Stavangeri je rekonštruovaná usadlosť z doby železnej (500 - 350 pred Kr.). V Avaldnes na ostrove Karmøy je rekonštruovaná vikingská usadlosť. 

</doc>
<doc id="543066" url="https://sk.wikipedia.org/wiki?curid=543066" title="Hordaland">
Hordaland

Hordaland Fylke je územnosprávna jednotka v juhozápadnom Nórsku. Správnym centrom územia je mesto Bergen, správcom kraja je "Fylkesmann i Hordaland". Leží tu 33 obcí a počet obyvateľov dosiahol v roku 2005 448 343. Rozloha kraja je 15 450 km².
Kraj Hordaland hraničí s krajmi Sogn og Fjordane na severe, Buskerud a Telemark na východe a Rogaland na juhu. Na západe jeho brehy obmýva Severné more, z ktorého sa do pevniny zarezávajú fjordy Kvinnheradsfjorden a Hardangerfjorden, ktoré akoby objímali pohorie Folgefonna, pokryté rovnomenným ľadovcom. Na východe na hraniciach s krajom Buskerud a Telemark je náhorná plošina Hardangervidda.
Územím prechádzajú cesty E16, E39 a E134, severnou časťou územia prechádza železničná trať z Oslo do Bergenu. Bergen je významným prístavným mestom Nórska a jeho štvrť Bryggen je na Zozname svetového dedičstva UNESCO. Zaujímavosťou kraja je okolo roku 1790 vznik Hardangerskej výšivky podľa vzoru talianskej čipky "Reticella".

</doc>
<doc id="543067" url="https://sk.wikipedia.org/wiki?curid=543067" title="Aust-Agder">
Aust-Agder

Aust-Agder Fylke je územnosprávna jednotka na juhu Nórska. Správnym centrom územia je mesto Arendal, správcom je "Fylkesmann i Aust-Agder". Leží tu 15 obcí a počet obyvateľov dosiahol v roku 2005 103 596. Kraj je so susedným krajom Vest-Agder najjužnejším územím Nórska a jeho rozloha je 9 211 km². 
Aust-Agder hraničí na severe a východe s krajom Telemark, na severozápade s krajom Rogaland a na západe a juhozápade s krajom Vest-Agder. Leží pri Severnom mori pri Skagerraku, za ktorým sa rozkladá Jutský polostrov. 
Do roku 1918 bol Aust-Agder známy ako Nedenes amt. 

</doc>
<doc id="543068" url="https://sk.wikipedia.org/wiki?curid=543068" title="One Peachtree Center">
One Peachtree Center



</doc>
<doc id="543070" url="https://sk.wikipedia.org/wiki?curid=543070" title="Velký kámen">
Velký kámen

Velký kámen môže byť:

</doc>
<doc id="543071" url="https://sk.wikipedia.org/wiki?curid=543071" title="Prírodná pamiatka Korniansky ropný prameň">
Prírodná pamiatka Korniansky ropný prameň



</doc>
<doc id="543072" url="https://sk.wikipedia.org/wiki?curid=543072" title="Geforce 900">
Geforce 900



</doc>
<doc id="543073" url="https://sk.wikipedia.org/wiki?curid=543073" title="Pikritové mandlovce u Kojetína">
Pikritové mandlovce u Kojetína

Pikritové mandlovce u Kojetína je prírodná pamiatka ev. č. 1881, ktorá sa nachádza v okrese Nový Jičín južne od dediny Kojetín na oboch stranách cesty medzi Kojetínom a dedinou Straník. Správa Agentúra ochrany prírody a krajiny ČR.
Ochrana.
Predmetom ochrany je stratotyp podmorskej sopečnej činnosti a opustený lom s odkryvom pikritov. 

</doc>
<doc id="543074" url="https://sk.wikipedia.org/wiki?curid=543074" title="Toronto Arenas">
Toronto Arenas



</doc>
<doc id="543075" url="https://sk.wikipedia.org/wiki?curid=543075" title="Trøndelag">
Trøndelag

Trøndelag (čítaj "trönelág") je časť krajiny (landsdel) Nórska, ktoré sa skladá z dvoch provincií - Nord-Trøndelag (Severný Trøndelag) a Sør-Trøndelag (Južný Trøndelag). Pôvodne k tomuto územiu patrili tiež okresy Nordmøre a Romsdal a obec Bindal. Prirodzeným centrom územia je Trondheim v Južnom Trondelagu.
Obyvateľstvo hovorí trøndelagskými nárečiami ("trøndsk"), podskupinou východonórskych nárečí, charakteristickou predovšetkým zánikom samohláskových koncoviek.
Názov Trøndelag, zložený z kmeňového mená "Trønder" a slová "lag" (právo), znamená "územie kmeňa Trønderov". Dnes sa označenie Trønder vzťahuje k obyvateľom Trondelagu.

</doc>
<doc id="543076" url="https://sk.wikipedia.org/wiki?curid=543076" title="Kamenárka">
Kamenárka

Kamenárka je prírodná pamiatka ev.č.2162 neďaleko mesta Štramberk v okrese Nový Jičín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je významná geologická lokalita s výskytom zvlášť chránených druhov rastlín a živočíchov viazaných na geologický podklad.

</doc>
<doc id="543079" url="https://sk.wikipedia.org/wiki?curid=543079" title="Choryňská stráž">
Choryňská stráž

Choryňská stráž je prírodná pamiatka ev. č. 2028 na západnom okraji obce Choryně v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú lúky s teplomilnými prvkami fauny a flóry, prirodzené sukcesie pôvodného dubového lesa. Prírodná pamiatka zaberá južný svah rovnomenného 375 metrov vysokého vrchu.

</doc>
<doc id="543082" url="https://sk.wikipedia.org/wiki?curid=543082" title="Salonta">
Salonta

Salonta () je municípium v Bihárskej župe v Rumunsku. V rámci Rumunska sa nachádza na jeho severozápade, v rámci župy na jej juhozápade na hraniciach s Maďarskom, čo vidieť aj na etnickej skladbe mesta. V meste sa nachádza slovenský konzulárny úrad a slovenský hotel "Slávia".
História.
Prvá písomná zmienka o meste pochádza z roku 1332, kedy ju pápežský dokument spomína ako „Socerdas de ville Zalantha“. Tento názov mesta vydržal až do obdobia uhorskej autonómie, keď sa prešlo na používanie názvu v maďarskom jazyku a neskôr v jazyku rumunskom (čo de facto nezmenilo výslovnosť názvu mesta). Do 16. storočia patrí mesto šľachtickému rodu Toldiovcov a stáva sa významným centrom obchodu, najmä kvôli blízkosti hradu Culişer. V tomto období má mesto asi 300 obyvateľov. Roku 1598 Turci zničili hrad Culişer a vypálili Salontu. V tomto období vyrástla v centre mesta Vartovka „Turnul Ciunt“. Turecká okupácia však mestu prekvapivo prináša rozvoj, najmä niektorých remeselných činností. 
Počas revolúcie 1848 tu pôsobí básnik János Arany. Po revolúcii prichádza do mesta obdobie vzniku cechov - prvý, obuvnícky vzniká roku 1820.
Po druhej svetovej vojne, od roku 1948 začína mesto meniť svoj charakter zo sídla takmer čisto agrárneho na industriálne. Vznikne tu niekoľko podnikov, avšak 65 % miestneho priemyslu tvorí priemysel potravinársky.
Demografia.
Mimo iné menšiny žije v Salonte aj malá slovenská menšina. V roku 2002 žilo v tomto meste 45 Slovákov.

</doc>
<doc id="543083" url="https://sk.wikipedia.org/wiki?curid=543083" title="Østlandet">
Østlandet

Østlandet alebo neformálne Východné Nórsko je časť krajiny (landsdel) Nórska v jeho juhovýchodnej časti. Región je tvorený krajmi Telemark, Vestfold, Østfold, Akershus, Oslo, Buskerud, Oppland a Hedmark. Názov regiónu Østlandet znamená "Východné krajiny", v novonorčine (nynorsk) je používaný názov "Austlandet".
Prírodné pomery.
Región je na severe a na západe ohraničený horami, na východe hranicou so Švédskom. Hranica s regiónom Sørlandet je menej zreteľná. Hory regiónu dosahujú v Jotunheimene, kde je zároveň najvyšší vrchol severských krajín na východ od Grónska. Ďalšie dobre známe pohorie je Dovrefjell na severe a Rondane na severovýchod od Lillehammeru. V náhornej plošine Hardangervidda sa región stretáva s regiónom Vestlandet. Údolia sa zarezávajú do hôr, z východu na západ sa tiahnu hlavné údolia Østerdalen, Gudbrandsdalen, Valdres, Hallingdal, Numedal a údolie Telemarku. Østerdalen je obklopený väčšinou pomerne plochými územiami s ihličnatými lesmi, ale zvyšok územia leží v hlboko zarezaných údoliach.
Územie okolo Oslofjordu a smerom na severovýchod je pomerne ploché, s pásmi ekonomicky intenzívne využívanej krajiny, predovšetkým v oblastiach Hedemarken, Toten, Hadeland a Ringerike. Hustota zaľudnenia je v rovinách najvyššia a zhruba 40% obyvateľov žije vo vzdialenosti do 200 km od Osla. Množstvo ostrovčekov chráni pobrežie a v lete je rajom plavcov a jachtárov.
Ľudia, kultúra a tradície.
Nórske dialekty na juhovýchode Nórska sa odlišujú svojím prízvukom, ktorý je pre ostatných Nórov nezameniteľný, ale odlišuje sa aj pravopisom, slovnou zásobou a hláskoslovím. Najviac odlišné sú však dialekty horských údolí, zatiaľ čo štandardná nórčina (bokmål) sa používa predovšetkým okolo mesta Oslo.
Horské údolia si udržali odlišnú kultúru s tradičnou architektúrou a ľudovou hudbou, krajovými jedlami a dialektom, z nich niektoré takmer nezrozumiteľné pre ostatných Nórov. Ráz týchto horských údolí je dnes ohrozený predovšetkým rekreantmi z iných častí krajiny, ktorí sem prichádzajú hlavne v zimnom období.
Východné lesy Finnskogen sú domovom etnických menšín prisťahovalcov z Fínska, ktorí sem prišli v 17. storočí. Svoj jazyk a kultúru si uchovali až do 20. storočia, dnes si udržujú len ľudové piesne a tradičné jedlá. Okolie Engerdalu obývajú najjužnejšie skupiny nórskych Laponcov.
Husto obývané pobrežie s dlhotrvajúcim priemyselným vývojom si vytvorilo silnú kultúrnu identitu pracujúcej triedy, ale rovnako tak sa uchovala pokojná konzervatívna kultúra rybárskych osád. V ostrom kontraste k tomu je Oslo, kde sa usadili Nóri z celej krajiny a tiež viac než 300 000 prisťahovalcov. Vyrástli tu mešity, sikhské a hindské svätyne i budhistické stúpy.

</doc>
<doc id="543084" url="https://sk.wikipedia.org/wiki?curid=543084" title="Nórske regióny">
Nórske regióny



</doc>
<doc id="543090" url="https://sk.wikipedia.org/wiki?curid=543090" title="John Griffith Chaney">
John Griffith Chaney



</doc>
<doc id="543091" url="https://sk.wikipedia.org/wiki?curid=543091" title="Francesco Ezechielle Ermenegildo de Suppé-Demelli">
Francesco Ezechielle Ermenegildo de Suppé-Demelli



</doc>
<doc id="543092" url="https://sk.wikipedia.org/wiki?curid=543092" title="Francesco Suppé Demelli">
Francesco Suppé Demelli



</doc>
<doc id="543093" url="https://sk.wikipedia.org/wiki?curid=543093" title="Stefan Nikolov Stambolov">
Stefan Nikolov Stambolov



</doc>
<doc id="543096" url="https://sk.wikipedia.org/wiki?curid=543096" title="Ježůvka">
Ježůvka

Ježůvka je prírodná pamiatka ev. č. 149 severovýchodne od mesta Vsetín v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú druhovo bohaté trávobylinné spoločenstvá.

</doc>
<doc id="543097" url="https://sk.wikipedia.org/wiki?curid=543097" title="Kladnatá - Grapy">
Kladnatá - Grapy

Kladnatá - Grapy je prírodná pamiatka ev. č. 2062 východne od obce Horní Bečva v okrese Vsetín. Oblasť spravuje AOPK ČR Správa CHKO Beskydy.
Ochrana.
Predmetom ochrany je výskyt vzácnych druhov rastlín na rozmanitých pôdnych typoch a geomorfologických útvaroch.

</doc>
<doc id="543099" url="https://sk.wikipedia.org/wiki?curid=543099" title="Xenofón z Korintu">
Xenofón z Korintu

Xenofón ("Xenofón") bol dvojnásobný olympijský víťaz v piatom stor. pred Kr.
Xenofón, syn olympionika Thessala z Korintu, zvíťazil na 79. olympijských hrách v roku 464 pred Kr. v behu na jedno stadion a v päťboji. Xenofón sa po tomto výkone, ktorý ešte žiadny olympionik nedokázal, dočkal v domovine veľkolepého privítania. Pred mestskou bránou ho čakal chór, ktorý mu na jeho počesť zaspieval oslavnú ódu a následne mu ďalší chór zaspieval hymnus pred Apolónovým chrámom. Hudbu i text oslavnej ódy a hymnu zložil Pindaros, najvýznamnejší predstaviteľ zborovej lyriky starovekého Grécka, ktorý ich s nimi aj osobne nacvičil. 
Pre atléta starovekého Grécka znamenalo korunovanie olympijským vencom vrcholný okamih jeho života a často aj začiatok nového života. Dôkazom toho je spev prvej Pindarovej "Olympijskej ódy", ktorá znie: „"Do ďaleka žiari sláva vydobytá na olympijských hrách, kde bojuje rýchlosť a sila spojená s odvahou o najvýššiu cenu. Kto tam zvíťazí, teší sa po celý život úcte sladkej ako med, ktorá odmieňa úspech. Veď stále a každodenné šťastie je to najlepšie, čo si môže človek priať.""

</doc>
<doc id="543101" url="https://sk.wikipedia.org/wiki?curid=543101" title="Kopce (prírodná pamiatka)">
Kopce (prírodná pamiatka)

 Kopce sú prírodná pamiatka, ev.č. 2039 neďaleko obce Lidečko v okrese Vsetín. Lokalitu spravuje Agentúra ochrany prírody a krajiny ČR.
Opis.
Pamiatka predstavuje mohutný kryhový zosuv pieskovcov s rozsadlinovými pseudokrasovými jaskyňami na severovýchodne orientovanom svahu asi severne od kóty (). Nachádza sa v nadmorskej výške 645 –  v Komoneckej hornatine na okraji Vizovických vrchov, asi severne od obce Lidečko.
Ochrana.
Pamiatka bola vyhlásená s cieľom ochrany jej mohutného skalného zosuvu pieskovcov s rozsadlinovými jaskyňami predstavujúcimi významné zimovisko netopierov.
Pseudokrasové javy.
Do dnešnej doby je tu zdokumentovaných 12 rozsadlinových a suťových jaskýň.
Flóra.
Les na území PP tvoria prevažne smrek obyčajný ("Picea abies"), primiešaný je buk lesný ("Fagus sylvatica") a menej jedľa biela ("Abies alba").
Fauna.
Lokalita je významným hniezdiskom lesných druhov vtákov ako je napr. holub plúžik ("Columba oenas"), tesár čierny ("Dryocopus martius"), žlna sivá ("Picus canus"), zriedkavo orešnica perlavá ("Nucifraga caryocatactes") a bocian čierny ("Ciconia nigra").
Lokalita je významným zimoviskom netopierov, predovšetkým kriticky ohrozeného podkovára krpatého ("Rhinolophus hipposideros").

</doc>
<doc id="543104" url="https://sk.wikipedia.org/wiki?curid=543104" title="Železničná trať Dolní Lipka – Hanušovice">
Železničná trať Dolní Lipka – Hanušovice

Železničná trať Dolní Lipka – Hanušovice (v cestovnom poriadku pre cestujúcich označená číslom 025) je jednokoľajová trať, súčasť celoštátnej dráhy. Ide o najsevernejšiu železničnú spojnicu Čiech a Moravy. Prechádza dvoma tunelmi a v stanici Červený Potok () prekonáva kontinentálne rozvodie medzi Severným a Čiernym morom.
História.
Výnos Františka Jozefa I. z 11. septembra 1871 udelil koncesionárovi právo k stavbe a užívaniu železnice zo Šternberka na Moravský Šumperk k niektorému miestu železnice do Středolesí, bližšie hraníc rakúsko-pruských
Trať Dolní Lipka – Hanušovice vlastnila spoločnosť Moravská pohraniční dráha od októbra 1873 až do svojho zoštátnenia 1. januára 1895.
Prevádzka.
Na trati sú v pravidelnej prevádzke nákladné vlaky, osobné len o sobotách a nedeľich. Osobná doprava bola pre riedke osídlenie skôr slabšia; na začiatku 21. storočia sa pohybovala okolo piatich či šiestich párov motorových osobných vlakov. Predtým tadiaľ prechádzal aj pár rýchlikov spájajúci Prahu a Jeseník. Nákladná doprava je minimálna, ožíva však pri odklone.
V roku 2011 navrhla spoločnosť OREDO, konajúca za Pardubický kraj, v rámci optimalizácie dopravy zastaviť osobnú dopravu a nahradiť ju autobusovou linkou Králíky – Hanušovice. Proti tomuto zámeru vznikla petícia, ktorú podpísala viac ako tretina miestnych práceschopných obyvateľov. Napriek tomu po ďalších rokovaniach s obcami (máj 2011) považoval Pardubický kraj zastavenie dopravy za hotovú vec; a to napriek tomu, že východná polovica trate leží na území Olomouckého kraja a tamojší starostovia na rokovaní so zámerom výslovne nesúhlasili.
OREDO pre obdobie cestovného poriadku 2012 (t. j. od 11. decembra 2011) žiadnu osobnú dopravu v záväzku verejnej služby v úseku Dolní Lipka – hranica s Olomouckým krajom (- Hanušovice) neobjednalo a Olomoucký kraj v reakcii na to neobjednal dopravu ani na svoje časti trate.
Od 2. februára 2013 bola obnovená prevádzka vlakovej dopravy medzi Dolní Lipku a Hanušovice.

</doc>
<doc id="543106" url="https://sk.wikipedia.org/wiki?curid=543106" title="Železničná trať 025 (Česko)">
Železničná trať 025 (Česko)



</doc>
<doc id="543113" url="https://sk.wikipedia.org/wiki?curid=543113" title="Zubří (prírodná pamiatka)">
Zubří (prírodná pamiatka)

Zubří je prírodná pamiatka ev. č. 535 v severnej časti obce Zubří v okrese Vsetín. Oblasť spravuje AOPK ČR Správa CHKO Beskydy.
Ochrana.
Predmetom ochrany je lokalita šafranu karpatského.

</doc>
<doc id="543115" url="https://sk.wikipedia.org/wiki?curid=543115" title="Prežúvavce">
Prežúvavce

Prežúvavce ("Ruminantia") je taxón z radu párnokopytníky ("Artiodactyla"), ktorý zahŕňa známe pasúce sa a migrujúce cicavce ako napr.: tury, kozy, ovce, jelene a antilopy.
Prežúvavce majú zložený žalúdok (zložený zo štyroch častí – bachor ("rumen"), čepiec ("reticulum"), kniha ("omasum") a slez ("abomasum")) a sú prežúvavé (trávia potravu v dvoch krokoch; najprv požujú a zhltnú a potom natrávenú zmes vyvrátia späť do úst, kde ju znovu prežujú, a tým maximalizujú zisk z potravy).
Taxonómia.
Nie všetky prežúvavé cicavce patria medzi Prežúvavce. Tylopoda a Hippopotamidae sú klasifikované ako pseudoprežúvavce. Množstvo veľkých pasúcich sa cicavcov, napr. kone alebo kengury, si vyvinuli druh trávenia ako adaptáciu na požívanie veľkého množstva málohodnotnej potravy.

</doc>
<doc id="543116" url="https://sk.wikipedia.org/wiki?curid=543116" title="Chase Tower (Chicago)">
Chase Tower (Chicago)

Chase Tower je 10. najvyšší mrakodrap v Chicagu a stojí na ulici South Dearborn Street. Má 60 poschodí a výšku . V budove je asi kancelárskych priestorov, ktoré obsluhuje 50 výťahov. Firma Exelon tu má sídlo, ale skôr tu sídlila Bank One Corporation. Stavba prebiehala v rokoch 1966 – 1969.

</doc>
<doc id="543117" url="https://sk.wikipedia.org/wiki?curid=543117" title="Parafyletizmus">
Parafyletizmus

Parafyletizmus je stav nejakej človekom definovanej skupiny organizmov, v ktorom sa skupina nachádza, pokiaľ zahŕňa jej spoločného predka, ale nie všetkých jeho potomkov. Taxón (skupina) sa potom nazýva parafyletická a nie je prirodzený. Veľké percento taxónov, ktoré bežne poznáme, je parafyletické. V súčasnej systematike (taxonómiu) je snaha tieto umelé taxóny, ktoré sa nezlučujú so stavom vecí v prírode, nahradiť monofyletickými taxónmi. Typickým parafyletickým taxónom býva skupina zložená z viac primitívnych monofyletických skupín, ktoré napr. nemajú dôležitú apomorfiu, ktorá definuje skupinu odvodenú. Takou skupinou sú napríklad Symphyta (blanokrídlovce), skupina je teda na rozdiel od Apocrita neprirodzená. 
Ako učebnicový príklad rozdielu monofyletizmu od parafyletizmu slúžia plazy. Vtáky patria do skupiny plazov, pretože ich najbližší žijúci príbuzní sú krokodíly, krokodíly sú teda s vtákmi príbuzní viac ako s ostatnými plazmi, napr. s hadmi. Ak vtákov do plazov zahrnieme, je skupina monofyletická, pretože obsahuje všetkých potomkov predka. Ak však vtáky z plazov umelo vyberieme, skupina neobsahuje všetkých potomkov a je teda parafyletická, neprirodzená.

</doc>
<doc id="543118" url="https://sk.wikipedia.org/wiki?curid=543118" title="Parafyletická skupina">
Parafyletická skupina



</doc>
<doc id="543119" url="https://sk.wikipedia.org/wiki?curid=543119" title="Chase Tower">
Chase Tower

Chase Tower môže byť:
JPMorgan Chase Tower môže byť:

</doc>
<doc id="543120" url="https://sk.wikipedia.org/wiki?curid=543120" title="JPMorgan Chase Tower">
JPMorgan Chase Tower



</doc>
<doc id="543121" url="https://sk.wikipedia.org/wiki?curid=543121" title="Sørlandet">
Sørlandet

Sørlandet alebo neformálne Južné Nórsko je časť krajiny (landsdel) Nórska, ktoré sa skladá z dvoch provincií – Aust-Agder (Východný Agder) a Vest-Agder (Západný Agder). Nachádza sa v najjužnejšej časti krajiny, na pobreží Skagerraku a prirodzeným centrom územia je Kristiansand vo Vest-Agder.

</doc>
<doc id="543122" url="https://sk.wikipedia.org/wiki?curid=543122" title="Nord-Norge">
Nord-Norge

Nord-Norge alebo neformálne Severné Nórsko je časť krajiny (landsdel) Nórska, ktoré sa nachádza v severnej časti krajiny. Skladá sa z piatich provincií – Sør-Trøndelag, Nord-Trøndelag, Nordland, Troms a Finnmark. Prirodzeným centrom územia je Trondheim v Južnom Trondelagu.

</doc>
<doc id="543123" url="https://sk.wikipedia.org/wiki?curid=543123" title="Severné Nórsko">
Severné Nórsko



</doc>
<doc id="543124" url="https://sk.wikipedia.org/wiki?curid=543124" title="Arrow">
Arrow

Arrow je americký akčný televízny seriál stanice The CW, ktorého autormi sú Greg Berlanti, Marc Guggenheim a Andrew Kreisberg. Seriál je založený na DC Comics superhrdinovi, Green Arrow. Seriál mal premiéru na stanici The CW, 10. októbra 2012. Nakrúca sa hlavne vo Vancouveri a hlavnou postavou je miliardár Oliver Queen (Stephen Amell), z ktorého sa po piatich rokoch strávených na nehostinnom ostrove stal superhrdina bojujúci proti zločinu a korupcii pomocou luku a šípov. Na rozdiel od komiksov, Queen zo začiatku nepoužíva prezývku „Green Arrow“.
"Arrow" získal od kritikov hlavne pozitívne recenzie. Priemerná sledovanosť prvej série bola okolo 3,68 miliónov divákov a obdržala tri ocenenia a veľké množstvo nominácií. V októbri 2014 mal premiéru spin-off s názvom "The Flash". 
V januári 2019 bol seriál obnovený na finálovú ôsmu sériu pozostávajúcu z 10 epizód.
Dej.
Príbeh sleduje Olivera Queena (Stephen Amell), miliardára zo Starling City, ktorý bol päť rokov považovaný za mŕtveho, pretože sa plavil na rodinnej jachte, ktorá stroskotala pri záhadnom ostrove Lian Yu. Obeťami tejto udalosti sa stal jeho otec Robert (Jamey Sheridan) a sestra Oliverovej priateľky, Sara Lanceová (Caity Lotz). Po piatich rokoch strávených na zdanlivo opustenom ostrove a ďalších iných miestach je zachránený a privezený späť do Starling City. Po svojom návrate sa znovu stretne so svojou matkou Moirou (Susanna Thompson) a jej novým manželom Walterom (Colin Salmon). Tiež ho privíta jeho mladšia sestra Thea (Willa Holland) a najlepší kamarát Tommy (Colin Donnell). Oliver sa so svojou bývalou priateľkou snaží znovu zblížiť, tá ho však viní zo smrti svojej sestry Sary, o ktorej sa dozvedela, že mala s Oliverom pomer.
Cez deň hrá Oliver milionárskeho playboya ale v noci sa z neho stáva strážca v zelenej kapucni s lukom a šípmi. V prvej sérii plní otcovo prianie odčiniť hriechy rodiny Queenovcov, bojovať so skazenou spoločnosťou a vrátiť Starling City stratenú slávu. Pretože jedná proti zákonom, zameria sa na neho detektív Quentin Lance (Paul Blackthorne), otec Laurel (Katie Cassidy) a Sary, ktorý je odhodlaný dostať ho za každú cenu, aj keď nepozná jeho identitu. Oliverovi v boji so zločinom pomáha bývalý vojak John Diggle (David Ramsey) a neskôr sa do jeho tímu pridá Felicity Smoaková (Emily Bett Rickards) a ďalší.
V druhej sérii musí Arrow čeliť útokom zo strany bývalého austrálskeho agenta, Sladea Wilsona (Manu Bennett), s ktorým sa spoznal na ostrove a chystá sa mu pomstiť. Tretia séria sa venuje konfliktu so záhadným a mocným Ra's al Ghulom (Matthew Nable) a štvrtá séria priniesla nového nepriateľa, Damiena Darhka (Neal McDonough).
 Pozri aj "Zoznam častí seriálu Arrow"

</doc>
<doc id="543132" url="https://sk.wikipedia.org/wiki?curid=543132" title="Xenofón (rozlišovacia stránka)">
Xenofón (rozlišovacia stránka)

Xenofón alebo Xenophon ("Xenofón", ) môže byť:
Xenophon môže byť aj:

</doc>
<doc id="543136" url="https://sk.wikipedia.org/wiki?curid=543136" title="Devon Energy Center">
Devon Energy Center

Devon Energy Center (známy aj ako Devon Energy Tower alebo "Devon Tower") je mrakodrap v Oklahoma City, Oklahoma (USA). S výškou je najvyššou budovou mesta a štátu.
Výstavba prebiehala v rokoch 2009 – 2012 a architektom bol Pickard Chilton a spoločnosť Kendall/Heaton Associates. V budove sídli spoločnosť Devon Energy. V budove je 52 nadzemných a 2 podzemné poschodia. Celková podlahová plocha budovy je . Podľa pôvodného plánu mala mať budova a 54 poschodí.

</doc>
<doc id="543141" url="https://sk.wikipedia.org/wiki?curid=543141" title="Devon Energy Tower">
Devon Energy Tower

Devon Energy Tower môže byť:

</doc>
<doc id="543144" url="https://sk.wikipedia.org/wiki?curid=543144" title="Tesco plc">
Tesco plc



</doc>
<doc id="543145" url="https://sk.wikipedia.org/wiki?curid=543145" title="Tesco public limited company">
Tesco public limited company



</doc>
<doc id="543155" url="https://sk.wikipedia.org/wiki?curid=543155" title="Louka pod Rančem">
Louka pod Rančem

Louka pod Rančem je prírodná pamiatka ev. č. 2030 východne od obce Vsetín v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je kvetnatá lúka s výskytom zvlášť chránených druhov teplomilných rastlín, najmä vstavačovitých (vstavačovec bazový) a bohatej populácie orlíčka obyčajného.
Územie pamiatky sa v celom rozsahu prekrýva s vtáčím územím "Horní Vsacko".

</doc>
<doc id="543156" url="https://sk.wikipedia.org/wiki?curid=543156" title="Sucháčkovy paseky">
Sucháčkovy paseky

Sucháčkovy paseky je prírodná pamiatka ev. č. 2035 východne od obce Lačnov v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je kvetnatá lúka s bohatým výskytom obzvlášť chráneného druhu, šafranu bielokvetého.

</doc>
<doc id="543158" url="https://sk.wikipedia.org/wiki?curid=543158" title="Zbrankova stráň">
Zbrankova stráň

Zbrankova stráň je prírodná pamiatka ev. č. 2038 na severnom okraji obce Ratiboř v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú kvetnaté lúky na suchších a mokraďových biotopoch s výskytom vzácnych druhov kveteny.

</doc>
<doc id="543161" url="https://sk.wikipedia.org/wiki?curid=543161" title="Vršky - Díly">
Vršky - Díly

Vršky - Díly je prírodná pamiatka ev. č. 2037 na východnom okraji mesta Vsetín v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je terasovito členený svah s výskytom zvlášť chránených druhov flóry, najmä vstavačovitých a hrachoru širokolistého a vzácnych druhov vtákov a hmyzu.

</doc>
<doc id="543162" url="https://sk.wikipedia.org/wiki?curid=543162" title="Myrón zo Sikyónu">
Myrón zo Sikyónu

Myrón ("Myrón") bol tyran v starovekom gréckom meste Sikyón v 7. stor. pred Kr.
Myrón zo Sikyónu zvíťazil v tethrippe (jazdeckých pretekov dvojkolesových vozov so štvorzáprahom) na 33. olympijských hrách v roku 648 pred Kr. Tethripon zaviedli na 25. olympijských hrách v roku 680 pred Kr. Prvým víťazom tejto disciplíny bol Pagóndas z Téb.
Staroveký autor Pausanias uvádza, že Myrón dal po svojom olympijskom víťazstve vybudovať v Olympii "pokladnicu", zvanú Sikyónska, ktorá sa nachádzala v "Altide" na vápencovej terase pri severnej strane Hérinho chrámu, za Kronovým pahorkom (Kronion). Na tejto terase boli pokladnice, podobné pokladniciam v Delfách, ktoré tam Gréci postavili na počesť boha Apolóna. Pokladnice boli menšie stavby v podobe chrámu (in antis) a slúžili k ochrane a vystavovaniu obetných darov jednotlivých miest Grécka.
Sikyónska pokladnica mala podľa opisu Pausania dve miestnosti, jednu postavenú v dórskom a druhú v iónskom slohu. Steny miestností boli obložené medenými plátmi. Váha tohto kovu, pochádzajúceho z ďalekej Ibérie, (meď sa ťažila v okolí rieky "Baetis") mala podľa uvedeného nápisu na stene až päťsto talentov (.). Okrem mnohých vzácnych obetných darov (meča so zlatou rukoväťou, rohu zo slonoviny a iných) boli v tejto pokladnici uložené aj tri disky, ktoré sa používali pri pretekoch v päťboji.

</doc>
<doc id="543163" url="https://sk.wikipedia.org/wiki?curid=543163" title="U Vaňků">
U Vaňků

U Vaňků je prírodná pamiatka ev. č. 2036 západne od obce Bystřička v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je listnatý les s prirodzenou skladbou drevín a priľahlé lúky s bohatou populáciou scily karpatskej.

</doc>
<doc id="543165" url="https://sk.wikipedia.org/wiki?curid=543165" title="Myrón">
Myrón

Myrón ("Myrón") môže byť:

</doc>
<doc id="543166" url="https://sk.wikipedia.org/wiki?curid=543166" title="Myron">
Myron

Myron môže byť:

</doc>
<doc id="543167" url="https://sk.wikipedia.org/wiki?curid=543167" title="Grazioso Enea Lanfranconi">
Grazioso Enea Lanfranconi



</doc>
<doc id="543168" url="https://sk.wikipedia.org/wiki?curid=543168" title="Ján Čižmár">
Ján Čižmár

Ján Čižmár (* 7. máj 1946, Banská Bystrica – † 5. máj 2018, tamže) bol slovenský spisovateľ, textár, scenárista, publicista a vydavateľ.
Životopis.
Ján Čižmár mal technické vzdelanie. Literárne tvoriť začal už na strednej škole. Od roku 1971 pracoval v Banskej Bystrici najskôr ako technik, neskôr ako vedúci programového oddelenia v PKO. Spolupracoval s redakciami časopisov Populár a Lišiak. V roku 1989 bol spoluzakladateľom vydavateľstva Trian a v roku 2000 založil vydavateľstvo JC Partner. Angažoval sa aj v oblasti rozvoja športu pre všetkých, za čo v roku 2002 získal pamätný diplom prezidenta MOV Juana Antonia Samarancha.
Tvorba.
Už v mladom veku ako textár spolupracoval so skladateľom Igorom Bázlikom. Prvé ich spoločné dielo v roku 1967, pieseň "Cesta späť" s interpretom M. Ličkom, získalo prvú cenu v televíznej súťaži Vyberte si pesničku. Od roku 1968 už písal poéziu, kratšie literárne útvary a scenáre. V roku 1969 ho denník Smena vyhlásil za autorskú dvojicu roka spolu s I. Bázlikom a začal písať libretá pre muzikály a hudobné pásma. Odvtedy napísal okolo 300 textov k piesňam pre rozhlas, televíziu alebo gramofónové spoločnosti. Výber z nich vyšiel v roku 2010 pod názvom "Skús život dúškami piť". Bol členom Spolku slovenských spisovateľov.
Dielo.
Literatúra
Libretá
Najznámejšie piesňové texty
Iné

</doc>
<doc id="543171" url="https://sk.wikipedia.org/wiki?curid=543171" title="Park Tower">
Park Tower

Park Tower je 11. najvyšší mrakodrap v Chicagu. Nachádza na 800 North Michigan Avenue. Bol navrhnutý architektonickou firmou Lucien Lagrange Architects. Má výšku a celkovo má 70 poschodí, ale iba 67 z nich je využívaných. Stavba sa skladá z 3152 prefabrikovaných betónových dielcov. Vzhľadom na vetry vanúce od Michiganského jazera sú severné a južné steny silnejšie. Je to jedna z najvyšších budov sveta, ktorá nemá oceľový skelet. Výstavba sa začala v roku 1998 a skončila v roku 2000. Je to prvá americká budova, do ktorej bol už pri výstavbe zabudovaný systém AMD, teda 400 tonový tlmič vibrácií spôsobených vetrom. Budovu obsluhuje 11 výťahov a celková podlahová plocha je . Nachádzajú sa tu prevažne byty, ale nájdeme tu aj hotel a v spodných poschodiach aj maloobchodné priestory.

</doc>
<doc id="543174" url="https://sk.wikipedia.org/wiki?curid=543174" title="Trubiska (prírodná pamiatka)">
Trubiska (prírodná pamiatka)

Trubiska je prírodná pamiatka ev. č. 5827 východne od obce Pozděchov v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je pimprlík mokraďový "(Vertigo angustior)" a jeho biotop.
Lokalita je súčasťou EVL "Pozděchov".

</doc>
<doc id="543175" url="https://sk.wikipedia.org/wiki?curid=543175" title="Stříbrník (prírodná pamiatka, okres Vsetín)">
Stříbrník (prírodná pamiatka, okres Vsetín)

Stříbrník je prírodná pamiatka ev. č. 1522 južne od obce Hovězí v okrese Vsetín. Oblasť spravuje AOPK ČR Správa CHKO Beskydy.
Ochrana.
Predmetom ochrany je zvyšok kvetnatých bučín s prameniskami a lúčkami, s bohatým zastúpením čeľade vstavačovitých a ďalších chránených a ohrozených druhov rastlín.
Územie pamiatky sa v celom rozsahu prekrýva s EVL "Beskydy" a s vtáčím územím "Horní Vsacko".

</doc>
<doc id="543178" url="https://sk.wikipedia.org/wiki?curid=543178" title="Bruno Kreisky">
Bruno Kreisky

Bruno Kreisky (* 22. január 1911, Viedeň, Rakúsko – † 29. júl 1990, tamže) bol rakúsky právnik a politik. Bol ministrom zahraničných vecí (1959 – 1966), predsedom Sociálnodemokratickej strany (SPÖ) (1967 – 1983) a kancelárom Rakúska (1970 – 1983).
Životopis.
Narodil sa vo Viedni do židovskej rodiny pôvodom z juhomoravských Dolných Kounic. V pätnástich rokoch vstúpil do mládežníckej organizácie SPÖ. Vyštudoval právo na Viedenskej univerzite a druhú svetovú vojnu prežil vo švédskom exile.
Politické pôsobenie.
Po vojne sa vrátil do Rakúska a obnovil svoju politickú kariéru. V roku 1970 sa stal prvým kancelárom židovského pôvodu v histórii Rakúska. Ako minister zahraničia i ako kancelár sa snažil hrať úlohu sprostredkovateľa medzi Izraelom a arabskými vodcami ako bol Jásir Arafát, Anwar as-Sádát, alebo Muammar Kaddáfí. Ako veľký odporca sionizmu a hlasný kritik Izraela však narazil na nedôveru tohto štátu a príliš vo svojom snažení neuspel. Jeho dôveryhodnosť v očiach Izraelčanov tiež veľmi poškodil škandál, ktorý sa rozpútal okolo niektorých členov jeho vlády, ktorí sa za druhej svetovej vojny zaplietli s nacizmom. Ten nakoniec vyústil v ostrý stret medzi Brunom Kreiskym a „lovcom nacistov“ Simonom Wiesenthalom.
Henry Kissinger spomína: „…jeho komentáre k politickým trendom a osobnostiam vždy človeku rozšírili obzory. Mal veľký zmysel pre humor a geopolitike rozumel omnoho viac ako mnohí predstavitelia mocnejších krajín. Jednou z nesúmerností, ktoré sa prejavujú v dejinách, je nepomer medzi schopnosťami niektorých politikov a mocou ich krajín.“

</doc>
<doc id="543180" url="https://sk.wikipedia.org/wiki?curid=543180" title="Werner Mölders">
Werner Mölders

Werner Mölders (* 18. marec 1913, Gelsenkirchen, Nemecké cisárstvo – † 22. november 1941, Breslau, Nemecká ríša) bol nemecký stíhací pilot a letecké eso so 115 potvrdenými zostrelmi počas španielskej občianskej vojny a druhej svetovej vojny. Mölders sa stal prvým pilotom v histórii, ktorý prekonal hranicu 100 zostrelov. Za svoje bojové úspechy získal Španielsky kríž v zlate s mečmi a briliantmi a Rytiersky kríž Železného kríža s dubovou ratolesťou, mečmi a briliantmi. Veľmi sa angažoval vo vývoji nových bojových leteckých taktík. Stál, napríklad za vývojom štvorčlennej leteckej formácie "Schwarm" (roj), počas vzdušných súbojov s nepriateľom využíval jednoduchú taktiku, ktorú možno charakterizovať heslom „udri na protivníka tvrdo a z veľkej blízkosti“.
Mölders vstúpil do Luftwaffe v roku 1934 vo veku 21 rokov. V roku 1938 bol prevelený k Légii Kondor, ktorá podporovala Francisca Franca počas španielskej občianskej vojny, a dosiahol 14 potvrdených zostrelov, pričom jeden zostrel mu nebol potvrdený. Počas druhej svetovej vojny bol v bitke o Francúzsko a bitke o Britániu sám trikrát zostrelený, ale zároveň dosiahol 53 potvrdených zostrelov nepriateľských lietadiel. V roku 1941, kedy mal na svojom konte už 68 víťazstiev, bol so svojou jednotkou JG 51 (Jagdgeschwader 51 ~ "Stíhacia eskadra 51") prevelený na východný front, aby sa zapojil do plánovaného útoku na Sovietsky zväz. Počas 22. júna 1941 pridal na svoje konto ďalšie štyri zostrely a o týždeň neskôr už prekonal rekord 80 víťazstiev Manfreda von Richthofena z roku 1918. V polovici júla toho istého roku sa celkový počet jeho vzdušných víťazstiev prehupol cez hranicu 100 uznaných zostrelov.
Nacistické velenie mu potom z obáv o jeho život neumožňovalo zúčastňovať sa rozsiahlejších bojových misií. Vo veku 28 rokov bol povýšený do hodnosti "Oberst" (plukovník) a menovaný inšpektorom stíhacieho letectva. Pôsobil na polostrove Krym, kde riadil leteckú podporu nemeckého postupu. Po samovražde "Generalobersta" (generálplukovníka) Ernsta Udeta, stíhacieho esa z prvej svetovej vojny, bol Mölders povolaný do Berlína, aby sa tu zúčastnil pohrebu. Počas cesty do hlavného mesta však lietadlo Heinkel He 111, v ktorom cestoval ako pasažier, zastihla silná búrka a zlyhal jeden z motorov. Pilot sa s lietadlom neúspešne pokúsil o núdzové pristátie na letisku v Breslau a Mölders po páde lietadla spolu s dvoma ďalšími osobami zahynul. Ako nacistická armáda Wehrmacht, tak spočiatku aj nemecká spolková armáda Bundeswehr uctievali jeho pamiatku; jeho meno niesla stíhacia eskadra, torpédoborec a kasárne. V roku 2005 Nemecký spolkový snem tieto posmrtné pocty na základe správy Úradu pre vojenskú históriu zrevidoval a Möldersovo meno bolo z názvu eskadry i kasární odstránené.
Životopis.
Werner Mölders sa narodil 18. marca 1913 v malom nemeckom meste Gelsenkirchen. Svoju vojenskú službu začal ako dobrovoľník. Najprv bol vycvičený ako príslušník delostreleckého vojska a slúžil u 2. pešieho regimentu v Olsztyne. Jeho záujem o letectvo prebudil náhodný výlet na palube dopravného lietadla. Vtedy vyjadril svoju túžbu učiť sa lietať. V ceste mu však stáli jeho zdravotné problémy, konkrétne žalúdočné problémy súvisiace s takzvanou morskou chorobou. Až keď tieto ťažkosti prekonal, mohol byť v roku 1934 prijatý k letectvu. Nasledujúce dva roky Mölders strávil, už v uniforme dôstojníka Luftwaffe, u jednotky nazvanej Fliegergruppe Schwerin a potom u JG 134. Lietal na lietadlách Heinkel He 51, Arado Ar 68 a čoskoro tento mladý poručík upútal pozornosť inštruktorov a nadriadených. Jeho mimoriadny talent zapríčinil skutočnosť, že tomuto služobne mladému dôstojníkovi bolo zverené velenie 334. stíhacej skupiny vo Wiesbadene. Aj tak v už dynamicky sa rozvíjajúcej Luftwaffe to bol veľmi nezvyčajný jav.
Mölders začal svoju skutočnú kariéru stíhacieho pilota v Španielsku. V apríli 1938 bol menovaný veliteľom jednej letky patriacej pod Légiu Kondor a absolvoval výcvik v prostredí skutočnej vojny. Ako je všeobecne známe, z tejto formácie sa stala vybraná jednotka Luftwaffe, v ktorej radoch si nemeckí piloti prešli skutočným bojom a vyskúšali si svoje zručnosti. Nemci bojujúci proti Španielskej republike lietali najprv na stíhacích dvojplošníkoch He 51. Tento stroj nebol dostatočne výkonný ani nemal dostatočnú výzbroj. Išlo o stroj, ktorý bol kvalitný skôr pre výcvik pilotov. Nemeckí piloti tak na tomto lietadle nezaznamenali žiadny významný úspech. Situácia sa zmenila v júli 1938 príchodom nových Messerschmittov Bf 109 do Španielska. Presne v tomto období, od júla do októbra 1938, zaznamenal Werner Mölders 14 vzdušných víťazstiev nad lietadlami republikánov (zostrelil jedenásť Polikarpovov I-15, dva I-16 a jeden Tupolev SB-2). Nárokoval si ešte zostrel jedného I-16 z 23. septembra 1938, ktorý ale nebol potvrdený. Takéto skóre z neho urobilo najúspešnejšieho z pilotov, ktorí sa zúčastnili španielskych bojov. Mölders sa vrátil domov ako nespochybniteľný kráľ bojov vedených nad Pyrenejským polostrovom.
Po ukončení bojového turnusu v Španielsku sa Werner Mölders zameral na výcvik a taktiku stíhacieho letectva (Jagdwaffe). Vypracovanie a zavedenie nových letových formácií bolo rovnako významné a dôležité ako jeho zásluhy v boji a úzko súviselo so vzdušnou bojovou taktikou. Nemecké letectvo používalo do tej doby trojný systém (tri lietadlá v jednej V-formácii). Mölders prišiel namiesto toho s návrhom systému dvoch párov stíhačiek, kde každý pár bol tvorený vedúcim a jeho takzvaným číslom. V momente začiatku boja jedno lietadlo zaútočilo a druhé ho muselo kryť. Skúsenosti z prvých bojov nad Poľskom a Francúzskom ukázali, že ide o veľmi účinný systém.
V momente vypuknutia druhej svetovej vojny bol Mölders veliteľom jednotky JG 53, ktorá v znaku mala pikové eso, okopírované z hracích kariet. Od svojich spolubojovníkov dostal nežnú prezývku „Vati“ (Ocino). Túto prezývku dostal vďaka jeho otvorenosti a vrelému prístupu k mladým pilotom a podriadeným. Letka JG 53 sa nepodieľala na septembrových bojoch nad poľským územím. Bolo jej zverené stráženie západných hraníc Ríše, a preto bola presunutá do sárskej oblasti. Skutočné otvorené boje sa tam prakticky neuskutočnili. Skutočná vojna prebiehala kdesi ďaleko v Poľsku, ale na Západe, napriek formálnemu vyhláseniu vojny zo strany spojencov, zotrvali súperi v pasívnom postoji na hraniciach za opevnenou Maginotovou líniou. Keďže vojna oficiálne prebiehala, podnikali nemeckí piloti, ktorí nemohli premôcť svoju túžbu bojovať, osamotené výpady na francúzske územie. Za tejto situácie začal Mölders a jeho kolegovia organizovať hony na nepriateľské lietadlá. Dokonca aj tieto sporadicky organizované výpady priniesli určité výsledky. Na konci roku 1939 Mölders týmto spôsobom zostrelil štyri nepriateľské lietadlá.
Potom, čo nemecká armáda začala ofenzívne operácie proti Francúzsku, sa Mölders ukázal ako najúspešnejší nemecký pilot na západnej bojovej línii. Dňa 27. mája 1940 po ďalšom víťazstve nad dvoma lietadlami Hawk 75 bol ako prvý pilot vyznamenaný Rytierskym krížom, čo bolo v tom čase najvyššie ríšske bojové vyznamenanie.
Dňa 5. júna 1940 bol Mölders zostrelený v oblasti Compiègne francúzskym pilotom René Pommier-Layrarguom letiacom na stroji Dewoitine D.520 a patriacom jednotke Groupe de Chasse II/7. O niekoľko sekúnd neskôr pilot sprevádzajúci Möldersa francúzske lietadlo zostrelil. Mölders sa musel zachrániť zoskokom na padáku. Nakoniec bol zajatý, ale o tri týždne neskôr, po kapitulácii Francúzska, bol prepustený a vrátil sa ku svojej jednotke.
V júli 1940 Mölders, povýšený do hodnosti major, prevzal velenie stíhacej jednotky JG 51 v Pas-de-Calais. Dňa 28. júla 1940 zaznamenal svoj prvý úspech a tiež prvú porážku v bitke o Britániu. Zostrelil vtedy britský Spitfire, ale jeho vlastné lietadlo bolo ťažko poškodené ďalším nepriateľským strojom. Toto poškodenie Möldersovho lietadla je pripisované juhoafrickému pilotovi Adolphovi Malanovi zo 74. perute RAF. Dňa 1. septembra 1940 Mölders dosiahol ďalšie dva zostrely Hurricanov. Za to získal ku svojmu Rytierskemu krížu dubovú ratolesť. V tom čase mal na svojom konte už 40 zostrelov.
Keď 22. júna 1941 Nemecko napadlo Sovietsky zväz, bol Werner Mölders so svojou jednotkou umiestnený do hlavnej línie centrálneho útoku. V tom čase už mal na svojom konte 68 vzdušných víťazstiev. Za neuveriteľne krátky čas, iba tri týždne, potom ohlásil už svoje sto prvé vzdušné víťazstvo, medzi ktoré sa nepočítajú zostrely zaznamenané v Španielsku. Bol povýšený do hodnosti plukovník a nacistické velenie mu okamžite zakázalo bojové lietanie. Od tej doby sa mal stať živým symbolom sily Luftwaffe. Pri návšteve leteckých jednotiek na Kryme sa dozvedel o smrti elitného nemeckého stíhača z prvej svetovej vojny, generálplukovníka Ernsta Udeta. Werner Mölders tak dňa 22. novembra 1941 odcestoval z Krymu do Nemecka na pohreb a do ďalších bojov už nezasiahol. Mölders cestoval ako pasažier na palube lietadla Heinkel He 111. Lietadlo sa však v silnej búrke zrútilo pri márnom pokuse o núdzové pristátie na letisku v Breslau. Mölders, pilot lietadla "Oberleutnant" Kolbe a palubný mechanik Hobbie po páde lietadla zahynuli. Major Dr. Wenzel a radista Tenz pád prežili. Dr. Wenzel utrpel otras mozgu, zlomeninu ruky a nohy a Tenz zlomeninu členku. Werner Mölders utrpel zlomeninu chrbtice a mal rozdrvený hrudný kôš, teda zranenia nezlučiteľné so životom. Podľa neskorších špekulácií by mal Mölders šancu na prežitie, pokiaľ by bol pripútaný bezpečnostným pásom.
Dňa 28. novembra 1941 bol Möldersovi v Berlíne vypravený pohreb a jeho rakva bola dočasne uložená na čestný dvor Ríšskeho ministerstva letectva. Čestnú stráž pri jeho rakve v deň pohrebu stáli Johann Schalk, Günther Lützow, Walter Oesau, Joachim Müncheberg, Adolf Galland, Wolfgang Falck, Herbert Kaminski a Karl-Gottfried Nordmann. Mölders bol pochovaný na berlínskom cintoríne Invalidenfriedhof vedľa hrobov Ernsta Udeta a Manfreda von Richthofena. V berlínskom Tiergartene bola na jeho počesť vypálená salva z flaku, smútočnú reč predniesol ríšsky maršal Hermann Göring.
Osobný život a charakter.
Werner Mölders bol známy pre svoju silu charakteru. Spolubojovníci ho prezývali „Vati“ (Ocino), čo symbolizovalo jeho otcovský prístup k svojim podriadeným a snahu o vytvorenie čo najlepších podmienok v kolektíve.
"„Bol to obdivuhodný taktik. Môj obdiv k nemu bol nekonečný. Bol to veselý človek a obrovská osobnosť. Bol tým najzásadovejším mužom, akého som kedy stretol.“" – Günther Rall, stíhacie eso
Bol veľmi nábožensky založeným človekom, ktorý požadoval, aby bolo s nepriateľskými vojakmi zajatými pod jeho velením zaobchádzané ľudsky, pričom zajatým pilotom veľakrát umožnil, aby s ním večerali.
Mölders bol ženatý s Luisou Baldaufovou, rodenou Thurnerovou, vdovou po jeho zosnulom kamarátovi, ktorý bol zabitý v boji 13. septembra 1941. Kaplán Erich Klawitter, ktorý si Möldersa pamätal ako malého chlapca, pre neho viedol vo Falkensteine ​​svadobný obrad. Za svedkov si vzal svojich kolegov, poručíka Erwina Fleiga a "Oberleutnanta" Hartmanna Grassera. Z manželstva vzišla dcéra Verena, ktorá sa však narodila už ako pohrobok.
Autoritám Tretej ríše sa Klawitterova aktivita vo vedení cirkevných sobášov nepozdávala. Klawitter bol preto vylúčený z Komory pre Ríšsku kultúru ("Reichskulturkammer") a v roku 1936 bol po zavedení tzv. Kazateľnicového paragrafu označený za politicky nespoľahlivého. Kazateľnicový paragraf bol pozostatkom tzv. Kultúrneho boja ("Kulturkampf") z druhej polovice 19. storočia, ktorý cirkvi zakazoval kritizovať štát z kazateľnice.
Odkaz Möldersovej smrti.
Bývalá Möldersova eskadra Jagdgeschwader 51, bola 22. novembra 1941 na jeho počesť pomenovaná „Mölders“, iba pár hodín po jeho smrti. Členovia eskadry si potom na svoje uniformy mohli nechať našiť rukávovú pásku s týmto názvom. Jeho smrť však bola využitá aj iným spôsobom. Zakrátko totiž nechala britská rozviedka nad celým Nemeckom z lietadiel rozsypať letáky s tzv. Möldersovým listom ("Möldersbrief"). Išlo o kópie listu, ktorý pravdepodobne vlastnoručne napísal a odoslal prepoštovi zo Schwerinu. Dotyčný list mal byť po nehode nájdený pri ohliadke Möldersovho tela. Mölders v ňom vyznáva svoju silnú vieru v katolicizmus a konštatuje, že aj mnoho presvedčených národných socialistov nachádza vo viere oporu, predovšetkým vo chvíľach, kedy stojí tvárou v tvár smrti.
Möldersovu predčasnú smrť, ktorá navyše prišla tesne po samovražde Ernsta Udeta, nemohol Sefton Delmer, šéf britskej antipropagandy ignorovať a nevyužiť. Plánoval využiť jeho veľkej popularity v Nemecku a vytvoriť prostredníctvom katolíckej viery dojem, že Mölders bol vlastne odporcom nacizmu. List však bol napísaný značne dômyselne, pretože neobsahoval jedinú zmienku o odpore proti štátu, nie je v ňom spomenutý ani národný socializmus a využíva iba metafory typu „neznabohovia“ a pod. Väčšina Nemcov, ktorí list čítali, však vedela, čo mal metaforami na mysli.
List vyvolal vo vysokých nacistických kruhoch značný rozruch, najmä potom, čo bol prečítaný aj v kostoloch z kazateľníc. Šéf nacistickej propagandy, Joseph Goebbels, si do svojho denníka poznamenal presvedčenie, že list musel umelo vyrobiť a distribuovať niekto z katolíckych kruhov. Ani odmena 100 000 ríšskych mariek, vyhlásená Goebbelsom, nepomohla pôvodcu listu odhaliť. Pátraním po pôvode a pravosti listu bolo poverené Gestapo, ktoré okrem iného donútilo Möldersovu matku, aby vydala oficiálne vyjadrenie, podľa ktorého nebol list písaný Möldersovým štýlom a nemohol teda pochádzať z jeho pera. Gestapo sa síce snažilo vytvoriť dojem, že je celý list obyčajným podvrhom, k tomuto cieľu mu však nepomohli ani represálie a tvrdé metódy pri výsluchoch.
Povojnové pocty.
Cintorín Invalidenfriedhof, na ktorom bol Mölders pochovaný, sa nachádza v oblasti niekdajšieho Východného Berlína. V roku 1975 komunistické vedenie rozhodlo o zahádzaní celého cintorína zeminou, cintorín sa totiž nachádzal v tzv. pásme smrti pred Berlínskym múrom. Po znovuzjednotení Nemecka bol dňa 11. októbra 1991 Möldersov hrob obnovený vďaka úsiliu jeho kamaráta zo školských čias, Heriberta Rosala. Znovuposväteniu hrobu boli prítomní hostia zo Spojených štátov, Veľkej Británie, Rakúska, Španielska a Maďarska.
Na jeho počesť bol 13. apríla 1968 pomenovaný nový torpédoborec nemeckého námorníctva "Mölders" (D186), ktorý bol v aktívnej službe medzi rokmi 1969 až 2003. Od 24. júna 2005 je ústredným exponátom Námorného múzea vo Wilhelmshavene. Dňa 9. novembra 1972 získala základňa 34. signálneho pluku v dolnosaskom Visselhövede priezvisko „Mölders“. V roku 1973 bola Jagdgeschwader 74 (~ "Stíhacia eskadra 74") so ​​základňou v Neuburg an der Donau tiež pomenovaná „Mölders“. Rukávové nášivky eskadry predstavil Günther Rall, bývalé letecké eso a Möldersov priateľ.

</doc>
<doc id="543182" url="https://sk.wikipedia.org/wiki?curid=543182" title="Jean Simmonsová">
Jean Simmonsová

Jean Simmonsová (* 31. január 1929, Londýn, Spojené kráľovstvo – † 22. január 2010, Santa Monica, Kalifornia, USA) bola britská herečka, držiteľka Zlatého glóbusu z roku 1955.
Životopis.
S herectvom začínala už v 14 rokoch, najprv hrala v britských filmoch. Z nich zrejme najznámejšia bola filmová adaptácia Shakespearovej drámy "Hamlet" z roku 1948, v ktorej hrala úlohu Ofélie. Získala za ňu svoju prvú nomináciu na Oscara.
V roku 1952 presídlila do Hollywoodu. V roku 1955 si zahrala a zaspievala spoločne s Frankom Sinatrom vo filme "Guys and Dolls", za ktorý získala Zlatý glóbus. V roku 1958 si zahrala učiteľku v legendárnom westerne "Veľká zem" po boku Gregoryho Pecka. V roku 1960 nasledovala snímka "Spartakus", kde hrala s Kirkom Dougalesom, a film "Elmer Gant", kde si zahrala s Burtom Lancasterom. Za snímku "The Happy Ending" (1969) získala druhú oscarovu nomináciu.
Od začiatku 70.rokov 20. storočia sa venovala viac televíznej a divadelnej práci.

</doc>
<doc id="543191" url="https://sk.wikipedia.org/wiki?curid=543191" title="Antonín Kratochvíl (fotograf)">
Antonín Kratochvíl (fotograf)

Antonín Kratochvíl (* 12. apríl 1947, Lovosice, Česko) je český reportážny a portrétny fotograf. Patrí medzi zakladajúcich členov fotografickej agentúry "Sedm".
Život.
Narodil sa v Lovosiciach, kde mal jeho otec Jaroslav Kratochvíl vlastný fotoateliér, o ktorý ale po februárovom komunistickom prevrate v roku 1948 prišiel. Rodina bola nielen zbavená majetku, ale aj násilne presídlená do pracovného tábora vo Vinoři, kde jeho otec pracoval ako robotník v továrni a matka v poľnohospodárstve. V roku 1953 bola rodina prepustená z tábora a presťahovali sa do pražskej štvrti Karlín. Antonín Kratochvíl z politických dôvodov nemohol študovať, vyučil sa za stavebného zámočníka v štátnom podniku "Pozemní stavby".
V roku 1967 sa oženil, ale ešte pred narodením syna utiekol cez Juhosláviu do Rakúska (syna prvýkrát uvidel až po osemnástich rokoch). V Československu bol po úteku odsúdený v neprítomnosti na sedem rokov väzenia za nedovolené opustenie republiky. Spočiatku žil v utečeneckom tábore v Traiskirchene, neskôr sa do stal do Švédska, kde bol uväznený, chvíľu pôsobil vo francúzskej légii a nakoniec sa usadil v Holandsku. Na odporúčanie fotografa Vojtu Dukáta vyštudoval na umeleckej Akademii Gerrita Rietveltda v Utrechte. Tu sa druhýkrát oženil a v roku 1972 odišiel do USA. Začal pracovať pre prestížne americké noviny a časopisy ako sú Playboy, Penthouse, Vogue, Rolling Stone, Los Angeles Times Magazine nebo Newsweek.
Po získaní uznania fotografoval aj početné celebrity z umeleckého prostredia. V druhej polovici 70-tych rokov sa opakovane vydával do krajín Východnej Európy, kde dokumentoval život za železnou oponou. Fotografie z týchto pobytov vyšli knižne v roku 1997 pod názvom "Broken Dream: Twenty Years of War in Eastern Europe".
Ako reportážny fotograf dokumentoval vojnové konflikty v Zaire, Rwande, Bosne a Hercegovine, Afganistane. Fotografoval tiež obete epidémie AIDS v Zimbabwe, pašerákov drog v Guatemale, na Haiti a v Barme alebo nočný život zlatej mládeže v Moskve. 
V posledných rokoch sa venuje dokumentovaniu takých tém ako je meniace sa prírodné prostredie a miznúce domorodé kultúry. Jeho kniha s názvom "Vanishing" z roku 2005 zachytáva ničenie prírody a v USA získala ocenenie ako najlepšia dokumentárna kniha.
Za dokumentárnu tvorbu bol viackrát ocenený, získal napríklad tri ceny "World Press Photo" (v roku 1997 získal prvú cenu WPP v kategórii "Portrét", v roku 2002 v kategórii "Hlavné zprávy" za fotografiu obchodníkov s drogami v Barme, a napokon v kategórii "Príroda a životné prostredie" za fotografiu ženy z Konga, ktorá predáva mäso z ulovených divých zvierat.
V marci roku 2015 získal prestížne ocenenie "Osobnost české fotografie" za rok 2014.
Fotografie Antonína Kratochvíla sa nachádzajú aj v zbierke Francúzskej národnej knižnice v Paríži alebo v Múzeu moderného umenia v San Franciscu.
Zaujímavosť.
Antonín Kratochvíl si v roku 2009 zahral vedľajšiu úlohu sochára vo filme režiséra Jana Hřebejka "Kawasakiho ruže".

</doc>
<doc id="543196" url="https://sk.wikipedia.org/wiki?curid=543196" title="Antonín Kratochvíl">
Antonín Kratochvíl

Antonín Kratochvíl alebo Antonín Kratochvil môže byť:

</doc>
<doc id="543200" url="https://sk.wikipedia.org/wiki?curid=543200" title="Fredrik Bajer">
Fredrik Bajer

Fredrik Bajer (* 21. apríl 1837, Vesteregede, Dánsko – † 22. január 1922, Kodaň) bol dánsky spisovateľ, učiteľ, politik a pacifista, ktorý spolu s Klasom Arnoldsonoem v roku 1908 dostal Nobelovu cenu za mier.
Narodil sa v rodine duchovného, slúžil ako dôstojník dánskej armády, v roku 1864 bojoval vo vojne proti Prusku a Rakúsku a bol za to povýšený do hodnosti nadporučíka. V roku 1865 ho prepustili, presťahoval sa do Kodane, kde pracoval ako učiteľ, prekladateľ a spisovateľ.
V roku 1872 bol zvolený do dánskeho parlamentu, kde pôsobil nasledujúcich 23 rokov. Ako poslanec sa venoval využitie medzinárodných arbitráži na riešenie konfliktov medzi národmi.
Podporoval veľa dánskych i európskych mierových organizácií, zaslúžil sa o dojednanie mieru medzi Nórskom a Švédskom.

</doc>
<doc id="543201" url="https://sk.wikipedia.org/wiki?curid=543201" title="International Peace Bureau">
International Peace Bureau

International Peace Bureau ("Stály medzinárodný výbor mieru") je najstaršia medzinárodná mierová organizácia. Bola založená v roku 1891 a v roku 1910 získala Nobelovu cenu mieru.
Bola založená pod názvom "Bureau international permanent de la Paix". Súčasný názov má od roku 1912, v rokoch 1946 – 1961 bola známa ako "Comité de Liaison international des organisations de Paix" (CLIOP – Medzinárodná komisia organizácie pre mier).

</doc>
<doc id="543202" url="https://sk.wikipedia.org/wiki?curid=543202" title="Alfred Hermann Fried">
Alfred Hermann Fried

Alfred Hermann Fried (* 11. november 1864, Viedeň, Rakúsko – † 4. máj 1921, Viedeň) bol rakúsky pacifista, publicista, žurnalista, spoluzakladateľ nemeckého mierového hnutia a laureát (s Tobiasom Aserom) Nobelovej ceny za mier v roku 1911.

</doc>
<doc id="543203" url="https://sk.wikipedia.org/wiki?curid=543203" title="Anna Atkinsová">
Anna Atkinsová

Anna Atkinsová (rod. Anna Childrenová) (* 16. marec 1799, Tonbridge, Spojené kráľovstvo – † 9. jún 1871, Halstead) bola britská botanička a fotografka. Je často považovaná za prvú osobu, ktorá vydala knihu ilustrovanú fotografiami. Niektoré zdroje ju označujú za prvú ženu, ktorá zhotovila fotografiu.
Životopis.
Narodila sa v Tonbridge v Kente. Jej matka Hester Anne zomrela v roku 1800 na zdravotné pôrodné komplikácie. Vychovával ju jej otec John George Children, čo bol vedec mnohých záujmov, napríklad bol na jeho počesť pomenovaný minerál childrenit, alebo "pytón Childrenov". Na ženu vo svojej dobe "získala nezvyčajné vedecké vzdelanie". Jej detailné rytiny kôrovcov boli použité ako ilustrácie knihy jej otca Lamarck: "Genera of Shells", ktorá bola vydaná v roku 1823.
V roku 1825 si vzala Johna Pelly Atkinsa a presťahovali sa na Halstead Place, domova rodiny Atkinson v dištrikte Sevenoaks, Kent. Potom sa venovala svojim záujmom v oblasti botaniky, napríklad zberu sušených rastlín.
Fotografia.
John George Children a John Pelly Atkins boli priatelia Williama Foxa Talbota. Anna Atkinsová sa naučila umeniu fotografie priamo od Talbota, čiže dva z jeho fotografických objavov: techniku fotogenickej kresby (Photogenic drawing) (pri ktorej je objekt kladený na fotocitlivý papier, ktorý sa exponuje na slnku až vznikne negatív) a proces kalotypie.
Je známe, že Atkinsová získala svoj prvý fotoaparát v roku 1841. Niektoré zdroje tvrdia, že bola prvou ženou fotografkou. Iné zdroje ako prvú fotografku uvádzajú Constance Talbotovú, manželku Williama Foxa Talbota. Keďže sa nezachoval žiadny záber nasnímaný fotoaparátom Anny Atkinsonovej, ani žiadna fotografia Constance Talbotovej, táto záležitosť sa pravdepodobne nikdy nevyrieši.
Publikácie.
Sir John Herschel, priateľ Atkinsa a Childrena, vynašiel fotografický proces kyanotypie v roku 1842. Počas jedného roka Atkinsová tento proces aplikovala na riasy (konkrétne morské riasy) a zhotovovala kyanotypické fotogramy kontaktných kópií "umiestňovaním sušených rias priamo na kyanotypický papier".
Vo svojom náklade vydala svojej fotogramy v prvom diele "Photographs of British Algae: cyanotype Impressions" v októbri 1843. Išlo o súkromné vydanie v obmedzenom počte kusov s ručne písaným textom "Photographs of British Algae: cyanotype Impressions" a ide o prvú knihu ilustrovanú fotografiami. Až o osem mesiacov neskôr, v júni 1844, vyšla knižka Williama Henryho Foxa Talbota "The Pencil of Nature"; táto kniha bola "prvá kniha ilustrovaná fotografiami na komerčné vydanie" alebo "prvá komerčne publikovaná kniha ilustrovaná fotografiami".
Atkinsová vydala celkovo tri diely "Photographs of British Algae: cyanotype Impressions" medzi rokmi 1843 a 1853. Je známa existencia iba 17 kópií tejto knihy, v rôznych úrovniach kompletnosti. Exempláre sú v majetku prevažne týchto inštitúcií:
Pretože sú knihy zberateľskou raritou a majú veľký historický význam, sú dosť drahé. Jeden výtlačok knihy so 411 doskami v troch zväzkoch bol na aukcii v roku 1996 predaný za 133 500 libier šterlingov. Ďalšie kópie s 382 printami v dvoch zväzkoch, ktoré vlastnil vedec Robert Hunt (1807 – 1887), boli predané za 229 250 libier na aukcii v roku 2004.
Neskorší život a dielo.
V 50. rokoch spolupracovala s Annou Dixonovou (1799 – 1864), ktorá pre ňu bola "ako vlastná sestra" a spoločne vydali najmenej tri albumy kyanotypických fotogramov:
Okrem toho vydala knihy s nefotografickými prácami:
Atkinsová zomrela na Halstead Place v roku 1871 na "ochrnutie, reumatizmus a vyčerpanie"" vo veku 72 rokov.

</doc>
<doc id="543204" url="https://sk.wikipedia.org/wiki?curid=543204" title="Smradlavá">
Smradlavá

Smradlavá je prírodná pamiatka ev. č. 2074 severne od obce Karolinka v okrese Vsetín. Oblasť spravuje AOPK ČR Správa CHKO Beskydy.
Ochrana.
Predmetom ochrany je dochovaná časť prirodzeného lesného porastu s výskytom vzácnych druhov rastlín a živočíchov.
Územie pamiatky sa v celom rozsahu prekrýva s EVL "Beskydy" a vtáčím územím "Horní Vsacko".

</doc>
<doc id="543205" url="https://sk.wikipedia.org/wiki?curid=543205" title="Růžděcký Vesník">
Růžděcký Vesník

Růžděcký Vesnik je prírodná pamiatka ev. č. 2033 neďaleko obce Růžďka v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany a poslaním je najmä ochrana kvetnatej lúky s bohatým výskytom zvlášť chránených druhov rastlín, najmä orchideí – predovšetkým bohaté populácie červenohlava obyčajného, ďalej päťprstnice obyčajnej, vstavača mužského, vemenníka dvojlistého a kruštíka bahenného.
Územie pamiatky sa v celom rozsahu prekrýva s EVL "Nad Jasenkou".

</doc>
<doc id="543214" url="https://sk.wikipedia.org/wiki?curid=543214" title="Appianos">
Appianos

Appianos z Alexandrie (* okolo 95, Alexandria, Egypt – † okolo 160, Rím) bol rímsko-grécky historik.
Do Ríma, ku ktorému veľmi prilipol, prišiel počas vlády cisára Hadriána. Tu pôsobil ako advokát, neskôr bol prokurátorom v Egypte Rímske občianstvo získal za pravdepodobne za vlády Hadriána. Jeho latinské meno bolo "Ulpius" alebo "Aelius".
Napísal rozsiahle "Rímske dejiny" (grécky "Rhómaika", latinsky "Historia Romana"), ktoré obsiahli obdobie od legendy o Aeneovi až po vládu cisára Trajána (98 – 117). Rímske dejiny, ktoré dokončil okolo roku 160, sa pôvodne skladali z 24 kníh, zachovala sa ich však len časť.

</doc>
<doc id="543224" url="https://sk.wikipedia.org/wiki?curid=543224" title="Prirodzené cytotoxické receptory">
Prirodzené cytotoxické receptory



</doc>
<doc id="543225" url="https://sk.wikipedia.org/wiki?curid=543225" title="Pierre Alexandre Darracq">
Pierre Alexandre Darracq



</doc>
<doc id="543229" url="https://sk.wikipedia.org/wiki?curid=543229" title="Poskla">
Poskla

Poskla je prírodná pamiatka ev. č. 1520 severne od obce Hutisko-Solanec v okrese Vsetín. Oblasť spravuje AOPK ČR Správa CHKO Beskydy.
Ochrana.
Predmetom ochrany sú typy poloprírodných nelesných spoločenstiev viazaných na geomorfológiu terénu a vodný režim. Ide najmä o uchovanie floristického bohatstva regiónu. Tri lokality prírodnej pamiatky sa nachádzajú v severnom, severovýchodnom a východnom svahu rovnomenného vrchu o nadmorskej výške 576 metrov.
Územie prírodnej pamiatky sa v celom rozsahu prekrýva s EVL "Beskydy".

</doc>
<doc id="543230" url="https://sk.wikipedia.org/wiki?curid=543230" title="Pantakles z Atén">
Pantakles z Atén

Pantakles alebo Pantaklés ("Pantakles"/ iný prepis "Pantaklés") bol trojnásobný olympijský víťaz v 7. stor. pred Kr.
Pantakles z Atén zvíťazil na 21. olympijských hrách v roku 696 pred Kr. v behu na jedno stadion (stadiodromos) a na nasledujúcich hrách v roku 692 pred Kr. si svoje víťazstvo v behu na jedno stadion zopakoval a pridal k nemu aj víťazstvo v behu na dve stadiá (diaulos). V Olympii sa v behu na jedno stadion súťažilo už od založenia hier v roku 776 pred Kr. a bola to na hrách jediná súťažná disciplína do roku 724 pred Kr., keď sa zaviedol aj beh na dve stadiá. Beh na jedno stadion sa ale aj naďalej považoval za hlavné preteky, menom víťaza týchto pretekov sa označovala celá olympiáda.

</doc>
<doc id="543233" url="https://sk.wikipedia.org/wiki?curid=543233" title="Georgij Jevgenievič Ľvov">
Georgij Jevgenievič Ľvov

Georgij Jevgenievič Ľvov (rusky Георгий Евгеневич Львов, 30. november 1861, Drážďany, Sasko – 7. marec 1925, Paríž, Francúzsko) bol ruský politik a verejný činiteľ. Po februárovej revolúcii (1917) bol na krátku dobu vymenovaný za predsedu dočasnej vlády. Po prevzatí moci boľševikmi bol prenasledovaný. Zomrel v exile vo Francúzsku.
Životopis.
Mladosť.
Georgij Ľvov sa narodil v Drážďanoch vo významnej ruskej šľachtickej rodine Ľvových, odvodzujúcej svoj pôvod z rodu Rurikovcov. Jeho rodina sa čoskoro presťahovala do Aleksinu. Ľvov študoval na Lomonosovovej univerzite, potom pracoval v štátnych službách v Tulskej gubernii až do roku 1893. Jeho občianske a demokratické aktivity získali veľkú pozornosť. Kladne sa k nim vyjadroval medzi inými aj spisovateľ Lev Tolstoj.
Politika pred rokom 1917.
Počas rusko-japonskej vojny organizoval Ľvov štrajky, a po revolúcii v roku 1905 sa pripojil ku Konštitučnej demokratickej strane. Podľa skratky KD prezývaných „kadeti“.
O rok neskôr bol zvolený do Dumy a po odchode Sergeja Wittea bol nominovaný na ďalšieho ministerského predsedu. Namiesto Ľvova však voľby vyhral Ivan Goremykin.
V dobe Stolypinovych reforiem sa zaoberal otázkou kolonizácie Sibíri. V roku 1913 bol Ľvov zvolený do Moskovskej mestskej rady, minister vnútra Nikolaj Malkakov však túto voľbu vyhlásil za neplatnú. Do vypuknutia prvej svetovej vojny bol Ľvov predsedom organizácie Zemstvo. V roku 1911 prešiel zo strany Kadetov k Progresívnej strane.
Rok 1917.
Počas februárovej revolúcie, ktorá zvrhla cára Mikuláša II., sa Ľvov stal hlavou dočasnej vlády, formálne menovanou cárom, ako jeho posledným zásahom do politiky. Ľvovova vláda však nemala dostatočnú podporu, Ľvov preto v júli roku 1917 odstúpil v prospech ministra spravodlivosti jeho vlády, Alexandra Kerenského.
Útek do exilu.
Keď vypukla októbrová revolúcia, bol Ľvov boľševikmi zatknutý. Podarilo sa mu však uniknúť do Ťumeňu. Tam však bol Ľvov roku 1918 opäť zatknutý agentmi z Čeky. Opäť sa mu však podarilo ujsť, najprv do Omska, a potom do USA. Odtiaľ Ľvov finančne podporoval príslušníkov Bielej armády.
Georgij Ľvov zomrel 7. marca 1925 v Paríži a je pochovaný na ruskom cintoríne v Sainte-Geneviève-des-Bois.

</doc>
<doc id="543238" url="https://sk.wikipedia.org/wiki?curid=543238" title="Pod Juráškou">
Pod Juráškou

Pod Juráškou je prírodná pamiatka ev. č. 321 severozápadne od obce Horní Bečva v okrese Vsetín. Oblasť spravuje AOPK ČR Správa CHKO Beskydy.
Ochrana.
Predmetom ochrany je slatinná lúka s výskytom rosičky okrúhlolistej.

</doc>
<doc id="543240" url="https://sk.wikipedia.org/wiki?curid=543240" title="U.S. Steel Tower">
U.S. Steel Tower

U.S. Steel Tower, známy tiež ako Steel Building je najvyšší mrakodrap v Pittsburghu. Stojí na ulici Grant Street. Dokončený bol v roku 1970. Má 64 poschodí a výšku . Obsluhuje ho 58 výťahov a podlahová plocha je asi . Firma U.S. Steel je jedným z najväčších nájomníkov, aj keď už budovu nevlastní.

</doc>
<doc id="543244" url="https://sk.wikipedia.org/wiki?curid=543244" title="Nad Jasenkou">
Nad Jasenkou

Nad Jasenkou je prírodná pamiatka ev. č. 5995 severne od mesta Vsetín v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je lesné penovcové pramenisko.

</doc>
<doc id="543248" url="https://sk.wikipedia.org/wiki?curid=543248" title="Veľká zem">
Veľká zem

Veľká zem (anglicky The Big Country) je americký western z roku 1958. 
Režisér filmu William Wyler vytvoril výpravný film, ktorý získal Oscara za vedľajšiu mužskú úlohu Burla Ivesa a stal sa klasikou žánru, aj napriek tomu, že hlavný hrdina filmu vystrelí za celú dobu len jedenkrát, a aj to iba do zeme. Film bol nominovaný na Oscara taktiež za najlepšiu filmovú hudbu, ktorej autorom je Jerome Moross. Kameramanom filmu bol americký kameraman českého pôvodu Franz Planer (František Plánička).
Dej.
James McKay (Gregory Peck), bývalý námorný kapitán, príde na západ za svojou snúbenicou Patriciou Terrilovou (Carroll Bakerová), dcérou veľmi bohatého rančera Henryho Terilla (Charles Bickford). S pomocou Patricie sa James čoskoro zoznámi so životom na Divokom západe, ale stále sa nemôže zmieriť s tým, že tu nie sú žiadne zákony a spravodlivosť. Nič nechce riešiť násilím, čo sa Patricii a ani jej otcovi nepáči. Steve Leech (Charlton Heston), predák z ranča Henryho Terilla, ktorý Patriciu taktiež miluje, napomáha tomu, aby sa svadba Jamesa a Patricie nekonala. Pomáha tomu i spor medzi Hannaseyovcami a Terillovcami o vodu, ktorú vlastní miestna učiteľka a rančerka Julia Maragonová (Jean Simmonsová), priateľka Patricie i jej otca, a ktorú obidva ranče potrebujú. Svadba Patricie a Jamesa sa nakoniec naozaj nekoná. Záverečná bitka sa strhne, keď Buck Hannassey (Chuck Connors), syn Rufusa Hannasseyho (Burl Ives), vodcu rodu Hannasseyovcov, unesie Juliu Maragonovú, ktorú milujú Buck i James. Rufus Hannassey ju zajme a chce od nej, aby mu predala svoj ranč i s vodou. Ale netuší, že ho už skôr predala Jamesovi, ktorého miluje. Keď to Rufus zistí, nahnevá sa, nechá ju na svojom ranči, zatvorenú v malej izbe a sľúbi jej, že Jamesa zabije. James ide za Juliou na ranč Hannessyovcov, kde bude za Juliu bojovať s Buckom. Každý má jeden náboj. Buck sa netrafí a čaká na smrť, ale James ho nechce zabiť a nechá ho žiť. Rufus je rád, že je James spravodlivý a prepustí Juliu. Buck ale chce Jamesa zastreliť a pri tom ho omylom jeho otec Rufus zabije. V záverečnej bitke sa Steve Leech postaví na stranu Jamesa, ktorý nie je ani s Terillovcami, ani s Hannasseyovcami. Major Henry Terill a Rufus Hannassey sa nakoniec navzájom zastrelia a Steve je ťažko zranený, ale prežije. Film končí pohľadom na obrovské pláne – VEĽKÚ ZEM.
Stopáž: 165 minút

</doc>
<doc id="543249" url="https://sk.wikipedia.org/wiki?curid=543249" title="Marlee Matlinová">
Marlee Matlinová

Marlee Matlinová (* 24. august 1965, Morton Grove, Illinois, USA) je americká herečka.
Životopis.
Narodila sa ako tretie dieťa Donovi a Libby Matlinovým. Ako jedenapolročná prekonala osýpky. Následkom tejto choroby prišla o sluch. Toto postihnutie ju však ani v detstve neodradilo od jej veľkej lásky – herectva. V detskom divadelnom súbore hrala ako sedemročná Dorotku v "Čarodejníkovi z krajiny Oz". Účinkovala aj v "Mary Poppins". Jej hluchota ju nikdy nezväzovalo. Chodila do školy pre normálne deti, po strednej škole vyštudovala právo na Harper College v Palatine v Illinois.
Po škole sa opäť vrátila do divadla. Jej prvou rolou v dospelosti bola vedľajšia úloha hluchonemej Lydie v dráme "Bohom zabudnuté deti". Pri tomto predstavení si ju všimla režisérka Randa Hainesová, ktorá ju prvýkrát postavila pred kameru do filmového spracovania tejto hry. Tentoraz zažiarila už v úlohe hlavnej. Jej filmový partner William Hurt sa na nejakú dobu stal aj jej partnerom životným. Vďaka úlohe Sáry získala nielen Zlatý glóbus a Oscara, ale cez noc sa stala hviezdou.
Nasledovali slabšie filmy ("Walker", 1988; "Linguini Incident", 1992). Sama seba si v krátkom vstupe zahrala v snímke "Hráč" (1992). Až film "Nepočujem zlo" (1993) jej opäť priniesol zaujímavejšiu hlavnú rolu. Viac príležitostí jej poskytla televízia. Seriál "Picket Fences" znamenal dokonca nomináciu na cenu Emmy. Objavila sa v seriáloch "Seinfield" aj "Mesačný svit".
V čase účinkovanie v seriáli z kriminálneho prostredie "Reasonable Doubts" po boku Marka Harmona, sa vydala za policajného dôstojníka Kevina Grandalského (29. 8. 1993). Majú spolu štyri deti – Sarah Rose (* 1996), Brandon Joseph (* 2000), Tyler Daniel (2002), Isabelle Jane (2003). Pracuje tiež ako hovorca niekoľkých charitatívnych organizácií.

</doc>
<doc id="543261" url="https://sk.wikipedia.org/wiki?curid=543261" title="MGM">
MGM



</doc>
<doc id="543276" url="https://sk.wikipedia.org/wiki?curid=543276" title="Gençay">
Gençay

Gençay môže byť:

</doc>
<doc id="543278" url="https://sk.wikipedia.org/wiki?curid=543278" title="Zem (časopis)">
Zem (časopis)

Zem : politický časopis (iný podnadpis: agrárny politický a literárny časopis) bol slovenský agrárny časopis, založený a vydávaný skupinou slovenských členov Republikánskej strany zemedelského a maloroľníckeho ľudu (t. j. Agrárnej strany) v rokoch 19351938.
Zemisti.
Skupina agrárnikov, ktorá sa okolo tohto časopisu združila sa v historiografii označuje ako zemisti. Vystupoval proti pražskému centralizmu v prvej ČSR, ako v štáte tak aj vo vnútrostraníckom živote a žiadala nápravu vo forme vytvorenia slovenského výkonného výboru s rozsiahlou kompetenciou. Preto sa dostali do ideového stretu s predsedom strany Rudolfom Beranom a ich požiadavky sa im nepodarilo presadiť.
Nacionálnejšie orientovaná časť sa v roku 1938 pridala k Hlinkovej slovenskej ľudovej strane. 
Pri formovaní nového politického systému v Slovenskom národnom povstaní sa bývalí zemisti uplatnili aj v novozaloženej Demokratickej strane (napr. Ján Ursíny, Jozef Lettrich).

</doc>
<doc id="543279" url="https://sk.wikipedia.org/wiki?curid=543279" title="Zemisti">
Zemisti



</doc>
<doc id="543280" url="https://sk.wikipedia.org/wiki?curid=543280" title="Miroslav Kristín">
Miroslav Kristín

Miroslav Kristín (* 22. január 1982) je slovenský hokejový útočník hrajúci na pozícii pravého krídla. Je odchovancom klubu MHK Dubnica nad Váhom.
Klubový hokej.
Miroslav Kristín začínal s hokejom v rodnej Dubnici nad Váhom v klube HK Spartak Dubnica nad Váhom. Jeho mladším bratom je brankár Matej Kristín. V klube MHK Dubnica nad Váhom odohral aj premiérové stretnutie medzi mužmi. Bolo to v sezóne 1998/99, keď odohral za dubnických mužov dve stretnutia v extralige skupiny B v ktorej pôsobilo 8 klubov, ktoré hrali len o dve extraligové miesta pre budúcu sezónu. V tejto sezóne hrával hlavne za dubnických juniorov, kde bol najproduktívnejší v mužstve. Nazbieral 73 bodov za 48 gólov a 25 asistencií v 50 stretnutiach. Najproduktívnejší bol medzi juniormi aj sezónu pred tým.
V novej sezóne už hrával v Dubnici nad Váhom v 1. hokejovej lige SR medzi mužmi. V sezóne 2000/01 sa stal hráčom MsHK Žilina, kde hral tiež 1. hokejovú ligu SR. Niekoľko zápasov odohral ešte aj za juniorov MsHK Žilina. V "A" mužstve Žiliny sa stal najlepším strelcom. Zaznamenal 29 gólov. S klubom získal zlatú medailu za víťazstvo v lige. Extraliga sa v nasledujúcej sezóny rozširovala o dve mužstvá. Klub MsHk Žilina do nej postúpil z prvého miesta. Z druhého miesta postupoval klub MHC Nitra. Počas tejto sezóny nastúpil aj za reprezentáciu Slovenska do 20 rokov na Majstrovstvách sveta, ktoré sa konali v Rusku v mestách Moskva a Podoľsk, kde obsadila Slovenská reprezentácia 8. miesto. Po skončení sezóny prestúpil do Dukly Trenčín.
Do sezóny 2001/02 už vstúpil, ako hráč Dukly Trenčín. S klubom obsadil konečné 5. miesto. V tejto sezóne tiež reprezentoval Slovensko na Majstrovstvách Sveta Juniorov, ktoré sa konali v Česku v mestách Pardubice a Hradec Králové na ktorých Slovenská reprezentácia obsadila 8. miesto. Na šampionáte odohral 7 stretnutí v ktorých zaznamenal aj jeden gól a jednu asistenciu. 
V Trenčíne začal aj sezónu 2002/03, kde s klubom skončil v semifinále. V konečnom poradíí obsadil 4. miesto. 
Aj do ďalšiej sezóny vstúpil, ako hráč Dukly Trenčín, ale dokončil ju v klube MsHK Žilina. 
V sezóne 2004/05 sa stal hráčom nováčika Extraligy, klubu HK Dubnica nad Váhom, ktorý si po dlhej dobe zahral Extraligu. Miroslav Kristín sa stal v mužstve najproduktívnejší hráč a zároveň aj najlepší strelec. O túto poctu sa podelil s Milanom Kostolným, keď obaja zaznamenali 19 bodov za 11 gólov a 8 asistencií. Pre dubnický hokej to bola neúspešná sezóna po ktorej bolo extraligové mužstvo Dubnice nad Váhom rozpustené. Hráči si tak museli hľadať nové kluby. Miroslav Kristín sa vybral za hokejom do Francúzska. Stal sa hráčom klubu Dijon HC Les Ducs v najvyššej francúzskej súťaži Ligue Magnus. 
V Dijone odohral šesť sezón. Hneď v prvej z nich získal s klubom z mesta Dijon titul vo Francúzskom poháry (Coupe de France). Spoločne s Miroslavom Kristínom boli v tej sezóne v kádri Dijonu aj ďalší hráči zo Slovenska. Boli nimi brankár Vladimír Hiadlovský ml., obrancovia Anton Pozník, Andrej Mrena, Milan Tekel a Miroslav Sučko a útočníci Martin Drotár, Rastislav Paľov a Erik Bochňa. V tíme sa stal najproduktívnejším hráčom v kanadskom bodovaní po základnej časti. Najproduktívnejším hráčom klubu bol aj v nasledujúcej sezóne 2007/08, v ktorej bojoval klub o záchranu v najvyšiej súťaži. 
V sezóne 2008/09 sa stal asistentom kapitána a v tíme sa stal opäť najproduktívnejším hráčom. Zaznamenal 35 gólov za 19 gólov a 16 asistencií. V tejto sezóne obsadil klub druhé miesto vo Francúzskom poháry. Vo Francúskom poháry sa stal zároveň najproduktívnejším hráčom v kanadskom bodovaní. V mužstve sa opäť predstavilo mhoho Slovenských hokejistov. Boli nimi brankár Pavol Hurajt, obrancovia Marek Janček, Vladimír Sabol, Juraj Senko a v úvodnej časti sezóny aj Boris Záhumenský, ktorý, ale po 6 zápasoch prestúpil do iného tímu a tiež útočníci Erik Bochňa, Tomáš Janák a Ondrej Prokop. 
Nasledujúcu sezónu 2009/10 vypadol klub z Dijonu hneď v 1. kole play-off. Zo Slovenských spoluhráčov z minulej sezóny už nebol v mužstve ani jeden. Všetci poprestupovali do iných klubov. Slovenských spoluhráčov tu, ale mal. Novými spoluhráčmi Miroslava Kristína sa stali obrancovia Pavol Rešetka a Peter Strapatý a útočník Anton Lezo. Všetci traja tiež pochádzajúci z Dubnice nad Váhom.
V ďalšiej sezóne sa mu opäť obmenili Slovenský spoluhráči. Pavol Rešetka odišiel hrať hokej do Španielska a Anton Lezo sa vrátil na Slovensko. Prišli mu, ale nový spoluhráči. Brankár Mojmír Božík, obrancovia Branislav Kvetan a Andrej Mrena a útočník Peter Trokan. Aj v tejto sezóne skončiol klub v 1. kole play-off. Táto sezóna bola posledná v klube z mesta Dijon. 
Od sezóny 2011/12 sa stal hráčom klubu Boxers Bordeaux GHC v 2. najvyššiej francúzskej súťaži. Aj v tomto klube mal slovenských spoluhráčov. Boli nimi obranca Ján Majerčák a útočník Martin Domian. V klube sa stal najproduktívnejším hráčom v kanadskom bodovaní a aj najlepším strelcom. Klub sa do play-off neprebojoval.
Po jednej sezóne v klube z mesta Bourdeaux sa stal hráčom klubu Lions Lyon HC v rovnakej súťaži. Aj tu sa stal v klube s 23 gólmi tiež najlepším strelcom a aj najproduktívnejším hráčom v kanadskom bodovaní s 43 bodmi. S klubom sa dostal do finále ligy, kde ale klub s Lyonu podľahol klubu HC Brest Albatros. S tímom tak získal striebornú medailu. V kádri mal jedného Slovenského spoluhráča Erika Čaládiho. Aj sezónu 2013/14 bol hráčom klubu z mesta Lyon. Jeho spoluhráčom sa stal aj jeho mladší brat brankár Matej Kristín a obranca Radovan Trefný. S klubom sa stal víťazom ligy. Klub, ale do najvyššiej súťaže nevstúpil a ostal naďalej pôsobiť v lige Division 1. Miroslav Kristín sa stal najproduktívnejším hráčom v celej lige. Zaznamenal 55 bodov za 21 gólov a 34 asistencií. S tými 21 gólmi bol v lige zároveň aj najlepším strelcom. 
Sezónu 2014/15 bol hráčom klubu HG Dunkerque v rovnakej súťaži. Sezóna bola pre neho ale neúspešná. Pre zranenie odohral len 10 zápasov. 
Od sezóny 2015/16 sa stal hráčom klubu HC Cholet. V Cholete strávil 3 sezóny. Ani v jednej, ale klub nedosiahol nejaký úspech. V prvých dvoch sezónach vypadol v prvom kole play-off a v poslednej sezóne sa do play-off ani neprebojoval. 
Na Slovenské ľadové plochy sa tak vrátil po 13 sezónach vo Francúzsku. Pred sezónou 2018/19 podpísal zmluvu s klubom MHK Dubnica nad Váhom, kde s hokejom začínal. Mužstvo vypadlo v semifinále s klubom HK Martin 2:4 na zápasy a v konečnom poradí tak obsadili 3 miesto. V sezóne 2019/20 sa stal v klube kapitánom tímu. Počas prebiehajúceho štvrťfinále play-off bola liga pre pandémiu Covid-19 zrušená. V tom čase hral klub z Dubnice nad Váhom nerozhodne s klubom HK 36 Skalica 2:2 na zápasy. 

</doc>
<doc id="543281" url="https://sk.wikipedia.org/wiki?curid=543281" title="Geografia (pedagogika)">
Geografia (pedagogika)

Geografia alebo zemepis je učebný predmet, ktorý zahŕňa geografické poznatky prírodovednej, spoločenskovednej a technickej povahy. Pri výučbe geografie sa vo veľkej miere využívajú atlasy, glóbusy, rôzne mapy a v súčasnosti aj rôzne multimediálne pomôcky, príp. tiež kolekcie vzoriek hornín a minerálov, trojrozmerné modely geologických útvarov, telúriá, modely slnečnej sústavy a pod.
Dejiny.
Slovensko.
Na území Slovenska sa ako samostatný učebný predmet začala geografia vyučovať v niektorých latinských školách začiatkom 18. storočia, najmä zásluhou Mateja Bela, ktorého diela s mapami Samuela Mikovíniho (napr. "Compendium Hungariae geograhicum", 1753) sa spolu s publikáciami Jána Tomka-Sáskeho používali ako prvé učebnice. Počas osvietenstva sa geografia stala trvalou súčasťou vyučovania na základných a stredných školách. Prvými slovenskými učebnicami geografie sú "Geograffia aneb vypsání okršleku zemského" (1798) od Ladislava Bohuslava Bartholomeida a "Zemepis malý pro záky a žáčky" (1850) Samuela Ormisa. Počas prvej ČSR sa pri vyučovaní geografie používali preklady českých učebníc a tiež atlasy českých kartografov. Na rozvoji prípravy pedagógov geografie sa podieľal najmä Jan Hromádka na Filozofickej fakulte Univerzity Komenského v Bratislave.

</doc>
<doc id="543282" url="https://sk.wikipedia.org/wiki?curid=543282" title="Mys Horn">
Mys Horn



</doc>
<doc id="543284" url="https://sk.wikipedia.org/wiki?curid=543284" title="Panamerické majstrovstvá v bejzbale mužov 2002">
Panamerické majstrovstvá v bejzbale mužov 2002

Panamerické majstrovstvá v bejzbale mužov 2002 boli v poradí 6. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Turnaj, nazývaný aj ako "Serie de las Américas", sa konal od 27. septembra8. októbra 2002 v mestách Monterrey a Saltillo, v Mexiku, za účasti 11 tímov. Pôvodne sa malo turnaja zúčastniť 14 tímov, ale , a sa pred jeho začiatkom odhlásili. Zápasy sa hrali na štadiónoch Estadio de Béisbol Monterrey a Estadio Francisco I. Madero. Titul získalo družstvo .
Majstrovstvá tiež slúžili ako kvalifikácia na Panamerické hry 2003, ktoré hostilo Santo Domingo. Kvalifikovalo sa na ne 8 najlepších družstiev. Zároveň slúžili ako kvalifikácia na Majstrovstvá sveta 2003, ktoré organizovala Kuba, a na ktoré sa kvalifikovalo najlepších 5 družstiev.

</doc>
<doc id="543289" url="https://sk.wikipedia.org/wiki?curid=543289" title="Druhý pilot">
Druhý pilot

Druhý pilot alebo (pri veľkých dopravných lietadlách) kopilot (, "first officer") je „pilot vykonávajúci na palube lietadla iné pilotné činnosti ako činnosti veliteľa lietadla, s výnimkou pilota, ktorý je na palube lietadla iba vo funkcii žiaka alebo pilota vo výcviku“.
Úlohou druhého pilota je striedať sa pri riadení lietadla s kapitánom (t. j. prvým pilotom) a asistovať mu. Druhí piloti majú rovnakú kvalifikáciu ako piloti. Pri letoch trvajúcich 812 hodín sa vyžaduje ďalší (tretí) pilot, pričom každý pilot posádky strávi približne jednu tretinu času odpočinkom. Pri letoch presahujúcich 12 hodín sa vyžadujú dvaja dodatoční piloti (t. j. celkovo štyria piloti, pričom sa v pilotovaní striedajú po dvojiciach).
U leteckých dopravcov má kopilot na náplecníku tri prúžky, zatiaľ čo kapitán štyri (príp. miesto prúžkov sú hviezdy alebo pod.).

</doc>
<doc id="543290" url="https://sk.wikipedia.org/wiki?curid=543290" title="Copilot">
Copilot



</doc>
<doc id="543291" url="https://sk.wikipedia.org/wiki?curid=543291" title="Co-pilot">
Co-pilot



</doc>
<doc id="543293" url="https://sk.wikipedia.org/wiki?curid=543293" title="Pivovařiska">
Pivovařiska

Pivovařiska je prírodná pamiatka ev. č. 2044 južne od obce Hošťálková v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú kvetnaté lúky na suchších a mokraďových biotopoch s výskytom osobitne chránených a vzácnych druhov flóry, najmä vstavačovitých vstavačovca májového, vstavača bledého, pavstavača hlavatého a vstavača mužského.

</doc>
<doc id="543296" url="https://sk.wikipedia.org/wiki?curid=543296" title="Heartbeat Song (Kelly Clarkson)">
Heartbeat Song (Kelly Clarkson)

„Heartbeat Song“ je synthpopová skladba americkej speváčky Kelly Clarkson. Bola vydaná ako singel digital download dňa 12. januára 2015. Skladbu napísali Mitch Allan, Audra Mae, Kara DioGuardi a Jason Evigan, a produkoval ju Greg Kurstin. Skladba bola neskôr zahrnutá do siedmeho štúdiového albumu Piece by Piece.
Po jeho vydaní obdržala skladba celkovo pozitívnu odozvu od hudobných kritikov, ktorý pochválili speváčku za návrat k súčasnej popovej hudbe. V medzinárodnom meradle sa jej pieseň stala už po deviatykrát top hitom v Spojenom kráľovstve a tiež sa zaradil do rebríčku top 40 hitov v Austrálii, Kanade, Rakúsku, Česku, Nemecku, Írsku, Španielsku, Južnej Kórey, Švédsku, Švajčiarsku a takisto aj na Slovensku. Singel debutoval aj v rebríčku Billboard Hot 100.
Zostava a personál.
zostava prevzatá z metadát skladby "Heartbeat Song"..

</doc>
<doc id="543300" url="https://sk.wikipedia.org/wiki?curid=543300" title="Walter Rudolf Hess">
Walter Rudolf Hess

Prof. Walter Rudolf Hess (* 17. marec 1881, Frauenfeld, Švajčiarsko† 12. august 1973, Muralto, Švajčiarsko) bol švajčiarsky fyziológ, ktorý mal veľký podiel na modernej, súčasnej fyziologickej vede. V roku 1949 mu bola udelená Nobelova cena za fyziológiu a medicínu spolu s A. C. Monizom „za objav funkcie medzimozgu ako koordinátora činnosti vnútorných orgánov“.
Walter Rudolf Hess vytvoril celkový obraz o vegetatívnej nervovej sústave. Výsledky, ku ktorým dospel, predstavujú novú epochu vo vývoji poznania nervovej sústavy a jej centrálnej časti, mozgu, a majú zároveň veľký význam pre medicínu (lekárstvo) i z hľadiska praktickej terapie nervovej sústavy človeka.
Život a dielo.
Walter Rudolf Hess sa narodil ako syn učiteľa fyziky. Nakoľko Hessa už od detstva fascinovala a priťahovala príroda, jeho otec tento fakt využil a práve on ho naučil základom fyziky. Rovnaký záujem prejavoval aj na základnej škole, kde ho bavil okrem iného aj prírodopis.
Študoval na vysokoškolskom štúdiu medicíny a po jej ukončení začal pracovať ako lekár na chirurgii a ušnej klinike, kde pracoval celkom rok. Ale veda Hessa priťahovala natoľko, že nechal prácu vo svojej dobre prosperujúcej ordinácii a prijal miesto na univerzite v Bonne, kde pracoval ako asistent na katedre fyziológie. Jeho kariéra sa vyvíjala tak sľubne, že bol už v roku 1917 menovaným za riaditeľa fyziologického ústavu na univerzite v Zürichu, kde sa stal aj profesorom fyziológie. Z poverenia švajčiarskej prírodovedeckej spoločnosti prevzal starostlivosť nad vybudovaním medzinárodnej výskumnej stanice v alpskom horskom sedle Jungfrau.
Dlhé roky študoval centrum dýchania, reguláciu krvného tlaku, sekrečnú a motorickú aktivitu zažívacích orgánov. Jeho vedecká práca je nesmierne rozsiahla, pokrýva takmer celú oblasť fyziológie človeka. Obsahuje prínosy k fyziológii dýchania, krvného obehu i nervových reguláciách, vegetatívneho systému nervového, t. j. inervácia útrob, srdca a ciev, ale tiež nervového riadenia všetkých povedomých funkcií, hlavne funkcií mozgového kmeňa nervovej štruktúry spájajúcej predný mozog s miechou. Nesmierne dôležité sú však jeho vedecké práce v oblasti mozgu – predovšetkým spánku.
Walter Rudolf Hess zistil, že centrum spánku je v medzimozgu, čo je časť mozgu pod predným (tzv. „veľkým“) mozgom, blízko spodiny lebečnej. Ako prvý objavil spánkové centrá, keď dokázal podráždením určitých miest v medzimozgu pri zvieratách spánok. Neskôr objavy mozgových štruktúr ovplyvňujúcich spánok pribúdali, ale Hessovi prináleží prvenstvo. Za tento svoj jedinečný a nielen vo fyziológii, ale aj v medicíne nesmierne dôležitý objav získal slávu, niekoľko pôct, ale hlavne v roku 1949 Nobelovu cenu za fyziológiu a medicínu. Hessa priťahovala veda až do jeho smrti a aj vo vysokom veku trávil mnoho času vo svojom laboratóriu a vykonával pokusy. O niečo neskôr, keď si užíval starobu uprostred početnej rodiny na brehoch švajčiarskeho jazera, bol už zo spánku vytvorený samostatný vedecký obor. Vie sa napríklad, že sú dva typy spánku, tzv. rytmický, t. j. hlboký, a tzv. paradoxný s pohybmi viečok, pri ktorom sa nám snívajú sny.
Walter Rudolf Hess mal okolo seba mnoho žiakov, ktorým taktiež vďačíme za niekoľko nových poznatkov o spánku, ktoré získali na základe Hessových výskumov.

</doc>
<doc id="543302" url="https://sk.wikipedia.org/wiki?curid=543302" title="Heartbeat Song">
Heartbeat Song

Heartbeat Song môže byť:

</doc>
<doc id="543307" url="https://sk.wikipedia.org/wiki?curid=543307" title="Baronet">
Baronet

Baronet je šľachtický titul, ktorý udeľuje výlučne britský panovník. Udeľuje sa dedične, vždy pre hlavu rodu, pričom titul zásadne dedí najstarší syn. Baronet nie je a nebol členom Snemovne lordov.
Titul zriadil Jakub I. v roku 1611, s cieľom zvýšiť kráľovské príjmy. Termín pochádza zo stredoveku, kedy označoval "malého baróna", teda šľachtica, ktorý stratil právo byť povolaný do Snemovne lordov, avšak zriedkavo sa udeľoval samostatne. Obnovenie titulu je spojené s Robertom Cottonom, ktorý objavil nobilitačné dokumenty Sira Williama de la Pole z roku 1340, v ktorých sa uvádzalo, že tento titul bol udelený za finančnú čiastku. Táto skutočnosť zaujala kráľa Jakuba I., ktorý bol vo finančných ťažkostiach, a tak začalo predávanie titulu. 
Jakub I. ponúkol v roku 1611 titul "anglický baronet" 200 mužom. Každý z nich musel kráľovi zaplatiť náklady na tri roky žoldu pre 30 vojakov. Následne v tom istom roku vytvoril titul "írsky Baronet" s podobnými podmienkami. Karol I. v roku 1625 vytvoril titul "Baronet Nového Škótska" s cieľom podporiť kolonizáciu Nového Škótska. Po roku 1707 sa udeľoval titul "Baronet Veľkej Británie" a po roku 1801 titul "Baronet Spojeného kráľovstva".
V súčasnosti existuje asi 1 300 baronetov, pričom posledný udelený titul bol pre Denisa Thatchera, manžela Margaret Thatcherovej.

</doc>
<doc id="543308" url="https://sk.wikipedia.org/wiki?curid=543308" title="Hellissandur">
Hellissandur

Hellissandur je dedina na západe Islandu, na polostrove Snæfellsnes, neďaleko mesta Ólafsvík. Žije tu 396 obyvateľov.
Pri obci sa nachádza najvyššia stavba Islandu, stožiar Langbylgjustöðin á Gufuskálum s výškou .

</doc>
<doc id="543313" url="https://sk.wikipedia.org/wiki?curid=543313" title="New Deal">
New Deal



</doc>
<doc id="543317" url="https://sk.wikipedia.org/wiki?curid=543317" title="Mc Erik and Barbara">
Mc Erik and Barbara



</doc>
<doc id="543318" url="https://sk.wikipedia.org/wiki?curid=543318" title="Vinkamín">
Vinkamín

Vinkamín je alkaloid získaný z rastliny zimozeleň menšia ("Vinca minor"), ktorý je obsiahnutý však i v príbuzných druhoch "V. major" a "V. herbacea". Je zložkou viacerých liekov, zvyšuje prúd krvi idúci do mozgu. V zimozeleni tvorí asi 25 – 65 % všetkých alkaloidov v nej obsiahnutých.
Z vinkamínu sa semisynteticky pripravuje vinpocetín dehydratačnou a reesterifikačnou reakciou za odstránenie hydroxylovej skupiny v α-polohe tvorbou α,β-nenasýtenej zlúčeniny a metylester je vymenený za etylester.

</doc>
<doc id="543323" url="https://sk.wikipedia.org/wiki?curid=543323" title="Nová Huta">
Nová Huta

Nová Huta môže byť:

</doc>
<doc id="543329" url="https://sk.wikipedia.org/wiki?curid=543329" title="Vartovka">
Vartovka

Vartovka je druh strážnej veže, súčasť opevnenia miest, u nás stavaný najmä počas tureckých nájazdov na Uhorsko. Pôvodne stála vartovka vo väčšine väčších miest, dodnes sa ich však zachovalo len málo, ako napríklad vartovka v Krupine, slúžiaca dnes ako rozhľadňa.

</doc>
<doc id="543330" url="https://sk.wikipedia.org/wiki?curid=543330" title="Ålandy">
Ålandy



</doc>
<doc id="543332" url="https://sk.wikipedia.org/wiki?curid=543332" title="Mokřady Vesník">
Mokřady Vesník

Mokřady Vesník je prírodná pamiatka ev. č. 2032 neďaleko obce Vsetín v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je svahové pramenisko s výskytom typických mokraďových spoločenstiev s páperníkom a nízkymi ostricami (časť II: Vesnik - Brehy), pramenisko v údolnej nive (časť I: Vesnik u točny) a osobitne chránených druhov, najmä bohatých populácií mokraďových vstavačovcov kruštíka močiarneho a vstavačovca májového.
Územie pamiatky sa v celom rozsahu prekrýva s EVL "Nad Jasenkou".

</doc>
<doc id="543336" url="https://sk.wikipedia.org/wiki?curid=543336" title="Biely Kriš">
Biely Kriš

Biely Kriš (, ) je rieka v Rumunsku a Maďarsku, prameniaca v Apusenských vrchoch a tečúca smerom do Maďarska. 
V Rumunsku tečie cez mestá Brad, Ineu a Chișineu-Criș, v Maďarsku cez mesto Gyula. Pár kilometrov po prekročení hranice sa zlieva s riekou Fekete-Körös ( ), aby vytvorila rieku Körös ().

</doc>
<doc id="543337" url="https://sk.wikipedia.org/wiki?curid=543337" title="Polites z Keramu">
Polites z Keramu

Polites alebo Polités ("Polites"/ iný prepis "Polités") bol trojnásobný olympijský víťaz v prvom storočí.
Polites z kárskeho Keramu predviedol rýchlosť svojich nôh na 212. olympijských hrách v roku 69, keď zvíťazil až v troch bežeckých disciplínach, v behu na jedno stadion (stadiodromos), behu na dve stadiá (diaulos) a v dlhom behu (dolichos). V Olympii sa beh na jedno stadion zaviedol v roku 776 pred Kr., beh na dve stadiá roku 724 pred Kr., a dolichos roku 720 pred Kr. Na olympijských hrách sa ale beh na jedno stadion považoval za hlavné preteky, menom víťaza týchto pretekov sa označovala celá olympiáda.

</doc>
<doc id="543338" url="https://sk.wikipedia.org/wiki?curid=543338" title="Mars 2MV-4 No.1">
Mars 2MV-4 No.1

Mars 2MV-4 No.1 alebo Sputnik 15 bola sovietska kozmická sonda, tretí sovietsky pokus preletieť so sondou blízko Marsu. Štart na nízku obežnú dráhu okolo Zeme, tzv. parkovaciu dráhu, sa sonde s nosnou raketou Molnija 24. októbra 1962 podaril. Hlavný motor rakety však na obežnej dráhe explodoval a teleso sondy bolo zničené.

</doc>
<doc id="543339" url="https://sk.wikipedia.org/wiki?curid=543339" title="Sputnik 14">
Sputnik 14



</doc>
<doc id="543348" url="https://sk.wikipedia.org/wiki?curid=543348" title="Rieumes">
Rieumes

Rieumes môže byť:

</doc>
<doc id="543353" url="https://sk.wikipedia.org/wiki?curid=543353" title="Nikita Sergejevič Michalkov">
Nikita Sergejevič Michalkov

Nikita Sergejevič Michalkov (; * 21. október 1945 Moskva, ZSSR, dnes Rusko) je ruský herec, scenárista a filmový režisér, držiteľ Oscara z roku 1994 za najlepší cudzojazyčný film "Unavení slnkom". Divadlo hral od svojich štrnástich rokov, vo filme vystupoval prvýkrát ako pätnásťročný chlapec. V rokoch 1963 až 1966 vyštudoval herectvo, v rokoch 1968 až 1971 študoval filmovú réžiu.
Životopis.
Pochádza z umeleckej rodiny, jeho starý otec a pradedo boli známymi ruskými maliarmi, otec Sergej Michalkov bol ruský spisovateľ, dramatik a prekladateľ, matka Natalia Končalovská bola poetka a prekladateľka, brat Andrej Končalovskij pôsobí v USA ako úspešný a uznávaný filmový režisér.
Jedná sa o jedného z najoriginálnejších ruských filmových tvorcov súčasnosti, ktorého filmy často vyvolávajú veľké debaty a často pôsobí kontroverzným dojmom.
Od roku 1984 je držiteľom titulu národný umelec Ruskej federácie, od roku 1991 tiež aj francúzskeho Radu čestnej légie. Za vlády Borisa Jeľcina vykonával funkciu prezidenta Fondu pre podporu ruskej kultúry.
Na 45. ročníku MFF v Karlovych Varoch 10. júla 2010 obdržal cenu Krištáľový glóbus za svoj celoživotný prínos v obore kinematografia.

</doc>
<doc id="543357" url="https://sk.wikipedia.org/wiki?curid=543357" title="Nikita Michalkov">
Nikita Michalkov



</doc>
<doc id="543358" url="https://sk.wikipedia.org/wiki?curid=543358" title="Sergej Bondarčuk">
Sergej Bondarčuk



</doc>
<doc id="543359" url="https://sk.wikipedia.org/wiki?curid=543359" title="Zuzana Kubovčíková Šebová">
Zuzana Kubovčíková Šebová

Mgr. art. Zuzana Kubovčíková Šebová (* 1. apríl 1982, Žiar nad Hronom) je slovenská herečka. Jej otcom je hudobný manažér Jozef Šebo.
Navštevovala Detskú muzikálovú školu v Bratislave, neskôr nastúpila na bratislavské konzervatórium.
Účinkuje v divadlách GUnaGU, Štúdio L+S, Elledanse a aj v Trnavskom divadle. Preslávila sa úlohou Inči v Paneláku. Taktiež účinkuje v zábavných reláciách Haló, Kredenc a Inkognito. V roku 2008 účinkovala v sitkome Normálna rodinka. Venuje sa aj dabingu.
V júli 2017 sa zosobášila so svojím dlhoročným partnerom Michalom Kubovčíkom.
V rokoch 2015 a 2016 získala divácku cenu OTO v kategórii Herečka.

</doc>
<doc id="543360" url="https://sk.wikipedia.org/wiki?curid=543360" title="The Point">
The Point

The Point je obytný mrakodrap v meste Panama (Panama). S výškou je 4. najvyššou budovou mesta a 5. najvyššou budovou Latinskej Ameriky.
Architektom budovy je spoločnosť Mallol &amp; Mallol a výstavba prebiehala v rokoch 2006 – 2010. Po dokončení sa stala najvyššou budovou Latinskej Ameriky. V budove je 65 poschodí obsluhovaných 5 výťahmi.

</doc>
<doc id="543368" url="https://sk.wikipedia.org/wiki?curid=543368" title="Elektroforéza">
Elektroforéza

Elektroforéza znamená migrácia iónov v elektrickom poli. Ide o široko používanú metódu separácie biomolekúl (predovšetkým DNA a proteínov) podľa ich veľkosti, náboja či väzbovej afinity, ktorá sa používa analyticky, aj na preparatívne účely. Elektroforetická separácia je usporiadaná tak, aby nedochádzalo ku samovoľnej migrácii biomolekúl difúziou, čo je zabezpečené použitím pevných podkladov, akými sú filtračný papier, celulóza, alebo najčastejšie, gél .
Fyzikálny princíp.
Sila "Fe", ktorou pôsobí elektrické pole o intenzite "E" na ión s nábojom "q" je vyjadrená rovnicou formula_1. Opačným smerom pôsobí frikčná sila formula_2, kde "v" je rýchlosť migrujúceho iónu a "f" tzv. frikčný koeficient, ktorý vyjadruje mieru, ktorou je ión unášaný roztokom a závisí na veľkosti, tvare a stave solvatácie iónu, ako aj na viskozite roztoku. V konštantnom elektrickom poli sú sily vyrovnané: &lt;br&gt;
 formula_3,
takže každý ión sa pohybuje svojou charakteristickou rýchlosťou a je definovaný tzv. elektroforetickou mobilitou "μ": &lt;br&gt;
 formula_4
Táto rovnica však platí len obmedzene, pre nekonečne zriedené roztoky iónov a nevodivé rozpúšťadlá. Veľké ióny, ako proteíny, sú v skutočnosti obklopené solvatačnou vrstvou, ktorá vytvára dodatočné elektrické pole ovplyvňujúce jeho mobilitu. Pohyblivosť iónov s acidobázickými vlastnosťami je navyše ovplyvnená pH roztoku .
Separácia proteínov.
Papierová elektroforéza.
Pre prevedenie papierovej elektroforézy je vzorka nanesená do malého pásu filtračného papieru, ktorého oba konce sú ponorené do roztokov elektród o opačnej polarite. Po aplikácii elektrického poľa sa ióny pohybujú v závislosti od veľkosti ich náboja (na rozdiel od papierovej chromatografie, pri ktorej sa ióny pohybujú na základe ich polarity). Proteíny sú po rozdelení zobrazované sledovaním rádioaktivity, fluorescenčne alebo zhášaním fluorescencie filtračného papiera .
Gélová elektroforéza.
Gélová elektroforéza je v dnešnej dobe veľmi často používaná a prakticky úplne nahradila elektroforézu papierovú. Ióny sa v géli rozdeľujú podľa veľkosti, pričom mobilita väčších iónov je naproti menším zbrzdená. Najčastejšie je používaný polyakrylamidový gél (PAGE, polyakrylamidová gélová elektroforéza), ktorý je vytvorený polymeráciou akrylamidu s N,N'-metylénbisakrylamidom vo vybranom pufri. Pre inicializáciu polymerácie sa používa kyselina peroxosírová a polymeračná reakcia je stabilizovaná zlúčeninou TEMED (N, N, N', N'-tetramethylethylendiamin). Pufer zvykne mať pH okolo 9 a do gélu sa pridáva dodecylsíran sodný (SDS, sodium dodecylsulphate), pričom tieto dva faktory udávajú proteínom záporný náboj a zabezpečujú, aby putovali k anóde. Gél sa zvyčajne necháva stuhnúť medzi dvoma sklami tak, aby na jeho vrchnej strane vznikli jamky pre dávkovanie vzoriek. Zvyčajne sa nad sebou nechávajú stuhnúť dva gély, hustejší zaostrovací (stacking), do ktorého sa dávkujú vzorky a ktorý zabezpečuje ich lepšie zaostrenie a rozlíšenie, a redší rozdelovací (running), v ktorom sa proteíny rozdeľujú. Ako elektródový pufer sa používa rovnaký pufer, z ktorého je tvorený gél. &lt;br&gt;
Do proteínovej vzorky sa pridáva SDS udávajúca proteínom záporný náboj, redukčné činidlo (ditiotreitol, merkaptoetanol), redukujúce disulfidické mostíky, glycerol, ktorý zvyšuje hustotu roztoku (aby sa vzorky ľahko dostali do jamiek a nedifundovali do elektródového roztoku), farbivo (typicky brómfenolová modrá), ktoré vizualizuje časový priebeh elektroforézy a pufer o vhodnom pH .
Izoelektrická fokusácia.
Keďže každý proteín má aminokyseliny s reaktívnymi skupinami schopnými odovzdať alebo prijať vodíkový katión, je zároveň každý proteín charakterizovaný svojim izoelektrickým bodom (pI), čo je pH, pri ktorom daný proteín nie je pohyblivý v elektrickom poli. Ak je teda elektroforéza vzorky proteínov prevedená v géli s kontinuálnym gradientom pH, každý proteín sa zastaví pri pH rovnom svojmu pI, čím dochádza k ich separácii.
Farbenie gélov.
Po rozdelení proteínov v elektrickom poli je potrebné ich nafarbiť. Najpoužívanejšie farbivo je Coomassie brilliant blue, ktoré vytvára komplex s proteínom. Gél je najprv máčaný v alkoholovom alebo kyslom roztoku tohto farbiva, čím sa nafarbí celý gél. Následne je nadbytočné farbivo odstránené máčaním gélu v kyslom roztoku, takže nakoniec ostanú nafarbené len proteíny. Coomassie brilliant blue umožňuje detegovať proteíny v množstve do 0,1 μg. &lt;br&gt;
Približne 50x citlivejšou metódou je farbenie striebrom, jeho aplikácia je však náročnejšia. Alternatívnym farbivom je fluorescamín, ktorý reaguje s primárnymi amínovými zvyškami lyzínu. Produkt tejto reakcie silne fluoreskuje pri ožiarení UV žiarením. Rádioaktívne značené vzorky môžu byť zobrazované aj rádiografickými metódami. Pre špecifickú detekciu konkrétneho proteínu môže byť použitá blotovacia metóda (Western blot) .
Kapilárna elektroforéza.
Hoci je gélová elektroforéza bežná a veľmi efektívna metóda, na jej prevedenie je potrebná minimálne hodina času a je náročná na kvantifikáciu a automatizáciu. Tieto problémy boli prekonané technikou kapilárnej elektroforézy, v ktorej sa proteíny delia vo veľmi tenkej (v priemere 20 – 100 μm) kremennej, sklenenej alebo plastovej kapiláre. Malý priemer kapiláry zabezpečuje rýchly odvod tepla a preto umožňuje použitie desaťnásobne väčšieho elektrického pola oproti gélovej elektroforéze, čo zvyšuje rýchlosť separácie na niekoľko minút a zmenšuje rozmývanie vzoriek difúziou. Kapiláry môžu byť naplnené pufrom, SDS-PAGE gélom, aj amfolytmi (pre izoelektrickú fokusáciu). Proces kapilárnej elektroforézy môže byť od dávkovania až po zbieranie vzoriek plne automatizovaný, podobne ako vysokoúčinná kvapalinová chromatografia. Na druhej strane dokáže kapilárna elektroforéza separovať len malé množstvo materiálu a preto je jej použitie obmedzené len na analytické účely 
Separácia DNA.
Elektroforéza sa v prípade DNA môže použiť ako analytická, tak aj preparatívna metóda. Agarózový gél sa pripravuje rozpustením agarózy vo vodivom pufre, v ktorom sú ponorené aj elektródy. DNA má vďaka fosfátovým skupinám záporný náboj a preto putuje k anóde. Farbivo ofarbujúce DNA sa môže vmiešať do gélu ešte pred jeho stužením, alebo sa pridáva ku vzorkám DNA. Najjednoduchším farbivom je etídium bromid, ktorý sa do DNA viaže interkaláciou, jeho používanie je však pre jeho karcinogenitu na ústupe. Namiesto neho sa používajú komerčne dostupné farbivá. Väčšina z nich fluoreskuje pri osvetlení UV žiarením, čo je nevýhodné pre preparatívne účely, pretože UV žiarenie spôsobuje degradáciu DNA .
Marker.
Ako marker sa označuje zmes DNA, resp. proteínov o známej veľkosti, ktorá je nanesená vedľa vzoriek do gélu. Na základe rozdelenia známych zložiek markeru je možné približne určiť v prípade DNA počet párov báz a v prípade proteínov molekulárnu hmotnosť .

</doc>
<doc id="543379" url="https://sk.wikipedia.org/wiki?curid=543379" title="Lúčky - Roveňky">
Lúčky - Roveňky

Lúčky - Roveňky je prírodná pamiatka ev. č. 2040 neďaleko obce Růžďka vokrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú mokraďové lúky s výskytom vzácnych vstavačovitých a ďalších vzácnych mokraďových druhov rastlín.

</doc>
<doc id="543380" url="https://sk.wikipedia.org/wiki?curid=543380" title="Louky pod Štípou">
Louky pod Štípou

Louky pod Štípou je prírodná pamiatka ev. č. 223 severovýchodne od obce Růžďka v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú zvyšky kvetnatých lúk so vstavačovitými a so zvlášť chránenými druhmi rastlín, najmä vstavačovcom Fuchsovým, vstavačovcom škvrnitým, mečíkom škridlicovitým a kruštíkom močiarnym.

</doc>
<doc id="543394" url="https://sk.wikipedia.org/wiki?curid=543394" title="Tower Financial Center">
Tower Financial Center

Tower Financial Center (známy aj ako "TowerBank Financial Center") je kancelársky mrakodrap v Paname (Panama). S výškou je 5. najvyššou budovou mesta a 6. najvyššou v Latinskej Amerike.
Výstavba prebiehala v rokoch 2007 – 2011 a architektom bola spoločnosť Pinzón Lozano &amp; Asociados. V budove je 58 nadzemných a 3 podzemné poschodia. Celková podlahová plocha budovy je . Od dokončenia bol najvyššou kancelárskou budovou Latinskej Ameriky až do roku 2013, kedy bol dokončený čilský supertall Gran Torre Santiago.

</doc>
<doc id="543395" url="https://sk.wikipedia.org/wiki?curid=543395" title="Donaukanal">
Donaukanal

Donaukanal (nemá slovenský ekvivalent, v preklade by to bol "Dunajský kanál" - nepoužíva sa), je regulované bočné rameno Dunaja na jeho pravom brehu. Od začiatku systematického osídlenia bolo topografickým východiskom založenie sídla. Viedeň, predtým Vindobona stála na vyvýšenej terase jeho pravého brehu. Od počiatku osídlenia bol Donaukanal regulovaný a slúžil lodnej doprave, ako zdroj vody a k bezpečnostnej ochrane, "de facto" ako stále zavodnená fortifikačná priekopa.
Nábrežie Donaukanalu je súčasťou viedenskej Ringstraße. Prietok vody v Donaukanale je regulovaný sústavou stavidiel; najznámejšími sú stavidlá v štvrti Nussdorf na mieste, kde sa oddeľuje od hlavného koryta Dunaja. Autorom súboru je Otto Wagner.

</doc>
<doc id="543396" url="https://sk.wikipedia.org/wiki?curid=543396" title="Grylos z Chalkidy">
Grylos z Chalkidy

Grylos ("Grylos") bol olympijský víťaz v behu na jedno stadion v 4. stor. pred Kr.
Grylos z Chalkidy predviedol rýchlosť svojich nôh na 112. olympijských hrách v roku 332 pred Kr., keď zvíťazil v behu na jedno stadion (stadiodromos). Beh na jedno stadion sa v Olympii zaviedol pri založení hier v roku 776 pred Kr. a ostal jedinou disciplínou do roku 724 pred Kr., keď sa zaviedol beh na dve stadiá. Na olympijských hrách sa ale beh na jedno stadion aj naďalej považoval za hlavné preteky, menom víťaza týchto pretekov sa označovala celá olympiáda.
Meno olympijského víťaza Gryla z Chalkidy je zaznamenané aj na oxyrhynskom papyruse (P. Oxy. 12), ktorý v roku 1898 objavili v Egypte pri archeologických vykopávkach britskí egyptológovia B. P. Grenfell a A. S. Hunt. Tento papyrus uvádza, že v čase 112. olympiády (332 pred Kr.), keď bol Grylos olympijským víťazom, bol v Aténach archontom "Nikétes" a Alexander Veľký ovládol Egypt a založil tam mesto, ktoré nazval Alexandriou.

</doc>
<doc id="543399" url="https://sk.wikipedia.org/wiki?curid=543399" title="Siegfried Lenz">
Siegfried Lenz

Siegfried Lenz [zígfríd lenc] (* 17. marec 1926, Lyck, Nemecko – † 7. október 2014, Hamburg) bol nemecký spisovateľ.
Dielo (výber).
Vo svojich dielach analyzuje vinu nemeckého národa a pretrvávajúce dôsledky jeho nacistickej minulosti.

</doc>
<doc id="543400" url="https://sk.wikipedia.org/wiki?curid=543400" title="Mars 2MV-3 No.1">
Mars 2MV-3 No.1

Mars 2MV-3 No.1 alebo Sputnik 15 alebo Sputnik 24 je neúspešná sovietska kozmická sonda k Marsu, ktorej štart dňa 4. novembra 1962 Sovieti ani neoznámili. Zaregistrovali ju však vojenské radary USA. Hoci sa nikdy predtým nepodarilo okolo Marsu ani úspešne preletieť či dostať sa na jeho obežnú dráhu, sonda Mars 2MV-3 No.1 bola prvou sondou, ktorá mala v pláne aj pristátie. Skladala sa preto z orbitálneho a pristávacieho úseku. Objekt však kvôli poškodeniu 4. stupňa nosnej rakety nikdy neopustil obežnú dráhu Zeme, po ktorej obiehal, až kým nezhorel v zemskej atmosfére. 

</doc>
<doc id="543401" url="https://sk.wikipedia.org/wiki?curid=543401" title="Sputnik 15">
Sputnik 15



</doc>
<doc id="543402" url="https://sk.wikipedia.org/wiki?curid=543402" title="Sputnik 24">
Sputnik 24



</doc>
<doc id="543403" url="https://sk.wikipedia.org/wiki?curid=543403" title="Sputnik-15">
Sputnik-15



</doc>
<doc id="543404" url="https://sk.wikipedia.org/wiki?curid=543404" title="Sputnik-24">
Sputnik-24



</doc>
<doc id="543405" url="https://sk.wikipedia.org/wiki?curid=543405" title="Sputnik-14">
Sputnik-14



</doc>
<doc id="543406" url="https://sk.wikipedia.org/wiki?curid=543406" title="Panamerické majstrovstvá v bejzbale mužov 2003">
Panamerické majstrovstvá v bejzbale mužov 2003

Panamerické majstrovstvá v bejzbale mužov 2003 boli v poradí 7. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Konali sa od 30. októbra10. novembra 2003 v Panama City, v Paname, za účasti 9 tímov. Pôvodne sa malo na turnaji predstaviť až 13 tímov, okrem zúčastnených aj , , a . Zápasy sa hrali na štadióne Estadio Nacional de Panamá. Titul získalo družstvo .
Majstrovstvá tiež slúžili ako kvalifikácia na Letné olympijské hry 2004, ktoré hostili Atény. Kvalifikovali sa na ne 2 najlepšie družstvá.

</doc>
<doc id="543407" url="https://sk.wikipedia.org/wiki?curid=543407" title="Chase Tower (Indianapolis)">
Chase Tower (Indianapolis)

Chase Tower je najvyšší mrakodrap v meste Indianapolis a je aj najvyšší v štáte Indiana (USA). Oficiálne uznávaná výška je (výška vrcholu antén). Má 48 poschodí a strecha posledného z nich je vo výške 214 m. Na streche má 2 antény, ale iba jedna z nich je v prevádzke a vysiela. Tá druhá slúži len ako architektonický prvok. Práce na stavbe sa začali v roku 1988 a skončili v roku 1990. V budove sa nachádzajú hlavne kancelárie a v nižších poschodiach aj maloobchodné priestory, tieto priestory obsluhuje 27 výťahov. Jej adresa je Monument Circle 111.

</doc>
<doc id="543408" url="https://sk.wikipedia.org/wiki?curid=543408" title="Divoké kone">
Divoké kone

Divoké kone je slovenský rodinný denný seriál. Vysielal sa od 5. januára 2015 do 8. januára 2016 od pondelka do štvrtka o 20:35 na JOJ.
Seriál produkovala kreatívna producentka Danica Haláková, ktorá predtým produkovala seriály u konkurenčnej Markízy.
Dej.
Seriál sa odohráva v malebnom prostredí rozsiahleho statku uprostred Malých Karpát. Tradícia chovu koní sa prelína dejom seriálu ako symbol lásky k prírode a harmonického spolužitia s ňou. Oproti nim je postavená moc konzumného bohatstva, korupcie a malých aj veľkých zločinov. V pozadí sa odohráva utajený zločin zbohatlíckej rodiny Závodskych a potomkov starého rodu Karpatských Nemcov – Holzmannovcov z konca druhej svetovej vojny.

</doc>
<doc id="543409" url="https://sk.wikipedia.org/wiki?curid=543409" title="Lars Valerian Ahlfors">
Lars Valerian Ahlfors



</doc>
<doc id="543418" url="https://sk.wikipedia.org/wiki?curid=543418" title="Panamerické majstrovstvá v bejzbale mužov 2004">
Panamerické majstrovstvá v bejzbale mužov 2004

Panamerické majstrovstvá v bejzbale mužov 2004 boli v poradí 8. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Konali sa od 29. októbra7. novembra 2004 v mestách Barranquilla a Cartagena, v Kolumbii, za účasti 7 tímov. Zápasy sa hrali na štadióne Estadio Tomás Arrieta. Titul získalo družstvo .
Majstrovstvá tiež slúžili ako kvalifikácia na Majstrovstvá sveta 2005, ktoré organizovalo Holandsko. Kvalifikovalo sa na ne 6 najlepších družstiev. Turnaja sa nezúčastnili a , ktoré sa odmietli zúčastniť z bezpečnostných dôvodov. Následne sa usporiadal Svetový kvalifikačný turnaj, z ktorého na MS postúpili oba spomenuté družstvá.
Výsledky.
Play off.
Semifinále.
Direktíva turnaja zrušila semifinálové zápasy kvôli presúvaniu zápasov pre daždivé počasie. Do finále tak postúpili 2 najlepšie družstvá po základnej časti.

</doc>
<doc id="543420" url="https://sk.wikipedia.org/wiki?curid=543420" title="Dyddiau Du/Dark Days">
Dyddiau Du/Dark Days

Dyddiau Du/Dark Days je audiovizuálne inštalačné dielo waleského hudobníka a hudobného skladateľa Johna Calea. Hlavnou inšpiráciou pre tento projekt mu bola strata jeho rodného jazyka a vyrovnanie sa s nej.
Pôvodne bolo vytvorené pre päťdesiatytretí ročník prehliadky moderného umenia Biennale di Venezia v Benátkach, kde John Cale zastupoval Wales. Dielo, ktoré tu bolo premietané od 3. júna do 22. novembra, zachytáva Caleov vzťah k Walesu, waleskému jazyku a tiež odhaľuje problematiku komunikácie a jedinečnosti bardskej tradície krajiny. Obsahuje napríklad zábery z jeho rodného domu a okolitých bridlicových lomov. Projekcia filmu prebiehala na piatich obrazovkách. Celá prezentácia bola dlhá 46 minút a bola previazaná rôznymi hudobnými záznamy. Vo filme sú počuť napríklad zvuky davu pri ragbyovom zápase.
Dielo je rozdelené do štyroch častí nazvaných "Maes-Y-Wern", "Send Me Away", "Dreaming in Vertigo" a "The Making of Unpretty". Začiatok filmu zachytáva Johna Calea hrajúceho na klavír vo veľkej miestnosti, nasleduje presun do prírody. Tu sa Cale nachádza v miestach zaniknutého bridlicového lomu. Nasledujúca časť zobrazuje Caleov prázdny rodný dom v dedine Garnant a Cale pri tom rozpráva o svojom detstve, kedy napríklad nemohol hovoriť s anglicky hovoriacim otcom, pretože on sám vedel iba walesky.
Po premiére v Benátkach bolo dielo predstavené tiež v ďalších mestách v rôznych krajinách. Prvýkrát sa tak stalo 22. januára 2010 v rámci festivalu MONA FOMA v Hobarte v Austrálii a nasledovali dve predstavenia (9. a 10. júla 2010) v Essene v Nemecku. Od 8. októbra do 7. novembri toho istého roku potom bolo k videniu v múzeu National Waterfront Museum v Swansea, v dňoch 25. marca až 3. apríla 2011 v múzeu bridlice v Llanberis na severe Walesu a od 9. júla do 2. októbra 2011 potom v národnom múzeu v Cardiffe.

</doc>
<doc id="543425" url="https://sk.wikipedia.org/wiki?curid=543425" title="Eugene Fama">
Eugene Fama

Eugene Francis „Gene“ Fama (* 14. február 1939 Boston, Massachusetts, USA) je americký ekonóm, nositeľ Nobelovej ceny za ekonómiu.
Životopis.
Jeho prarodičia boli imigranti z Talianska.
Titul bakalára získal na Tufts University a titul PhD. v odboroch ekonómia a financie obhájil na University of Chicago. Vedúcimi jeho doktorandskej práce boli Merton Miller a Harry Roberts, pričom vplyv na jeho prácu mal tiež Benoît Mandelbrot. Na chicagskej univerzite strávil tiež svoju celú pedagogickú kariéru.
V roku 2013 bol ocenený Nobelovou cenou, spoločne s Robertom Shillerom a Larsom Hansenom.

</doc>
<doc id="543431" url="https://sk.wikipedia.org/wiki?curid=543431" title="SKOK!">
SKOK!



</doc>
<doc id="543432" url="https://sk.wikipedia.org/wiki?curid=543432" title="Tru Calling">
Tru Calling

Tru Calling je americký fantasy televízny seriál, ktorý sa pôvodne vysielal v rokoch 2003 – 2005.
Príbeh je o mladej študentke medicíny Tru Davisovej, ktorá zoberie prácu v márnici. Tam nájde svoje životné poslanie. Vďaka výnimočnej schopnosti vrátiť sa v čase a prežiť posledný deň ešte raz, môže varovaním zachraňovať životy ľudí, ktorí nie vlastnou vinou predčasne zomrú násilnou smrťou. Tento dar používa nielen k záchrane ľudských životov, ale aj výpomoc pri problémoch, ktoré postihujú jej rodinu - staršiu sestru Meredith, právničku a narkomanku, ktorá sa pokúša svoju závislosť popierať, a mladšieho, nezodpovedného gamblera, brata Harrisona.
Seriál sa vysielal dve sezóny, no počas druhej série bol zrušený. Celkovo sa tak natočilo 26 epizód. Originálne epizódy boli odpremierované od 30. októbra 2003 do 21. apríla 2005 na televíznej stanici Fox. Finálna epizóda s názvom "Štedrý večer" nebola nikdy odvysielaná na FOX, vzhľadom na vianočnú tematiku, keďže premiéra vychádzala na apríl. Odvysielala ju až televízna stanica Sci Fi Channel 21. januára 2008.
V češtine nesie seriál názov "Volání mrtvých."

</doc>
<doc id="543433" url="https://sk.wikipedia.org/wiki?curid=543433" title="Thibaud Gaudin">
Thibaud Gaudin

Thibaud Gaudin alebo Theobald Gaudin (* asi 1229 – † 16. máj 1293) bol 22. veľmajster rytierskeho rádu Templárov.
Zvolený bol v Sidone a pod jeho vedením sa templári po dobytí Akky premiestnili na Cyprus. Jeho nástupcom bol posledný veľmajster Jacques de Molay.

</doc>
<doc id="543435" url="https://sk.wikipedia.org/wiki?curid=543435" title="Laya (Bhután)">
Laya (Bhután)

Laya je mesto ležiace v okrese Gasa, v severozápadnom Bhutáne. Je obývané pôvodnými obyvateľmi kmeňu Layap a je najvyššie položeným mestom v krajine.

</doc>
<doc id="543437" url="https://sk.wikipedia.org/wiki?curid=543437" title="Gelephu">
Gelephu

Gelephu je mesto ležiace v okrese Sarpang, v južnom Bhutáne. Ide o tretie najväčšie bhutánske mesto. V meste sa nachádza vnútroštátne letisko.

</doc>
<doc id="543438" url="https://sk.wikipedia.org/wiki?curid=543438" title="Lhuntse (Bhután)">
Lhuntse (Bhután)

Lhuntse alebo Lhuntshi je mesto ležiace v okrese Lhuntshe, v severovýchodnom Bhutáne. V meste sa nachádza Lhuentse dzong.

</doc>
<doc id="543444" url="https://sk.wikipedia.org/wiki?curid=543444" title="Reynald de Vichiers">
Reynald de Vichiers

Reynald de Vichiers ( * ? - † 20. január 1256) bol francúzsky šľachtic a v rokoch 1250 - 1256 devätnásty veľmajster Rádu templárov.
Veľmajster Rádu templárov.
Do funkcie veľmajstra bol povýšený s prispením francúzskeho kráľa Ľudovíta IX., ktorému ešte ako maršal rádu pomohol zhromaždiť peniaze na výkupné Mamlukom po neúspešnej krížovej výprave do Egypta.
Blízke vzťahy s kráľom sa však dajú vystopovať už aj v skorších rokoch. Medzi rokmi 1241 a 1248 totiž Reynaud pôsobil vo funkcii preceptora Templu vo Francúzsku a pomáhal kráľovi s organizovaním križiackej výpravy do Egypta. Ešte pred tým pôsobil v roku 1240 ako preceptor v Akko.
Priateľské vzťahy s Ľudovítom IX. však netrvali večne. V roku 1252 sa totiž bez vedomia kráľa pokúsil vyjednať zmluvu s damašským sultánom, čo kráľa veľmi rozhnevalo, pretože sám vyjednával spojenectvo s egyptskými Mamlukmi práve proti Damasku. Nakoniec prinútil Reynalda a ďalších predstaviteľov rádu, aby sa mu podrobili, keď ich donútil ísť bosých stredom tábora a ospravedlniť sa veľvyslancovi damašského sultánovi, že zmluvu uzavreli bez vedomia kráľa.

</doc>
<doc id="543449" url="https://sk.wikipedia.org/wiki?curid=543449" title="Theobald Gaudin">
Theobald Gaudin



</doc>
<doc id="543450" url="https://sk.wikipedia.org/wiki?curid=543450" title="Panamerické majstrovstvá v bejzbale mužov 2006">
Panamerické majstrovstvá v bejzbale mužov 2006

Panamerické majstrovstvá v bejzbale mužov 2006 boli v poradí 9. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Konali sa od 26. augusta6. septembra 2006 v Havane, na Kube, za účasti 12 tímov. Zápasy sa hrali na štadiónoch Estadio Latinoamericano, Estadio Nelson Fernandez a Estadio Santiago Changa Mederos. Titul získalo domáce družstvo .
Tieto majstrovstvá tiež slúžili ako kvalifikácia na 3 rôzne podujatia: 
Kvalifikácia.
Pozn: Odstúpenú Arubu nahradilo Mexiko.

</doc>
<doc id="543455" url="https://sk.wikipedia.org/wiki?curid=543455" title="One Atlantic Center">
One Atlantic Center

One Atlantic Center, známy tiež ako IBM Tower je mrakodrap v centre Atlanty. Má 50 poschodí a výšku . Po jeho dokončení v roku 1987 sa stal najvyššou budovou v meste až do roku 1992, kedy bol postavený Bank of America Plaza. Dnes je až na 3. mieste.

</doc>
<doc id="543456" url="https://sk.wikipedia.org/wiki?curid=543456" title="Stríming">
Stríming

Stríming (iné názvy: streaming, strímovanie, streamovanie, postupné sťahovanie, vysielanie prúdu údajov, prenos prúdu údajov, angl. "streaming"; z anglického "stream" "= prúd") je doručovanie audio a video súborov klientovi zo servera cez internet. Stream je technológia, ktorá nepretržite prenáša audiovizuálny obsah medzi zdrojom a koncovým užívateľom. Dáta sú streamované (prenášané, vysielané) prostredníctvom elektronickej siete. Prenos cez web pomocou streamovania sa nazýva webcasting. Webcasting sa môže uskutočňovať v reálnom čase (internetová televízia alebo rádio) alebo metódou Video on demand (napr. YouTube – prehrávanie aj v reálnom čase aj metódou video on demand). Pre streamovanie videa alebo zvuku viacerým užívateľom je potrebný streamovací server, ktorý zaisťuje plynulý tok dát a komunikáciu medzi počítačmi. Poskytovateľ online zábavy (hudba, filmy atď.), ktorý dodáva obsah prostredníctvom internetového pripojenia do počítača, televízora alebo mobilného zariadenia zákazníka (predplatiteľa) sa nazýva streamovacia služba. 
História streamovacích médií a live streamingu.
1990 - 2000.
Prvý priamy prenos sa uskutočnil 24. júna 1993. Vystupovala v ňom skupina Severe Tire Damage zložená z počítačových vedcov a vysielaný bol z budovy Xerox PARC v Kalifornii pomocou siete Mbone, čo je skratka pre „Multicast Backbone“. V roku 1995 bola z nápadu Roba Glasera, výkonného predstaviteľa spoločnosti Microsoft, založená spoločnosť RealNetworks. Táto spoločnosť vyvinula RealPlayer, jeden z prvých prehrávačov médií schopných živého vysielania. V septembri roku 1995 bol tento prehrávač využitý americkým športovým kanálom ESPN na prenos zápasu Seattle Mariners proti New York Yankees. V roku 1997 RealNetworks spustili program RealVideo, ktorý bol jedným z prvých na komercializáciu živého vysielania. V roku 1998 vyšiel Real-Time Streaming Protocol (RTSP). 
2001 - 2010.
DVD Forum v roku 2002 uviedli funkciu Adaptive Bitrate Streaming, čo je streamovanie s adaptívnou bitovou rýchlosťou. V roku 2005 bol založený YouTube, ktorý už tri roky po svojom vzniku hostil svoj prvý živý prenos, no sám živé prenosy užívateľom umožnil zdieľať až v roku 2011. Rok po vzniku YouTube prišla Justin.tv, neskôr známa ako Twitch, čo je americká služba, ktorá sa dnes hlavne zameriava na živé vysielanie videohier. V roku 2009 Apple predstavil HLS (HTTP Live Streaming). Rok na to Steve Jobs skritizoval Adobe Flash (multimediálnu softvérovú platformu používanú na produkciu animácií, aplikácií a vstavaných videoprehrávačov webových prehliadačov) a vyhlásil, že iPhone ho už viac podporovať nebude a prešiel na svoj HLS. 
2011 - 2020.
V roku 2012 sa stal novým medzinárodným štandardom MPEG-DASH, na ktorý v januári 2015 prešiel aj YouTube, no to malo za následok oneskorenie prenosu. Neskôr v roku 2015 bol spustený Periscope, ktorý umožňoval komukoľvek vysielať naživo zo svojho mobilného zariadenia. V roku 2019 Apple uviedol Low-Latency HLS (HLS s nízkym oneskorením). Nakoniec, v decembri 2020 bol úplne zrušený Adobe Flash a už nie je viac podporovaný žiadnou platformou. 
Kvalita videa a zvuku.
Na prenos audiovizuálneho obsahu cez internet sú potrebné kodeky, ktoré slúžia na zmenšenie objemu dát. Na streaming sa používajú napríklad MPEG-4, H.264, H.265. Videá dnes môžu byť streamované pri bitovej rýchlosti až 8000 kbps, čo nám dá video s rozlíšením 1920×1080p (HD 1080). Prenos vo vysokom rozlíšení dnes poskytujú rôzne streamovacie servery (napr. YouTube, Twitch.tv, Stream.cz). 
Na streaming zvukov sa využívajú kodeky ako napr. AAC, Opus, MP3, OGG Vorbis. Pri streamovaní zvuku sa využíva ABR (Adaptive Bitrate Streaming), čo znamená, že prehrávač prehrávajúci stream zo servera dokáže automaticky meniť kvalitu zvuku v prípade zhoršenia alebo zlepšenia kvality internetového pripojenia poslucháča. 
Rozdiel medzi sťahovaním a streamovaním.
Streamovanie prebieha v reálnom čase a je efektívnejšie ako sťahovanie mediálnych súborov. Ak sa stiahne súbor videa alebo audia, jeho celá kópia sa uloží na pevný disk zariadenia a súbor sa nebude dať prehrať, kým sa úplne nedokončí sťahovanie. Ak je namiesto toho video alebo audio streamované, prehliadač prehrá video bez toho, aby ho skutočne skopíroval a uložil. Video sa načíta po kúskoch (buffering) namiesto načítania celého súboru naraz a informácie, ktoré prehliadač načíta, sa neuložia lokálne. 
Buffering.
Prehrávače streamovaných médií načítajú stream o niekoľko sekúnd vopred, takže v prípade krátkeho prerušenia pripojenia môže prehrávanie videa/audia pokračovať bez zastavenia. Toto je známe ako ukladanie do vyrovnávacej pamäte. Ukladanie do vyrovnávacej pamäte zaisťuje plynulé a nepretržité prehrávanie videí. Avšak pri pomalom pripojení alebo ak má sieť veľké oneskorenie, môže načítanie videa do vyrovnávacej pamäte trvať dlhšie. 
Adaptive Bitrate Streaming (ABR).
Adaptívne streamovanie (známe aj ako adaptívne streamovanie dátového toku) je technológia navrhnutá tak, aby doručovala používateľovi video najefektívnejším možným spôsobom a v najvyššej použiteľnej kvalite. ABR umožňuje poskytovateľovi videa vytvoriť odlišné video pre každú z veľkostí obrazovky (alebo zariadení), na ktoré chce zacieliť (PC, TV, mobil). ABR spôsobuje, že ak je nižšia rýchlosť internetu, tak sa zníži aj kvalita videa tak, aby pokračovalo bez zastavenia (napr. z 1920×1080 px na 1280×720 px). 
Codec (Kodek).
Kodeky sú kompresné technológie a majú dve zložky, kodér na kompresiu súborov a dekodér na dekompresiu. Kodeky pre zvuk sú napríklad AAC, ALAC, FLAC a pre video HEVC, MPEG-2, VP9, AV1. 
Existujú dva druhy kodekov: bezstratový a stratový. Bezstratové kodeky reprodukujú po dekompresii presne rovnaký súbor ako bol originál. Existuje niekoľko bezstratových video kodekov, vrátane kodeku Apple Animation a Lagarith, ktoré však nedokážu komprimovať video na dostatočne nízku veľkosť pre rýchly prenos dát pri streamovaní. Stratové kodeky naopak vytvárajú po dekompresii faksimile (napodobeninu) pôvodného súboru, ale nie pôvodný súbor. Stratové kodeky majú jednu nevýhodu– čím je rýchlosť prenosu dát nižšia, tým menej vyzerá (alebo znie) dekomprimovaný súbor ako originál.  
Protokoly používané na streamovanie.
Protokol je súbor pravidiel, ktorý určuje, akým spôsobom majú dáta prechádzať z jedného komunikačného systému do druhého.
Tradičné streamovacie protokoly.
RTMP (Real-Time Messaging Protocol).
Primárnou úlohou tohto protokolu bolo umožniť plynulý prenos zvýšeného množstva údajov, ktoré bolo potrebné na prehrávanie videa v prehrávači Adobe Flash Player. Výhodou RTMP je, že nevyžaduje buffering (ukladanie do vyrovnávacej pamäte) a má relatívne malé oneskorenie (5 sekúnd). 
RTSP (Real-Time Streaming Protocol).
Protokol, ktorý sa používa na riadenie streamovacích mediálnych serverov prostredníctvom funkcií „pause“ a „play“. Komunikáciou so serverom tak uľahčuje kontrolu streamovaných médií v reálnom čase („sieťové diaľkové ovládanie“ pre multimediálne servery). Výhodou RTSP je, že je podporovaný väčšinou IP kamier a jeho oneskorenie sú iba 2 sekundy.
Adaptívne protokoly založené na HTTP.
Apple HLS  (HTTP Live Streaming).
Apple HLS je adaptívny streamingový komunikačný protokol vytvorený spoločnosťou Apple na komunikáciu so zariadeniami iOS a Apple TV a počítačmi Mac. HLS je široko podporovaný na streamovacích serveroch od dodávateľov ako Adobe, Microsoft, RealNetworks a Wowza. Výhodou pri tomto protokole je, že podporovaný širokou škálou streamovacích médií a má funkciu ABR. 
Low-Latency HLS.
LL-HLS rozširuje protokol HLS, aby umožnil streamovanie videa s nízkym oneskorením pri zachovaní škálovateľnosti. Nový režim znižuje oneskorenie videa na verejných sieťach do rozsahu štandardného televízneho vysielania. Výhodou tohto protokolu je veľmi nízke oneskorenie (2 sekundy a menej), vysoká kvalita, spätná kompatibilita a škálovateľnosť (schopnosť systému, siete alebo procesu zvládnuť rastúci objem práce alebo jeho potenciál rozšíriť tak, aby mohol tento nárast spracovať). 
MPEG-DASH (Dynamic Adaptive Streaming over HTTP).
The Moving Pictures Experts Group vytvorili MPEG-DASH ako alternatívu k HLS. Nepodporuje ho iOS ani Apple TV no výhodou je, že umožňuje použitie akéhokoľvek kódovacieho štandardu a je to medzinárodný štandard pre ABR. Nevýhodou je ale veľké oneskorenie v rozsahu 6 až 30 sekúnd. 
Nové technológie.
SRT (Secure Reliable Transport).
SRT je bezplatný, voľne dostupný video protokol, ktorý podporuje vysokovýkonné streamovanie s nízkym oneskorením cez preťaženú alebo nepredvídateľnú sieť, ako je napríklad verejný internet. Zaoberá sa bezpečnostnými problémami. Výhody sú nízke oneskorenie aj cez menej kvalitné siete (3 sekundy) a vysoká kvalita. 
WebRTC (Web Real-Time Communication).
WebRTC je technológia, ktorá umožňuje webovým aplikáciám a stránkam prijímať a voliteľne streamovať audio a video médiá, ako aj vymieňať ľubovoľné údaje medzi prehliadačmi bez potreby sprostredkovateľa. Jeho výhodou je extrémna rýchlosť (oneskorenie menej ako 500 milisekúnd). 
TCP (Transmission Control Protocol) vs UDP (User Datagram Protocol).
TCP a UDP sú transportné protokoly, čo znamená, že sú používané na presun údajov cez siete. Oba sa používajú s internetovým protokolom (IP). TCP je pomalší, no zabezpečuje, že všetky dátové balíky dorazia v poriadku. UDP je síce rýchlejší, no môže sa stať, že niektoré dáta sa počas prenosu stratia a výsledný súbor nebude úplne rovnaký ako bol na počiatku.  
Pre streamovanie je v niektorých prípadoch oveľa dôležitejšia rýchlosť ako spoľahlivosť. Napríklad, ak sa niekto zúčastňuje videokonferencie, uprednostňuje interakciu s ostatnými účastníkmi konferencie v reálnom čase a nie čakanie na doručenie každého bitu videa. Niekoľko stratených dát preto nie je veľkým problémom a mal by sa tu použiť protokol UDP. 
V iných prípadoch je pre streamovanie dôležitejšia spoľahlivosť (aby vo výslednom videu/audiu nič nechýbalo). Napríklad HTTP live streaming (HLS) aj MPEG-DASH sú streamingové protokoly, ktoré na prenos používajú TCP. 
Streamovacie platformy a služby.
Audio.
Spotify, Apple Music, Tidal HiFi, Amazon Music Unlimited, Spotify, YouTube Music 
Video.
Netflix, YouTube, Amazon Prime Video, Disney+, Hulu, HBO Now/HBO Go, Vimeo, Apple TV
Streamovacie služby.
Streamovaciu službu Disney Streaming tvoria platformy Disney+, Hulu, ESPN+
Medzi najznámejšie streamovacie služby patrí Netflix, Amazon Prime Video, Disney+.
Ďalšia streamovacie služby s viac ako 92 miliónmi platiacich zákazníkov v roku 2021 boli ázijské Tencent Video, iQIYI a HBO.
Pseudostreaming.
Keďže streamovanie je zo strany prevádzkovateľa streamovacieho servera finančne a technologicky náročné, bola vyvinutá jednoduchšia alternatíva na streamovanie audiovizuálneho záznamu, ktorá sa nazýva pseudostreaming. Pseudostreaming simuluje správanie sa skutočného streamingu, a to najmä zo strany servera. Svojimi možnosťami a schopnosťami sa však zďaleka nevyrovná skutočnému streamingu. Cieľom používania pseudostreamingu je obyčajne dosiahnuť, s prijateľnými nákladmi a štandardnými softvérovými technológiami, možnosť prechádzania po časovej osi audiovizuálneho záznamu v prehrávači na strane klienta na akúkoľvek pozíciu bez toho, aby používateľ musel čakať na načítavanie dát celého záznamu. 

</doc>
<doc id="543462" url="https://sk.wikipedia.org/wiki?curid=543462" title="Robert de Craon">
Robert de Craon

Robert de Craon nazývaný aj Robert le Bourguignon (* ? - † 13. január 1149) bol francúzsky šľachtic a druhý veľmajster Templárskych rytierov v rokoch 1136 – 1146. 
Narodil sa na prelome 11. a 12. storočia ako najmladší z troch synov Renauda z Craonu. Usadil sa v Akvitánsku, a bol zasnúbený s dcérou lorda Angoumoins, ale vzdal sa svojej snúbenice a odcestoval do Palestíny, kde bol prítomný pri založení templárskeho rádu. Čoskoro preukázal svoju udatnosť v bitkách a zbožnosť a v roku 1136 po smrti Huga z Payens bol vybraný ako nový veľmajster. V tejto funkcii sa osvedčil ako skvelý organizátor a zákonodarca. 29. marca 1139 pápež Inocent II. vydal bulu "Omne Datum Optimum", ktorou oslobodil templárov od desiatkov a urobil ich nezávislých od svetskej moci. Po Robertovi de Craon sa stal veľmajstrom Évrard des Barres.

</doc>
<doc id="543467" url="https://sk.wikipedia.org/wiki?curid=543467" title="VZDOR - strana práce">
VZDOR - strana práce



</doc>
<doc id="543470" url="https://sk.wikipedia.org/wiki?curid=543470" title="Kyjov (vrch vo Vihorlatských vrchoch)">
Kyjov (vrch vo Vihorlatských vrchoch)

Kyjov () je vrch vo Vihorlatských vrchoch, krajinnom celku Vihorlatsko-gutinskej oblasti. Leží vo vojenskom obvode Valaškovce, nad obcou Porúbka, približne juhovýchodne od Humenného. 
Poloha.
Nachádza sa v juhozápadnej časti Vihorlatské vrchov, v geomorfologickom podcelku Vihorlat a jeho časti Kyjovská planina. Masív leží v Prešovskom kraji, v okrese Humenné a na katastrálnom území obce (vojenského obvodu) Valaškovce. Najbližšími sídlami sú západne situovaná Porúbka a južne ležiaci Klokočov a Kaluža, juhozápadne sa nachádza Vinné, juhovýchodne Kusín a Jovsa a severne Kamienka a Ptičie. Masív je súčasťou národnej prírodnej rezervácie Kyjovský prales.
Opis.
Kyjov leží v hlavnom hrebeni, ktorý vedie z Vihorlatu () západným smerom, v juhozápadnej časti náhornej plošiny. Vznikol až v najmladšej dobe sopečnej činnosti a je porastený pralesovitými bučinami, ktoré tvoria chránené územie. Vrcholová časť Kyjova má kamenitý charakter, miestami s vystupujúcimi skalami. Prevládajúcou drevinou v tejto časti je jaseň štíhly, ktorý tu dosahuje mohutné rozmery. Najhrubší nameraný obvod kmeňa jaseňa dosiahol . Z ďalších drevín sa tu vyskytuje buk, javor horský, brest horský a javor mliečny. Celá lokalita je chránená v rámci Národnej prírodnej rezervácie Kyjovský prales, vyhlásenej v roku 1974 a rozšírenej v roku 2007 na výmere , s najvyšším 5. stupňom ochrany. Účelom rezervácie je chrániť bukové pralesy s vyše 350 ročnými bukmi a iné cenné listnáče, ktoré sa tu zachovali. Kyjovský prales bol kandidátom na zápis na zoznam Svetového prírodného dedičstva UNESCO v kategórii Karpatské pralesy. Vrch zároveň patrí do lokality Kyjovský prales (SKUEV0051), ktorá je územím európskeho významu sústavy Natura 2000.
Južné svahy Kyjova sú strmšie ako severné, majú prevažne kamenitý, miestami až sutinový charakter. Nachádza sa tu zachovalý bukový les s prímesou jaseňa štíhleho, javora a bresta horského, ktoré sa presadzujú najmä v kamenitých častiach, kde je oslabená konkurenčná schopnosť buka. Pri javore horskom bol najhrubší nameraný obvod kmeňa . Na juhozápadnom úbočí Kyjova sa zachoval partizánsky bunker.
Západným smerom sa nachádza Dlhá (), Pirnagov vrch (), Krivoštianka () a Čierna hora (), severným Skalka (), Čierna () a Čierny grúň (), východným Vihorlat (), Ľadovisko (), Rozdielňa (), Štok () a Ostrý () a južným Jasenický vrch (), Tomášov vrch (), Zaňovec () a Marečková (). Južné svahy odvodňujú Skalný a Kamenný potok do Zemplínskej šíravy, vodu zo západných odvádza Motyčka, zo severných Bystrý potok a zo severovýchodných Lopušiansky potok, všetky ústiace do Laborca. Na vrchol nevedie značená turistická trasa, no nachádza sa tu schránka s vrcholovou knihou. 
Výhľady.
Vrchol pokrýva lesný porast, ktorý neumožňuje rozhľad. Z vhodných lokalít je vidieť okolité vrcholy Vihorlatských vrchov a Východoslovenskú nížinu, ojedinele tiež Slanské vrchy, Ondavskú a Laboreckú vrchovinu a ukrajinské Karpaty.
Turizmus.
Prístup.
Vrch sa nachádza na území Vojenského obvodu Valaškovce. Z uvedeného dôvodu na vrchol nevedie žiadna turistická značka. Oblasť vrchu patrí pod správu štátneho podniku Vojenské lesy a majetky SR, nachádza sa v Národnej prírodnej rezervácii Kyjovský prales, s najvyšším 5. stupňom ochrany, kde neexistujú vyznačené turistické chodníky a akýkoľvek pohyb je tam nepovolený.
Prístup existuje po neoficiálnej červenej značke pozostávajúcej z červeného (vodiaceho) a bieleho pásu. Značka začína nad obcou Porúbka na lesnej asfaltovej ceste spájajúcej spomínanú obec s oblasťou Vinianskeho jazera pri obci Vinné. Neoficiálne vyznačený chodník prechádza povedľa dvoch partizánskych bunkrov, cez Pirnagov vrch (), Kyjov (), Rozdielňu (), Malý Peňažník () a pokračuje na najvyšší vrch pohoria Vihorlat (). Najľahší je výstup z obce Porúbka.
 "Usporiadateľ:" Turistický klub LOKO Humenné
 "Termín konania:" máj
 "Trasa:" 1. deň: Podhoroď – Strihovské sedlo – Sninský kameň
 2. deň: Sninský kameň – Vihorlat – Kyjov – Porúbka
 "Druh podujatia:" pešia turistika
 Turistický klub LOKO Humenné organizuje každoročne, od roku 1986, v máji, tradičný viacdňový peší turistický prechod Vihorlatských vrchov, pod názvom "Poď na Podhoroď", pri ktorom sa prechádza celý hlavný hrebeň Vihorlatských vrchov. Ide o legálny výstup s vybavenou výnimkou zo zákazu vstupu.

</doc>
<doc id="543472" url="https://sk.wikipedia.org/wiki?curid=543472" title="Metóda tajných vchodov">
Metóda tajných vchodov

Metóda tajných vchodov alebo zadné vrátka () je v informatike názov metódy, ktorá umožňuje obísť bežnú autentifikáciu, ktorá za bežných okolností bráni používateľovi neoprávnenému vniknutiu do počítačového systému a jeho používaniu. Zadné vrátka sú súčasťou softvéru či hardvéru a môžu byť používané k serióznym účelom (napr. pre servisný prístup), ale často sú zneužívané (crackerom ako exploit) či vládnymi organizáciami (napr. NSA cez RSA BSAFE), takže sú považované za bezpečnostné riziko, resp. daný systém má svoju zraniteľnosť. Zadné vrátka môžu obsahovať aj mobilné telefóny napr. systém Android v telefónoch značky Samsung.
Charakteristika.
Zadné vrátka obchádzajú štandardné autentifikačné mechanizmy, takže poskytujú (typicky skrytú) metódu vstupu do programu alebo počítačového systému.
Pre vniknutie do operačného systému môžu backdoors obísť firewall napríklad tým, že sa vydávajú za webový prehliadač.
Tento kód môže mať formu samostatne inštalovaného programu alebo ide o modifikáciu už existujúceho systému (plugin). Samotný vstup do systému potom má formu zadania fiktívneho používateľského mena a hesla, ktoré napadnutý systém bez kontroly príjme a pridelí používateľovi administrátorské práva.
Niektoré druhy malvéru, napr. červy Sobig alebo Mydoom inštalujú zadné vrátka na nechránené systémy. Napadnuté počítače potom môžu slúžiť útočníkom k ďalšej činnosti napr. k rozosielaniu spamu alebo k DoS útoku.
Zadné vrátka môžu byť tiež v programu úmyselne zanechané programátorom alebo môže ísť o pomôcku pre ladenie programu, ktorá bola omylom ponechaná aj vo finálnej verzii.
Väčšina cheatov je možné považovať za druh zadných dvierok relatívne neškodného druhu.
Základné požiadavky na backdoor:
Úvahy o dôvere ku kompilátoru.
Ken Thompson bol prvý, kto v tlačenej forme popísal otázky týkajúce sa problémov so zadnými dvierkami. Zdôrazňuje, že slovo dôvera je iba „relatívny“ pojem. Zistil, že ľudia sú dôverčiví (alebo skôr neznalí skompilovaných kódov). Bežní používatelia vidia iba texty, ktoré prečítajú na rôznych webstránkach alebo programovacie kódy, ale už nie skompilované kódy, ktoré kompiluje kompilátor. Používatelia musia veriť, že sa kompilátor chová tak, ako potrebujú a že to nie je žiadny škodlivý program, ktorý sa za kompilátor iba vydáva. V prípade nakazenia jednoducho preloží požadovaný kód, ktorý si modifikuje, aby obstaral napr. heslo.
Takto vykonaný útok bol naposledy objavený v auguste v roku 2009 Sophos Labs: Virus W32/Induc-A, nakazený kompilátor pre vývojárske prostredie Delphi, konkrétne jazyk Pascal. Hneď ako je systém napadnutý týmto škodlivým kódom alebo trojanom, len veľmi ťažko sa získava kontrola nad systémom. Jedinou možnou obranou je použitie vlastného kompilátora, čo je pre väčšinu užívateľov (neprogramátorov) absurdné.
Reflections on Trusting Trust.
Bola vytvorená schéma „Dôverčivé dôvery“ (Trusting Trust), ktorá má za cieľ motivovať užívateľov, aby kontrolovali kompilátory, ktoré používajú. Schéma sa zaoberá aj používaním vlastných disassemblerov, ktoré dokážu previesť strojový kód do symbolického kódu v jazyku assembler, čo umožňuje preskúmať kód tak, aby nedochádzalo k útokom na systém. Ale problémom je, že bežní používatelia tomuto kódu nerozumejú a môžu ho považovať tiež za škodlivý. Ďalším spôsobom ako sa takýmto útokom brániť je študovanie HEX súborov, ktoré vytvorí kompilátor, kde je podrobne napísané, ako sa program bude chovať, kam sa aké adresy kopírujú a čo sa odkiaľ maže. Existujú aj programy, ktoré z tohoto HEX súboru dokážu vytvoriť spätne súbor v programovacom jazyku, ale je tu opäť problém, že kompilátor na takýto prevod musí byť opäť čistý (neinfikovaný).
Rozdielne dvojité kompilácie.
Princíp dvojitej kompilácie podľa David A. Wheeler spočíva v tom, že sa skompiluje zdrojový kód do strojového kódu a potom vlastným kompilátorom naspäť. Výsledný súbor musí byť zhodný s pôvodným súborom.

</doc>
<doc id="543474" url="https://sk.wikipedia.org/wiki?curid=543474" title="Exploit">
Exploit

Exploit je v informatike špeciálny program, dáta alebo sekvencia príkazov, ktoré využívajú programátorskú chybu, ktorá spôsobí pôvodne nezámernú činnosť softvéru a umožňuje tak získať nejaký prospech. Obyčajne ide o získanie kontroly nad iným počítačom alebo spustiť nežiaducu inštaláciu softvéru, ktorá ďalej vykonáva činnosť, o ktorej používateľ počítača ani len netuší (napr. nejaký druh malvéru). Bežne používanou ochranou je častá inštalácia aktualizácií, ktoré vydá autor chybného softvéru.
Rozdelenie.
Existuje mnoho typov rozdelení exploitov. Najznámejšie je rozdelenie podľa spôsobu komunikácie so zraniteľným softvérom (serverom). „Vzdialený exploit“ (), kde sa používa počítačová sieť, takže nie je potrebný priamy prístup k cieľovému systému a „miestny exploit“, kde je nutný priamy prístup k systému a väčšinou je jeho účelom získať oprávnenia, ktoré sú vyššie, než by boli používateľovi pridelené správcom počítača. Útok na klientskú aplikáciu je tiež možný. Väčšinou sa používa modifikovaný server v kombinácii s útokom pomocou sociálneho inžinierstva.
Ďalšie rozdelenie môže byť podľa činnosti so zraniteľným systémom: unauthorized data access, arbitrary code execution, denial of service.
Väčšina exploitov slúži k získaniu priamych administrátorských práv (používateľ root, administrator), ale existujú aj také, ktorými útočník najprv získa nižšie práva a použitím ďalších exploitov sa prepracuje až k právam pre administrátorov.
Klasický exploit využíva iba konkrétnu bezpečnostnú chybu v konkrétnom systéme. Väčšinou, keď je bezpečnostná chyba zverejnená, autor softvéru vydá opravný (patch, aktualizáciu), ktorá zraniteľné miesto opraví a potom sa exploit stane zastaraným a nepoužiteľným. To je dôvod prečo crackeri exploity nezverejňujú.
Zhrnutie.
Exploity sú väčšinou kategorizované a pomenované podľa týchto kritérií:
Pivoting.
Pivoting je metóda, kedy sa systém, ktorý sa útočníkovi úspěšne podarilo napadnúť, použije k napadnutiu ďalších systémov v spoločnej sieti. Týmto spôsobom sa obídu nastavenia firewallov, kde k nejakému počítači má prístup iba počítač zo spoločnej siete. Napríklad útočník získa kontrolu nad webovým serverom firemnej siete a použije ho k napadnutiu iných počítačov v danej firemnej sieti. Pivoting je tiež známy pod pojmom island hoping. Pivoting je možné ďalej rozlišovať na:

</doc>
<doc id="543477" url="https://sk.wikipedia.org/wiki?curid=543477" title="Európska demokratická strana">
Európska demokratická strana



</doc>
<doc id="543478" url="https://sk.wikipedia.org/wiki?curid=543478" title="Priama demokracia (strana)">
Priama demokracia (strana)



</doc>
<doc id="543479" url="https://sk.wikipedia.org/wiki?curid=543479" title="Nová demokracia">
Nová demokracia



</doc>
<doc id="543487" url="https://sk.wikipedia.org/wiki?curid=543487" title="Panamerické majstrovstvá v bejzbale mužov 2008">
Panamerické majstrovstvá v bejzbale mužov 2008

Panamerické majstrovstvá v bejzbale mužov 2008 boli v poradí 10. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Konali sa od 26. septembra5. októbra 2008 v troch venezuelských mestách: El Tigre, Puerto La Cruz a San Félix, za účasti 10 tímov. Pôvodne sa malo na turnaji predstaviť aj družstvo . Zápasy sa hrali na štadiónoch Estadio Enzo Hernández, Estadio La Ceiba a Estadio Alfonso Carrasquel. Titul získalo družstvo .
Tieto majstrovstvá tiež slúžili ako kvalifikácia na Majstrovstvá sveta 2009, ktoré organizovala Európa. Kvalifikovalo sa na ne 5 najlepších družstiev. Na turnaji sa nepredstavili , a , ktoré si účasť na MS zabezpečili už skôr, z LOH 2008 alebo MS 2007.

</doc>
<doc id="543488" url="https://sk.wikipedia.org/wiki?curid=543488" title="Ján Psotka mladší">
Ján Psotka mladší



</doc>
<doc id="543489" url="https://sk.wikipedia.org/wiki?curid=543489" title="Ján Psotka ml.">
Ján Psotka ml.



</doc>
<doc id="543493" url="https://sk.wikipedia.org/wiki?curid=543493" title="Bilistiché">
Bilistiché

Bilistiché alebo Belistiché ("Bilistiché, Belistiché") bola milenka egyptského vládcu Ptolemaia II. Filadelfa, v roku 268 pred Kr. zvíťazila na olympijských hrách v preteku dvojkolesových vozov so štvorzáprahom žrebcov a roku 264 pred Kr. v preteku na vozoch s dvojzáprahom žrebcov.
Bilistiché zvíťazila v Olympii na 128. hrách v preteku dvojkolesových vozov so štvorzáprahom žrebcov (tethrippon pólón) a na 129. hrách v preteku na vozoch s dvojzáprahom žrebcov (synóris pólón). Tethrippon žrebcov zaviedli v Olympii v roku 384 pred Kr. a preteky na vozoch s dvojzáprahom žrebcov roku 268 pred Kr. Prvým víťazom pretekov vozov s dvojzáprahom žrebcov bol neznámy Tesálčan. Na olympijských hrách býval jazdec alebo vozataj v pretekoch zväčša anonymný a olympijský veniec si vždy odniesol len majiteľ víťazného voza alebo koňa a neprekážalo, aby tým majiteľom mohla byť aj žena.
Bilistiché bola najobľúbenejšou milenkou egyptského vládcu Ptolemaia II. Svoje prvé olympijské viťazstvo dosiahla len dva roky po smrti Arsinoé II., druhej Ptolemaiovej manželky. Zrejme v tom čase nadobudla svoj veľký majetok a stala sa aj vlastníčkou najlepších koní, ktoré jej zabezpečili víťazstvo v Olympii. Bilistiché patrí len k niekoľkým ženám, ktorým sa to podarilo. Ptolemaios svoju milenku Bilistiche tak zbožňoval, že zaviedol jej uctievanie pri chráme a oltári s názvom "Afrodita-Bilistiché". Ptolemaios ale nebol prvý Macedónčan, ktorý si uctil svoju milenku ako Afroditu. V štvrtom storočí, Harpalos, druh Alexandra Veľkého, dal postaviť chrám a oltár svojej milenke hetére "Pythioniké".
Staroveký autor Pausanias uvádza, že Bilistiché pochádzala z Macedónska. Podľa Athénaia bol jej vlasťou Argos, a Plutarchos sa vo svojich poznámkach domnieva, že mohla mať fenický pôvod, lebo jej meno bolo v Grécku neobvyklé.

</doc>
<doc id="543497" url="https://sk.wikipedia.org/wiki?curid=543497" title="Ferdinand Uličný">
Ferdinand Uličný

Prof. PhDr. Ferdinand Uličný, DrSc. (* 18. august 1933, Ploštín) je slovenský historik - medievalista, archivár a bývalý univerzitný pedagóg.
Vo svojej vedeckej činnosti sa sústreďuje na výskum dejín územia Slovenska do roku 1526, najmä dejín miest a osídlenia na východnom Slovensku, vývin verejnej správy v tomto období a problematiku dejín reformácie. Pedagogicky pôsobil na Filozofickej fakulte Prešovskej univerzity v Prešove a na Filozofickej fakulte Univerzity Pavla Jozefa Šafárika v Košiciach.
Život.
Absolvoval ľudovú školu v Ploštíne a následne študoval na gymnáziu v Liptovskom Mikuláši. V štúdiu pokračoval na Filozofickej fakulte Univerzity Komenského v Bratislave (pričom druhý ročník absolvoval na Filozofickej fakulte Karlovej univerzity v Prahe) v odbore archívnictvo – dejepis, v ktorom spromoval v roku 1957. Následne pôsobil v Štátnom archíve v Bratislave, neskôr ako vedúci Štátneho oblastného archívu v Prešove (19581961) a externý pedagóg Katedry dejín Filozofickej fakulty Univerzity Pavla Jozefa Šafárika v Prešove (KD FF UPJŠ; od roku 1997 súčasť Prešovskej univerzity v Prešove). V rokoch 19611971 pracoval na KD FF UPJŠ interne, ako odborný asistent so zameraním na pomocné vedy historické, všeobecné a československé stredoveké dejiny. Následkom normalizačných previerok bol vylúčený z Komunistickej strany Československa a prepustený z fakulty (1970). Od roku 1972 preto opätovne pôsobil v ŠOBA v Prešove. Na akademickú pôdu sa vrátil po Nežnej revolúcii – v roku 1990 sa stal odborným asistentom na KD FF UPJŠ. Následne pôsobil aj ako predseda akademického senátu a prodekan. Do roku 2012 prednášal slovenské stredoveké dejiny na Katedre histórie Filozofickej fakulte Univerzity Pavla Jozefa Šafárika v Košiciach.

</doc>
<doc id="543498" url="https://sk.wikipedia.org/wiki?curid=543498" title="Kudlačena">
Kudlačena

Kudlačena je prírodná pamiatka ev.č.1521, ktorá sa nachádza východne od obce Horní Bečva. Pamiatku spravuje AOPK ČR Správa CHKO Beskydy.
Poloha.
Lokalita zahŕňa podhorské, prevažne mokré a rašelinové lúky s prameniskami a niekoľkými tôňami nad údolím potoka Dížená. Nachádza sa asi 2 km juhozápadne od vrcholu Kladnatá v Radhošťskej hornatine v CHKO Beskydy. Prírodná pamiatka je prístupná po turistickom chodníku, neďaleko východného okraja prechádza žlto značený turistický chodník z Horní Bečvy k rázcestiu Kladnatá.
Dôvod ochrany.
PP bola vyhlásená s cieľom ochrany beskydskej sihly - rašelinovej lúky na svahovom stupni s výskytom niekoľkých osobitne chránených druhov rastlín najmä z čeľade vstavačovitých.
Lokalita sa v celom rozsahu prekrýva s EVL "Beskydy".
Flóra.
Južnú časť územia obývajú spoločenstvá rašelinových lúk, smerom k severu ustupujúce suchším psicovým trávnikom. Charakteristickými druhmi rastlín sú napr. fialka močiarna ("Viola palustris"), záružlie močiarne ("Caltha palustris"), nezábudka močiarna ("Myosotis palustris") , škarda močiarna ("Crepis paludosa"), všivec lesný ("Pedicularis sylvatica"), páperník širokolistý ("Eriophorum latifolium"), páperník úzkolistý ("Eriophorum angustifolium"), škripina lesná ("Scirpus sylvaticus"), puškvorec obyčajný ("Acorus calamus"), pichliač potočný ("Cirsium rivulare"), praslička riečna ("Equisetum fluviatile"), žerušnica horká ("Cardamine amara") a vachta trojlistá ("Menyanthes trifoliata") . Suchším spoločenstvám dominuje napr. veronika lekárska ("Veronica officinalis"), pyštek obyčajný ("Linaria vulgaris"), krasovlas bezbyľový ("Carlina acaulis"), brusnica čučoriedková ("Vaccinium myrtillus"), vres obyčajný ("Calluna vulgaris") ai.
Zo vzácnych druhov rastlín z čeľade vstavačovitých sa tu vyskytuje kruštík močiarny ("Epipactis palustris"), vstavačovec Fuchsov pravý ("Dactylorhiza fuchsii subsp. Fuchsii"), vstavačovec májový ("Dactylorhiza majalis") a vemenník dvojlistý ("Platanthera bifolia"). Významný je tiež pomerne hojný výskyt vzácneho mečíka škridlicovitého ("Gladiolus imbricatus").
Fauna.
Územie prírodnej pamiatky je významným útočiskom chránených druhov obojživelníkov, napr. kunka žltobruchá ("Bombina variegata"), ropuchy bradavičnatej ("Bufo bufo"), skokana hnedého ("Rana temporaria") alebo salamandry škvrnitej ("Salamandra salamandra"). V roku 1994 tu bol programovo vytvorený rad menších tôní k ich rozmnožovaniu.

</doc>
<doc id="543499" url="https://sk.wikipedia.org/wiki?curid=543499" title="Křížový">
Křížový

Křížový je prírodná pamiatka ev. č. 2042 južne od obce Ratibor v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú skalné odkryvy svahového mrazového zrubu s nadväzujúcou kryoplanačnou terasou, zvyšok prirodzeného dubového lesa s výskytom vzácnej fauny, najmä holub plúžik, ďatľa čierneho, bociana čierneho a netopierov. Prírodná pamiatka sa nachádza na juhovýchodnom svahu rovnomenného 670 metrov vysokého vrchu spadajúceho do Hostýnsko-vsetínskej hornatiny.
Územie pamiatky sa v celom rozsahu prekrýva s EVL "Semetín".

</doc>
<doc id="543500" url="https://sk.wikipedia.org/wiki?curid=543500" title="Belistiché">
Belistiché



</doc>
<doc id="543501" url="https://sk.wikipedia.org/wiki?curid=543501" title="Wilhelm von Biela">
Wilhelm von Biela



</doc>
<doc id="543504" url="https://sk.wikipedia.org/wiki?curid=543504" title="Elisabeth Abeggová">
Elisabeth Abeggová

Elisabeth Abeggová (* 3. marec 1882, Štrasburg, Francúzsko – † 8. august 1974, Berlín, Nemecko), bola nemecká učiteľka a členka nemeckého protinacistického odboja.
Život.
Bola kvakerka a promovaná pedagogička (s akademickým titulom Dr. phil.), ktorá vyučovala dejepis na "Luisenoberlyceum" v mestskej časti Berlín-Stred (Berlin-Mitte). V roku 1935 musela z tejto školy odísť pre nepriateľský postoj k nacionálne-socialistickému režimu. Potom bola za trest preradená na Rückertovo gymnázium v mestskej časti Schöneberg. V roku 1941 bola po udaní poslaná do penzie.
V roku 1942 začala s pomocou príbuzných, hlavne svojej sestry Julie Abeggovej, ďalej tiež priateľov, kvakerských stúpencov a bývalých žiakov skrývať Židov pred prenasledovaním a deportáciami. Vytvorila rozsiahlu podzemnú organizáciu pokrývajúcu Berlín a jeho okolie, Východné Prusko a Alsasko, v ktorom ukrývala Židov a zásobovala ich. Mnoho Židov, hlavne detí, našlo dočasné útočisko v jej vlastnom dome, na chod svojej organizácie obetovala všetky svoje úspory i rodinné cennosti.
Po skončení druhej svetovej vojny pracovala opäť v školstve. V roku 1967 ju izraelská organizácia Jad Vašem prehlásila za spravodlivú medzi národmi. V Berlíne ju pripomína pamätná tabuľa v ulici Tempelhofer Damm na dome č. 56. V berlínskej štvrti Berlín-Stred je po nej pomenovaná jedna ulica (Elisabeth-Abegg-Strasse).

</doc>
<doc id="546441" url="https://sk.wikipedia.org/wiki?curid=546441" title="Menos z Megary">
Menos z Megary

Menos ("Menos") bol olympijský víťaz v behu na jedno stadion v 8. stor. pred Kr.
Menos z Megary zvíťazil v behu na jedno stadion na 19. olympijských hrách v roku 704 pred Kr. Beh na jedno stadion zaviedli v Olympii už na počiatku hier, t. j. v roku 776 pred Kr. a ostal jedinou súťažnou disciplínou do roku 724 pred Kr., keď sa na hrách zaviedol aj beh na dve stadiá. Beh na jedno stadion sa ale aj naďalej považoval za hlavné preteky, menom víťaza týchto pretekov sa označovala celá olympiáda.

</doc>
<doc id="546504" url="https://sk.wikipedia.org/wiki?curid=546504" title="George Fox">
George Fox

George Fox (* september 1624, Drayton-in-the-Clay, Spojené kráľovstvo – † 13. január 1691, Londýn) bol odpadlík anglikánskej cirkvi a zakladateľ Spoločnosti priateľov, ktorí sú viac známi ako kvakeri.
Hoci jeho smerovanie vzbudzovalo pohŕdanie mnohých ľudí, našli sa aj takí, ktorí naň pozerali s rešpektom a obdivovali ho, ako napríklad William Penn a Oliver Cromwell.

</doc>
<doc id="546507" url="https://sk.wikipedia.org/wiki?curid=546507" title="Panamerické majstrovstvá v bejzbale mužov 2010">
Panamerické majstrovstvá v bejzbale mužov 2010

Panamerické majstrovstvá v bejzbale mužov 2010 boli v poradí 11. Panamerické majstrovstvá v bejzbale mužov, ktoré organizovala Panamerická bejzbalová konfederácia (COPABE). Konali sa od 1.13. októbra 2010 v štyroch portorických mestách: San Juan, Carolina, Mayagüez a Ponce, za účasti 12 tímov. Už po vyžrebovaní skupín sa z turnaja odhlásilo . Zápasy sa hrali na štadiónoch Estadio Hiram Bithorn, Estadio Paquito Montaner, Roberto Clemente Stadium a Estadio Isidoro García. Titul získalo družstvo , ktoré vo finále zvíťazilo nad .
Tieto majstrovstvá tiež slúžili ako kvalifikácia na Majstrovstvá sveta 2011, ktoré organizovala Panama. Kvalifikovalo sa na ne 5 najlepších družstiev. 7 najlepších družstiev sa zasa kvalifikovalo na bejzbalový turnaj Panamerických hier 2011, ktoré hostila mexická Guadalajara.
Konečné poradie.
Pozn: Kvôli neúčasti niektorých tímov nakoniec postúpili na MS aj Portoriko a Nikaragua.

</doc>
<doc id="546512" url="https://sk.wikipedia.org/wiki?curid=546512" title="Tillmann Uhrmacher">
Tillmann Uhrmacher

Tillmann Rudolf Uhrmacher (* 14. máj 1967, Nemecko – † 30. máj 2011, Nemecko), bol nemecký dídžej, hudobník a hudobný skladateľ.
Začiatky jeho kariéry boli v malom hudobnom klube odkiaľ neskôr odišiel a začal pracovať v nahrávacom štúdiu kde sa vypracoval do pozície profesionálneho DJ. Koncom osemdesiatych rokov založil skupinu Mysterious Art, spoločne s Michaelom Krautterom, Mikeom Staabom, Nicole Boeúfovou a Stephanie Trautmannovou. V roku 1988 vydali ich prvý singel "Das Omen" ktorý okamžite získal úspech najmä v Nemecku kde sa predalo takmer 400 000 kópií. Taktiež bol umiestnený v rebríčkoch hitparád v rekordných 29 týždňoch a skončil ako druhý najúspešnejší hit roka. Tento úspech bol neskôr nasledovaný aj singlom "Karma - Omen 2" ktorý sa umiestnil v hitparádach v TOP 10.
V júni 1990 Uhrmacher začal vysielať svoju vlastnú rádiovú reláciu, ktorá sa vysielala každú sobotu na rádiovej stanici RPR1 . Jeho relácia je označovaná ako najdlhšie vysielajúca elektronická hudobná relácia v nemeckých rádiách. V roku 1994 získal úspech aj v Guinnessovej knihe rekordov za vysielanie takmer 80 hodín bez prestávky.
Jeho prvá sólo skladba "Bassfly" vyšla v roku 1999 a o dva roky neskôr vydal skladbu "On the Run" ktorá sa umiestnila na 16. mieste v Spojenom kráľovstve. Zároveň v spolupráci s Maurom Picottom pod projektom Lava vydal ďalšie 2 skladby "Autumn" a "Spring Time".
18. marca 2011 odvysielal svoju poslednú reláciu z dôvodu vážnych zdravotných problémov.
8. júna 2011 bol Uhrmacher nájdený mŕtvy vo svojom byte. Po vyšetrovaní bol určený dátum jeho smrti na 30. máj 2011.
Diskografia.
Single.
ako Mysterious Art
ako projekt Lava 
ako Sólo

</doc>
<doc id="546514" url="https://sk.wikipedia.org/wiki?curid=546514" title="The Stooges (album)">
The Stooges (album)

The Stooges je prvý štúdiový album americkej rockovej skupiny The Stooges, vydaný v auguste 1969 vo vydavateľstve Elektra Records. Nahraný bol počas apríla toho roka a jeho producentom bol John Cale. V hitparádovom rebríčku časopisu "Billboard" sa album umiestnil na 106. mieste. Pôvodný Caleov mix albumu bol v roku 1969 zamietnutý a pre vydanie bol teda pripravený nový. Caleov mix niekoľkých piesní vyšiel až na rozšírenej reedícii v roku 2005.
Zoznam skladieb.
Všetky skladby napísali Dave Alexander, Ron Asheton, Scott Asheton a Iggy Pop.

</doc>
<doc id="546516" url="https://sk.wikipedia.org/wiki?curid=546516" title="Halvovský potok">
Halvovský potok

Halvovský potok je prírodná rezervácia ev. č. 2045 severovýchodne od mesta Vsetín v okrese Vsetín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je horský jedľobukový les s prirodzenou skladbou drevín a skalnými odkryvmi s výskytom vzácnej fauny.
Územie rezervácie sa v celom rozsahu prekrýva s vtáčím územím "Horní Vsacko".

</doc>
<doc id="546517" url="https://sk.wikipedia.org/wiki?curid=546517" title="Aqua (budova)">
Aqua (budova)

Aqua je názov mrakodrapu stojaceho v Chicagu v štáte Illinois. Výstavba prebiehala v rokoch 2007 – 2009. Má 87 poschodí, z toho 5 podzemných a na výšku meria . Budovu navrhla architektka Jeanne Gang. Budova má dizajn vlniacej sa vody, ktorý získala pomocou rôzne tvarovaných stropných dosiek. Na presahujúcich častiach sa nachádzajú balkóny presahujúce až o . V budove sa nachádzajú byty, hotel a z malej časti tiež kancelárske a obchodné priestory.
Mrakodrap je najvyššou budovou v USA, ktorú navrhla architektka. V Emporis Skyscraper Award 2009 získala 1. prvé miesto.

</doc>
<doc id="546520" url="https://sk.wikipedia.org/wiki?curid=546520" title="Ormesson (Seine-et-Marne)">
Ormesson (Seine-et-Marne)



</doc>
<doc id="546521" url="https://sk.wikipedia.org/wiki?curid=546521" title="Philippe Garrel">
Philippe Garrel

Philippe Garrel (* 6. apríl 1948, Boulogne-Billancourt, Francúzsko) je francúzsky filmový režisér, scenárista a kameraman. Získal niekoľko ocenení na festivaloch v Cannes a Benátkach. Jeho otcom bol herec Maurice Garrel a synom tiež herec Louis Garrel. V rokoch 19691979 s ním spolupracovala Nico, ktorá hrala v jeho siedmich filmoch.

</doc>
<doc id="546522" url="https://sk.wikipedia.org/wiki?curid=546522" title="Évrard des Barres">
Évrard des Barres

Évrard des Barres (iné mená: Eberhard von Bares, Eberhard De Bären; * cca 1113, Meaux, Francúzsko – † 15. november 1176, kláštor Clairvaux) bol francúzsky šľachtic a tretí veľmajster Rádu templárov v rokoch 1149 – 1152.
Život.
Od roku 1143 pôsobil ako veľkopreceptor Francúzska a bol jedným z najvyšších hodnostárov rádu. Dňa 27. apríla 1146 predsedal spoločne s pápežom Eugenom III. rádovej kapitule pri ktorej dal pápež rádu právo nosiť červený kríž. Po smrti Roberta z Caronu (v januári 1149) sa stal veľmajstrom templárskeho rádu a ako prvý mohol používať titul: "„Magister Dei Gratia“".
Svoju povesť si však vydobyl aj vo francúzskom vojsku druhej križiackej výpravy. Tu doprevádzal kráľa Ľudovíta VII., ktorému zachránil život počas bitky s Turkami pri Pisidii. Zdá sa, že mal na kráľa silný vplyv, krátko po svojom zvolení sa spoločne roku 1149 vrátili späť do Francúzska. Tam Évrard dlho nepobudol a na naliehanie Rádu sa vrátil späť do Palestíny.
Roku 1152 oficiálne abdikoval a odcestoval späť do vlasti a aj napriek protestom rádových bratov prestúpil do rádu cisterciánov v Clairvaux, kde v samote a odlúčení od svojej rodiny roku 1176 zomrel. Podľa kronikára Odo Deuila bol veľmi zbožný a statočný.
Po jeho návrate do Francúzska v roku 1149 neoficiálne nastúpil na jeho miesto vo "Svätej zemi" Bernard de Tramelay, ktorý sa v roku 1152 po abdikácii Évrarda des Barres stal štvrtým veľmajstrom Rádu.

</doc>
<doc id="546523" url="https://sk.wikipedia.org/wiki?curid=546523" title="Sremska Kamenica">
Sremska Kamenica



</doc>
<doc id="546524" url="https://sk.wikipedia.org/wiki?curid=546524" title="Odo Deuil">
Odo Deuil

Odo Deuil taktiež Odo, Odon, Eudes of Deuil (* 1110, Denuil, Francúzsko – † 18. apríl 1162) bol francúzsky benediktínsky mních, kronikár a účastník druhej križiackej výpravy v rokoch 1147 – 1149.
Narodil sa v Denuil v chudobnejšej rodine. Neskôr sa stal mníchom. Bol dôverníkom Sugera, opáta zo Saint-Denis. Zúčastnil sa na druhej krížovej výpravy v roku 1147, a slúžil ako kaplán Ľudovíta VII. Jeho práca o druhej druhej križiackej výprave "De Profectione Ludovici VII in Orientem" patrí k najdôležitejším zdrojom o výprave. Potom sa vrátil do Francúzska a roku 1151 sa stal opátom v Saint-Denis.

</doc>
<doc id="546528" url="https://sk.wikipedia.org/wiki?curid=546528" title="Ihlica tŕnitá">
Ihlica tŕnitá

Ihlica tŕnitá alebo staršie ihlica tŕnistá (lat. "Ononis spinosa") je stredne vysoký poloker z čeľade bôbovitých. Má zdrevnatený koreň, z ktorého v dolnom úseku vyrastajú vystúpavé konáre, husto olistené a pokryté tŕňmi. Ružové kvety tvoria podlhovasté, riedke strapce. Plod je struk. Celá rastlina je obrastená jemnými krycími trichómami. Názov v slovenčine pochádza z množstva tŕňov, ktorými je rastlina pokrytá, v latinčine z onos=somár, čo vyjadruje použitie rastliny ako krmiva pre somáre.
Doba kvitnutia a výskyt.
Kvitne od júna do augusta. Je rozšírená v Európe, Ázii a Severnej Amerike, rastie najmä pri cestách a na suchých svahoch, hlavne na vápenatom podloží.
Využitie.
Na liečebné účely sa zbierajú korene, známe ako droga "Radix ononidis", v ľudovej liečbe niekedy i vňať ("Herba ononidis"). Droga obsahuje silicu, flavonoidy, triesloviny a špecifické látky, ako sú onoceríny, onospinol a glykozid ononid. Ide o dôležitý močopudný prostriedok, dezinfikuje močové cesty a podporuje vylučovanie žlče, priaznivo vplýva na látkovú premenu v tele, znižuje krvný tlak a zmierňuje reumatické bolesti.

</doc>
<doc id="546529" url="https://sk.wikipedia.org/wiki?curid=546529" title="Struk">
Struk

Struk () je suchý pukavý plod, ktorý vznikol zrastením jedného plodolistu. Pri vyschnutí plodu dôjde k nárastu tlaku v jeho vnútri, čo vyvrcholí jeho prasknutím, pri čom sa jeho dve časti prudko rozdelia pozdĺž chlopní. Po prasknutí častokrát dôjde i ku stočeniu oboch častí. Naopak, niektoré struky nepukajú vôbec, napríklad u vičencov ("Onobrychis"). Typický struk môžeme nájsť u všetkých zástupcov bôbovitých rastlín.

</doc>
<doc id="546530" url="https://sk.wikipedia.org/wiki?curid=546530" title="Ononis spinosa">
Ononis spinosa



</doc>
<doc id="546531" url="https://sk.wikipedia.org/wiki?curid=546531" title="J. Edgar Hoover">
J. Edgar Hoover



</doc>
<doc id="546532" url="https://sk.wikipedia.org/wiki?curid=546532" title="Vila Stiassni">
Vila Stiassni



</doc>
<doc id="546539" url="https://sk.wikipedia.org/wiki?curid=546539" title="Odkryté mená slovenských miest a dedín">
Odkryté mená slovenských miest a dedín

Odkryté mená slovenských miest a dedín je vedecko-popularizačná publikácia lingvistu a slavistu Jána Stanislava o pôvode a vývoji názvov obcí na Slovensku a čiastočne i starých slovenských krstných mien. Hoci v nej obsiahnuté zodpovedajú poznaniu a dostupnosti prameňov v 40. rokoch, patrí k popredným dielam slovenskej onomastiky a hoci má primárne popularizačný účel, býva niekedy citovaná v odborných článkoch.
Pôvodne bola vydaná v rámci edície Vlastivedná séria v mäkkej väzbe Nakladateľstvom Dr. J. Orlovského na Urbánkovej 13 v Bratislave a vytlačená v rožňavskej Kníhtlačiarni „Grafika“ v marci 1947. Vydanie bolo rozobraté v krátkom čase. Druhé vydanie publikovala Matica slovenská v roku 2008 v pevnej väzbe (zodpovedná redaktorka: Juliana Krébsová).
Koncepcia.
Po predslove (s. 5-8) nasleduje výpis vybraných názvov obcí, usporiadaných abecedne, pričom uvádza aj maďarské a nemecké názvy. Napr.:
"Bracovce", maď. "Berettö", v Zemplínskej stol.: "Berethey" 1349, "Berethe" 1434, 1467, pôvodne z os. m. "*Bratej", v sloven. po odsunutí "-ěj" a zmene "ť" v "c", ktorá je tu známa, je dnešný tvar. Maď. forma je z tvaru na "-ěj". Porov. čes. "Bratřejov" a i.
V poslednej kapitole „Zo starých slovenských osobných (krstných) mien“ (s. 75-82) sa Ján Stanislav na prvých dvoch a štvrť strane venuje menám z 9. storočia, následne v podkapitole „Mená z XII. a XIII. storočia“ (s. 78-82) uvádza genézu ďalších slovenských mien, vrátane mien prevzatých z byzantskej a latinskej oblasti. Tento stručný náčrt je jeho čiastkovým výstupom výskumu listín. Autora k uvedeniu kapitoly podľa vlastných slov viedli otázky verejnosti aké sú typické slovenské mená, ktoré by mohli vybrať deťom, a preto zahrnul najmä mená, ktoré "„môžu vyhovovať aj dnešnému Slovákovi.“" Tiež ale na záver spomína: "„Naši spisovatelia a básnici ma neraz žiadali, aby som im podal soznam starých slovenských mien, aby ich mohli použiť vo svojich literárnych dielach. Tu ich teda majú. Keď vyjdú spomenuté moje diela, budú ich mať k dispozícii ešte viac.“"
Ako je spomenuté v predslove publikácie, autor využil resp. v knihe cituje aj viaceré odborné publikácie:

</doc>
<doc id="546540" url="https://sk.wikipedia.org/wiki?curid=546540" title="Streľba v Bratislave (1919)">
Streľba v Bratislave (1919)

Streľba v Bratislave ("Krvavá streda") bola vyústením zrážok medzi nemeckým a maďarským obyvateľstvom Bratislavy a česko-slovenskými legionármi v ranej etape formovania česko-slovenského štátu. 
V tom čase boli Slováci v meste menšinou a k ČSR bolo pripojené, aby boli zabezpečené jeho hospodárske záujmy. 3. februára 1919, deň pred príchodom vlády Vavra Šrobára, vypukol v Bratislave rozsiahly štrajk poštárov a železničiarov, ku ktorému sa neskôr pripojili aj zamestnanci elektrární aj iných závodov. Štrajk začal kvôli sociálnym požiadavkám, bol však rýchlo spolitizovaný a spojený s požiadavkami národnostného charakteru. 12. februára sa štrajk rozšíril do Nitry, Nových Zámkov, Komárna, Lučenca a Zvolena. Ochromenie zásobovania a infraštruktúry malo podnietiť nepokoje proti formujúcemu sa štátu a zlikvidovať ho už v jeho zárodku. Protesty vyvrcholili 12. februára 1919, keď sa maďarskí nacionalisti pokúsili ovládnuť zhromaždenie zvolané Robotníckou radou. Okrem národnostných prejavov - vyvesovanie maďarských zástav a vyhlásenia o skorom znovuobsadení mesta maďarskou armádou, sprevádzala protesty streľba z oblokov a dav aktívne napadol legionárov kameňmi. Napadol aj talianskeho veliteľa posádky Riccardo Bareccu načo vypukol chaos a legionári rozohnali dav streľbou. Po streľbe zostalo na mieste 6 mŕtvych a 13 ťažko ranených, z ktorých traja zraneniam neskôr podľahli. Tragédiu pripomína hrob na cintoríne v Slávičom údolí.

</doc>
<doc id="546544" url="https://sk.wikipedia.org/wiki?curid=546544" title="Majstrovstvá Ázie v hádzanej žien 2015">
Majstrovstvá Ázie v hádzanej žien 2015

Majstrovstvá Ázie v hádzanej žien 2015 boli v poradí 15. majstrovstvá Ázie v hádzanej žien, ktoré organizuje Ázijská hádzanárska federácia (AHF). Konali sa v Jakarte, v Indonézii od 14.23. marca 2015, za účasti 9 tímov. Pôvodne sa malo turnaja zúčastniť aj družstvo . Po 26-tich rokoch sa na ňom opäť predstavil Hongkong. Indonézia bola organizátorom ázijského šampionátu žien druhýkrát, keď prvý turnaj hostila v roku 2012, v Yogyakarte. Pôvodne sa mal turnaj uskutočniť už v decembri v roku 2014. Všetky zápasy sa odohrali v aréne POPKI Sport Hall. Titul obhajil , ktorá vo finálovom zápase zvíťazila nad .
Tento šampionát tiež slúžil ako kvalifikačné podujatie ázijských družstiev na Majstrovstvá sveta 2015, ktoré sa uskutočnia v Dánsku. Kvalifikovali sa na ne 3 najlepšie družstvá.
Účastníci.
Pozn: Číslo v zátvorke udáva umiestnenie v neoficiálnom medzinárodnom rebríčku novembru 2013.

</doc>
<doc id="546545" url="https://sk.wikipedia.org/wiki?curid=546545" title="Premenná hviezda typu Mira">
Premenná hviezda typu Mira

Premenné hviezy typu Mira sú premenné hviezdy pomenované podľa hviezdy Mira zo súhvezdia Veľryba. Sú to pulzujúce premenné hviezdy s veľmi dlhou periódou pulzácii, ktoré sú takmer pravidelné (priemerná perióda vychádza na 284,61 dňa) a magnitúdou v maxime vo viditeľnej oblasti nad 2,5m. Zaujímavosťou je, že v centre Galaxie majú tieto premenné hviezdy kratšie periódy než na okrajoch. 
Tieto hviezdy sú staré červené obry spektrálnych tried K a M a mávajú pretiahnutý tvar podobný vajcu. Vzhľadom na nízke teploty na ich povrchoch sú to intenzívne zdroje infračerveného žiarenia.

</doc>
<doc id="546548" url="https://sk.wikipedia.org/wiki?curid=546548" title="Bernard de Tramelay">
Bernard de Tramelay

Bernard de Tramelay (* cca 1100, Dramelay, Francúzsko – † 16. august 1153, Aškelon) bol francúzsky šľachtic a štvrtý veľmajster Rádu templárov.
Pochádzal z burgundskej šľachtickej rodiny. Do Palestíny prišiel pravdepodobne s druhou križiackou výpravou. Po rezignácii Évrarda des Barres sa v januári 1153 stal veľmajstrom rádu. Vo funkcii však dlho nepobudol, keďže už 16. augusta zahynul pri dobývaní prístavu Aškelon, v tej dobe ovládaného Egypťanmi, keď sa mu podarilo so štyridsiatimi templármi preniknúť do mesta.

</doc>
<doc id="546553" url="https://sk.wikipedia.org/wiki?curid=546553" title="Český etymologický slovník">
Český etymologický slovník

Český etymologický slovník je etymologický slovník češtiny zostavený lingivstom Jiřím Rejzkom a vydaný v roku 2001. Obsahuje cca 11 000 základných hesiel, približne 21 000 odvodených slov a takmer 64 000 odkazov na slová iných jazykov. Slovník je koncipovaný pre používanie širokou verejnosťou, vzhľadom na svoju obsiahlosť a erudovanosť je tiež vhodným zdrojom pre odbornú lingvistickú obec.
Koncepcia.
Slovník obsahuje po predhovore (s. 7-9) prehľad jazykov (s. 9-20), kapitolu „K jazykovým zmenám“ (s. 21-31) na uvedenie bežného čitateľa do problematiky preberania slov a etymologických výkladov. Úvodná časť je zakončená prehľadom skratiek, vysvetliviek a značiek spolu s vysvetlením niektorých lingvistických termínov (s. 32-37) a zoznamom základnej literatúry (s. 38-39). Slovníková časť (s. 43-752) obsahuje abecedne usporiadané heslá (od „a“ po „žvýkat“). Pri hesle je uvedená jeho pôvodná podoba a pôvodný význam, pri starých českých slovách aj ich podoby v ďalších slovanských jazykoch (hlavne v poľštine, ruštine, chorvátčine, srbčine a pokiaľ je doložená aj v staroslovienčine), tiež rekonštruovaná praslovanská a indoeurópska podoba.
Autori.
Autorom slovníka je Jiří Rejzek, odborným recenzentom Eva Havlová, odbornú jazykovú spoluprácu poskytol Sáva Heřman, Helena Kurzová a Olga Schulzová. Grafickú úpravu a prípravu obálky vykonal Marek Jodas. Slovník vydalo nakladateľstvo Leda, spol. s r. o. vo Vozniciach (zodpovedná redaktorka: Svatava Matoušková) a vytlačila Těšínska tiskárna v Českom Tešíne. Leda slovník opätovne vydala v nezmenenej podobe v roku 2012.

</doc>
<doc id="546556" url="https://sk.wikipedia.org/wiki?curid=546556" title="Štefan Fajnor">
Štefan Fajnor

Štefan Fajnor môže byť:

</doc>
<doc id="546558" url="https://sk.wikipedia.org/wiki?curid=546558" title="Majstrovstvá Južnej Ameriky v bejzbale">
Majstrovstvá Južnej Ameriky v bejzbale

Majstrovstvá Južnej Ameriky v bejzbale je juhoamerické podujatie národných družstiev v bejzbale, ktoré organizuje Juhoamerická bejzbalová konfederácia (CONSUBE). Jeho história siaha do roku 1957, kedy sa v Brazílii uskutočnil prvý turnaj. Podujatie prebiehalo s 2-ročnou periodicitou pravidelne až do roku 1973, kedy došlo k jeho pozastaveniu. CONSUBE sa k nemu opäť vrátila až po 31 rokoch, v roku 2004, kedy sa turnaj uskutočnil v Argentíne. Podujatie prebieha iba v mužskej kategórii. 
Juhoamerické majstrovstvá tiež zvyknú slúžiť ako kvalifikácia juhoamerických družstiev na Panamerické hry alebo panamerické majstrovstvá.

</doc>
<doc id="546564" url="https://sk.wikipedia.org/wiki?curid=546564" title="Bosporská ríša">
Bosporská ríša

Bosporská ríša bola starovekým gréckym kráľovstvom, ktoré vzniklo okolo roku 480 pred Kr. zjednotením existujúcich gréckych osád na oboch stranách dnešného Kerčského prielivu a na Kryme. Sídlom bosporských kráľov bolo mesto Pantikapaion (dnešný Kerč), založené kolonistami z Milétu koncom 7. storočia pred Kr. Podľa Diodóra Sicílskeho zjednotiteľom a prvou vládnúcou dynastia bol grécky rod Archaianaktovcov. Názov „Bosporské kráľovstvo“ sa neodvodzuje od prielivu Bospor v Turecku, ale od prielivu "Bosporu Kimmerského", dnes známeho ako Kerčský prieliv.
V oblasti Kerčského prielivu bolo založených niekoľko kolónii v období gréckej kolonizácie v 7. a 6. storočí pred Kr. Väčšina z nich bola kolóniami Miléťanov. Najvýznamnejšími z nich boli mestá Pantikapaion, Hermonassa, Theodosia a Gorgippia. Boli tu ale aj grécke osídlenie iného pôvodu – Fanagória bola kolóniou mesta Teos, Nymfaon bol zase kolóniou Atén a po nejakú dobu bol dokonca členom Aténskeho námorného spolku.
Vláda Archaianaktovcov.
Jednotiacim prvkom kráľovstva pravdepodobne nebolo vojenské ovládnutie oblastí jedným z mestských štátov, ale útoky skýtskych kmeňov cítiacich šancu vydrancovať grécke čiernomorské kolónie, ktoré sa nemohli spoliehať na pomoc pevninských Grékov napadnutých perzskou armádou na čele s Dareiom I. Vlády sa ujal rod Archanaiktovcov a prvým kráľom mladého kráľovstva bol Archaianaktos. O jeho vláde, resp. vláde celého rodu sa nedochovali žiadne priame dôkazy, chýbajú aj akékoľvek informácie o pôvode rodu. Charakter vlády tejto dynastie môžeme vyvodiť iba nepriamo zo súdobých udalostí a archeologických nálezov. Jediná priama zmienka o vláde Archaianaktovcov sa objavuje v diele Diodora Sicílskeho. Podľa neho roku 438 pred Kr. skončila 42 rokov dlhá vláda Archaianaktovcov a na trón nastúpil Spartokos I., zakladateľ dynastie Spartokovcov. Okolnosti jeho nástupu na trón nie sú známe. Vláda Archaianaktovcov je historicky nedoložená, čiže nie je stopercentne pravdivá. Prvou historickou postavou v dejinách Bosporského kráľovstva je až kráľ Spartokos I.
Skýtske nebezpečie donútilo Grékov k výstavbe kamenných hradieb okolo osád a vybudovaniu obranného valu s priekopou naprieč celým Kerčským polostrovom. Val bránil prenikaniu kočovných kmeňov, nebránil však miestnemu nekočovnému obyvateľstvu sa usadiť na území Bosporského kráľovstva a stať sa jeho obyvateľmi. Hranice sa postupne rozširovali, ríša postupne ovládla a pohltila niektoré z pôvodných skýtskych kmeňov, dôsledkom čoho bolo prelínanie v rovine etnickej aj kultúrnej. Preto býva Bosporská ríša niektorými historikmi nazývaná prvým helenistickým štátom.
Spartokovci na tróne.
Spartokos I. (438 – 431 pred Kr.) bol pôvodom z Trácie, dynastia Spartokovcov z neho vzišla a tak býva občas označovaná ako trácka dynastia. Spartokos nadviazal priateľské vzťahy s Aténami. Pre Atény mala ríša veľký význam prírodného bohatstva a dodávok obilia od ich spojenca, Bosporania zase v Aténach mali politickú oporu, najmä proti skýtskym susedom.
Po jeho smrti nastúpil na trón jeho syn Satyrus (431 – 387 pred Kr.). Pripojil k ríši Nymfaion a obliehal Theodosiu, ktorá predstavovala pre Bosporanov obchodnú konkurenciu. Obliehanie dokončil až jeho syn Leukón I. (387 – 347 pred Kr.). Ten udelil aténskym lodiam obchodné privilégia, čím upevnil aténsko-bosporské priateľstvo. Po ňom sa na tróne vystriedali jeho synovia Spartokos II. a Périsadés I., pričom prvý menovaný vládol do svojej smrti roku 342 pred Kr. a druhý v poradí vládol do roku 310 pred Kr. Potom vypukla občianska vojna medzi bratmi Satyrom II. a Eumélom. Satyrus II. síce Euméla roku 310 pred Kr. v bitke na rieke Thatis porazil, onedlho na to bol ale zavraždený a Eumélos sa tak stal kráľom.
Jeho následníkom sa stal Spartokos III. (304 – 284 pred Kr.) a po ňom vládol Périsadés II. (284 – 245 pred Kr.). Ďalší králi však neboli schopní neustále čeliť skýtskym nájazdom a roku 108 pred Kr. bol kráľ Périsadés V. nútený žiadať Mithridata VI., kráľa Pontu, o vojenskú ochranu. Pontský generál Diofantus oslobodil z obliehania mesto Chersonesos, porazil Skýtov a založil pevnosť Eupatorium na západe Krymu. Roku 107 pred Kr. bol pri skýtskom povstaní zabitý Périsadés V. Skýti, vedený Saumakom, sa chopili moci, neboli však schopní čeliť novej výprave Diofantovej armády. Pontský kráľ Mithridatés VI. sa potom stal ako "Mithridatés I." bosporským kráľom.
Spartokovci sa preslávili ako pokrokoví a múdri vládcovia. Svojím územiam vládli však ako tyrani, čo v starovekom poňatí znamená, že vládli v ríši neobmedzenou mocou. Pokiaľ mali podporu Atén, ich ríša prosperovala – v 4. a 3. storočí pred Kr. bolo Bosporské kráľovstvo na vrchole svojho ekonomického a kultúrneho rozvoja. Ovládalo polostrov Krym, údolie Kubáň a stepi pri Azovskom mori. Na severe moc ríše siahala až k mestu Tanais ležiacemu v ústí rieky Don. Keď sa ale dominantnou silou Grécka stala Macedónia, kráľovstvo upadlo do socioekonomickej krízy a bolo nútené platiť Skýtom tribút. Ani to však skýtskym nájazdom nezabránilo.
Bosporské kráľovstvo sa rozkladalo v nížinnej úrodnej krajine, čo bol základný predpoklad jeho ekonomickej sily, plynúcej predovšetkým z obchodu so základnými surovinami. Obyvateľstvo sa živilo rybolovom, pestovaním obilia a ovocia. Veľmi vysokej úrovne dosiahlo bosporské umelecké kováčstvo. Hlavné zisky plynuli Bosporanom z obchodu s obilím (pre Grécko) a tkaninami (pre skýtske kmene).
Nástup pontskej dynastie.
Mithridatés zveril vládu v Bospore svojmu synovi Macharovi. Po bojoch s rímskym generálom Pompeiom bol Mithridatés nútený utiecť z Pontu, prešiel s armádou Kaukaz a dorazil do Bosporského kráľovstva. Jeho syn však nebol otcovi ochotný pomôcť, preto ho otec zabil. Mithridatés začal svoje územia opevňovať a chystal sa na ďalšiu vojnu s Pompeiom. Neustálym bojom proti sebe poštval aj značnú časť šľachty a vojnou zbedačené obyvateľstvo. Vodcom vypuknutej vzbury sa stal Mithridatov najmladší syn Farnakés. Mithridatés nebol vzbure schopný čeliť, uchýlil sa do Pantikapaionu a tu, aby nepadol do rúk Rimanom, spáchal samovraždu. Jeho vojenský súper, Pompeius, ho nechal pochovať s poctami po boku otcov jeho rodu v Amesii, dávnom sídle kráľov Pontu.
Po smrti otca sa vladárom stal Farnakés II. Najprv sa pokoril Pompeiovi a uznal zvrchovanosť rímskej moci, za rímskej občianskej vojny sa však snažil využiť situáciu a ovládnuť bývalé pontské územie v Malej Ázii. Vypukla vojna a k rozhodujúcej bitke došlo roku 47 pred Kr. pri Zéle. Rimania, pod vedením diktátora Julia Caesara, dosiahli presvedčivého víťazstva a donútili Farnaka utiecť späť do Bosporu. Práve vtedy údajne vyslovil Caesar pamätnú vetu „"Veni, vidi, vici"“, teda „"Prišiel som, videl som, zvíťazil som"“, charakterizujúcu rýchlosť a ľahký priebeh bojov z rímskeho pohľadu. Farnakés bol po návrate na Bospor zavraždený svojim zaťom Asandrom.
Moci sa chcel chopiť Asandros, bol však porazený a musel odísť do ústrania. Caesar tu dosadil Mithridata II., Farnakovho brata. Roku 44 pred Kr., kedy bol Caesar zavraždený, stratil Mithridatés II. oporu svojej vlády a k vláde sa konečne dostal Asandros. Jeho vláda skončila jeho smrťou roku 17 pred Kr. Moc v zemi potom rok uzurpoval istý Scribonius, roku 16 pred Kr. proti nemu zasiahol rímsky vojvodca Agrippa a dosadil na trón Polemona I. Po jeho smrti roku 8 pred Kr. prevzal vládu nad ríšou jeho syn Aspurgus I. (8 pred Kr. – 38). Jeho potomkovia ďalej vládli Bosporu, s výnimkou krátkych peripetií pri občianskych bojoch či Nerovej vláde (vtedy sa kráľovstvo stalo súčasťou provincie Moesia Inferior), až do zániku ríše. Pontská dynastia teda bola najdlhšie vládnúcim rodom na bosporskom tróne.
Bosporské kráľovstvo vazalom Ríma.
Bosporské kráľovstvo sa stalo natrvalo klientskou zemou Ríma a jeho králi museli byť vo svojich úradoch potvrdení rímskym cisárom. Centrom rímskej správy a veliteľstvom pozemných síl sa stalo opevnené mesto Charax, rímska námorná moc sa sústredila v Chersonese. Územie Bosporu počas rímskej nadvlády prosperovalo, čo podporuje aj fakt, že kráľovstvo na Bospore Kimmerskom prežilo zo všetkých klientských štátov najdlhšie. Začala prestavba starých miest a zakladali sa nové. Rimania tu umiestnili svoje posádky a Bosporania, s výdatnou pomocou Rimanov, úspešne bojovali s kočovným kmeňmi. Rozhodujúcu porážku Skýtom uštedril kráľ Sauromatés II. (174 – 210). Mnoho Sarmatov (kmeň príbuzný Skýtom) sa usadzovalo v mestách a tunajšia rímsko-helénska kultúra podľahla istej „sarmatizácii“. Začala nová éra ekonomického vzostupu, byť v cudzom područí. Bosporskí králi nechávali raziť zlaté mince, na ktorých boli podobizne rímskych cisárov. V 2. polovici 3. storočia tieto mince začali podliehať znehodnocovaniu, čo predznamenalo aj pád Bosporského kráľovstva. Posledným kráľom bol Rhescuporis VI. (303 – 342), ktorý podliehol tlaku Gótov. Kráľovstvo pravdepodobne zaniklo v dôsledku sťahovania Hunov, ktorí budili strach a donútili germánske kmene k sťahovaniu na západ. Rímska ríša mala sama čo robiť, aby migrujúce národy zvládla a osamotené Bosporské kráľovstvo malo nulovú šancu tieto pohyby prežiť.

</doc>
<doc id="546565" url="https://sk.wikipedia.org/wiki?curid=546565" title="Serie A 1960/1961">
Serie A 1960/1961

Serie A 1960/1961 bola sezóna talianskej najvyššej futbalovej súťaže. Víťazom tohto ročníka sa stal Juventus FC, ktorý tak získal svoj dvanásty titul majstra Talianska. Vzhľadom na to, že Udinese, Lecco a Bari mali na konci sezóny rovnaký počet bodov, hrali následne vzájomnú baráž o udržanie, na základe ktorej zostúpilo Bari.

</doc>
<doc id="546575" url="https://sk.wikipedia.org/wiki?curid=546575" title="Stephen Edwin King">
Stephen Edwin King



</doc>
<doc id="546577" url="https://sk.wikipedia.org/wiki?curid=546577" title="Gabriel (prvé meno)">
Gabriel (prvé meno)

Gabriel () je mužské prvé meno hebrejského pôvodu.

</doc>
<doc id="546578" url="https://sk.wikipedia.org/wiki?curid=546578" title="Ján Blasius ml.">
Ján Blasius ml.



</doc>
<doc id="546579" url="https://sk.wikipedia.org/wiki?curid=546579" title="Ján Blasius mladší">
Ján Blasius mladší



</doc>
<doc id="546580" url="https://sk.wikipedia.org/wiki?curid=546580" title="Ján Blasius starší">
Ján Blasius starší



</doc>
<doc id="546581" url="https://sk.wikipedia.org/wiki?curid=546581" title="Ján Blasius st.">
Ján Blasius st.



</doc>
<doc id="546582" url="https://sk.wikipedia.org/wiki?curid=546582" title="Ariadna Thalía Sodi Miranda">
Ariadna Thalía Sodi Miranda



</doc>
<doc id="546583" url="https://sk.wikipedia.org/wiki?curid=546583" title="Edvald Hagen">
Edvald Hagen



</doc>
<doc id="546584" url="https://sk.wikipedia.org/wiki?curid=546584" title="Marcel van Basten">
Marcel van Basten



</doc>
<doc id="546585" url="https://sk.wikipedia.org/wiki?curid=546585" title="Jerrel Floyd Hasselbaink">
Jerrel Floyd Hasselbaink



</doc>
<doc id="546586" url="https://sk.wikipedia.org/wiki?curid=546586" title="Mark Peter Gertuda Andreas van Bommel">
Mark Peter Gertuda Andreas van Bommel



</doc>
<doc id="546587" url="https://sk.wikipedia.org/wiki?curid=546587" title="Giovanni Christiaan van Bronckhorst">
Giovanni Christiaan van Bronckhorst



</doc>
<doc id="546588" url="https://sk.wikipedia.org/wiki?curid=546588" title="William Bruce Rose">
William Bruce Rose



</doc>
<doc id="546589" url="https://sk.wikipedia.org/wiki?curid=546589" title="The Legacy at Millennium Park">
The Legacy at Millennium Park

Legacy at Millennium Park (známy aj ako "Legacy Tower") je mrakodrap v Chicagu v štáte Illinois. Stojí na ulici South Wabash Avenue. Má 72 poschodí a meria . Budova má oceľový skelet, steny sú z betónu a fasáda zo sklenených tabúľ. Výstavba prebiehala v rokoch 2007 – 2010.

</doc>
<doc id="546590" url="https://sk.wikipedia.org/wiki?curid=546590" title="Legacy Tower">
Legacy Tower



</doc>
<doc id="546591" url="https://sk.wikipedia.org/wiki?curid=546591" title="Legacy at Millennium Park">
Legacy at Millennium Park



</doc>
<doc id="546592" url="https://sk.wikipedia.org/wiki?curid=546592" title="Indigové deti">
Indigové deti

Indigové deti sú, podľa pseudovedeckého konceptu new age hnutia, deti ktoré majú špeciálne, nezvyčajné a niekedy nadprirodzené črty alebo schopnosti. Tento termín vznikol na základe konceptov vytvorených Nancy Ann Tappeovou v sedemdesiatich rokoch, ktoré boli neskôr rozšírené Janou Toberovou a Leeom Carrollom. Myšlienka indigových detí bola neskôr spopularizovaná po publikácií tematických kníh v neskorých deväťdesiatich rokoch a vydaní niekoľkých filmov v nasledujúcom desaťročí. Interpretácie presvedčenia o indigových deťoch siahajú od pokladania ich za ďalšie štádium ľudského vývinu, v istých prípadoch pripisovania im paranormálnych schopností, ako napríklad telepatiu, až po presvedčenie, že sú empatickejšie a kreatívnejšie ako ich rovesníci.
Síce neexistujú žiadne vedecké výskumy, ktoré by utvrdzovali ich existenciu, alebo im pripisované črty, fenomén indigových detí sa pozdáva rodičom, ktorých deti boli diagnostikované s poruchami učenia a rodičom, ktorí chcú veriť, že ich deti sú jedinečné. Kritici odsudzujú takýto pohľad ako spôsob, ktorým sa rodičia vyhýbajú hľadaniu pediatrickej liečby alebo psychiatrickej diagnózy pre svoje dieťa. Zoznam čŕt opisujúci takéto deti bol zas kritizovaný za svoju nadmernú neurčitosť, čo umožňuje ich aplikovanie skoro na hocijaké dieťa.
Pôvod.
Pojem „indigové deti" prvý raz opísala parapsychologička a samozvaná synestetička Nancy Ann Tappeová, ktorá tento koncept rozvila v sedemdesiatich rokoch. Tappeová vydala knihu "Understanding Your Life Through Color" ("Pochopenie Svojho Života Skrz Farbu") v roku 1982, kde tvrdilla, že si v polovici šesťdesiatich rokov začala všímať zvýšený počet detí narodených s „indigovou" aurou (v iných publikáciách Tappeová tvrdí, že táto indigová aura pochádza zo „životných farieb" detí, ktoré dokáže vidieť kvôli synestézií). Jej nápad bol neskôr spopularizovaný vďaka knihe "The Indigo Children: The New Kids Have Arrived (Indigové Deti: Nové Deti Prišli)", napísanej manželským párom svojpomocných lektorov Leeom Carrollom a Janou Toberovou. V roku 2002 sa na Havaji konala medzinárodná konferencia o indigových deťoch, ktorej sa zúčastnilo 600 ľudí. Neskôr sa konali konferencie aj na Floride a v Oregone. Na túto tému bolo taktiež natočených niekoľko filmov, vrátane dvoch anglických celovečerných filmov z roku 2003 a 2005, a dokumentárneho filmu z roku 2005 (obe filmy z roku 2005 režíroval James Twyman, new age spisovateľ).
Tvrdená charakteristika.
Opisy indigových detí tvrdia, že:
Iné údajné črty:
Podľa Toberovej a Carrolla môžu mať indigové deti problémy v konvenčných školách kvôli odmietaniu strnulej autority a väčšej múdrosti či skoršej duševnej vyspelosti v porovnaní so svojimi učiteľmi.
Podľa výskumného psychológa Russella Barkleyho, new age hnutie ešte nevyprodukovalo žiadny empirický dôkaz o existencií indigových detí, keďže črty im často pripisované sú priamo späté s Forerovým efektom - sú také neurčité, že môžu opísať skoro každého. Mnohí kritici vidia koncept indigových detí ako tvorený z veľmi všeobecných čŕt, klamlivej diagnózy, ktorá je iba alternatívou lekárskej diagnózy, bez štipky vedy či štúdií, ktoré by ju podporovali. Nedostatočný vedecký podklad uznávajú niektorí veriaci konceptu, vrátane Doreen Virtueovej, autorky "The Care and Feeding of Indigos "("Starostlivosť o, a Kŕmenie Indigových detí"), a Jamesa Twymana, ktorý vyprodukoval dva filmy o indigových deťoch a poskytuje materiály a kurzy týkajúce sa tohto fenoménu. Doreen bola kritizovaná za tvrdenie, že má doktorát filozofie, napriek tomu že jej bol udelený od California Coast University, vtedy neakreditovanej inštitúcie.
Komercializácia.
Koncept indigových detí bol kritizovaný za to, že sa menej týka detí a ich potrieb, ale skôr možného zárobku pre samozvaných expertov skrz knižný a mediálny predaj, ale aj skrz lukratívne poradenstvá, letné tábory a konferencie, ktoré poskytujú.

</doc>
<doc id="546594" url="https://sk.wikipedia.org/wiki?curid=546594" title="Cherokee County (Texas)">
Cherokee County (Texas)

Cherokee County je okres, ktorý sa nachádza v americkom štáte Texas. Okresné mesto je Rusk, ktoré je 130 km juhovýchodne od Dallasu a 160 km severne od Houstonu.

</doc>
<doc id="546595" url="https://sk.wikipedia.org/wiki?curid=546595" title="Cherokee County">
Cherokee County

Cherokee County je názov ôsmich okresov v Spojených štátoch amerických:

</doc>
<doc id="546596" url="https://sk.wikipedia.org/wiki?curid=546596" title="Destrudo">
Destrudo

Destrudo je termín zavedený talianskym psychoanalytikom Eduardom Weissom v roku 1935 na poukázanie energie pudu smrti a na analógiu s libidom – a teda na označenie energie ničivého impulzu, ktorý definoval Freud.
Agresia.
Destrudo je opakom libida – podnetu tvoriť, energie ktorá vzniká z pudu života („Eros") – je to podnet ničiť, ktorý vzniká z podnetu smrti („Thanatos"), a teda aspektom toho čo Sigmund Freud definoval ako „agresívne inštinkty, ktorých cieľom je ničenie".
Weiss vzťahoval agresiu / destrudo k sekundárnemu narcizmu, niečo čo sa obecne opisuje vzhľadom na libido obrátené k vlastnému ja.
Názvoslovie.
Kým Freud samotný nikdy nepomenoval agresívnu a ničivú energiu pudu smrti ako to urobil pri pude života („libido"), nasledujúca generácia psychoanalytikov súperila v hľadaní vhodného pomenovania pre ňu. Paul Federn používal termín mortido na opis tohto nového zdroja energie, v čom ho obecne nasledovali iní analytickí spisovatelia. Jeho žiak a spolupracovník Weiss sa však rozhodol pre termín destrudo; termín, ktorý neskôr využil aj Charles Brenner.
Kultúrne aplikácie.
Literárny kriticizmus bol skoro viac pripravený než psychoanalýza, aspoň čo sa týka metaforického využitia termínu „destrudo". Literárne opisy konfliktu medzi destrudom a libidom sú stále relatívne rozšírené v 21. storočí.
Destrudo sa objavuje ako asociatívny názov v rockovej hudbe a video hrách.

</doc>
<doc id="546599" url="https://sk.wikipedia.org/wiki?curid=546599" title="Zoznam architektonických článkov/7">
Zoznam architektonických článkov/7

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
7..
7. ulica (Bratislava)
70.
70 Pine Street

</doc>
<doc id="546608" url="https://sk.wikipedia.org/wiki?curid=546608" title="Ellie Goulding">
Ellie Goulding



</doc>
<doc id="546609" url="https://sk.wikipedia.org/wiki?curid=546609" title="Elena Jane Gouldingová">
Elena Jane Gouldingová



</doc>
<doc id="546610" url="https://sk.wikipedia.org/wiki?curid=546610" title="Elena Jane Goulding">
Elena Jane Goulding



</doc>
<doc id="546616" url="https://sk.wikipedia.org/wiki?curid=546616" title="Echosmith">
Echosmith

Echosmith je americká rocková/indie popová skupina pochádzajúca z mesta Toluca Lake pri Los Angeles. Založená bola v roku 2009 a jej členmi sú štyria súrodenci Graham, Sydney, Noah a Jamie Sierota. V máji 2012 podpísala skupina nahrávaciu zmluvu s vydavateľstvom Warner Bros. Records. Skupina je najviac známa vďaka hitovej skladbe „Cool Kids“, ktorá dosiahla 13. miesto v americkom rebríčku Billboard Hot 100 a bola certifikovaná platinovou platňou za predaj viac ako 1 200 000 kusov v USA. Dňa 8. októbra 2013 vydala skupina svoj debutový album "Talking Dreams".
Vplyvy.
Skupina je označovaná ako ovplyvnená indie rockoom a dance rockom 80. rokov. Ich vzorom je skupina The Smiths. Speváčka Sydney Grace Ann Sierota je hudobnými kritikmi porovnávaná s Ellie Goulding.

</doc>
<doc id="546618" url="https://sk.wikipedia.org/wiki?curid=546618" title="Lysák (vrch)">
Lysák (vrch)

Lysák (staršie Lysá; ) je vrch vo Vihorlatských vrchoch, krajinnom celku Vihorlatsko-gutinskej oblasti. Leží nad obcou Remetské Hámre, približne severne od Sobraniec. 
Poloha.
Nachádza sa v strednej časti Vihorlatské vrchov, v geomorfologickom podcelku Vihorlat a jeho časti Vihorlatská hornatina. Leží v Košickom kraji, v okrese Sobrance a na katastrálnom území obce Remetské Hámre. Najbližším sídlom sú južne situované Remetské Hámre, juhozápadne sa nachádza Poruba pod Vihorlatom, Jovsa a Kusín, severne Zemplínske Hámre a východne Strihovce, Hrabová Roztoka a Ruská Bystrá. Územie patrí do Chránenej krajinnej oblasti Vihorlat a časť masívu aj do rovnomennej prírodnej rezervácie.
Opis.
Lysák leží v rázsoche, vedúcej juhovýchodným smerom z Tŕstia () v hlavnom hrebeni Vihorlatských vrchov. Západným smerom sa nachádza Lomok (), Múr (), Ľadovisko (), Vihorlat () a Malé Tŕstie (), severným Tŕstie (), Divá (), Motrogon (), Sninský kameň (), Veža () a Nežabec (), východným Strihovská poľana (), Fedkov (), Roh (), Jaseňovský vrch () a Diel () a južným Veľká Vavrová (), Majmová (), Hukový vrch (), Drieň () a Čierna studňa (). Oblasť patrí do povodia rieky Uh, kde vodu z východných častí odvádza riečka Okna a zo západných jej prítok Hámorský potok. Vrcholom vedie značená turistická trasa.
Vrcholové časti sú tvorené skalnou plošinou a zaberá ich Prírodná rezervácia Lysák, vyhlásená v roku 1993 na výmere s najvyšším 5. stupňom ochrany. Jej účelom je chrániť vzácne teplomilné lesné spoločenstvá v podobe bukových dúbrav ako dub mnohoplodý a dub žltkastý. Vrch patrí do lokality Morské oko (SKUEV0209), ktorá je územím európskeho významu sústavy Natura 2000.
Výhľady.
Vrchol pokrýva lesný porast, ktorý neumožňuje rozhľad. Z vhodných lokalít je vidieť okolité vrcholy Vihorlatských vrchov a Východoslovenskú nížinu.
Turizmus.
Cez Lysák prechádza hlavná hrebeňová červená turistická značka, ktorá vedie z obce Remetské Hámre cez Lysák, sedlo Rozdiel (), sedlo Tri tably (), Sninský kameň (), Nežabec () a Strihovské sedlo () do obce Podhoroď. 

</doc>
<doc id="546620" url="https://sk.wikipedia.org/wiki?curid=546620" title="Majstrovstvá Južnej Ameriky v bejzbale 2004">
Majstrovstvá Južnej Ameriky v bejzbale 2004

Majstrovstvá Južnej Ameriky v bejzbale 2004 boli v poradí 10. Majstrovstvá Južnej Ameriky v bejzbale mužov, ktoré organizuje Juhoamerická bejzbalová konfederácia (CONSUBE). Organizovali sa po 31 rokoch od posledného turnaja. Konali sa od 6.13. novembra 2004 v Buenos Aires, v Argentíne, za účasti 5 tímov. Argentína bola organizátorom juhoamerického šampionátu druhýkrát, predtým hostila turnaj v roku 1963, tiež v Buenos Aires. Všetky zápasy sa odohrali na štadióne Estadio Nacional de Ezeiza, ktorý patrí buenosaireskému multišportovému klubu Club DAOM. Titul získala domáca .

</doc>
<doc id="546621" url="https://sk.wikipedia.org/wiki?curid=546621" title="Pýtické hry">
Pýtické hry

Pýtické hry (iné názvy: Pýthijské hry, Pýtijské hry; od "Pythia") boli starogrécke súťaže usporadúvané na počesť boha Apolóna v Delfách.
Pýthijské hry sa konali na počesť boha Apolóna, syna najvyššieho boha Dia, ochrancu života a poriadku, vodcu Múz, boha slnečného jasu. Svoj názov dostali od starého mena Delf, odvodeného od draka Pythóna, ktorého zabil boh Apolón. Bola to pomsta za to, že Pythón prenasledoval jeho matku Léto a bránil jej, aby ho porodila. Pýthijské hry založil následne vraj sám Apolón na pamiatku tohto svojho činu a preto boli hry podľa tejto legendy staršie ako olympijské. V Delfách sa okrem pýthijských hier konala tiež ôsmeho dňa mesiaca zvaného "Gamélión" (január–február) obeta "Apolónovi Apotropaiovi" (Apolón, ktorý odvracia zlo) a štvrtého dňa mesiaca "Thargélión" (máj - jún) obeta Apolónovi Pýthiovi. 
Pôvodne sa hry konali každých osem rokov a ich náplňou boli len hudobné súťaže. V roku 582 pred Kr. boli hry reorganizované sikyónskym vládcom Kleisthenom a od tej doby sa hry konali každé štyri roky a zahrňovali hudobné i atletické súťaže. Spolu s olympijskými, isthmijskými a nemejskými hrami boli súčasťou tzv. panhelénskych hier a usporiadali sa tak, aby sa časovo neprekrývali. Na štvorročný cyklus (periodos) tak pripadli v Grécku na každý rok aspoň jedny hry. Dátum pýthijských hier sa určil na koniec leta každej tretej olympiády. 
Vzorom pýthijských atletických pretekov sa stali olympijské, ale navyše sa zaviedol aj dvojitý a dlhý beh dorastencov. V umeleckej súťaži sa usporiadavali súťaže spevu so sprievodom píšťaly, zborového spevu, hry na píšťale a lýre (resp. kithare), prednesu básní a dramatických predstavení. Odmenou pýthijského víťaza bol palmový list a vavrínový veniec z posvätného Apolónovho stromu. Pre umelca bol tento veniec navyššou poctou, akú mohol na kolbišti panhelénskych hier dosiahnúť.
Krásu Delf, miesta konania pýthijských hier, opisuje vystihujúco francúzsky archeológ Théophile Homolle slovami: „"Po athénskej Akropole sú Delfy, ktoré pôsobia najmohutnejšín dojmom: vynikajú jednou z najkrajších scenérií v Grécku, uchvacujú veľkoleposťou, obklopuje ich tajuplnosť, človek v nich cíti bázeň božiu..."" Dejiskom hier bola skalnatá rozpuklina vo výške takmer šesto metrov medzi holými lesklými stenami Parnasu. Starovekí Gréci považovali toto miesto za stred sveta. Pýthijské hry v Delfách mali tri javiská. Hudobné súťaže sa konali v divadle, ktoré stálo severozápadne od Apolónovho chrámu, postavili ho v štvrtom storočí pred Kr. a zmestilo sa v ňom až päťtisíc divákov. Na atletické preteky slúžil štadión, vybudovaný na umelej terase v úbočí skalnej steny vysoko nad svätyňou, ale atléti museli trénovať vo vzdialenom gymnáziu na mramorovej terase. Štadión v Delfách je najlepšie zachovaný zo všetkých antických štadiónov. Sedadlá v dvanástich radoch pojali až sedemtisíc divákov, sú z bieleho parnaského mramoru a i dnes sú celkom bezchybné. Pretekárska trať bola červenkastá (ako tenisový kurt), široká 25 až 28 metrov a od štartu po cieľ merala 177,6 metra. Pred postavením tohto štadióna sa atletické preteky konali na prímorskej pláni pri Kríse, kde bol aj hipodróm. Delfy boli kedysi pravdepodbne väčšou a cennejšou galériou sôch (bohov i ľudí) pod šírym nebom ako Olympia. O ich kráse si môžeme urobiť akú takú predstavu z toho, že zachované slávne sochárske dielo "Vozataj delfský", ktoré sa dnes hodnotí ako veľdielo, si Pausanias, ktorý v druhom storočí opísal krásu Delf, ani nevšimol.
Úlohu olympijských hellanodikov zastávali na pýthijských hrách delfskí kňazi, tzv. "hieromnémoni" (vykonávatelia posvätných úkonov) a hlavný dozor nad nimi mala "delfská amfiktyónia", t. j. konfederácia štátov na ochranu delfskej Apolónovej svätyne. Amfiktyónia sa zrodila práve v Delfách a podľa legendy ju založil už mýtický Amfiktyón, syn zakladateľov ľudského rodu Deukalióna a Pyrrhy. Postupne sa rozšírovala a po spojení s pylskou zahrnula takmer všetky grécke štáty. Celogréckou organizáciou sa stala v roku 343 pred Kr., keď prijala aj Macedónčanov.

</doc>
<doc id="546623" url="https://sk.wikipedia.org/wiki?curid=546623" title="Granulárna konvekcia">
Granulárna konvekcia

Granulárna konvekcia alebo efekt para orechov je názov pre fenomén, pri ktorom najväčšie častice zostávajú na povrchu materiálu zloženého z granúl, s ktorým sa trasie a ktorý obsahuje rôzne veľké objekty. Termín je založený na pozorovaní nádoby s rôznymi druhmi orechov, v ktorej sú po pretrepaní para orechy vždy hore. Rovnaký efekt je pozorovaný napríklad v balíčku cereálií, müsli alebo hrnčeka s instantnou kávou a cukrom, kedy je káva hore, pretože granulát je väčší ako kryštály cukru. Tento efekt sa prejavuje u materiálov, kde sú jednotlivé objekty rôzne veľké, ale majú približne rovnakú hustotu.
Existuje viac možných vysvetlení tohto efektu, tu je jedno z nich:
Tento efekt má dôležitý vplyv na určité výrobné operácie. Pri produkcii homogénnej zmesi granulátu je zvyčajne nežiadaným efektom oddelenie rôznych typov častíc. Pôsobenie efektu paraorechy ovplyvňuje niekoľko faktorov, vrátane veľkosti a hustoty častíc, tlaku plynu medzi nimi a tvaru nádoby. Obdĺžniková (ako napríklad na cereálie) alebo valcovitá (ako na oriešky) krabica je pre tento efekt veľmi príhodná, ale v kónických nádobách sa vyskytuje tzv. "obrátený efekt para orechov".

</doc>
<doc id="546632" url="https://sk.wikipedia.org/wiki?curid=546632" title="Tanzimat">
Tanzimat

Tanzimat alebo tanzimát (z tur. تنظيمات "tanzímát" – „reorganizácia“, v modernej turečtine "tanzimat") je označenie série reforiem prebiehajúcich v Osmanskej ríši v rokoch 18391876 Abdülmecida I.. Začali vydaním ediktu Gülhane sultánom Abdülmecidom I. 3. novembra 1839, pokračovali ediktom reforiem v roku 1856 a boli zavŕšené 23. decembra 1876 prijatím liberálnej ústavy.

</doc>
<doc id="546633" url="https://sk.wikipedia.org/wiki?curid=546633" title="Vaka-i Hayriye">
Vaka-i Hayriye

Vaka-i Hayriye (iné názvy: Vak’a-ji chajríje, Požehnaná udalosť; v doslovnom preklade z tur. „prospešná/blahodarná vážna udalosť“) je označenie potlačenia janičiarov a rozpustenia ich oddielov sultánom Mahmudom II., ku ktorému došlo 15.17. júna 1826. Týmto zákrokom bola odstránená hlavná vnútropolitická prekážka nastolenia rozsiahlych reforiem, ktoré mali modernizovať Osmanskú ríšu.

</doc>
<doc id="546634" url="https://sk.wikipedia.org/wiki?curid=546634" title="Nový poriadok">
Nový poriadok

Nový poriadok môže byť:

</doc>
<doc id="546635" url="https://sk.wikipedia.org/wiki?curid=546635" title="Nový poriadok (Osmanská ríša)">
Nový poriadok (Osmanská ríša)

Nový poriadok (, ) bola séria reforiem prijatá sultánom Selímom III. s cieľom modernizácie Osmanskej ríše, ktorá vojensky, hospodársky a správne zaostávala za európskymi veľmocami. Realizácia prebiehala najmä v rokoch 17911793, avšak bola zastavená detronizáciou Selíma III. následkom protivládneho povstania janičiarov, ktoré vypuklo 27. mája 1807.

</doc>
<doc id="546636" url="https://sk.wikipedia.org/wiki?curid=546636" title="Nizam-ı Cedid">
Nizam-ı Cedid



</doc>
<doc id="546638" url="https://sk.wikipedia.org/wiki?curid=546638" title="Samovar">
Samovar

Samovar je ruské tradičné zariadenie na varenie vody na prípravu čaju. Spočiatku sa voda ohrievala vnútorným ohrievačom, predstavovaným rúrkou naplnenou drevným uhlím. Neskôr sa objavili ďalšie druhy samovarov, vykurované petrolejom alebo elektricky.
Rozdelenie samovarov.
Súčasná klasifikácia samovarov uznáva nasledujúce typy:
Konštrukcia samovaru.
Bez ohľadu na pestrosť tvarov sú samovary koncipované zhodne. Každý samovar je zložený z ďalej popísaných dielov:
Obvyklými materiálmi pre výrobu samovarov sú: meď, mosadz, alpaka, nerezová oceľ.
Príprava čaju s pomocou samovaru.
Samovar neslúži priamo na prípravu čaju, ale na varenie vody na prípravu čaju. Do misy sa naleje voda, ktorá sa privedie do varu. V malej kanvičke sa vriacou vodou sparí listový čaj. Ten sa nechá vylúhovať až do vzniku silného extraktu – závarky. Počas lúhovania a následne počas prípravy čaju do šálok je kanvička uložená v nosiči úplne hore na samovare. Tak je zaručené uchovanie závarky v teple. Ak sa rozhodneme čaj konzumovať, odlejeme si do svojej šálky z kanvičky potrebné množstvo extraktu a dolejeme horúcou vodou z kohútika na nádrži samovaru. Čajové lístky zostanú v kanvičke. Množstvom čajového koncentrátu riadime silu čaju.

</doc>
<doc id="546639" url="https://sk.wikipedia.org/wiki?curid=546639" title="Cara Delevingnová">
Cara Delevingnová

Cara Jocelyn Delevingnová (* 12. august 1992, Londýn, Spojené kráľovstvo) je anglická modelka a herečka.
Životopis.
Narodila sa v Londýne. Je dcérou Anne Delevingne (rodené Stevens) a Charlesa Hamara Delevingne. Navštevovala Bedales School v Hampshire. Má dve staršie sestry Chloe a Poppy, ktorá sa tiež venuje modelingu.
Modeling.
V roku 2009 podpísala zmluvu s agentúrou S"torm Model Management" a v roku 2010 sa objavila na módnych prehliadkach značky Burberry a Clements Ribeiro. V roku 2011 sa stala tvárou značky Burberry a ich kolekcie jar/leto 2011. Neskôr sa stala aj tvárou kolekcie jar/leto 2012, spoločne s hercom Eddie Redmaynom.
Účinkovala v reklamných kampaniach niekoľkých značiek vrátane H&amp;M Authenic kolekcia (2011), Dominic Jones Jewellery (2012), Blumarine, Zara a Chanel. Predvádzala na prehliadkach značiek Shiatzy Chen, Moschino, Jason Wu, Oscar de la Renta, Burberry, Dolce &amp; Gabanna, Fendi, Stella McCartney, Dsquared a Chanel. V roku 2009 bola na titulnej strane magazínu Vogue. V septembri roku 2013 sa objavila na titulke magazínu W. Počas rokov 2012 – 2013 predvádzala na módnych prehliadkach značky Victoria Secret. Stala sa tvárou značky Chanel v roku 2013, spoločne s modelkou Saskia de Brauw.
Herectvo.
V roku 2012 získala menšiu rolu vo filmovej adaptácii Anny Kareninovej. V roku 2013 sa objavila vo videohre Grand Theft Auto ako DJ. V roku 2014 hrala po boku Kate Beckinsale a Daniel Brühla v thrilleri "The Face of an Angel". V apríli 2014 bolo oznámené, že získala rolu Henriette v romantickom filme "Tulip Fever". Ďalšiu menšiu rolu získala vo filme "Pan" (2015). 16. septembra 2014 bolo oznámené, že si zahrá hlavnú rolu Margo Roth Spiegelman vo filmovej adaptácii novely Johna Greena "Papierové mestá". Môžete ju vidieť aj vo filme Suicide Squad (2016), kde si zahrala rolu čarodejnice Enchantress. 

</doc>
<doc id="546641" url="https://sk.wikipedia.org/wiki?curid=546641" title="Jednota bratská">
Jednota bratská

Jednota bratská (po latinsky: "Unitas Fratrum", po česky: "Jednota bratrská") je kresťanská protestantská cirkev ktorá vznikla z českej reformácie. Pôsobí na území Česka. Má presbytersko-synodálne zriadenie. Biskupom Jednoty bratrskej je v súčasnosti Evald Rucký. 
Ide o cirkev vzniknutú z českej reformácie. Pôvodná Jednota bratská bola založená v roku 1457 a časom sa stala významnou zložkou českej predbielohorskej spoločnosti. Úpadok Jednoty bratskej nastal po porážke protihabsburského povstania českých stavov v roku 1620. V pobělohorských českých krajinách bola jej činnosť prakticky znemožnená. V dvadsiatych rokoch 18. storočia bola umierajúca Jednota bratská obnovená moravskými exulantmi na panstve grófa Zinzendorfa v saskej Hornej Lužici a jej centrom sa stala novo založená obec Herrnhut (Ochranov). Obnovená jednota bratská sa preslávila najmä svojimi misiami, vďaka ktorým sa značne rozrástla a stala sa svetovo významnou denomináciou, známou tiež ako Moravská cirkev alebo Moravskí bratia ("Moravian Church"). V Čechách a na Morave mohla znova začať verejne pôsobiť až od druhej polovice 19. storočia. 
Dejiny.
Jednota bratrská vznikla v Čechách v období husitských vojen, tesne pred nástupom Jiřího z Poděbrad na český trón. Vznikla v roku 1457 v Kunvalde u Žamberka na základe myšlienok Petra Chelčického, Jana Husa a Jana Rokycanu, voleného husitského pražského arcibiskupa.
Snažili sa žiť svoj náboženský život mimo mesta a bez remesiel. V druhej generácii však nastal zlom v učení, kedy na základe učenia Lukáša Pražského sa rozhodli vstúpiť do sveta a podieľať sa na jeho správe.
Jan Amos Komenský bol ordinovaný za duchovného Jednoty bratskej. Neskôr bol aj jej biskupom. 
Súčasnosť.
Jednota bratská v nadväznosti na pôvodnú i obnovenú Jednotu kladie dôraz na autoritu Svätého písma, podobne ako sa k tomu hlásia aj ďalšie cirkvi evanjelikálneho typu. Zakladá a rozvíja zbory z veriacich ľudí, ktorí sa osobne rozhodli nasledovať výzvu Ježiša Krista – vydať svoj život plne k dispozícii živému Bohu. Od členov sa očakáva, že sa budú podieľať na kresťanskej výchove svojich detí a na duchovnej a praktickej službe vo svojom domácom zbore. Dôraz je kladený na duchovnú dospelosť v Kristovi. Jednota bratská tiež zakladá podľa vzoru svojich otcov pri zboroch materské a základné školy a ďalšie organizácie praktickej služby (detské a mládežnícke kluby, diakonia, rodinné a materské centrá, programy prevencie, seniorské centrá), ktoré sú zastrešené asociáciou Comeniana. V súvislosti s prechodom k finančnej sebestačnosti Jednota bratská tiež zakladá spoločnosti, ktoré budú pomáhať túto sebestačnosť rozvíjať a podopierať.
Hlavný spôsob misie vidí Jednota bratská v súčasnej dobe v spôsobe života svojich členov, v ich skutočnosti a premenenom charaktere. Jednota bratská v Česku zakladá zbory aj v zahraničí (Poľsko) alebo úzko spolupracuje so zbormi a cirkvami, ktoré sa tiež hlásia k odkazom starej i obnovenej Jednoty bratskej.
Organizácia.
Základnou organizačnou jednotkou je zbor, ktorý má presbyterné usporiadanie: na jeho čele stojí „správca zboru“ (nazývaný tiež kazateľ, pastor) a "Rada starších" čiže staršovstvo. Správca zboru je povolávaný "Úzkou radou", rada starších je menovaná správcom zboru a uvedená do služby členským zhromaždením. Najvyšším ústavodarným orgánom je synoda, ktorá sa skladá zo správcov zborov a delegátov zastupujúcich jednotlivé zbory. Synoda je zvolávaná každoročne. Najvyšším duchovným orgánom cirkvi je najmenej trojčlenná "Úzka rada", ktorá je volená synodou. N
M
Najvyšším výkonným orgánom cirkvi je "Výkonná rada", ktorá spolu s Úzkou radou tvorí "Radu Jednoty bratskej" .
Svetová Jednota bratská ("Unitas fratrum" alebo tiež "Moravian Church") pozostáva z 24 samosprávnych a piatich misijných provincií. Synoda svetovej "Unitas fratrum" je zvolávaná raz za sedem rokov. V medziobdobí sa niekoľkokrát schádza Rada svetovej Jednoty ("Unity board"), ktorú tvoria predsedovia rád samosprávnych provincií.
Česká provincia Jednoty bratskej má v súčasnosti celkom asi 3000 členov v 29 zboroch a ďalších misijných miestach. Prevádzkuje tri základné školy, biblickú školu a sociálnu a klubovú činnosť pri niektorých zboroch. 

</doc>
<doc id="546642" url="https://sk.wikipedia.org/wiki?curid=546642" title="Železničná trať Opočno pod Orlickými horami – Dobruška">
Železničná trať Opočno pod Orlickými horami – Dobruška

Železničná trať Opočno pod Orlickými horami – Dobruška (v cestovnom poriadku pre cestujúcich označená číslom 026) je jednokoľajová regionálna trať o dĺžke 5,5 km.
Dejiny.
Listina o koncesii pre miestnu dráhu z Opočna do Dobrušky z 5. decembra 1907 bola udelená privát. spoločnosti Rakúsko-uhorskej štátnej dráhy. Koncesia udelená k stavbe a ku prevádzkovaniu rušňovej železnice, ona budiž vystavaná ako miestna dráha s rozchodom obyčajným. Koncesionár bol povinný do dvoch rokov stavbu dovŕšiť, postavenu dráhu potom verejnej vozbe odovzdať a po celú dobu koncesie pravidelné vozy po nej prevádzať.
Dráhu vlastnila spoločnosť "Místná dráha Opočno - Dobruška" od sprevádzkovania trate v januári 1908 až do svojho zoštátnenia 1. januára 1925.
Prevádzka.
Osobná doprava bola v roku 2010 utlmená, zostal iba ranný školský pár spojov.

</doc>
<doc id="546643" url="https://sk.wikipedia.org/wiki?curid=546643" title="Železničná trať 028 (Česko)">
Železničná trať 028 (Česko)



</doc>
<doc id="546649" url="https://sk.wikipedia.org/wiki?curid=546649" title="Stef Marinus Wijlaars">
Stef Marinus Wijlaars



</doc>
<doc id="546650" url="https://sk.wikipedia.org/wiki?curid=546650" title="Rafael Van der Vaart">
Rafael Van der Vaart



</doc>
<doc id="546651" url="https://sk.wikipedia.org/wiki?curid=546651" title="Rafael Ferdinand van der Vaart">
Rafael Ferdinand van der Vaart



</doc>
<doc id="546652" url="https://sk.wikipedia.org/wiki?curid=546652" title="Hendrik Johannes Cruijff">
Hendrik Johannes Cruijff



</doc>
<doc id="546653" url="https://sk.wikipedia.org/wiki?curid=546653" title="Dirk Jan Klaas Huntelaar">
Dirk Jan Klaas Huntelaar



</doc>
<doc id="546654" url="https://sk.wikipedia.org/wiki?curid=546654" title="Clarence Clyde Seedorf">
Clarence Clyde Seedorf



</doc>
<doc id="546655" url="https://sk.wikipedia.org/wiki?curid=546655" title="Patrick Stephan Kluivert">
Patrick Stephan Kluivert



</doc>
<doc id="546656" url="https://sk.wikipedia.org/wiki?curid=546656" title="Rutgerus Johannes Martinius van Nistelrooy">
Rutgerus Johannes Martinius van Nistelrooy



</doc>
<doc id="546657" url="https://sk.wikipedia.org/wiki?curid=546657" title="Rudolphus Anton Makaay">
Rudolphus Anton Makaay



</doc>
<doc id="546658" url="https://sk.wikipedia.org/wiki?curid=546658" title="Dirk Kuijt">
Dirk Kuijt



</doc>
<doc id="546659" url="https://sk.wikipedia.org/wiki?curid=546659" title="Majstrovstvá Južnej Ameriky v bejzbale 2005">
Majstrovstvá Južnej Ameriky v bejzbale 2005

Majstrovstvá Južnej Ameriky v bejzbale 2005 boli v poradí 11. Majstrovstvá Južnej Ameriky v bejzbale mužov, ktoré organizuje Juhoamerická bejzbalová konfederácia (CONSUBE). Konali sa od 26. novembra3. decembra 2005 v mestách São Paulo a Ibiúna, v štáte São Paulo, v Brazílii, za účasti 5 tímov. Pôvodne bolo príhlásené aj družstvo . Brazília bola organizátorom juhoamerického šampionátu tretíkrát, keď predtým hostila turnaj v rokoch 1957 a 1968, oba v San Pablo. Všetky zápasy sa odohrali na štadiónoch Estádio Municipal de Beisebol Mie Nishi a Centro de Treinamento Yakult. Svoj šiesty titul získala domáca po finálovom víťazstve nad .
Tieto majstrovstvá zároveň slúžili ako kvalifikácia na Panamerické majstrovstvá 2006, ktoré organizovala Kuba. Kvalifikovali sa na ne 4 najlepšie družstvá.

</doc>
<doc id="546664" url="https://sk.wikipedia.org/wiki?curid=546664" title="Lars Anthonius Johannes Boom">
Lars Anthonius Johannes Boom



</doc>
<doc id="546665" url="https://sk.wikipedia.org/wiki?curid=546665" title="Frederik Ruysch">
Frederik Ruysch

Frederik Ruysch (* 23. marec 1638, Haag, Holandsko – † 22. február 1731, Amsterdam) bol holandský anatóm a botanik. Jeho dcérou bola maliarka Rachel Ruyschová.
Život.
Ruysch študoval medicínu na univerzite v Leidene u Johannesa van Horne (16211670), Sylvia, a Florentia Schuyla (16191669). Roku 1664 sa stal doktorom medicíny.
Od roku 1685 pôsobil ako profesor botaniky na Athenaeum Illustre v Amsterdame a riaditeľ botanickej záhrady.
Mikuláš Jacquin po ňom pomenoval rastlinný druh Ruyschia z čeľadi Marcgraviaceae.
Dielo.
Frederik Ruysch má v Medzinárodnom registri mien rastlín skratku Ruysch.

</doc>
<doc id="546666" url="https://sk.wikipedia.org/wiki?curid=546666" title="Rachel Ruyschová">
Rachel Ruyschová

Rachel Ruyschová (* 3. jún 1664, Haag, Holandsko – † 12. august 1750, Amsterdam) bola holandská maliarka, ktorá sa špecializovala na maľbu zátiší s kvetinami.
Život.
Vo svojich troch rokoch sa presťahovala z Haagu do Amsterdamu. Jej otec, Frederik Ruysch, známy anatóm a botanik, tu získal profesorské miesto. V pätnástich rokoch sa začala učiť u Willema van Aelsta, známeho delftského maliara zátiší. Roku 1693 sa vydala za portrétistu Juriaena Poola (16651745), s ktorým mala desať detí. Jej sestra Pieternel bola vydatá za Jana Munnicksa, kresliča kvetín v amsterdamskej Hortus Botanicus.
Roku 1701 bola Rachel prijatá do maliarskeho cechu v Haagu. O niekoľko rokov neskôr bola pozvaná na dvor do Düsseldorfu a pracovala tu ako dvorná maliarka pre Johanna Wilhelma. Pôsobila tu medzi rokmi 17081716. Roku 1723 vyhrala lotériu, ale stále maľovala pre svojich prominentných klientov.
Ruyschová žila 85 rokov a bola umelecky aktívna takmer po celý život. Je známych okolo sto jej prác. Pozadie jej malieb je obvykle tmavé. Je taktiež zmieňovaná pre detailné a realistické vykreslenie krištáľových váz.

</doc>
<doc id="546669" url="https://sk.wikipedia.org/wiki?curid=546669" title="Juriaen Pool">
Juriaen Pool

Juriaen Pool (* 1665, Amsterdam, Holandsko – † 1745, Amsterdam) bol holandský maliar, manžel maliarky Rachel Ruysch.
Životopis.
Podľa "Holandského inštitútu histórie umenia" (holandsky "RKD - Rijksbureau voor Kunsthistorische Documentatie") bol synom Juriaena Poola staršieho. 25. júla 1693 sa zasnúbil s maliarkou kvetín a zátiší Rachel Ruysch, s ktorou sa 12. augusta toho istého roku v Buiksloote aj zosobášili. Mali spolu desať detí.
Pod jeho vedením sa vzdelával maliar Gerhard Jan Palthe.

</doc>
<doc id="546670" url="https://sk.wikipedia.org/wiki?curid=546670" title="Kúpele Szirtalja">
Kúpele Szirtalja

Kúpele Szirtalja / Podskalka (z maď. "szirt" – skala, "alja" – podhorie) sú bývalé menšie klimatické kúpele na južnom okraji mesta Humenné, od centra mesta. Pozitívne klimatické charakteristiky prostrediu kúpeľov dodáva bezprostredná blízkosť prírodnej rezervácie Humenský Sokol. Geomorfologické podmienky lokality spôsobujú, že priemerná teplota a vlhkosť lokality sa odlišujú od okolia, čo dodáva miestu jedinečný ráz, ktorý sa prejavuje v zvláštnostiach výskytu flóry. Kúpele boli v prevádzke od prvej polovice 19. storočia do začiatku Druhej svetovej vojny. Ich vznik iniciovala grófska rodina Andrášiovcov, ktorá majetok a pozemky kúpeľov vlastnila. Po druhej svetovej vojne na mieste kúpeľov bola postavená vyhľadávaná letná reštaurácia Podskalka, ktorá zanikla na prelome milénií. V súčasnosti (2015) sa na mieste areálu bývalých kúpeľov nachádza súkromná prevádzka, ktorá popri obchodnej činnosti nadväzuje aj na tradíciu kúpeľov (výsadba parku, chov zvierat). Po územno-správnych zmenách v 90-tych rokoch 20. storočia leží lokalita v obci Ptičie.

</doc>
<doc id="546672" url="https://sk.wikipedia.org/wiki?curid=546672" title="Isthmické hry">
Isthmické hry

Isthmické hry (iné názvy: isthmijské hry, istmijské hry, istmické hry; od ) boli starogrécke súťaže usporadúvané na počesť boha Poseidóna na druhej strane Korintskej šije (po grécky "Isthmos", po latinsky "Isthmus"), pri pobrežnej obci Isthmia.
Miestom konania isthmijskych hier bola Korintská šija v Argolide. Hry sa usporadúvali na počesť boha Poseidóna. Staroveké korintské mýty hovoria, že Poseidón získal túto zem po spore s bohom Héliom. Ich rozhodcom sa stal Hekatoncheir Briareos, ktorý Korintskú šiju prisúdil Poseidónovi a Héliovi odovzdal výšinu nad Korintom. Podľa Aténčanov hry založil mýtický hrdina Théseus a podľa Korinťanov Sizyfos. Už od pradávna tam stál Poseidónov chrám, ktorý bol po požiari v roku 475 pred Kr. obnovený. Pri jeho juhovýchodnom rohu sa kedysi nachádzal starý štadión, z ktorého archeológovia odkryli len kamenný prah so stopami po štartovacích bránkach. Nový štadion podľa Pausania postavili z bieleho mramoru, v nehlbokej prieliačine pri pobreží, z neho sa odkryla bežecká trať dlhá 181,2 metra a časť oblúka.
V Isthmii sa slávnosť na počesť boha Poseidóna usporadúvala pravdepodobne už v dávnej minulosti, ale na celogrécku slávnosť bola zreorganizovaná až v rokoch 582 až 570 pred Kr. za pomoci potomkov korintského tyrana Kypsela, a tak sa stali spolu s olympijskými, pýthijskými a nemejskými hrami súčasťou tzv. panhelénskych hier. Odvtedy sa jednotlivé hry časovo neprekrývali. Isthmijské hry sa usporadúvali každé dva roky, v nepárnych rokoch olympijského štvorročia vždy koncom leta.
Hry mali podobnú náplň ako olympijské, súťažilo sa na nich v atletických i jazdeckých disciplínach, ale navyše v recitácii, hudbe a ako na jediných gréckych hrách aj v maliarstve. Odmenou víťaza isthmijských hier bol veniec zo zelerových listov, za rímskych čias z konárov pínie, ktorej stálozelené ihličie, symbolizovalo večne sa vlniace zelenkavé morské vody boha Poseidóna.

</doc>
<doc id="546673" url="https://sk.wikipedia.org/wiki?curid=546673" title="Perekopská šija">
Perekopská šija

Perekopská šija (ukr.: "Перекопський перешийок"; rus.: "Перекопский перешеек"; krymská tat.: "Or boynu, Ор бойну") je pevninská šija, ktorá spája polostrov Krym s pevninskou Ukrajinou (menovite s Chersonskou oblasťou). Zároveň oddeľuje Čierne more (na západe) od zátoky Syvaš, ktorá patrí k Azovskému moru.
Geografia.
Perekopská šija je približne dlhá a 7,2 až široká. V oblasti šije ležia mestá Armiansk a Krasnoperekopsk, ktorými prechádza železnica Cherson – Džankoj a tiež Severokrymský kanál, ktorý zásobuje suchú stepnú krajinu severného Krymu vodou z Kachovskej priehrady. V okolí Krasnoperekopska sa nachádza niekoľko slaných jazier, ktorých hospodárske využitie je jedným z hlavných zdrojov obživy miestnych obyvateľov. Väčšinu obyvateľov tvoria Rusi, tesne nasledovaní Ukrajincami; žije tu aj niekoľko tisíc Krymských Tatárov.
Názov a dejiny.
Názov Perekopskej šije pochádza od dediny Perekop, kde stála od stredoveku tatárska pevnosť (vyvrátená 1736) a už v 1. storočí obchodná osada. V tej dobe sa na Kryme a v časti dnešného južného Ruska rozkladala Bosporská ríša.
Pre svoju strategickú polohu bola šija v niekoľkých vojnách dejiskom významných bitiek. V decembri 1920, počas ruskej občianskej vojny, tu prebehla bitka medzi Červenou armádou a bielogvardejcami baróna Wrangela, ktorého vojská kontrolovali celý Krym. Červená armáda nakoniec zvíťazila a 140-tisíc civilistov z Krymu utieklo cez Čierne more do Istanbulu a potom do západnej Európy. Tieto udalosti tvoria historické pozadie sovietskeho filmu z roku 1968 Služili dva tovarišča (rus.: "Служили два товарища").
V októbri 1941 tadiaľto po päťdňovej bitke prenikli nemecké a rumunské vojská pod vedením Ericha von Mansteina na Krym, čo viedlo k obkľúčeniu Sevastopoľa.
Poslednou významnou udalosťou bolo obsadenie šije krymským Berkutom 27. februára 2014, čo viedlo k odrezaniu polostrova od zvyšku Ukrajiny. Zakrátko na šiju dorazili samotné ruské vojská, ktoré šiju následne opevnili. Pripojenie Krymu k Rusku prebehlo 18. marca 2014, dva dni po konaní referenda.

</doc>
<doc id="546674" url="https://sk.wikipedia.org/wiki?curid=546674" title="Istmijské hry">
Istmijské hry



</doc>
<doc id="546677" url="https://sk.wikipedia.org/wiki?curid=546677" title="Aiguillon (Lot-et-Garonne)">
Aiguillon (Lot-et-Garonne)



</doc>
<doc id="546680" url="https://sk.wikipedia.org/wiki?curid=546680" title="Historické tabuľky ligových strelcov">
Historické tabuľky ligových strelcov

Historické tabuľky ligových strelcov sú prehľadom najlepších ligových strelcov v oficiálnych futbalových súťažiach, hraných na území Slovenska od roku 1925 až po súčasnosť. V prípade česko-slovenskej ligy a slovenskej ligy 1939 – 1944 ide o konečné tabuľky.
Historická tabuľka strelcov od sezóny 1993/1994.
Samostatná slovenská liga sa hrá od sezóny 1993/1994. V doterajšej histórii súťaže len dvaja hráči dosiahli hranicu 100 gólov. Prvým a dlhé roky jediným „stovkárom“ bol Róbert Semeník so 120 gólmi. V jesennej časti sezóny 2014/2015 ho prekonal Juraj Halenár.
Stav k 1. 10. 2023
Najviac gólov – cudzinci v slovenskej lige.
Stav k 31. 12. 2023
Historická tabuľka strelcov slovenskej ligy 1939 – 1944.
Počas druhej svetovej vojny sa hrala na Slovensku oficiálna futbalová liga, riadená Slovenským futbalovým zväzom (vtedy pod názvom "Slovenský futbalový sväz"), ktorý bol členom FIFA. Odohralo sa päť ročníkov ligy, sezóna 1944/1945 bola po dvoch kolách prerušená po vypuknutí Slovenského národného povstania. Liga bola bohatá na góly, napr. v sezóne 1943/1944 nastrieľal majstrovský tím ŠK Bratislava v 22 zápasoch až 121 gólov! Najlepším strelcom krátkej histórie bol Ján Arpáš, ktorému stačilo na dosiahnutie 100 – gólovej méty necelých päť sezón.
Najviac gólov Slovákov v česko-slovenskej lige (1925 – 1993).
Česko-slovenská futbalová liga sa hrala od roku 1925, posledná sezóna 1992/1993 sa dohrávala na jar 1993 už po rozdelení Česko-Slovenska. V česko-slovenskej lige patrili slovenskí kanonieri k najlepším strelcom, v historickej tabuľke strelcov česko-slovenskej ligy obsadili v prvej desiatke tri miesta – Jozef Adamec (170 gólov) tretie za legendárnym Bicanom a Wiecekom, Ladislav Pavlovič (164) piate a Adolf Scherer (128) desiate. Trinásť Slovákov pokorilo hranicu 100 gólov, stali sa tak členmi "Klubu ligových kanonýrů", po vzniku samostatnej Slovenskej republiky boli zaradení do Klubu ligových kanonierov.

</doc>
<doc id="546691" url="https://sk.wikipedia.org/wiki?curid=546691" title="Majstrovstvá Južnej Ameriky v bejzbale 2011">
Majstrovstvá Južnej Ameriky v bejzbale 2011

Majstrovstvá Južnej Ameriky v bejzbale 2011 boli v poradí 12. Majstrovstvá Južnej Ameriky v bejzbale mužov, ktoré organizuje Juhoamerická bejzbalová konfederácia (CONSUBE). Konali sa od 12.19. novembra 2011 v Buenos Aires, v Argentíne, za účasti 6 tímov. Argentína bola organizátorom juhoamerického šampionátu tretíkrát, keď predtým hostila turnaj v rokoch 1963 a 2004, oba v Buenos Aires. Všetky zápasy sa odohrali na štadióne Estadio Nacional de Ezeiza. Svoj tretí titul získala domáca po finálovom víťazstve nad .

</doc>
<doc id="546694" url="https://sk.wikipedia.org/wiki?curid=546694" title="Majstrovstvá Južnej Ameriky v bejzbale 2012">
Majstrovstvá Južnej Ameriky v bejzbale 2012

Majstrovstvá Južnej Ameriky v bejzbale 2012 boli v poradí 13. Majstrovstvá Južnej Ameriky v bejzbale mužov, ktoré organizuje Juhoamerická bejzbalová konfederácia (CONSUBE). Konali sa od 12.20. októbra 2012 v meste Guayaquil, v Ekvádore, za účasti 5 tímov. Na poslednú chvíľu sa odhlásil tradičný účastník tohoto podujatia. Pôvodne malo turnaj organizovať Čile, ale jeho vláda nakoniec neuvoľnila dostatok zdrojov a turnaj bol presunutý. Ekvádor bol organizátorom juhoamerického šampionátu druhýkrát, predtým hostil turnaj v roku 1966, tiež v Guayaquile. Všetky zápasy sa odohrali na štadióne Estadio Yeyo Uraga s kapacitou 8 000 divákov. Svoj štvrtý titul získala domáca po finálovom víťazstve nad domácim . 

</doc>
<doc id="546707" url="https://sk.wikipedia.org/wiki?curid=546707" title="Bejzbal na Panamerických hrách 1999">
Bejzbal na Panamerických hrách 1999

Bejzbal na Panamerických hrách 1999 bol bejzbalový turnaj v rámci multišportového podujatia Panamerických hier 1999. Konal sa v meste Winnipeg, v Kanade od 25. júla2. augusta 1999, za účasti 9 mužských tímov. Bejzbalový turnaj sa na hrách organizuje od roku 1951 a toto bolo jeho 13. vydanie. Zápasy sa hrali na štadiónoch CanWest Global Park a Stonewall Quarry Park. Prvýkrát sa turnaja zúčastnili aj profesionálni hráči, prevažne v tímoch USA a Kuby. Svoj desiaty titul (ôsmy v rade) získala po finálovom víťazstve nad . Bronzová získala svoju historickú medailu na Panamerických hrách.
Tento turnaj zároveň slúžil ako kvalifikácia panamerických družstiev na Letné olympijské hry 2000, ktoré hostilo Sydney. Kvalifikovali sa na ne 2 najlepšie družstvá.
Konečné poradie.
Pozn: Mexiko bolo neskôr diskvalifikované a skončilo posledné.

</doc>
<doc id="546714" url="https://sk.wikipedia.org/wiki?curid=546714" title="Severozápad">
Severozápad



</doc>
<doc id="546715" url="https://sk.wikipedia.org/wiki?curid=546715" title="Juhozápad">
Juhozápad



</doc>
<doc id="546716" url="https://sk.wikipedia.org/wiki?curid=546716" title="Macrosiphum rosae">
Macrosiphum rosae



</doc>
<doc id="546717" url="https://sk.wikipedia.org/wiki?curid=546717" title="Tanzimát">
Tanzimát



</doc>
<doc id="546720" url="https://sk.wikipedia.org/wiki?curid=546720" title="Argenton (Lot-et-Garonne)">
Argenton (Lot-et-Garonne)



</doc>
<doc id="546722" url="https://sk.wikipedia.org/wiki?curid=546722" title="Malá Litva">
Malá Litva

Malá Litva (lit. "Mažoji Lietuva"; nem. "Kleinlitauen"; poľ.: "Litwa Mniejsza"; rus.: "Máлая Литвá") alebo Pruská Litva (lit. "Prūsų Lietuva"; nem. "Preußisch-Litauen"; poľ.: "Litwa Pruska") je historický región Pruska, neskôr nemeckého Východného Pruska, v ktorom žili Pruskí Litovci (Lietuvininkai).
Pred usadením Rádu nemeckých rytierov v Prusku, ktoré prebehlo v 13. storočí, bola väčšina územia Malej Litvy osídlená baltskými kmeňmi Nadruvov a Skalvov. V dôsledku vojen medzi rádovým štátom a Litvou došlo k vyľudneniu územia. Vojna sa skončila uzavretím melnského mieru v roku 1422 a územie bolo následne znovuosídlené litovskými kolonistami a navrátilcami, ktorí ušli pred vojnou. Samotný pojem Malá Litva sa prvýkrát objavuje medzi rokmi 1517 a 1526. S výnimkou pruhu územia na východ od rieky Nemen s centrom v Klaipėde (nem. "Memel"), ktoré sa stalo mandátnym územím Spoločnosti národov v roku 1920 a v rokoch 1923 – 1939 bolo súčasťou Litvy, bola celá Malá Litva až do roku 1945 súčasťou Pruska.
V Prusku bolo v priebehu storočí pôvodné obyvateľstvo postupne takmer celkom germanizované – najväčšia litovská komunita pretrvala práve v Klaipėde a jej okolí, preto si na toto územie medzivojnová Litva uplatnila nárok. V súčasnosti je Klaipėda a územie Malej Litvy, ležiace na východ od rieky Nemen súčasťou Litvy, malá časť územia na krajnom juhu je súčasťou Poľska, kým väčšina územia je súčasťou ruskej Kaliningradskej oblasti.

</doc>
<doc id="546723" url="https://sk.wikipedia.org/wiki?curid=546723" title="Pruská Litva">
Pruská Litva



</doc>
<doc id="546724" url="https://sk.wikipedia.org/wiki?curid=546724" title="Jodid fosforečný">
Jodid fosforečný

Jodid fosforečný je anorganická zlúčenina sa vzorcom PI5. Ide síce o homológ iných fosforečných halogenidov (fluoridu, chloridu a bromidu), avšak líši sa od nich tým, že nemá päťstennú bipyramidálnu štruktúru. V roztoku sa chová ako adukt jodidu fosforitého (PI3) a jódu (I2). V tuhej fáze ide o kokrystalizát týchto dvoch látok.
Jodid fosforečný sa pripravuje reakciou jodidu sodného s chloridom fosforečným za prítomnosti jódmetánu.

</doc>
<doc id="546726" url="https://sk.wikipedia.org/wiki?curid=546726" title="Xaintrailles (Lot-et-Garonne)">
Xaintrailles (Lot-et-Garonne)



</doc>
<doc id="546727" url="https://sk.wikipedia.org/wiki?curid=546727" title="Bejzbal na Panamerických hrách 2003">
Bejzbal na Panamerických hrách 2003

Bejzbal na Panamerických hrách 2003 bol bejzbalový turnaj v rámci multišportového podujatia Panamerických hier 2003. Konal sa v mestách Santo Domingo a San Pedro de Macorís, v Dominikánskej republike od 2.12. augusta 2003, za účasti 9 mužských tímov. Bejzbalový turnaj sa na hrách organizuje od roku 1951 a toto bolo jeho 14. vydanie. Zápasy sa hrali na štadiónoch Estadio Tetelo Vargas a Estadio Quisqueya. Svoj jedenásty titul (deviaty v rade) získala po finálovom víťazstve nad . Bronzové získalo medailu po 40-tich rokoch.
Tento turnaj zároveň slúžil ako kvalifikácia panamerických družstiev na Majstrovstvá sveta 2003, ktoré hostila Kuba. Kvalifikovalo sa na ne 5 najlepších družstiev.
Kvalifikácia.
Pozn: Venezuela a Aruba sa na turnaj nakoniec neprihlásili, nahradili ich Guatemala a Bahamy. Po odstúpení Aruby, bolo oslovené , ktoré však neprejavilo záujem zúčastniť sa turnaja.

</doc>
<doc id="546731" url="https://sk.wikipedia.org/wiki?curid=546731" title="Let Germanwings 9525">
Let Germanwings 9525

Let Germanwings 9525 (4U9525) bol let zo španielskeho mesta Barcelona do nemeckého mesta Düsseldorf lietadla Airbus A320-200 spoločnosti Germanwings. 
Lietadlo v dopoludňajších hodinách dňa 24. marca 2015 narazilo do horského masívu v Alpách v južnom Francúzsku, neďaleko obce Barcelonnette, približne 90 km serverozápadne od Nice. V lietadle sa nachádzalo 144 cestujúcich a 6 členov posádky. Trosky lietadla sa našli na južnej strane hory v nadmorskej výške viac ako , nehodu nikto neprežil.
Nehoda bola podľa vyjadrení Francúzskeho prokurátora bezprostredne po prvotnej analýze dát z letových zapisovačov spôsobená úmyselným konaním druhého pilota menom Andreas Lubitz. Úmyselné konanie bolo v máji 2015 potvrdené aj v predbežnej vyšetrovacej správe o nehode.

</doc>
<doc id="546732" url="https://sk.wikipedia.org/wiki?curid=546732" title="Lannes (Lot-et-Garonne)">
Lannes (Lot-et-Garonne)



</doc>
<doc id="546736" url="https://sk.wikipedia.org/wiki?curid=546736" title="Jan Mládek">
Jan Mládek

Jan Mládek (* 1. jún 1960, Jindřichův Hradec) je český ekonóm a politik, od januára 2014 minister priemyslu a obchodu Česka, v rokoch 2005 – 2006 minister poľnohospodárstva Česka, začiatkom 21. storočia poslanec Poslaneckej snemovne za ČSSD. Vo voľbách do poslaneckej snemovne v roku 2013 bol opäť zvolený.
Životopis.
Vychodil základnú školu v Dráchove a Veselí nad Lužnicí. Gymnázium absolvoval v Soběslavi v rokoch 1975 – 1979. Následne v rokoch 1979 – 1983 študoval na VŠE v Prahe. V rokoch 1985 - 1990 pracoval v Prognostickom ústave ČSAV. V apríli 1990 získal titul kandidát vied. Okrem toho študoval dva roky (1987– 1989) Matematicko-fyzikálnu fakultu Karlovej univerzity.
Pred novembrom 1989 bol členom KSČ (1986 – 1989). Od roku 1995 je členom Českej strany sociálno demokratickej.
V roku 1991 pôsobil ako asistent na katedre ekonomiky Fakulty sociálnych vied Karlovej univerzity. V rokoch 1991 – 1992 pracoval na poste poradcu a neskôr námestníka federálneho ministra hospodárstva a v období rokoch 1992 – 1995 ako externý poradca ministra priemyslu a obchodu. V rokoch 1992 – 1998 bol vedúcim českého tímu, Privatizačný projekt Stredoevropská univerzita (štúdium transformácie a privatizácie postkomunistických krajín strednej a východnej Európy). Medzitým v rokoch 1994 – 1998 a opäť v rokoch 2001 – 2002 pôsobil ako riaditeľ Českého inštitútu aplikovanej ekonómie. V období rokov 1998 – 1999 zastával funkciu námestníka podpredsedu vlády pre hospodársku politiku a od roku 1999 do mája 2001 bol prvým námestníkom ministra financií. V rokoch 1999 – 2001 bol viceguvernérom Medzinárodného menového fondu za Česko.
V roku 2001 požiadal Národní bezpečnostní úřad o previerku na stupeň "tajné", ten mu ale tento stupeň odmietol udeliť (získal len najnižší stupeň "vyhradené"). Podľa komentátora Aktuálně.cz, Martina Fendrycha, žiadal o bezpečnostnú previerku dokonca dvakrát, avšak neúspešne. Je považovaný za prorusky orientovaného českého politika, ktorý je stúpencom neustáleho posilovania česko-ruských obchodných vzťahov.
Vo voľbách v roku 2002 bol zvolený do poslaneckej snemovni za ČSSD (volebný obvod Juhočeský kraj). Bol členom snemovného rozpočtového výboru a v rokoch 2002 – 2004 aj výboru zahraničného. V snemovni zotrval do decembra 2005, keď rezignoval na mandát. Už v rokoch 2004 – 2005 pôsobil ako ekonomický poradca predsedu vlády a následne sa stal priamo členom vládneho kabinetu. V novembri 2005 bol totiž menovaný ministrom.
V senátnych voľbách roku 2010 kandidoval do hornej komory parlamentu za obvod č. 13 – Tábor, ale v oboch kolách ho porazil doterajší senátor Pavel Eybert.
V januári 2014 sa stal kandidátom ČSSD na post ministra priemyslu a obchodu vo vláde Bohuslava Sobotku. Dňa 29. januára 2014 bol do tejto funkcie menovaný.
V ČSSD je aktívny ako predseda straníckej Národohospodárskej komisie. V rokoch 2008 – 2009 bol riaditeľom Masarykovej robotníckej akadémie. V októbri 2006 sa opäť stal riaditeľom Českého inštitútu aplikovanej ekonómie. Do začiatku roku 2014 bol predsedom FONTES RERUM, družstva pre ekonomickú, politickú a sociálnu štúdiu. Zastával post tieňového ministra financií ČSSD.
Je tretíkrát ženatý, má päť detí. Žije v obci Dráchov. Sám je hrdý na prezývku "Velký Medvěd".

</doc>
<doc id="546740" url="https://sk.wikipedia.org/wiki?curid=546740" title="Franz Xaver Süßmayr">
Franz Xaver Süßmayr

Franz Xaver Süßmayr (* 1766, Schwanenstadt, Rakúsko – † 17. september 1803, Viedeň) bol rakúsky hudobný skladateľ.
Životopis.
Prvé hudobné vzdelanie sa mu dostalo od jeho otca, neskôr od roku 1779, keď vstúpil na gymnázium kremsmünsterského kláštora, bol spočiatku vedený ako Organista et Altista (organista a altista), neskôr taktiež ako Tenor et Violinista (tenorista a huslista). Čo sa týka vzdelania v ostatných oboroch, v ktorých sa učil, dosiahol vzdelanie, aké bolo dopriate len máloktorému hudobníkovi jeho doby.
V neskorších rokoch jeho pobytu v Kremsmünsteri bol stále častejšie pozývaný ku komponovaniu cirkevnej hudby a od roku 1785 taktiež ku kompozícii hudby k divadelným hrám, ktoré boli uvádzané v Kremsmünsteri.
Roku 1787 skončili jeho školské roky, ale až v roku 1788 nachádzame záznamy o tom, že žil vo Viedni. V tom istom roku sa pravdepodobne po prvýkrát stretol s Mozartom, nakoľko sa v jednom zo stratených dopisov zmieňuje, že jeho opereta "Der rauschige Hans", ktorá sa datuje k 6. marcu 1788, vznikla „pod vedením oduševneného, nesmrteľného Mozarta“.
Bol žiakom Antonia Salieriho a podľa Konstance Mozartovej bol v rokoch 17901791 zároveň žiakom W. A. Mozarta. Mozart s ním údajne počas svojich posledných dní diskutoval svoje Rekviem, takže sa podľa rôznych ústnych zdrojov a niekoľkých poznámok („Zettelchen“) zanechaných v partoch usudzuje, že po Mozartovej smrti Rekviem dokončil. Hoci sú jeho dokončenia často kritizované (skomponoval/inštrumentoval posledných päť častí), sú štandardne uvádzané pri súčasných uvedeniach. Od roku 1792 bol dirigentom vo viedenskom Nationaltheatri a od roku 1794 Kapellmeisteradjunkt Josepha Weigla v Kärntnertortheateri. Je považovaný za úspešného skladateľa viedenského singspielu a skomponoval približne 30 scénických diel. K jeho hlavným prácam patria opery "Mojžiš alebo vyvedenie z Egypta" (Moses oder Der Auszug aus Aegypten, 1792), "Zrkadlo Arkádií" (Der Spiegel von Arkadien, 1794), "Idris a Zanida" (Idris und Zenaide, 1795) či "Soliman II." (1799). Okrem toho komponoval taktiež inštrumentálnu hudbu, kantáty a omše.
Je pochovaný na cintoríne Sankt Marxer.

</doc>
<doc id="546741" url="https://sk.wikipedia.org/wiki?curid=546741" title="Franz Xaver Süssmayr">
Franz Xaver Süssmayr



</doc>
<doc id="546747" url="https://sk.wikipedia.org/wiki?curid=546747" title="Nemejské hry">
Nemejské hry

Nemejské hry (od "Nemea") boli starogrécke súťaže usporadúvané na počesť boha Dia v Nemei.
Nemejské hry sa konali na počesť boha Dia v argolidskej Nemei, na posvätnom okrsku Dia. Podľa tradície hry založil Herakles potom ako zabil nemejského leva, alebo Adrastos, aby pripomínali smrť Ofelta. Samotná Nemea bola podľa mýtov nazvaná po "Nemey", dcéry riečneho boha Asópa.
V druhom storočí navštívil Nemeu a jej okolie grécky cestovateľ a spisovateľ Pausanias a pútavo to opísal: „"Z Kleón do Argu vedú dve cesty: jedna je kratšia a vhodná pre dobrých chodcov, druhá smerom na takzvaný Trétos je úzka, zovretá horami, ale aj tak vhodnejšia pre vozy. V týchto horách ešte i dnes ukazujú jaskyňu leva (nemejského leva) a mesto Nemea je odtiaľ vzdialené pätnásť stádii (). V nej je pozoruhodný chrám Dia Nemejského, aj napriek tomu, že už dnes je jeho strecha zrútená a nenachádza sa v ňom ani jeho socha. Okolo chrámu je cyprusový háj a v ňom bol vraj do trávy odložený malý Ofeltes svojou pestúnkou a usmrtený hadom. Argejčania v Nemei obetujú Diovi a volia kňazov Nemejského Dia a ešte pripájajú k zimnej nemejskej slávnosti aj preteky ťažkoodencov..."" 
Nemejské hry sa ako celogrécke po prvý raz konali v roku 573 pred Kr. a od tých čias potom každý nepárny rok olympijského štvorročia vždy začiatkom leta. Je neznáme kto bol ich reorganizátorom. Hry riadil zbor hodnostárov, ktorí sa volali podľa olympijských hellanodikovia (helénski sudcovia). Hry sa pôvodne obmedzovali na atletické a jazdecké disciplíny, pričom ich rozsah bol o niečo nižší ako v Olympii, ale počet disciplín pre dorastencov mali vyšší. V helénskom období sa ich program rozšíril o dramatické a hudobné súťaže. Štadión, na ktorom súťažili, ležal v údolí pod lesnatým vrchom. Dnes je z neho odkrytý vstupný tunel, časť svahov pre divákov a bežecká trať. Víťaz nemejských hier bol v starších časoch ovenčený zelerovým vencom, v neskorších dubovou ratolesťou z Diovho stromu. Hoci boli nemejské hry čo do významu za olympijskými, návštevnosť divákov a popredných pretekárov bola vysoká. Na čas ich trvania sa tiež vyhlasovala "ekecheira" (posvätný mier), ktorá sa vsťahovala na celé jej okolie i na cestu učastníkov.

</doc>
<doc id="546750" url="https://sk.wikipedia.org/wiki?curid=546750" title="Jana Farmanová">
Jana Farmanová

Jana Farmanová (* 13. september 1970, Nitra) je slovenská maliarka pôsobiaca na výtvarnej scéne od konca 90. rokov 20. storočia, Absolventka Vysokej školy výtvarných umení v Bratislave (Atelliér maľby prof. Jána Bergera).
Tvorba.
Jana Farmanová je figuralistkou, pracuje s maliarskym gestom ako s kultivovanou, koncentrovanou maliarskou výstavbovou jednotkou. Jej diela sú v rešpektovaných inštitúciách: Galéria mesta Bratislavy (GMB), Nitrianska galéria, Wannieck Gallery Brno (Česko), Muzeum umění Olomouc (Česko), Sammlung Würth (Nemecko) a v súkromných zbierkach. V roku 2012 jej vyšla plnofarebná monografia s prispením textov českého historika umenia Petra Vaňousa, spisovateľky Evy Borušovičovej, poetky Mily Haugovej. V roku 2015 jej vyšla tematická publikácia k výstave v Galérii mesta Bratislavy s názvom J"ana Farmanová: V znamení panny". Je jednou z najvýznamnejších maliarok súčasnej slovenskej a českej výtvarnej scény, rešpektovaná divákmi aj zberateľmi umenia. Svoj obraz "Premena" z roku 2012, ktorý je v stálej zbierke Galérie mesta Bratislavy, opísala v podcaste Denníka N Oči dokorán.
Jej dielo Červená zem bolo v roku 2015 použité na propagáciu divadelnej hry "Nevesta hôľ" (adaptácia prózy Františka Švantnera) inscenovanej v Slovenskom národnom divadle v Bratislave.
Jana Farmanová "maľuje to, čo žije, ale žije aj to, čo existuje i mimo obrazového rámu. Zaujímajú ju témy ženy a jej sveta, jej telesnosti a premeny, proces dozrievania z dievčaťa na mladú ženu, ale i jej zrelosť, cyklickosť a materstvo. Reflektuje otázky lásky a medziľudských vzťahov, partnerských i rodinných, vrátane vzťahu matky a dcéry. Špecifické miesto patrí jej vzťahu k prírode, koreňom, domovu, identite, osobnej i kolektívnej. Zaujímajú ju pojmy, ako existencia, premeny života, krehkosť bytia, pominuteľnosť, smrť, pamäť. Tlmočí vlastné pozorovanie a vnímanie sveta, ktoré komentuje cez subjektívny pohľad, cez osobnú prežitú skúsenosť či zmyslový zážitok, ktoré sa jej hlboko dotýkajú. Prostredníctvom sebapoznávania, sebauvedomenia, v kontakte so sebou, pomocou introspekcie, poznáva a reflektuje i okolitý svet. Prináša autentickosť, ktorá v sebe nesie silu a odvahu, ale aj zraniteľnosť a krehkosť zároveň. Vyjadruje sa k takým spoločenským témam, s ktorými sa dokáže identifikovať a stotožniť, a tak prispieť k scitliveniu spoločnosti." 

</doc>
<doc id="546752" url="https://sk.wikipedia.org/wiki?curid=546752" title="Koloman Kocúr">
Koloman Kocúr

Koloman Kocúr (vlastným menom Ľuboš Dojčan, * 22. február 1964, Košice) je slovenský spisovateľ, satirik a mystifikátor.
Životopis.
Vyštudoval právo na PF UK Bratislava (spolužiak JUDr. Roberta Fica), začínal ako redaktor v denníku Smena. Neskôr robil vrcholového manažéra v rôznych medzinárodných firmách. Už ako redaktor používal rôzne pseudonymy. V roku 1999 vyvolal rozruch v literárnej obci, keď bol ocenený na Poviedke 99 s poviedkou Fatálna blamáge pod menom Gerard Kolomage. Keďže prišiel na prevzatie ocenenia v maske, dlho svoju identitu skrýval. 
Žije v Bratislave, je ženatý a má dve dcéry.
Tvorba.
Satirickou formou a vytváraním vlastného jazyka priblížil divoké deväťdesiate roky v podnikaní na Slovensku v románe Muž dlhým. Apáka a mamáka je naopak vtipným nostalgickým príbehom zo života ľudí, ktorí spolu žijú 77 rokov. Sracia zbraň je scifi groteska s vizionárskym nazeraním do budúcnosti našich dejín.

</doc>
<doc id="546755" url="https://sk.wikipedia.org/wiki?curid=546755" title="Roman Jakobson">
Roman Jakobson



</doc>
<doc id="546756" url="https://sk.wikipedia.org/wiki?curid=546756" title="Leland Sklar">
Leland Sklar

Leland Bruce "Lee" Sklar (* 28. máj 1947, Milwaukee, Wisconsin, USA) je americký hudobník a skladateľ filmovej hudby. Je známy ako basgitarista ktorý sa podieľal na viac ako 2000 albumoch ako štúdiový hudobník. Počas svojej kariéry spolupracoval s množstvom hudobníkov a tiež nahral soundtracky pre filmy a televízne relácie. Sklarov obľúbený hudobný nástroj je ručne vyrezávaná basová gitara Fender Jazz Bass z roku 1962.

</doc>
<doc id="546758" url="https://sk.wikipedia.org/wiki?curid=546758" title="Jodid hlinitý">
Jodid hlinitý

Jodid hlinitý (AlI3) je hlinitá soľ kyseliny jodovodíkovej. Podobne ako väčšina jodidov je dobre rozpustný vo vode. Spoločne s chloridom a bromidom hlinitým sú silnými Lewisovým kyselinami a nemali by byť vystavené atmosfére.
Výroba.
Jodid hlinitý možno pripraviť reakciou kyseliny jodovodíkové (HI) s hliníkom (Al) alebo oxidom hlinitým (Al2O3), ale možno ho pripraviť aj reakciou jódu a hliníka.
2 Al + 6 HI → 2 AlI3 + 3 H2
Al2O3 + 6 HI → 2 AlI3 + 3 H2O
Al + 3 I → AlI3
Reakcia je exotermická, preto sa zvyšuje rýchlosť reakcie, pretože dochádza k zvyšovaniu teploty a následné sublimácie jódu. Pri tejto reakcii vzniká fialový dym, čo vytvára pekný efekt. Ale práve kvôli fialovému dymu nie je tento postup vhodný do laboratórneho prostredia, pretože ľahko priľne a tým všetko zašpiní. Tieto škvrny možno ale odstrániť pomocou etanolu alebo dietyléteru.
Jodid hlinitý vzniká spoločne s kyslíkom pri rozpade jódnanu, jódečnanu alebo jódistanu hlinitého, či rozpadom jodidu hliného.
3 AlI → 2 Al + AlI3
Použitie.
Jodid hlinitý sa používa ako katalyzátor, a veľmi zriedka na výrobu organických zlúčenín, napríklad reakciou s butyllítiom vzniká jodid lítny a tributylhliník, ale za týmto účelom sa skôr používa chlorid hlinitý.

</doc>
<doc id="546759" url="https://sk.wikipedia.org/wiki?curid=546759" title="Bejzbal na Panamerických hrách 2007">
Bejzbal na Panamerických hrách 2007

Bejzbal na Panamerických hrách 2007 bol bejzbalový turnaj v rámci multišportového podujatia Panamerických hier 2007. Konal sa v Rio de Janeiro, v Brazílii od 14.20. júla 2007, za účasti 8 mužských tímov. Bejzbalový turnaj sa na hrách organizuje od roku 1951 a toto bolo jeho 15. vydanie. Zápasy sa hrali na 2 štadiónoch v športovom kompplexe Complexo Esportivo Cidade do Rock s kapacitou 650 divákov. Svoj dvanásty titul (desiaty v rade) získala po finálovom víťazstve nad .
Kvalifikácia.
Pozn: Kanada sa na turnaj nakoniec neprihlásila, nahradila ju Dominikánska republika.
Výsledky.
Play-off.
Stretnutie o 3. miesto.
Pozn: Stretnutie o bronz sa neuskutočnilo kvôli daždivému počasiu. Obe družstvá tak získali bronzovú medailu. 

</doc>
<doc id="546769" url="https://sk.wikipedia.org/wiki?curid=546769" title="Jodid hlinný">
Jodid hlinný

Jodid hlinný (AlI) je zlúčenina hliníka a jódu, nestabilná pri izbovej teplote v dôsledku vznikajúceho jodidu hlinitého:
6 AlI → Al2I6 + 4 Al
Tvorí cyklický adukt Al4I4(NEt3)4 s trietylamínom.

</doc>
<doc id="546775" url="https://sk.wikipedia.org/wiki?curid=546775" title="Bejzbal na Panamerických hrách 2011">
Bejzbal na Panamerických hrách 2011

Bejzbal na Panamerických hrách 2011 bol bejzbalový turnaj v rámci multišportového podujatia Panamerických hier 2011, ktoré hostila Guadalajara. Konal sa v Lagos de Moreno, v štáte Jalisco, v Mexiku od 19.25. októbra 2011, za účasti 8 mužských tímov. Bejzbalový turnaj sa na hrách organizuje od roku 1951 a toto bolo jeho 16. vydanie. Všetky zápasy sa hrali na štadióne Estadio Panamericano de Beisbol s kapacitou 3 780 divákov. Historický titul získala , ktorá vo finálovom zápase zvíťazila nad . 12-násobný víťaz a obhajca titul z skončil na bronzovej priečke.

</doc>
<doc id="546778" url="https://sk.wikipedia.org/wiki?curid=546778" title="LM-93">
LM-93

LM-93 (, podľa unifikovaného označenia 71-132) je model ruskej trojdverovej električky klasickej koncepcie vyrábanej spoločnosťou PTMZ. Spolu 80 vozidiel bolo vyrobených v rokoch 1993 – 1999.
Dodávky.
Električky LM-93 boli dodávané do nasledujúcich miest:

</doc>
<doc id="546779" url="https://sk.wikipedia.org/wiki?curid=546779" title="71-132">
71-132



</doc>
<doc id="546780" url="https://sk.wikipedia.org/wiki?curid=546780" title="LVS-86">
LVS-86

LVS-86 (, podľa unifikovaného označenia 71-86) je model ruskej dvojčlánkovej električky vyrábanej spoločnosťou PTMZ. Spolu 473 vozidiel bolo vyrobených v rokoch 1986 – 1997.

</doc>
<doc id="546781" url="https://sk.wikipedia.org/wiki?curid=546781" title="71-86">
71-86



</doc>
<doc id="546782" url="https://sk.wikipedia.org/wiki?curid=546782" title="Jodid kademnatý">
Jodid kademnatý

Jodid kademnatý (CdI2) je anorganická zlúčenina kadmia a jódu. Za bežných podmienok má podobu bielych až žltkastých kryštálov; štruktúra týchto kryštálov je typická pre zlúčeniny MX2 sa silnými polarizačnými účinkami.
Použitie.
Jodid kademnatý sa používa v litografii, vo fotografii, v galvanickom pokovovaní a pri výrobe fosforu.
Príprava.
Jodid kademnatý sa pripravuje pridaním kovového kadmia, či jeho oxidu, hydroxidu alebo uhličitanu do kyseliny jodovodíkovej. Možno ho získať tiež zahrievaním kadmia s jódom.

</doc>
<doc id="546788" url="https://sk.wikipedia.org/wiki?curid=546788" title="Michael Spence">
Michael Spence

Andrew Michael Spence (* 7. november 1943, Montclair, New Jersey, USA) je americký ekonóm, ktorý v roku 2001 spolu s Georgeom Akerlofom a Josephom E. Stiglitzom získal Cenu Švédskej ríšskej banky za ekonomické vedy na pamiatku Alfreda Nobela za „analýzu trhov pri existencii asymetrických informácií“. Vyštudoval filozofiu na Princetonskej univerzite, matematiku na Oxfordskej univerzite a nakoniec ekonómiu na Harvardovej univerzite.

</doc>
<doc id="546793" url="https://sk.wikipedia.org/wiki?curid=546793" title="Panhelénske hry">
Panhelénske hry

Panhelénske hry alebo panhelénske slávnosti alebo celogrécke hry () boli starogrécke slávnosti celogréckeho charakteru, jednotlivo usporadúvané v pravidelných intervaloch.
K panhelénskym hrám patrili štyri najväčšie grécke hry: olympijské, pýtické, isthmické a nemejské. Tieto hry sa konali v rôznych intervaloch, aby sa časovo neprekrývali. Čas konania jednotlivých hier tvoril cyklus, grécky zvaný "periodos" (kolobeh), ktorý poskytol Grékom príležitosť pravidelne sa stretávať na spoločných slávnostiach. Každé toto štvorročné obdobie sa nazývalo olympiádou. Počas olympiády sa hry konali v nasledujúcom poradí: olympijské, nemejské, isthmické, pýtické, nemejské a isthmické. 
Najvýznamejšie a aj najstaršie z týchto hier boli olympijské, slávené na počesť boha Dia, ktoré sa podľa tradície konali prvý raz roku 776 pred Kr. na posvätnej pôde élidskej Olympie a ich dátum sa stal začiatkom gréckeho kalendára. Pýtické hry v Delfách, slávené na Apolónovu počesť, boli medzi panhelénske hry zaradené v roku 582 pred Kr., isthmické hry pri Korinte, oslavované na počesť boha Poseidóna, sa na celogrécke zreorganizovali v rokoch 582 až 570 pred Kr. a nemejské v Nemei, založené na Diovu počesť, roku 573 pred Kr. 

</doc>
<doc id="546794" url="https://sk.wikipedia.org/wiki?curid=546794" title="Panhelénske slávnosti">
Panhelénske slávnosti



</doc>
<doc id="546801" url="https://sk.wikipedia.org/wiki?curid=546801" title="Durante Alighieri">
Durante Alighieri



</doc>
<doc id="546804" url="https://sk.wikipedia.org/wiki?curid=546804" title="Dante">
Dante



</doc>
<doc id="546805" url="https://sk.wikipedia.org/wiki?curid=546805" title="Bejzbal na Panamerických hrách 1991">
Bejzbal na Panamerických hrách 1991

Bejzbal na Panamerických hrách 1991 bol bejzbalový turnaj v rámci multišportového podujatia Panamerických hier 1991. Konal sa v Havane, na Kube v dňoch od 4.17. augusta 1991, za účasti 9 mužských tímov. Bejzbalový turnaj sa na hrách organizuje od roku 1951 a toto bolo jeho 11. vydanie. Zápasy sa hrali na štadióne Estadio Latinoamericano. Svoj ôsmy titul (šiesty v rade) získala domáca po finálovom víťazstve nad . Na bronzovom mieste skončilo družstvo .
Tento turnaj zároveň slúžil ako kvalifikácia panamerických družstiev na Letné olympijské hry 1992, ktoré hostila Barcelona. Kvalifikovali sa na ne 4 najlepšie družstvá.

</doc>
<doc id="546809" url="https://sk.wikipedia.org/wiki?curid=546809" title="Years &amp; Years">
Years &amp; Years

Years &amp; Years je anglická elektronická hudobná trojica, ktorá vznikla v Londýne. Jej členmi sú frontman a klávesista Olly Alexander, basgitarista Mike Goldsworthy a hráč na syntetizátor Emre Turkmen. Hudba trojice je označovaná ako electropop miešaný s prvkami R&amp;B a housu 90. rokov. Medzi interpretov, ktorý tvorbu trojice Years &amp; Years ovplyvnili, patria Flying Lotus, Diplo, Radiohead a Jai Paul.

</doc>
<doc id="546817" url="https://sk.wikipedia.org/wiki?curid=546817" title="Molekulárne klonovanie">
Molekulárne klonovanie

Molekulárne klonovanie, tiež nazývané expresné klonovanie je súbor metód molekulárnej biológie vyvinutých v 70. rokoch 20. storočia pre prípravu a replikáciu tzv. rekombinantnej DNA určenej na produkciu ňou kódovaného proteínu v hostiteľskom organizme. Produkcia proteínov rekombinantnými technikami je výhodná z viacerých dôvodov, predovšetkým z dôvodov väčších výťažkov produkcie rekombinantného proteínu, jeho jednoduchšej purifikácie a tiež pre možnosť produkcie vybraného alebo prakticky ľubovoľného úseku proteínu alebo sekvencie aminokyselín. &lt;br&gt;
V najbežnejšom experimente je vyžadovaná DNA izolovaná z organizmu alebo nasyntetizovaná pomocou restrikčných endonukleáz zaklonovaná do tzv. vektoru a tento vektor rozšírený o vyžadovanú DNA je vnesený do hostiteľského organizmu, v ktorom sa nechá namnožiť. Následne je vektor izolovaný a purifikovaný .
PCR.
PCR (polymerázová reťazcová reakcia, z angl. polymerase chain reaction) je dôležitým nástrojom prvého kroku molekulárneho klonovania a to namnoženia (amplifikácie) vyžadovanej sekvencie DNA. Táto sekvencia môže byť nasyntetizovaná umelo, môže byť priamo izolovaná z organizmu alebo vytvorená reverznou transkripciou z izolovanej RNA. Pomocou PCR sú typicky na oba konce amplifikovanej DNA pridané štiepne miesta pre restrikčné endonukleázy.
Restrikčné endonukleázy.
Restrikčné nukleázy sú enzýmy, ktoré dokážu štiepiť molekulu DNA. Využívané sú restrikčné nukleázy typu II, ktoré rozoznávajú a štiepia DNA na základe presnej sekvencie DNA, typicky ide o 4, 6 alebo 8 párov báz a daná sekvencia je palindromická. Tie restrikčné endonukleázy, ktoré neštiepia molekulu dvojreťazcovej DNA priamo, vytvárajú tzv. lepivý koniec, čiže ponechajú jeden reťazec o niekoľko párov báz dlhší ako druhý. Jednou alebo dvoma restrikčnými endonukleázami sa zvykne naštiepiť tzv. inzert, čiže produkt PCR a aj tzv. klonovací vektor, do ktorého sa daný inzert vkladá ligáciou (viz nižšie). Pri použití restrikčnej endonukleázy, ktorá nevytvára lepivé konce, je možné ich dosyntetizovať pomocou ďalšieho enzýmu, terminálnej deoxynukleotidyl transferázy, ktorá na 3' koniec DNA pridáva nukleotidy.
Vektor.
Klonovací vektor je typicky dvojvláknová molekula DNA, ktorá sa môže v hostiteľských bunkách reprodukovať, a do ktorej je vkladaná rekombinantná DNA.
Plazmid.
Plazmid je kruhová dvojvláknová DNA dlhá medzi tisíc a dvestotisíc párov báz. Zatiaľ čo fyziologicky si plazmidy predávajú baktérie, pretože im prinášajú vo svojom genetickom kóde nejaký benefit (typicky rezistenciu proti antibiotiku), plazmidy používané pre molekulárne klonovanie majú známu sekvenciu. Typicky obsahujú sekvencie kódujúce počiatok replikácie, rezistenciu proti antibiotiku, regulačné miesto, počiatok transkripcie, počiatok translácie, tzv. polylinker, čo je oblasť so sekvenciami rozoznávanými restrikčnými endonukleázami a ďalšie. Plazmidy po vnesení do organizmu (tzv. transformácii) umožňujú rast daných organizmov v médiu s antibiotikom, na ktoré daný plazmid nesie rezistenciu, čo umožňuje selekciu tých mikroorganizmov, ktoré v sebe plazmid aj s rekombinantnou DNA nesú. Inzert zaklonovaný do plazmidu môže byť dlhý maximálne 10 000 párov báz.
Vírusové vektory.
Vektory odvodené od vírusov prakticky infikujú hostiteľské bunky. Typickým je baktériofág λ, ktorý umožňuje vnesenie inzertu dlhého až do 16 000 párov bází. Inzert vo fágovi nahrádza 48 500 párov báz dlhý nepotrebný úsek ich genómu a do fága sa vnáša "in vitro" zbaľovacím systémom. Zlepšené fágy, do ktorých možno klonovať DNA pomocou tzv. cos miest, môžu niesť až 49 000 párov báz dlhú rekombinantnú DNA; nazývajú sa kozmidy. Ďalšími použiteľnými vírusovými systémami sú baktériofág M13 (inzert do 1 000 párov báz) a baculovírus (do 15 000 párov báz), ktorým sa infikujú hmyzie bunky.
Vektory YAC a BAC.
Väčšia rekombinantná DNA môže byť zaklonovaná do tzv. umelého kvasinkového chromozómu (YAC, z angl. yeast artificial chromosome) alebo umelého bakteriálneho chromozómu (BAC, z angl. bacterial artificial chromosome). YAC sú lineárne chromozómy obsahujúce všetko potrebné pre replikáciu v kvasinkách. BAC sú odvodené od kruhového baktériochromozómu, sú replikované v "E. coli", a ich na jednu bunku pripadá v priemere jeden takýto umelý chromozóm.
Ligácia.
Po naštiepení vektoru aj inzertu restrikčnými endonukleázami na nich vznikajú lepivé konce, ktorých bázy sú navzájom komplementárne. Tieto konce sa navzájom párujú a na ich vzájomné prepojenie sa používa ďalší enzým - ligáza. Väčšinou ide o T4 DNA ligázu izolovanú baktériofága T4 . 
Transformácia.
Pojem transformácia znamená v molekulárnej biológii prenesenie DNA do hostiteľského organizmu. Bunky hostiteľského organizmu musia byť za účelom transformácie tzv. kompetentné, čiže schopné DNA prijať. Laboratórne sa pripravujú kompetentné bunky vystavením bivalentným iónom (typicky chloridom horečnatým) a následným tepelným šokom, čím sa zvyšuje fluidita cytoplazmatickej membrány a v prípade G- baktérií znižuje množstvo proteínov v lipopolysacharidovej vrstve.
Selekcia.
Aby boli bunky hostiteľského organizmu, ktoré prijali vektor, rozlíšiteľné od buniek ostatných, je potrebné ich selektívne odlíšiť. Najčastejšie ide o selekciu pomocou antibiotika, pri ktorej sú hostiteľské bunky ponechané rásť v médiu obohatenom o antibiotikum, na ktoré nesie daný vektor rezistenciu. Bunky, ktorý daný vektor nemajú, na takomto médiu uhynú. Ďalšou možnosťou selekcie je využitie upraveného génu lacZ'. Tento gén kóduje enzým ß-galaktozidázu, ktorá je schopná okrem galaktózy štiepiť aj molekulu X-gal (5-brómo-4-chlóro-3-indolyl-ß-D-galaktozid). Táto molekula je bezfarebná, no produkt jej štiepenia ß-galaktozidázou (5-brómo-4-chlóro-3-hydroxyindol) je modrý. Selekcia je prevedená tak, že zaklonovaním inzertu do vektoru sa naruší gén lacZ' a preto kolónie hostiteľských buniek so správne zaklonovanými vektormi nemajú modrú farbu, na rozdiel od ostatných .
Purifikácia a verifikácia.
Z kolónií sú dané vektory izolované a purifikované kombináciou metód centrifugácie a chromatografie. Ak nebola použitá selekcia pomocou lacZ' génu, je potrebné overiť, či bol daný vektor správne zaligovaný (mohlo dôjsť, napríklad, ku opätovnej ligácii oboch koncov pôvodného vektoru). Pre overenie sa používa PCR, restrikčná analýza, sekvenácia DNA alebo hybridizačné techniky ako napr. Southern blot.

</doc>
<doc id="546818" url="https://sk.wikipedia.org/wiki?curid=546818" title="Cyril Klement">
Cyril Klement

Prof. MUDr. Cyril Klement CSc. (* 18. marec 1948, Rimavská Sobota) prodekan pre praktickú výučbu na Fakulte verejného zdravotníctva Slovenskej zdravotníckej univerzity v Bratislave so sídlom v Banskej Bystrici. Má rozsiahlu prax a skúsenosti v oblasti mikrobiológie a biologických zbraní.
Život a vzdelanie.
Cyril Klement sa narodil v Rimavskej Sobote 18. marca 1948, rodičom Vojtechovi a Eme, rodenej Podolskej. Po ukončení základnej školy na Lazovnej ulici v Banskej Bystrici absolvoval v rokoch 1963 – 1966 v rovnakom meste aj Strednú všeobecnovzdelávaciu školu. Potom pokračoval v štúdiu na Lekárskej fakulte hygienickej na Karlovej univerzite v Prahe, ktorú ukončil v roku 1973. V rámci postgraduálneho vzdelávania získal v roku 1976 atestáciu I. a v roku 1979 II. stupňa z lekárskej mikrobiológie (Inštitút pre ďalšie vzdelávanie lekárov a farmaceutov IFL, Bratislava). Titul kandidát vied získal v roku 1989 v odbore epidemiológia na Lekárskej fakulte hygienickej, Karlova univerzita Praha. V roku 1992 si urobil nadstavbovú špecializáciu z lekárskej virológie (ILF, Bratislava).
V roku 2000 absolvoval medzinárodný kurz inšpektorov Monitorovacej, verifikačnej a inšpekčnej komisie (United Nations Monitoring Verification Inspection Commission - UNMOVIC) OSN v Paríži, v roku 2002 a 2003 školenie pre Inšpektorov biologických zbraní v rámci organizácie UNMOVIC (Swindon, UK; Sao Paolo, Brazília).
V roku 2009 získal vedecko-akademický titul docent v odbore 7.4.2 verejné zdravotníctvo a 12. marca 2015 bol prezidentom SR vymenovaný za profesora v rovnakom odbore.
Práca a dielo.
Pracovný život Cyrila Klementa je spojený s Regionálnym úradom verejného zdravotníctva so sídlom v Banskej Bystrici (RÚVZ BB).
V roku 1974 nastúpil ako lekár na odbor mikrobiológie a počas nasledujúcich rokov vykonával viaceré vedúce funkcie: vedúci úseku imunológie (1976-1979), vedúci oddelenia lekárskej virológie (1979-1988), vedúci odboru mikrobiológie (1980-1990), vedúci oddelenia imunológie (1990-1993), vedúci odboru lekárskej mikrobiológie (1993-2009). 
V období 12.8.2009-13.1.2011 a 11.5.2012-31.5.2020 bol regionálnym hygienikom a vedúcim služobného úradu RÚVZ BB. 
Okrem toho sa venuje aj vzdelávaniu a v rokoch roku 2013-2016 bol prodekanom pre vedu a výskum Fakulty zdravotníctva Slovenskej zdravotníckej univerzity v Banskej Bystrici.
Bol a je členom rôznych komisií, vedeckých rád a odborných spoločností. Medzi najvýznamnejšie patria:
Prof. MUDr. Cyril Klement CSc. je autorom takmer 200 vedeckých prác publikovaných v domácich a zahraničných časopisoch a zborníkoch. Medzi najvýznamnejšie monografie patria:

</doc>
<doc id="546821" url="https://sk.wikipedia.org/wiki?curid=546821" title="Bejzbal na Letných olympijských hrách 2000">
Bejzbal na Letných olympijských hrách 2000

Bejzbal na Letných olympijských hrách 2000 bol bejzbalový turnaj v rámci multišportového podujatia Letných olympijských hier 2000. Konal sa v Sydney, v Austrálii v dňoch od 17.27. septembra 2000, za účasti 8 mužských tímov. Bejzbalový turnaj sa na hrách organizuje oficiálne od roku 1992 a toto bolo jeho 3. vydanie. Nováčikom olympijského turnaja bolo iba družstvo Južnej Afriky. Zápasy sa hrali na štadiónoch Sydney Showground Stadium a Blacktown Baseball Stadium.
Družstvo mužov získalo prvýkrát olympijský titul po finálovom víťazstve nad . Bronzová získala svoju prvú medailu na LOH.

</doc>
<doc id="546828" url="https://sk.wikipedia.org/wiki?curid=546828" title="Jodid lítny">
Jodid lítny

Jodid lítny (LiI) je anorganická zlúčenina lítia a jódu. Táto zlúčenina je veľmi hygroskopická a na vzduchu dochádza k oxidácii jódu, výsledkom čoho je, že sa látka farbí do žlta až do hneda.
Využitie.
Jodid lítny sa používa ako elektrolyt do lítiových batérií a do batérií stavaných na vysoké teploty.
Výskyt a výroba.
Jodid lítny sa síce vyskytuje v moriach, ale v príliš malom množstve, preto sa vyrába umelo. Výroba je veľmi jednoduchá:
LiOH + HI → LiI + H2O
Hydroxid lítny reaguje s jodovodíkom za vzniku vody a jodidu lítneho.
Alternatívne je možné použiť aj reakcie so slabou soľou, napríklad kyseliny jodovodíkové s uhličitanom lítnym.
HI + Li2CO3 → LiI + H2O + CO2
Alebo ho možno vyrábať reakciou hydridu lítneho s jódom.
LiH + I2 → HI + LiI.
Z ekonomických dôvodov sa však priemyselne vyrába prvým spomínaným spôsobom.

</doc>
<doc id="546832" url="https://sk.wikipedia.org/wiki?curid=546832" title="Volgogradskij metallurgičeskij zavod „Krasnyj Okťabr“">
Volgogradskij metallurgičeskij zavod „Krasnyj Okťabr“

Zakrytoje akcionernoje obščestvo Volgogradskij metallurgičeskij zavod „Krasnyj Okťabr“ ( – v preklade: Uzavretá akciová spoločnosť Volgogradský metalurgický závod „Červený Október“) je metalurgický podnik vo Volgograde, jeden z najvýznamnejších výrobcov špeciálnych značiek valcovanej ocele v Rusku, ktorý pokrýva približne 30 % ruského trhu s nehrdzavejúcou oceľou. Organizácia bola zlikvidovaná: 7. júna 2024. 
Dejiny.
Podnik bol založený 20. apríla 1897 ako "Uralsko-Volžskoje metallurgičeskoje obščestvo" ( – v preklade: Uralsko-Volžská metalurgická spoločnosť).
Počas bitky o Stalingrad, cez druhú svetovú vojnu prebiehali o areál fabriky ťažké boje. Celý závod bol prakticky zrovnaný so zemou. Výroba bola postupne obnovovaná od leta 1943.
16. októbra 2003 spoločnosť Midland Resources (najväčší akcionár kombinátu Zaporožstaľ spolu s podnikateľom Igorom Šamisom získala 100% akcií podniku. V roku 2004 závod vyrobil 55 558 ton oceli. Výroba bola silne narušená počas hospodárskej krízy v roku 2008. V roku 2010 bola výroba v podniku znovu obnovená. Súčasnou právnou formou je uzavretá akciová spoločnosť (podobne ako na Slovensku súkromná akciová spoločnosť).

</doc>
<doc id="546834" url="https://sk.wikipedia.org/wiki?curid=546834" title="Dr. Alban">
Dr. Alban

Alban Uzoma Nwapa (* 26. august 1957, Imo, Nigéria), známy skôr pod umeleckým menom Dr. Alban je švédsky hudobník a producent nigérijského pôvodu. Je vlastníkom vlastnej produkčnej značky "dr-records". Jeho hudobný štýl je charakterizovaný ako fúzia Eurodance/hip-hopu reggae a dancehallu. Odhadovaný celosvetový predaj jeho hudobnej produkcie je viac ako 16-miliónov nahrávok. Najznámejším hitom ktorý Dr. Alban nahral je pieseň „It’s My Life“.
Biografia.
Dr. Alban sa narodil ako Alban Uzoma Nwapa ako jedno z desiatich detí v rodine strednej vrstvy v Ogute, štáte Imo v Nigérii. Väčšinu svojej mladosti strávil v rodnom meste, kde skončil aj strednú cirkevnú školu. Ako 23-ročný odcestoval do Švédska, kde študoval zubné lekárstvo. Na štúdium si privyrábal aj ako DJ. Pracoval v štokholmskom klube "Alphabet Street". Dosť rýchlo sa stal známym a to hlavne potom ako začal častejšie svojim spevom vstupovať do prezentovaných hudobných nahrávok. Potom, ako si po ukončení štúdia otvoril lekársku prax, si Dr. Alban vedľajší pracovný pomer diskdžokeja ponechal.
V roku 1990 sa stretol so švédsky hudobníkom a hudobným producentom z vydavateľstva SweMix a spolu s reperkou Lailou El Khalifi (umelecké meno Leila K) nahrali a vydali Albanovu prvú oficiálnu hudobnú nahrávku s názvom „Hello Afrika“. Alban Uzoma Nwapa začal vtedy vystupovať pod umeleckým menom Dr. Alban, ktorým odkazoval na jeho lekárske štúdiá. Jeho debutový album, "Hello Afrika", obsahoval single: „Hello Afrika“ a „No Coke“, ktoré sa obidva dostali na úroveň milióna predaných nosičov. Album sám o sebe bol uspokojivo úspešným, na viacerých hudobných trhoch bol certifikovaný ako zlatý. Predalo sa ho viac ako 250 000 nosičov. Úspechy mal za 25-tisíc nosičov napríklad v Nemecku, Rakúsku, či Švajčiarsku..
Rok nato bol tento úspech prekonaný druhým hudobným projektom , albumom "One Love". Na tomto nosiči bol jeho významný európsky hitový singel „It's My Life“ (bol použitý aj pre reklamný spot výrobku Tampax) a nasledujúca úspešná skladba s názvom „Sing Hallelujah“. Hit „It's My Life“ sa stal hitparádovou jednotkou v Izraeli, Holandsku, Švédsku, Nemecku a dvojkou v Nórsku, Švajčiarsku a v Spojenom kráľovstve. V Nemecku bol singel „It's My Life“ platinový za predaj nad 500-tisíc nosičov, v Holandsku sa ho predalo vyše 75-tisíc a v celej Európe predaj presiahol dva milióny. Album bol na vrchole predaja v Rakúsku a dostal sa v Švajčiarsku do Top-5. V Nemecku v predaji dosiahol 6. pozíciu. Za predaj nad 250-tisíc nosičov bol v Nemecku zlatý, v Rakúsku a Švajčiarsku za presiahnutie 50-tisíc kusov sa stal platinovým.
Tretí Albanov album, "Look Who's Talking!", vyšiel v roku 1994. Dostal sa do vrcholnej desiatky predajov viacerých krajín vrátane Nemecka, Švajčiarska a Rakúska. Vďaka predaju viac ako 50-tisíc nosičov bol jeho prvým, ktorý sa stal zlatým aj v Švédsku, t.j. v jeho domovskej krajine.
V polovici 90. rokov si Dr. Alban založil vlastnú hudobnú spoločnosť s názvom "Dr. Records". V roku 1996 cez ňu vydal hudobný album "Born in Africa". Tento projekt nenadviazal v plnej miere na úspechy jeho predošlých nahrávok. Medzi jeho najúspešnejšie pozície v hudobných rebríčkoch patrilo 12. miesto vo Fínsku, vo Švajčiarsku a Švédsku bol album 37., v Nemecku 52. a 41. v Rakúsku.
V roku 1997 pod názvom "The Very Best of 1990–1997" vydal Alban kompiláciu, ktorý sa dostal do rebríčkov iba v Rakúsku, Švédsku a Nemecku. V tomto istom roku vydal aj štúdiový album "Believe", ktorý sa vyšplhal na 27. miesto vo Švédsku, 30. miesto vo Fínsku a 41. miesto v Rakúsku. Koncom roka 1998 v koprodukcii spolu s nemeckým projektom Sash!, Dr. Alban vydal nahrávku „Colour the World“, ktorý v Európskych rebríčkoch zaznamenal mierny úspech.
V roku 2000 Dr. Alban vydal singel „What Do I Do“, ktorý bol dva týždne v švédskom singlovom rebríčku na 43. pozícii. Albanov nasledujúci album "Prescription" sa stal vo všetkých hudobných rebríčkoch prepadákom.
Po rokoch absencie na hudobnej scéne v roku 2007 Dr. Alban vydal nový štúdiový album "Back to Basics". Bol predávaný iba cez internet cez jeho oficiálnu webovú stránku. V Rusku bola táto edícia v predaji aj na CD nosičoch ako aj na audiokazetách.
Dňa 15. februára 2014 sa Dr. Alban spojil spolu s Jessicou Folcker a naspieval s ňou pieseň „Around the World“, s ktorou sa uchádzal o šancu reprezentovať Švédsko v dánskom Copenhagene na súťaži Eurovision Song Contest 2014. 

</doc>
<doc id="546836" url="https://sk.wikipedia.org/wiki?curid=546836" title="Hellanodikovia">
Hellanodikovia

Hellanodikovia (od "Hellanodikai") boli osobitní funkcionári poverení usporiadaním a vedením olympijských a nemejských hier v starovekom Grécku.
Olympijské hry sa podľa tradície po prvý raz konali v roku 776 pred Kr. a usporadúvané boli Éliďanmi, resp. ich vládou. Kým bola Élida kráľovstvom, olympijské hry riadil kráľ. Keď sa v Élide monarchia zrušila, prešla táto funkcia na vládu, ktorú tvorili najbohatší élidski aristokrati.
Hellanodikovia sa po prvý raz objavili v Olympii na 49. hrách v roku 584 pred Kr. Boli to dvaja, podľa Pausania, žrebom zvolení vysokopostavení Eliďania, ktorí prišli na hry v kráľovskom purpurovom rúchu. Ich počet sa potom počas trvania olympijských hier postupne zvyšoval a v roku 400 pred Kr. ich bolo deväť, trom z nich pripadli na starosť jazdecké disciplíny, ďalším trom dozor nad päťbojom a poslední traja dozerali na atletické preteky. V roku 392 pred Kr. k nim pribudol desiaty tzv. "athlothetés" (bol z nich vždy najstarší a udeloval ceny víťazom), do vojny s Arkádiou v roku 364 pred Kr. sa ich počet zvýšil na dvanásť a po vojne klesol na osem, na 108. hrách v roku 348 pred Kr. ich bolo desať a tento počet sa pravdepodobne dlho nezmenil, lebo ešte v druhom storočí Pausanias uvádza ten istý počet.
Hellanodikovia boli podľa doslovného prekladu „"helénskymi sudcami"". Ich funkcia sa ale na hrách neobmedzovala len na rozhodovanie. Z poverenia élidskej vlády boli na hrách hlavným riadiacim orgánom, ktorý usporadúval a viedol hry, a vo sfére svojej kompetencie mali takmer absolútnu moc. Kompetencia hellanodikov bola široká. Už pri nástupe športovcov na hry, rozhodovali o ich pripusteni či nepripustení, a to podľa ich osobných a športových predpokladov, ktoré získali hlavne zo svojich vlastných poznatkov pri ich predolympijskom sústredení. Podľa telesnej vypelosti určovali, ktorí pretekári sa zúčastnia na hrách ako dorastenci a ktorí sa zaradia medzi mužov. Boli strážcami posvätného mieru, ktorý zabezpečovali na hrách v Olympii prostredníctvom osobitných orgánov. Otvárali olympijský sprievod, zúčastňovali sa na olympijskej prísahe (prísahu skladali hellanodikovia i súťažiaci) a pri pretekoch boli rozhodcami, vyhlasovateľmi výsledkov a odovzdávatelia cien víťazom. Boli tiež oprávnení trestať pretekárov, ktorí porušili pravidlá, uložením telesných trestov, peňažnými pokutami a pri vážnych prehreškoch aj vylúčením z hier. Rozhodovať ale museli spravodlivo a na odbornej úrovni. Rozhodnutia, ktoré vyhlásili boli nezmeniteľné a konečné. 
Do kompetencie hellanodikov nepatrilo rozhodovanie o obsahu hier a pravidiel jednotlivých disciplín. O športovej náplni hier, poradí pretekov a o ich pravidlách rozhodovala komisia tzv. "nomofylakov" (dozorcov nad zákonmi), podriadených élidskej vláde. Nomofylakovia mohli ale zmeny pravidiel jednotivých hier zaviesť len počas prípravného obdobia, do ich priebehu už nezasahovali. Medzi ich hlavné úlohy patrilo tiež inštruovanie hellanodikov, ako majú postupovať pri výkone svojej funkcie. Túto inštruktáž zaviedli pri 75. hrách v roku 480 pred Kr. a trvala desať mesiacov. Počas tohto obdobia hellanodikovia bývali v olympijskej budove zvanej "Hellanodikaión". Nomofylakovia sa pri výučbe mohli opierať len o nepísané zvyky (nomos - zákon ale aj zvyk), ktorých bolo mnoho a preto bola výučba hellanodikov taká dlhá. Hellanodikovia museli tieto pravidlá dokonale ovládať, aby mohli správne rozhodovať.
Funkcia hellanodikov bola pôvodne doživotná a dedičná. Po reforme v roku 480 pred Kr. zaviedli ich voľbu a ich pôsobnosť obmedzili na jedny hry. Aj preto bola potrebnou ich inštruktáž. Kandidovať na túto funkciu mohli všetci élidski občania a aj dať návrh na ich zvolenie. Proti rozhodnutiu hellanodikov sa pretekári mohli odvolať na najvyšší orgán olympijských hier, ktorým bola „"Rada Éliďanov"", t. j. élidska vláda. Rada už nemala právo oficiálne výsledky a rozhodnutia zmeniť, ale mohla hellanodikov potrestať. Správ o odvolaniach športovcov sa zachovalo len niekoľko a okrem jediného prípadu z roku 396 pred Kr., keď rada uložila hellanodikom peňažný trest, dopadli v neprospech odvolávateľov. Česnosť, nestrannosť a nepodplatiteľnosť hellanodikov bola starovekými autormi vysoko vyzdvihovaná.
Medzi pomocníkov hellanodikov na hrách patrili "alytarchovia" (strážcovia poriadku), ktorí mali na starosti verejnú bezbečnosť a výkon uložených trestov. Keďže sa na pôdu Olympie nesmelo vstúpiť so zbraňou, ich zbor pozostával iba z "mastigoforov" (nosičov bičov) a "rabdúchov" (nosičov palíc). Za prehrešky tak mohli potrestať akéhokoľvek slobodného Gréka, zbičovaním alebo zbitím palicou čo sa považovalo za najväčšiu potupu a s výnimou Olympie sa to podľa práva nedovoľovalo. Hellanodokovia mali na hrách aj "pomocných rozhodcov", ktorí im asistovali. Ako ukázal čas hellanodikovia svoju funkciu zvládali veľmi dobre, bez nich by sa chod olympijských hier určite nezaobišiel. Touto úlohou boli na nemejských hrách poverení hodnostári, ktorí sa podľa vzoru z Olympie tiež volali hellanodikovia.

</doc>
<doc id="546841" url="https://sk.wikipedia.org/wiki?curid=546841" title="Emil Adolf von Behring">
Emil Adolf von Behring

Emil Adolf von Behring (* 15. marec 1854, Hansdorf, okres Rosenberg v západnom Prusku, Pruská provincia, Pruské kráľovstvo, Nemecký spolok – † 31. marec 1917, Marburg, provincia Hesensko-Nasavsko, Pruské kráľovstvo, Nemecké cisárstvo) bol nemecký lekár, bakteriológ a fyziológ, jeden zo zakladateľov imunológie a sérológie, objaviteľ séra proti záškrtu. V roku 1901 sa stal prvým nositeľom Nobelovej ceny za fyziológiu alebo medicínu.
Životopis.
Z finančných dôvodov vyštudoval medicínu na "Vojenskej lekárskej škole" ("Kaiser-Wilhelm-Akademie für das militärärztliche Wesen") v Berlíne (1874 – 1878). Pôvodne bol teda vojenský lekár, 5 rokov povinnej služby pre armádu si odpracoval na hygienickom ústave v Berlíne, ktorý viedol Robert Koch. Zaoberal sa tu najmä bakteriológiou, toxikológiou baktérií. Neskôr sa spolu s Dr. Kitasatom zaoberal štúdiom imunologických tém súvisiacich so záškrtom a tetanom. V roku 1890 vyšiel v "Deutsche Medizinische Wochenschrift" ich spoločný článok pojednávajúci o vzniku imunity proti záškrtu a o protitetanovej imunite u zvierat. V ďalšom čísle vyšiel ďalší článok, v ktorom Behring popísal metódu získavania séra proti záškrtu imunizáciou koní. V roku 1892 bola v Nemecku začatá masová výroba tohto séra.
V roku 1893 získal Behring miesto profesora hygieny na lekárskej fakulte univerzity v Marburgu a túto pozíciu zastával do konca života. O dva roky neskôr sa stal tiež riaditeľom Ústavu hygieny v Marburgu. V roku 1914 založil Behring-Werke, firmu zaoberajúcu sa vývojom sér a vakcín.

</doc>
<doc id="546847" url="https://sk.wikipedia.org/wiki?curid=546847" title="If I Go">
If I Go

„If I Go“ je skladba anglickej speváčky Elly Eyre, z jej nadchádzajúceho debutového albumu "Feline". Je to jej debutový sólový singel, po singloch „Waiting All Night“ od anglickej skupiny Rudimental a „Think About It“ od Naughty Boya.

</doc>
<doc id="546850" url="https://sk.wikipedia.org/wiki?curid=546850" title="Ghibellino">
Ghibellino



</doc>
<doc id="546854" url="https://sk.wikipedia.org/wiki?curid=546854" title="Červený október">
Červený október



</doc>
<doc id="546855" url="https://sk.wikipedia.org/wiki?curid=546855" title="Cornelio Bentivoglio">
Cornelio Bentivoglio

Cornelio Bentivoglio (* 27. marec 1668, Ferrara, Taliansko – † 30. december 1732, Rím) bol titulárny arcibiskup v Kartágu a kardinál rímskokatolíckej cirkvi.
Bol potomkom vplyvného šľachtického rodu Bentivoglio. Získal doktorát v kanonickom aj civilnom práve na univerzite vo Ferrare. Ako mladý odišiel do Ríma. Roku 1712 bol menovaný nunciom v Paríži. Kardinálom sa stal v roku 1719 (titulus San Girolamo degli Schaivoni), a španielskym ministerským zmocnencom v Ríme roku 1726. Je pochovaný v Santa Cecilia in Trastevere.
Mal záujem o umenie, písal sonety a preložil epos "Thébané" od rímskeho básnika Statia.

</doc>
<doc id="546858" url="https://sk.wikipedia.org/wiki?curid=546858" title="Pýthijské hry">
Pýthijské hry



</doc>
<doc id="546859" url="https://sk.wikipedia.org/wiki?curid=546859" title="Jodid meďný">
Jodid meďný

Jodid meďný (CuI), je biela anorganická zlúčenina jódu a medi. Je veľmi málo rozpustný vo vode. Jodid meďný sa vyskytuje v troch modifikáciách, najčastejšie je však tá, kde je v kubickej sústave.
Výroba.
Priemyselne sa vyrába reakciou elementárneho jódu s meďou, podľa rovnice:
2 Cu + I2 —&lt;ins&gt;t&lt;/ins&gt;→ 2 CuI
Jodid meďný je možné vyrobiť aj priamou reakciou oxidu meďného s kyselinou jodovodíkovou:
Cu2O + 2 HI → 2 CuI + H2O
V laboratóriu, je možné vytvoriť jodid meďný, aj pôsobením síranu meďnatého na jodid draselný, pričom vedľajšími produktmi sú jód a síran draselný. Reakcia sa vykonáva zmiešaním horúcich vodných roztokov, medziproduktom je jodid meďnatý. Reakcia prebieha podľa rovnice:
2 CuSO4 + 4 KI → 2 CuI + I2 + 2 K2SO4
Reakcia.
Pri reakcii jodidu meďného s ortuťou vzniká hnedo-čierny komplex, tetrajodomeďnan ortutnatý.
Hg + 4 CuI → Hg(CuI)4
So silnými kyselinami tvorí jodovodík a meďnaté soli danej kyseliny. Takto reaguje napr. S kyselinou chlorovodíkovou:
CuI + HCl → CuCl + HI
Využitie.
Jodid meďný sa používa na detekciu elementárnej ortuti, ďalej sa používa pri organických syntézách. Podobne ako jodid strieborný je možné použiť jodid meďný na vyvolávanie dažďa. Táto látka totiž zvyšuje schopnosť vzdušnej vlhkosti tvoriť kvapky, poprípade kryštáliky. Jodid meďný sa používa ako katalyzátor pri priemyselnej výrobe nylonu.

</doc>
<doc id="546862" url="https://sk.wikipedia.org/wiki?curid=546862" title="Durante di Alighiero degli Alighieri">
Durante di Alighiero degli Alighieri



</doc>
<doc id="546866" url="https://sk.wikipedia.org/wiki?curid=546866" title="Jodid olovnatý">
Jodid olovnatý

Jodid olovnatý (PbI2) je žltkastá anorganická zlúčenina jódu a olova, za normálnych podmienok jedovatá pevná látka. Pri zmene teploty sa však môže jej farba líšiť. V kryštalickej forme sa využíva ako detektor vysokoenergetických žiarení, ako sú röntgenové lúče a gama žiarenie. Jodid olovnatý sa pripravuje rušenou reakciou dusičnanu olovnatého a jodidu draselného, tzv. podvojnou zámenou.
Pb(NO3)2 + 2 KI → PbI2↓ + 2 KNO3.
Jodid olovnatý je rozpustný v roztoku jodidu draselného a roztokoch zásad. Za normálnych podmienok je prakticky nerozpustný vo vode, ale s rastúcou teplotou jeho rozpustnosť rýchlo stúpa. Je tiež nerozpustný v etanole.

</doc>
<doc id="546872" url="https://sk.wikipedia.org/wiki?curid=546872" title="Heinrich Mann">
Heinrich Mann

Luiz Heinrich Mann (* 27. marec 1871, Lübeck, Nemecko – † 12. marec 1950, Santa Monica, Kalifornia, USA) bol nemecký spisovateľ, brat Thomasa Manna, menej významného Carla Viktora Manna a strýko niekoľkých významných osobností. Leonia, jediná dcéra Heinricha Manna, bola vydatá za českého spisovateľa Ludvíka Aškenazyho.
Životopis.
Študoval v Berlíne a Mníchove. V roku 1915 napísal pre časopis "Die weißen Blätter" esej, v ktorej odsúdil vojnu a postavil sa za demokraciu (toto viedlo k roztržke medzi ním a jeho bratom). V roku 1933 bol vylúčený z Pruskej akadémie umení a jeho knihy nacisti zakázali a ničili. V tom istom roku emigroval do Francúzska.
V roku 1935 získal česko-slovenské štátne občianstvo. Od roku 1940 žil v USA, kde i zomrel. Pretože bol česko-slovenský občan, boli jeho pozostatky prevezené z USA do Prahy, a odtiaľ po 10 rokoch do NDR. Bol veľmi aktívny v antinacistickom hnutí – zúčastnil sa na mnohých protinacistických akciách (kongresoch, konferenciách, a pod.). V roku 1950 bol zvolený za prezidenta Akadémie umenia NDR, ale do Európy sa z USA už nikdy nevrátil.
Dielo.
Začiatky jeho tvorby boli ovplyvnené naturalizmom, jeho neskoršia tvorba bola ovplyvnená expresionizmom, ku koncu života sa priklonil ku kritickému realizmu.

</doc>
<doc id="546874" url="https://sk.wikipedia.org/wiki?curid=546874" title="Luiz Heinrich Mann">
Luiz Heinrich Mann



</doc>
<doc id="546875" url="https://sk.wikipedia.org/wiki?curid=546875" title="Heinrich Johann Luiz Mann">
Heinrich Johann Luiz Mann



</doc>
<doc id="546878" url="https://sk.wikipedia.org/wiki?curid=546878" title="Bejzbal na Letných olympijských hrách 2004">
Bejzbal na Letných olympijských hrách 2004

Bejzbal na Letných olympijských hrách 2004 bol bejzbalový turnaj v rámci multišportového podujatia Letných olympijských hier 2004. Konal sa v Aténach, v Grécku v dňoch od 15.25. augusta 2004, za účasti 8 mužských tímov. Bejzbalový turnaj sa na hrách organizuje oficiálne od roku 1992 a toto bolo jeho 4. vydanie. 
Nováčikmi olympijského turnaja boli družstvá Kanady a domáceho Grécka. Zápasy sa hrali na 2 ihriskách štadióna Hellinikon Stadium (vtedy "Olympic Baseball Centre") s kapacitou 6 700 a 3 300 divákov.
Družstvo získalo svoj tretí olympijský titul po finálovom víťazstve nad . 

</doc>
<doc id="546882" url="https://sk.wikipedia.org/wiki?curid=546882" title="James May">
James May

James Daniel May (* 16. január 1963, Bristol, Spojené kráľovstvo) je britský televízny moderátor, novinár a spisovateľ. Patril do trojice moderátorov motoristickej relácie „Top Gear“ televízie BBC (s Richardom Hammondom a Jeremym Clarksonom). V Top Gear mal prezývku „Kapitán pomalý“ („Captain Slow“) pre svoj veľmi bezpečný štýl jazdy a schopnosť zablúdiť. Píše taktiež články do automobilovej rubriky pre týždenník "The Daily Telegraph".
Osobný život.
Narodil sa ako jedno zo 4 detí, má 2 sestry a brata. Chodil na základnú školu v Newporte, pokračoval v štúdiu v Rotherhame. Následne absolvoval hudobné vedy na Lancaster University. Na strednej škole bol súčasťou chlapčenského speváckeho zboru vo Whistone. Je vášnivý hráč na flautu a piano. Po absolvovaní univerzity pracoval v kancelárii nemocnice v Chelsea.
Momentálne žije v Londýne (Hammersmith) s tanečnou kritičkou Sarah Fraterovou, s ktorou je od roku 2000. Súčasťou ich domácnosti je kocúr Fusker, ktorý bol darom od manželky Richarda Hammonda Mindy.
May vlastnil a vlastní veľký počet vozidiel: Bentley T2, Triumph 2000, Alfa Romeo 164, Jaguar XJS, Porsche Boxster S (tvrdí o ňom, že je jediné, ktoré si kúpil ako nové), Mini Cooper, Ferrari F430 a ďalšie, vrátane motoriek. Obľubuje prestížne automobily ako Rolls-Royce a Bentley, alebo jednoduché vozidlá typu Fiat Panda. Často používa skladací bicykel od firmy Brompton Bicycle. Autoškolu úspešne absolvoval až na druhý pokus a tvrdí: „Tí najlepší to zvládnu až na druhý pokus“. Taktiež sa považuje za experta značky Rolls-Royce.
James vlastní aj pilotnú licenciu na ľahké lietadlá, ale nezískal oprávnenie lietať v noci.
Kariéra.
May pracoval od 80. rokov pre magazín "The Enginner," neskôr pre magazín "Autocar", z ktorého bol vyhodený. Napísal veľa článkov pre "Car Magazine" a "Top Gear" magazín. Napísal knihu "May On Motors", ktorá je súhrnom všetkých jeho najlepších článkov. Ďalšie jeho knihy sú "Notes From The Hard Shoulder", "James May´s 20th Century".
James May sa po prvýkrát ukázal v Top Gear na krátku dobu v roku 1999. Neskôr sa opakovane pridal až v 2. sérii v roku 2003, kde získal svoju prezývku „Captain Slow“. Aj napriek nej však prekvapil divákov svojou rýchlou jazdou s Bugatti Veyron (/h – takmer 1/3 rýchlosti zvuku); následne s Bugatti Veyron 16.4 Super Sport dosiahol rýchlosť /h. V Top Gear pôsobil 12 rokov.
Spoločne s Jeremym Clarksonom bol jedným z prvých ľudí, ktorí cestovali na severný pól s použitím upraveného modelu Toyoty Hilux. Neskôr však povedal, že tam vlastne ani nechcel cestovať; stal sa tak prvým človekom, ktorý sa dostal na severný pól, ale nechcel tam ísť.
Za 12 rokov v Top Gerar so svojimi kolegami precestoval bolívijsku džunglu so Suzuki SJ413 a pokračoval s týmto automobilom cez „Cestu smrti“ – Yungas Road – cez Andy až k Pacifiku a ďalej cez Indiu, Južnú Afriku, Vietnam a ďalšie štáty, ako napríklad USA.
Od marca 2015 po konflikte medzi Jeremym Clarksonom a producentom Oisinom Tymonom nepracuje pre BBC. Spoločne ako trojica opustili reláciu a aj televíziu po tom, čo BBC vydala vyhlásenie, že Jeremy Clarkson je prepustený a viac sa už v relácii Top Gear neukáže.
Relácie.
Okrem Top Gear James moderoval dokument pre televíziu Sky o žralokoch – "Inside Killer Sharks" a taktiež "James May's 20th Century", ktorý skúmal objavy a vynálezy 20. storočia. V roku 2008 moderoval "James May's Big Ideas", kedy cestoval po celom svete a hľadal rôzne vynálezy a myšlienky, ktoré boli použité v sci-fi.
V roku 2006 spolupracoval s Ozom Clarkom v "Oz and James's Big Wine Adventure", relácii, v ktorej obaja cestovali po Francúzsku. Jeho ďalšou reláciou bola "James May's man lab" na stanici Discovery Channel a "Hračky Jamesa Maya" ("James May's ToyStories"). Túto odvysielala v roku 2012 aj česká televízia Prima Cool.

</doc>
<doc id="546883" url="https://sk.wikipedia.org/wiki?curid=546883" title="James Daniel May">
James Daniel May



</doc>
<doc id="546884" url="https://sk.wikipedia.org/wiki?curid=546884" title="Lamberto Scannabecchi">
Lamberto Scannabecchi



</doc>
<doc id="546886" url="https://sk.wikipedia.org/wiki?curid=546886" title="Záchranná zdravotná služba">
Záchranná zdravotná služba

Záchranná zdravotná služba (ZZS) zabezpečuje poskytovanie neodkladnej prednemocničnej zdravotnej starostlivosti resp. prednemocničnej urgentnej zdravotnej starostlivosti osobe v stave, kedy je ohrozený jej život alebo zdravie.
Záchranná zdravotná služba je jednou zo zložiek Integrovaného záchranného systému SR (IZS SR).
Prevádzka ZZS na Slovensku.
Na Slovensku je ZZS rozdelená na 2 samostatné zložky:
Krajské operačné strediská ZZS preberajú hovory na tiesňovej linke 155, získané informácie vyhodnocujú a v prípade potreby odosielajú dátovou vetou v systéme AVL priamo geograficky najbližšej posádke ZZS tak, aby sa čo najrýchlejšie dostala k pacientovi. 
Sieť poskytovateľov ZZS tvorí 328 staníc na Slovensku. Aktuálne je to 188 ambulancií rýchlej zdravotnej pomoci (RZP), 86 staníc rýchlej lekárskej pomoci (RLP), 47 ambulancií rýchlej zdravotnej pomoci RZP-S, určených najmä na tzv. sekundárne prevozy (medzi nemocnicami) a 7 staníc vrtuľníkovej záchrannej zdravotnej služby. Pokrytie celého územia Slovenska touto záchrannou sieťou tak, aby bola pomoc pri pacientovi v ohrození života do 15 minút, vychádza z tzv. reformných zákonov jedného z bývalých ministrov zdravotníctva Rudolfa Zajaca. 
Personálne zloženie ambulancií ZZS
Legislatívna úprava na Slovensku.
Základnou právnou normou upravujúcou fungovanie ZZS na Slovensku je zákon č. 579/2004 Z.z. o záchrannej zdravotnej službe.

</doc>
<doc id="546891" url="https://sk.wikipedia.org/wiki?curid=546891" title="Petra Vajdová">
Petra Vajdová

Petra Vajdová (* 29. apríl 1985, Martin) je slovenská divadelná, televízna a dabingová herečka, neter slovenského herca Jozefa Vajdu.
Životopis.
Študovala herectvo na Konzervatóriu v Bratislave a v štúdiách pokračovala aj na Vysokej škole múzických umení, kde absolvovala postavou Fiokly Ivanovny v inscenácii "Ženba". 
Už počas štúdia na Vysokej škole múzických umení hosťovala v Slovenskom národnom divadle ("Dom nad oceánom", "Cyrano z Bergeracu", "Tančiareň"). Po ukončení štúdia sa stala členkou divadla ASTORKA Korzo´90 v Bratislave. Na istý čas zmenila prostredie, vycestovala a na jednu sezónu sa stala herečkou HaDivadla v Brne (Hedy Lamarr). Po ročnom angažmán sa však vrátila späť do ASTORKA Korzo´90. Hosťuje v Mestskom divadle P. O. Hviezdoslava v Bratislave a v divadle Aréna. V roku 2012 sa stala členkou Slovenského národného divadla. Petra Vajdová účinkuje i v televízii a jej hlas poznáte z rozhlasu či dabingu.
V roku 2019 porodila svojho syna Martina.

</doc>
<doc id="546894" url="https://sk.wikipedia.org/wiki?curid=546894" title="Jurij Brězan">
Jurij Brězan

Jurij Brězan (* 9. jún 1916† 12. marec 2006) bol jeden z najvýznamnejších lužickosrbských spisovateľov 20. storočia. Často býva tiež radený medzi nemeckých spisovateľov, pretože písal tiež po nemecky a de facto sa narodil v Nemecku, hoc národnosťou nebol Nemec.
V Nemeckej demokratickej republike bol trikrát vyznamenaný Národnou cenou (1951, 1964 a 1976), v roku 1973 Literárnou a umeleckou cenou Domowiny (lužickosrbskej kultúrnej inštitúcie), v roku 1974 Cenou Karla Marxa a roku 1981 Vlasteneckým ocenením za zásluhy.
Dielo.
V množstve jeho poviedok a románov nájdeme autobiografické rysy, napríklad i v románovej trilógii "Der Gymnasiast" (1959), "Semester der verlorenen Zeit" (1959) a "Mannesjahre" (1964). V mnohých jeho dielach vidno prvky hornolužického folklóru. Jeho knihy boli preložené do 25 jazykov, vrátane slovenčiny.

</doc>
<doc id="546896" url="https://sk.wikipedia.org/wiki?curid=546896" title="Domowina">
Domowina

Domowina (, ) je lužickosrbská národná a kultúrna organizácia, ktorá zastrešuje viacero lužickosrbských spolkov. V roku 2004 mala približne 7 300 členov. Od roku 2011 je predsedom organizácie Dawid Statnik. 
História.
Organizácia bola založená 13. októbra 1912 v meste Wojerecy z iniciatívy Arnošta Barta, ktorý sa stal v roku 1913 i jej prvým predsedom. V roku 1937 bola organizácia nacistami, ktorí považovali lužickú srbčinu za „Hundensprache“ nasilu rozpustená, obnovená bola 10. mája 1945 v Chrósćicy. Dnes pôsobí Domowina vo viacerých mestách a dedinách Lužice a delí sa na niekoľko žúp. Jej sídlom je „Srbský dom“ („Serbski dom“) v Budyšíne, kde sa nachádza aj rovnomenné nakladateľstvo. To organizuje pravidelne prezentáciu svojich diel na pražskom knižnom veľtrhu „Svět knihy“.

</doc>
<doc id="546902" url="https://sk.wikipedia.org/wiki?curid=546902" title="Jodid ortutnatý">
Jodid ortutnatý

Jodid ortutnatý (HgI2) je červenooranžová kryštalická látka, anorganická zlúčenina jódu a ortute. Na rozdiel od chloridu ortutnatého sa zle rozpúšťa v vode. V prírode sa vyskytuje ako veľmi vzácny minerál kokcinit.
Jodid ortutnatý vykazuje termochromizmus; pri zahriatí nad 127 °C podlieha fázovej premene z kryštalickej formy "alfa" na svetle žltú formu "beta". Po ochladení nadobúda späť pôvodnú farbu. Často sa používa na demonštrácii uvedeného javu.
Jodid ortutnatý je polovodičom používaným pre detekciu röntgenového a gama žiarenia a pre zobrazovacie zariadenia pracujúce pri izbovej teplote. Používa sa tiež pre prípravu nesslerovej reagencii užívanej pre detekciu prítomnosti amoniaku. Môže sa vyskytovať ako zrazenina v mnohých reakciách.
V medicíne sa jodid ortutnatý predtým používal pre liečbu syfilisu. Vo veterinárnej medicíne sa stále používa do mastí na pľuzgiere pri exostóze, pri zväčšení kĺbových puzdier a pod.

</doc>
<doc id="546909" url="https://sk.wikipedia.org/wiki?curid=546909" title="Bejzbal na Letných olympijských hrách 2008">
Bejzbal na Letných olympijských hrách 2008

Bejzbal na Letných olympijských hrách 2008 bol bejzbalový turnaj v rámci multišportového podujatia Letných olympijských hier 2008. Konal sa v Pekingu, v Číne v dňoch od 13.23. augusta 2008, za účasti 8 mužských tímov. Bejzbalový turnaj sa na hrách organizoval oficiálne od roku 1992 a toto bolo jeho 5. vydanie. Nováčikom olympijského turnaja bolo iba družstvo domácej Číny. Zápasy sa hrali na 2 ihriskách štadióna Wukesong Baseball Field, ktorý bol súčasťou komplexu MasterCard Center. Patril medzi 9 dočasných športových dejísk v rámci hier, ktoré boli po olympiáde zbúrané.
Družstvo získalo olympijský titul, keď zvíťazilo vo finále nad . 

</doc>
<doc id="546916" url="https://sk.wikipedia.org/wiki?curid=546916" title="Isthmijské hry">
Isthmijské hry



</doc>
<doc id="546919" url="https://sk.wikipedia.org/wiki?curid=546919" title="Hoplítodromos">
Hoplítodromos



</doc>
<doc id="546920" url="https://sk.wikipedia.org/wiki?curid=546920" title="Istmické hry">
Istmické hry



</doc>
<doc id="546921" url="https://sk.wikipedia.org/wiki?curid=546921" title="Celogrécke hry">
Celogrécke hry



</doc>
<doc id="546924" url="https://sk.wikipedia.org/wiki?curid=546924" title="Eisaku Sató">
Eisaku Sató

Eisaku Sató (; * 27. marec 1901, Tabuse, Jamaguči, Japonsko – † 3. jún 1975, Tokio) bol japonský politik a 39. premiér Japonska, úlohu zastával po dobu takmer ôsmich rokov. V roku 1974 ako prvý Japonec získal Nobelovu cenu za mier. V roku 1967 navrhol tri nenukleárne zásady, ktoré boli japonským parlamentom formálne schválené v roku 1971. Počas jeho vlády Japonsko taktiež podpísalo zmluvu o nešírení jadrových zbraní.

</doc>
<doc id="546925" url="https://sk.wikipedia.org/wiki?curid=546925" title="Prusko (historické územie)">
Prusko (historické územie)

Prusko (, , ) je historické územie pri Baltskom mori v dnešnom Poľsku, Rusku a (malá časť) v Litve, ktoré zodpovedá (zjednodušene povedané) buď len Východnému Prusku, alebo Východnému Prusku a Západnému Prusku.
Presnejšie Prusko môže byť:
Prusko v širšom zmysle.
Okrem Pruska v (niektorom) vyššie uvedenom užšom zmysle sa dnes označenie Prusko používa v širšom zmysle aj na označenie brandenbursko-pruského štátu (teda Pruského kráľovstva v širšom zmysle) – porov. aj rozlišovaciu stránku Prusko. Brandenbursko-pruský štát vznikol v 17. storočí pripojením Pruska (personálnou úniou) k Brandenburskému markgrófstvu, od roku 1709 mal hlavné mesto v Berlíne a zaznamenal značný územný rozmach. Prusko v užšom zmysle bolo len jedným z mnohých území tohto brandenbursko-pruského štátu.
Geografická charakteristika Východného a Západného Pruska.
Územie bolo pomenované podľa kmeňa Prusov. Leží na pobreží Baltského mora. Významnými centrami sú Kaliningrad (nem. Königsberg), Marlbork (nem. Marienburg) a Gdansk (nem. "Danzig"). Významnými riekami sú Visla a Neman.
Pre východnú časť Východného Pruska sa používalo označenie Malá Litva.
Západné Prusko na západe hraničí so Západným Pomoranskom, Západné aj Východné Prusku na juhu hraničí s historickým Veľkopoľskom a Východné Prusko na východe a severe hraničí s historickou Litvou.
Dejiny.
Stredovek.
V 13. storočí (počas prvých desaťročí po roku 1226) si Rád nemeckých rytierov podmanil baltské kmene Prusov. Kmene Prusov žili medzi dolnou Vislou a dolným Nemanom. V tom istom storočí sa prvýkrát v dokumentoch vyskytuje označenie Prusko (po latinsky Prussia a pod.), a to ako označenie tohto dobytého územia kmeňov Prusov. Toto územie patrilo jednak štátu Rádu nemeckých rytierov a jednak menším pruským biskupstvám tvoriacich enklávy v štáte Rádu nemeckých rytierov, ktoré však boli väčšinou viac-menej nejakým spôsobom závislé od Rádu nemeckých rytierov. Prusko definované ako územie pôvodných pruských kmeňov bolo o stáročia neskôr (od roku 1773) označované aj ako Východné Prusko.
Keď v roku 1309 Rád nemeckých rytierov svoje pruské územie rozšíril (najmä) o Východné Pomoransko (čiže Prímorie), začalo sa označenie Prusko používať popri pôvodnom význame aj v novšom význame zahŕňajúcom aj tieto nové územné zisky. Staršiu terminológiu (Prusko po Vislu) používala najmä cirkev a Poľsko, novšiu (Prusko vrátane Východného Pomoranska) najmä Rád nemeckých rytierov a napríklad Hanza; od 15. storočia už prevažovala novšia terminológia. Východné Pomoransko tvorí jadro územia, ktoré bolo o stáročia neskôr (od roku 1773) známe ako Západné Prusko.
Po dlhoročnej vojne medzi Rádom nemeckých rytierov a pruskými stavmi, ktoré chceli, aby Prusko podliehalo Poľsku namiesto Rádu nemeckých rytierov, Rád nemeckých rytierov v roku 1466 (torunský mier) stratil územia dobyté v roku 1309 plus niektoré ďalšie (napr. Warmiu). Tieto stratené územia sa dostali pod priamu správu poľských kráľov ako tzv. Kráľovské Prusko. Zvyšné územie Pruska zostalo súčasťou štátu Rádu nemeckých rytierov, ale nie nadlho, lebo v roku 1525 toto územie prestalo byť územím Rádu nemeckých rytierov a stalo sa svetským štátom – lénnym štátom pod zvrchovanosťou Poľska, ktorý sa volal Pruské vojvodstvo (iné názvy: Kniežacie Prusko, Pruské grófstvo).
17. – 19. storočie.
V roku 1618 bolo Pruské vojvodstvo pripojené (personálnou úniou) dedením k Brandenbursku. Tento nový štátny útvar dnes nazývame brandenbursko-pruský štát, brandenbursko-pruská monarchia či Brandenbursko-Prusko. Viaceré dnešné zdroje ho už od roku 1618 či od polovice 17. storočia nazývajú aj Prusko (t. j. Prusko v širšom zmysle), ale historicky sa názov Prusko na označenie celého brandenbursko-pruského štátu používal až od roku 1701 (pozri nižšie) resp. až od polovice 18. storočia.
V roku 1660 Pruské vojvodstvo prestalo byť lénnym štátom Poľska.
V januári roku 1701 bolo Pruské vojvodstvo premenené na Pruské kráľovstvo. Spočiatku sa Pruským kráľovstvom myslelo len toto územie patriace Brandenbursku (ktoré bolo neskôr v roku 1773 územne rozšírené – pozri nižšie), ale neskôr a najmä v súčasnej literatúre sa výraz Pruské kráľovstvo začal v širšom zmysle používať aj na označenie celého brandenbursko-pruského štátu. Paralelne k Pruskému kráľovstvu v užšom zmysle naďalej existovalo vyššie spomínané poľské územie nazývané Kráľovské Prusko.
V roku 1773 a nasledujúcich rokoch (t. j. po prvom delení Poľska) bolo územie Pruského kráľovstva v užšom zmysle rozšírené pripojením Kráľovského Poľska, teda území stratených v roku 1466, plus niektorých ďalších priľahlých území, najmä častí Veľkopoľska. Pruský kráľ v roku 1773 nariadil, že sa odteraz dovtedajšie územia Pruského kráľovstva v užšom zmysle budú volať Východné Prusko a územia získané v roku 1773 (a nasledujúcich rokoch) od Poľska sa budú volať Západné Prusko. Pruské kráľovstvo v užšom zmysle bolo teda odteraz tvorené Západným a Východným Pruskom. Warmia bola pre svoju geografickú polohu presunutá zo Západného Pruska do Východného Pruska.
Okolo roku 1800 pribudli prechodne ešte dve územia, ktoré mali v názve Prusko :v rokoch 1793 – 1807 totiž existovalo Južné Prusko (južne od Západného Pruska) a v rokoch 1795 – 1807 existovalo Nové Východné Prusko (južne a východne od Východného Pruska). Obe provincie patrili do brandenbursko-pruskej monarchie. V roku 1807 sa Južné Prusko stalo súčasťou Varšavského veľkovojvodstva a Nové Východné Prusko súčasťou Varšavského vojvodstva a Ruskej ríše. Južné Prusko sa v roku 1815 znovu stalo súčasťou brandenbursko-pruskej monarchie, ale už pod názvom Poznansko.
V roku 1824 boli v rámci brandenbursko-pruskej monarchie provincie Západné Prusko a Východné Prusko spojené do jednej provincie nazývanej Provincia Prusko. V roku 1878 bola však táto provincia znova rozdelená na provincie Západné Prusko a Východné Prusko.
Západné a Východné Prusko resp. Provincia Prusko boli spolu s ostatnou brandenbursko-pruskou monarchiou súčasťou Nemeckého colného spolku (1834 – 1919), Severonemeckého spolku (1867 – 1870) aj Nemeckej ríše (1871 – 1945). Súčasťou Nemeckého spolku (1815 – 1866) však bolo Západné a Východné Prusko resp. Provincia Prusko len prechodne v rokoch 1848 – 1851, hoci zvyšná brandenbursko-pruská monarchia bola normálnou súčasťou spolku.
20. storočie.
V roku 1918 zaniklo Pruské kráľovstvo a brandenbursko-pruská monarchia. Brandenbursko-pruská monarchia bola premenená na Slobodný štát Prusko a ako výsledok prvej svetovej vojny tento Slobodný štát Prusko (resp. Nemecko) stratil väčšinu Západného Pruska v prospech Poľska, pričom ale Gdansk s okolím dostal zvláštne postavenie slobodného mesta. Okrem toho malá časť Východného Pruska, tzv. Oblasť Memelu (iné názvy: Memel, Klaipėda) bola od roku 1923 pričlenená Litve (1920 – 23 bola Oblasť Memelu dočasne spravovaná Francúzskom). Tie územia Západného a Východného Pruska, ktoré zostali Nemecku, boli administratívne začlenené v rámci Nemecka jednak ako časť Hraničnej marky Poznansko-Západné Prusko (tvorila úzky pás územia pri hraniciach s Poľskom) a jednak ako Provincia Východné Prusko, pričom východný okraj dovtedajšieho Západného Pruska boli pričlenený k Provincii Východné Prusko ako Vládny okres Západné Prusko.
V roku 1939, teda na začiatku druhej svetovej vojny, Nemecko znova získalo stratené územia Západného Pruska a Oblasť Memelu. Administratívne v rámci Nemecka počas druhej svetovej vojny existovala Ríšska župa Gdansk-Západné Prusko (Reichsgau Danzig-Westpreußen), ktorá bola na území historického Západného Pruska (vrátane Vládneho okresu Západné Prusko), a vo svojej existencii pokračovala Provincia Východné Prusko, ktorá síce zahŕňala historické Východného Prusko, ale (v rokoch 1939 a 1941) bola rozšírená o značné priľahlé územie smerom na juh. Provincia Východné Prusko mala zároveň postavenie župy (Župa Východné Prusko, po nemecky Gau Ostpreußen).
Krátko po roku 1945, teda po skončení druhej svetovej vojny, pripadlo Západné Prusko a južná polovica Východného Pruska (chápaného ako územie v rozlohe spred roku 1939) Poľsku. Severná polovica Východného Pruska (chápaného v rozlohe spred roku 1939) pripadla Sovietskemu zväzu. V rámci Sovietskeho zväzu sa Oblasť Memelu stala súčasťou Litovskej SSR (teda dnešnej Litvy) a zvyšok, teda veľká väčšina sovietskeho územia Východného Pruska, pripadla RSFSR (teda dnešnému Rusku) ako Kaliningradská oblasť. Dnes sa teda bývalé Východné a Západné Prusko nachádza v Poľsku, Rusku a Litve.

</doc>
<doc id="546926" url="https://sk.wikipedia.org/wiki?curid=546926" title="Gibelín">
Gibelín



</doc>
<doc id="546927" url="https://sk.wikipedia.org/wiki?curid=546927" title="Waiblingovec">
Waiblingovec



</doc>
<doc id="546929" url="https://sk.wikipedia.org/wiki?curid=546929" title="Bejzbal na Letných olympijských hrách 1996">
Bejzbal na Letných olympijských hrách 1996

Bejzbal na Letných olympijských hrách 1996 bol bejzbalový turnaj v rámci multišportového podujatia Letných olympijských hier 1996. Konal sa v Atlante, v Spojených štátoch v dňoch od 20. júla2. augusta 1996, za účasti 8 mužských tímov. Bejzbalový turnaj sa na hrách organizoval oficiálne od roku 1992 a toto bolo jeho 2. vydanie. Nováčikmi olympijského turnaja boli 4 družstvá: Austrália, Holandsko, Kórejská republika a Nikaragua. Zápasy sa hrali na štadióne Atlanta-Fulton County Stadium, ktorý bol o rok neskôr zbúraný.
Družstvo obhájilo olympijský titul, keď vo finále zvíťazilo nad . Bronzové skončilo domáce družstvo , pre ktoré to bola prvá medaila na LOH.

</doc>
<doc id="546930" url="https://sk.wikipedia.org/wiki?curid=546930" title="Krasnyj Okťabr">
Krasnyj Okťabr

Krasnyj Okťabr () môže byť:

</doc>
<doc id="546933" url="https://sk.wikipedia.org/wiki?curid=546933" title="Varius Avitus Bassianus Heliogabalus">
Varius Avitus Bassianus Heliogabalus



</doc>
<doc id="546934" url="https://sk.wikipedia.org/wiki?curid=546934" title="Jacco Folkert Eltingh">
Jacco Folkert Eltingh



</doc>
<doc id="546935" url="https://sk.wikipedia.org/wiki?curid=546935" title="Paul Vincent Nicholas Haarhuis">
Paul Vincent Nicholas Haarhuis



</doc>
<doc id="546936" url="https://sk.wikipedia.org/wiki?curid=546936" title="Richard Peter Stanislav Krajicek">
Richard Peter Stanislav Krajicek



</doc>
<doc id="546937" url="https://sk.wikipedia.org/wiki?curid=546937" title="Michaëlla Krajicek">
Michaëlla Krajicek



</doc>
<doc id="546938" url="https://sk.wikipedia.org/wiki?curid=546938" title="Martin Willem Verkerk">
Martin Willem Verkerk



</doc>
<doc id="546939" url="https://sk.wikipedia.org/wiki?curid=546939" title="Johannes Martinus Siemerink">
Johannes Martinus Siemerink



</doc>
<doc id="546940" url="https://sk.wikipedia.org/wiki?curid=546940" title="Johannes Siemerink">
Johannes Siemerink



</doc>
<doc id="546941" url="https://sk.wikipedia.org/wiki?curid=546941" title="Jan Martinus Siemerink">
Jan Martinus Siemerink



</doc>
<doc id="546942" url="https://sk.wikipedia.org/wiki?curid=546942" title="Peter Kerecman">
Peter Kerecman

JUDr. Peter Kerecman, PhD. (* 16. september 1972, Košice) je slovenský advokát, autor viacerých odborných právnických publikácií. Publikuje tiež odborné a popularizačné články z oblasti dejín advokácie a biografie významných advokátov slovenských dejín.
Štúdium a kariéra.
V súčasnosti pôsobí ako podpredseda redakčnej rady "Bulletinu slovenskej advokácie" a predsedom "Komisie pre dejiny advokácie" Slovenskej advokátskej komory. Je členom "Amnesty International" a "Společnosti pro histórii advokácii" v Prahe.
Publikačná činnosť.
Monografie:
Komentáre k zákonom, judikatúram a pod.:
Odborné články: Najmä v Justičnej revue, Bulletine slovenskej advokácie a Právnom obzore 90 článkov z oblasti občianskeho práva hmotného i procesného, ústavného práva, trestného práva, obchodného práva.
Popularizačné články: V "Historickej revue" dva články (1997, 1998), viacero správ z konferencií a výstav v Bulletine Slovenskej advokácie, články v časopise Fórum: Mesačník Slovenského syndikátu novinárov a ďalšie články týkajúce sa histórie advokácie najmä v Bulletine slovenskej advokácie. Celkom 23 článkov.

</doc>
<doc id="546943" url="https://sk.wikipedia.org/wiki?curid=546943" title="Mabel Esmonde Cahillová">
Mabel Esmonde Cahillová



</doc>
<doc id="546944" url="https://sk.wikipedia.org/wiki?curid=546944" title="Mabel Esmonde Cahill">
Mabel Esmonde Cahill



</doc>
<doc id="546945" url="https://sk.wikipedia.org/wiki?curid=546945" title="Správca počítača">
Správca počítača

Správca počítača je v informatike názov pre systémového administrátora, t. j. systémového používateľského účtu (tiež ako "správca systému", "superuser", "admin"), ktorý má v operačnom systéme najvyššie oprávnenia, ktoré sú prakticky absolútne. Jednoduchý princíp absolútnych oprávnení (tzv. „boha“) je základom mnohých operačných systémov, medzi nich patrí rada Windows NT (Windows XP, Windows 7 atď.), všetky unixové systémy a ďalšie.
Charakteristika.
Za bežných okolností nie je možné činnosť správcu obmedziť, čo sa dá považovať za chybu bezpečnostného návrhu systému, pretože správca môže v systéme previesť akúkoľvek činnosť a neskôr o nej zničiť všetky stopy a dôkazy. Odlišným modelom sú systémy, kde môže byť vytvorených niekoľko oddelených administrátorov s obmedzenými oprávneniami (napríklad systém OpenVMS), takže prípadná nečestná činnosť môže byť ostatnými správcami odhalená (tzv. "princíp troch kľúčov od trezora").
Pre správcu systému nie sú vo väčšine prípadov jadrom systému vyhodnocované oprávnenia a iné obmedzenia, ktoré sú inak pre bežných používateľov obmedzujúce. V niektorých prípadoch však môže byť správca systému obmedzený, ale toto obmedzenie môže sám ľahko zrušiť. V unixových systémoch napríklad nemôže používateľ "root" manipulovať so súborom, ktorý má nastavenú atribútu "immutable bit" (pomocou príkazu chattr). V systémoch Windows NT napríklad nemôže "Administrátor" pristupovať do adresára, do ktorého nemá nastavené oprávnenia, ale môže prevziať vlastníctvo a oprávnenia si ľahko prideliť.
Unixové systémy.
V Unixe a v ostatných unixových systémoch je účet správca systému nazvaný ako "root", niekedy tiež "toor" (odzadu). Jeho UID aj GID je rovné číslu 0.
V moderných distribúciách Linuxu býva znemožnené sa prihlásiť pod účtom root. Miesto toho má účet ľubovoľne určené osoby pridelené právo získať dočasne root oprávnenia na príkazy sudo &lt;príkaz&gt; alebo su.
Microsoft Windows.
V operačných systémoch rady Windows NT (taktiež Windows XP, Windows 7 atď.) je ekvivalentným správcom systému účet "Administrátor". Pod kapotou operačného systému ale existuje ešte skrytý užívateľ nazvaný ako SYSTEM, ktorý môže vykonávať veľa operácií navyše priamo bez varovných hlášok alebo preberania oprávnenia. Klasický správca môže získať tieto maximálne oprávnenia utilitou tretej strany zvanou psexec. Výsledok sa blíži *nixovému rootu.
Novell Netware.
V systéme Novell NetWare bol účet správca systému nazývaný ako "supervisor", neskôr "admin".

</doc>
<doc id="546950" url="https://sk.wikipedia.org/wiki?curid=546950" title="Jodid samarnatý">
Jodid samarnatý

Jodid samarnatý () je tmavozelená kryštalická látka, anorganická zlúčenina jódu a samária. Býva tiež nazývaný Kaganovo činidlo. Je komerčne dostupný ako tmavomodrý roztok v tetrahydrofuráne.
Príprava.
Jodid samarnatý sa môže pripraviť vysokoteplotným rozkladom jodidu samaritého, ktorý je stabilnejší, avšak vhodnejší spôsob laboratórnej prípravy je reakcia práškového samária s 1,2-dijódetánom alebo dijódmetánom v tetrahydrofuráne:
&lt;chem&gt;Sm + (CH2)2I2 -&gt;[THF] SmI2 + C2H4&lt;/chem&gt;
&lt;chem&gt;2Sm + 2CH2I2 -&gt;[THF] 2SmI2 + C2H4&lt;/chem&gt;.
Reakcia.
Jodid samarnatý je silné redukčné činidlo – napríklad prudko redukuje vodu na vodík.

</doc>
<doc id="546952" url="https://sk.wikipedia.org/wiki?curid=546952" title="Bejzbal na Letných olympijských hrách 1992">
Bejzbal na Letných olympijských hrách 1992

Bejzbal na Letných olympijských hrách 1992 bol bejzbalový turnaj v rámci multišportového podujatia Letných olympijských hier 1992. Konal sa v Barcelone, v Španielsku v dňoch od 26. júla5. augusta 1992, za účasti 8 mužských tímov. Bejzbalový turnaj sa na hrách organizoval oficiálne prvýkrát, hoci ako demonštračný šport sa už v programe hier predstavil. Zápasy sa hrali na štadiónoch Campo Municipal Feixa Llarga (Estadi de Beisbol de L'Hospitalet, kapacita 7 000 divákov) a Campo Municipal de Béisbol de Viladecans (kapacita 4 000 divákov) v mestách L'Hospitalet de Llobregat a Viladecans, ktoré spadajú do aglomerácie Barcelony.
Družstvo získalo olympijský titul, keď vo finálovom zápase zvíťazilo nad .

</doc>
<doc id="546955" url="https://sk.wikipedia.org/wiki?curid=546955" title="Železničná trať Pardubice – Jaroměř – Liberec">
Železničná trať Pardubice – Jaroměř – Liberec

Železničná trať Pardubice – Liberec je jednokoľajová železničná trať celoštátnej dráhy. Vychádza z rovinatého Polabí a smeruje najskôr touto rovinou cez kopcovité Podkrkonoší a predhorie Jizerských hôr, kde je aj niekoľko tunelov, do Liberca.
V cestovnom poriadku pre cestujúcich je cestovný poriadok vlakov osobnej dopravy v úseku Jaroměř – Turnov – Liberec uvedený v tabuľke 030, pre úsek Pardubice – Hradec Králové – Jaroměř je uvedený v tabuľke 031.
Dejiny.
Listom povolenia Františka Jozefa I. z 15. júna 1856 bola vydaná koncesia pre podnikateľov Liebiega, Lannu a bratmi Kleinovými na výstavbu a prevádzku železnice z Pardubíc do Liberca a takisto odbočnú trať z Josefova do Malých Svatoňovíc. Trať stavala a sprevádzkovala po etapách spoločnosť Juhoseveronemecká spojovacia dráha (SNDVB). Boli to úsek Pardubice – Josefov v roku 1857, úsek Josefov – Turnov v roku 1858 a úsek Turnov – Liberec v roku 1859.
Pôvodne trať na svojich prvých niekoľkých kilometroch viedla inou trasou ako dnes, aj most cez Labe u Pardubic stál na inom mieste. V roku 1871 boli položené preložky trate v Rosiciach nad Labem v súvislosti so stavbou nadväzujúcej trati spoločnosti Rakúskej severozápadnej dráhy od Havlíčkovho Brodu. Od tej doby vedie trať v tejto časti v súčasnej trase. V roku 1909 bola SNDVB zoštátnená a trať prešla do vlastníctva Cisársko-kráľovských štátnych dráh (kk StB), po vzniku Československej republiky potom k nástupníckym ČSD. Po zabráni Sudet nemeckou Treťou ríšou bola trať na niekoľkých miestach prerušená štátnou hranicou. Tento stav trval až do konca 2. svetovej vojny. V roku 1965 bola časť z Pardubíc do Hradca Králové elektrizovaná. V roku 1993 bol elektrizovaný úsek z Hradca do Jaroměře.
V rokoch 2009 a 2010 bola vykonaná v dvoch etapách racionalizácia trati v úseku Jaroměř – Stará Paka – Železný Brod.
Druhá etapa tejto racionalizácie zvíťazila v súťaži Česká dopravná stavba a technológie 2010 v kategórii Dopravné technológie.
V roku 2012 bol zrekonštruovaný železničný uzol Stará Paka.
Revitalizácia úsekov trate.
Od februára 2014 sa pracuje na zdvojkoľajnení a modernizácii úseku Stéblová – Opatovice nad Labem. Od decembra 2014 bola stanica "Opatovice nad Labem" premenovaná na "Opatovice nad Labem-Pohřebačka"; doterajší názov sa tým uvoľnil pre novú zastávku bližšie obci, plánovanú v modernizovanom úseku v km 15,567 - 15,684. Po jej vzniku prestanú vlaky osobnej prepravy v stanici Opatovice nad Labem – Pohřebačka zastavovať.
Na jar roku 2015 začne revitalizácia trati Hradec Králové – Jaroměř – Trutnov. Predovšetkým ide o rekonštrukcie častí trate (mosty, železničné stanice, prejazdy, koľajové kríženie, koľajové oblúky apod.), kde musia vlaky teraz pri prejazde výrazne znížiť rýchlosť. Vďaka tomu bude možné dosiahnuť skrátenie cestovnej doby Hradec Králové – Svoboda nad Úpou zo súčasných 120 minút na systémových 90 minút. Najvyššia traťová rýchlosť po revitalizácii bude 120 km/h (s výhľadom na 130 km/h). Vlakové súpravy ju budú môcť využívať na úseku medzi Předměřicami nad Labem a Smiřicami.
Železničná nehody.
14. novembra 1960 sa osobný vlak č. 608 z Hradca Králové do Pardubíc zrazil s osobným vlakom č. 653. Nešťastie si vyžiadalo 118 mŕtvych a 110 ťažko zranených.
4. apríla 2003 krátko pred šiestou hodinou rannou sa v Březhrade (na priecestí v obvode železničnej stanice Opatovice nad Labem) zrazil osobný vlak s linkovým autobusom mestskej hromadnej dopravy. Signalizačné zariadenia priecestia podľa výroku súdu fungovali, aj keď niektorí svedkovia tvrdili opak. Vodič autobusu linky 12 zrejme prehliadol, že sa k priecestiu blíži vlak rýchlosťou 85 kilometrov za hodinu. Pri nehode prišli o život traja cestujúci a vodič autobusu, štyri osoby utrpeli vážnu ujmu na zdraví. Z cestujúcich vo vlaku bol ľahko zranený rušňovodič a jeden cestujúci.
Prevádzka.
V časti medzi Pardubicami a Jaroměřou je trať silne vyťažená osobnou dopravou, najmä úsek z Pardubíc do Hradca Králové. Vo zvyšnej časti je už osobná doprava slabšia. Okrem regionálnych vlakov po trati jazdia aj rýchliky z Pardubíc do Liberca a v časti trate medzi Hradcom Králové a Jaroměřou potom rýchliky z Prahy do Trutnova. Väčšina vlakov jazdí v pravidelných taktoch.
Väčšina osobných vlakov na elektrifikovanej časti trati je vedená elektrickou jednotkou RegioPanter. V úseku z Jaroměře do Liberca sú osobné vlaky zvyčajne motorové vozne a jednotky niekoľkých radov: 810, 814, 843 a 854. Rýchliky z Pardubíc do Liberca sú zostavené z motorových vozňov radu 843 a prípojných vozňov BTN753. Rýchliky z Prahy do Trutnova z lokomotív radu 750.7 (prípadne starších 754) a vozňov 1. aj 2. triedy.
Nadväzujúca trate.
Pardubice hlavní nádraží
Pardubice-Rosice nad Labem
Hradec Králové hlavní nádraží
Smiřice
Jaroměř
Stará Paka
Železný Brod
Turnov
Liberec
Poznámka: V Liberci na stanici je možno použiť aj električkovú linku č. 11 do Jablonca nad Nisou

</doc>
<doc id="546956" url="https://sk.wikipedia.org/wiki?curid=546956" title="Železničná trať 030 (Česko)">
Železničná trať 030 (Česko)



</doc>
<doc id="546957" url="https://sk.wikipedia.org/wiki?curid=546957" title="Železničná trať 031 (Česko)">
Železničná trať 031 (Česko)



</doc>
<doc id="546958" url="https://sk.wikipedia.org/wiki?curid=546958" title="Železničná trať Jaroměř – Liberec">
Železničná trať Jaroměř – Liberec



</doc>
<doc id="546959" url="https://sk.wikipedia.org/wiki?curid=546959" title="Železničná trať Pardubice – Jaroměř">
Železničná trať Pardubice – Jaroměř



</doc>
<doc id="546968" url="https://sk.wikipedia.org/wiki?curid=546968" title="José Luis Félix Chilavert González">
José Luis Félix Chilavert González



</doc>
<doc id="546969" url="https://sk.wikipedia.org/wiki?curid=546969" title="Jorge Martín Salinas">
Jorge Martín Salinas



</doc>
<doc id="546971" url="https://sk.wikipedia.org/wiki?curid=546971" title="Rossana de los Ríos">
Rossana de los Ríos



</doc>
<doc id="546972" url="https://sk.wikipedia.org/wiki?curid=546972" title="Bejzbal na Letných olympijských hrách 1988">
Bejzbal na Letných olympijských hrách 1988

Bejzbal na Letných olympijských hrách 1988 bol demonštračný bejzbalový turnaj v rámci multišportového podujatia Letných olympijských hier 1988. Konal sa v Soule, v Kórejskej republike v dňoch od 20.27. septembra 1988, za účasti 8 mužských tímov. Bejzbal sa na hrách druhýkrát predstavil ako demonštračný šport, kde družstvá nesúťažili o olympijské medaily. Zápasy sa hrali na štadióne Jamsil Baseball Stadium. Na turnaji zvíťazilo družstvo , keď vo finálovej repríze predchádzajúceho olympijského turnaja vyhralo nad .
Kvalifikácia.
Pozn: Kuba sa nezúčastnila, nahradila ju Austrália.

</doc>
<doc id="546977" url="https://sk.wikipedia.org/wiki?curid=546977" title="Mislav Rosandić">
Mislav Rosandić

Mislav Rosandić (* 26. január 1995, Záhreb, Chorvátsko) je slovenský hokejista chorvátskeho pôvodu. Hráva na pozícii obrancu. S hokejom začínal v Záhrebe, po presťahovaní na Slovensko hrával v Dubnici nad Váhom v klube MHK Dubnica nad Váhom.
Klubový hokej.
Mislav Rosandić začínal s hokejom v Chorvátsku v klube KHL Mladosť Záhreb, rovnako ako jeho mladší brat Vilim, kde ich priviedol k hokeju ich otec bývalý hokejista. V desiatich rokoch prišiel do Dubnice nad Váhom na letný kemp. Po ňom nasledovali v Dubnici nad Váhom ešte ďalšie dva kempy, kde mu ponúkli aby ostal u nich hrávať. A tak sa začala v 13 rokoch jeho úspešná slovenská cesta. Za klub MHK Dubnica nad Váhom hrával do dorastu. Keďže v klube pre rôzne problémy nie je juniorské mužstvo, tak sa Mislav Rosandić po prechode do juniorského veku musel poohliadnúť po novom klube. Dostal sa do klubu HC' 05 Banská Bystrica, kde ho dotiahol úspešný dubnický tréner Miroslav Nemček. Hneď počas prvej sezóny v Banskej Bystrici, ktorou bola sezóna 2012/13 si zahral aj v seniorských súťažiach. V 1. hokejovej lige nastúpil na dvanásť stretnutí v drese HK Orange 20 a v extralige na šesť stretnutí v drese Banskej Bystrice za ktorú nastúpil aj v 4 stretnutiach play-off. Počas tejto sezóny odohral za reprezentáciu Slovenska do 18 rokov 13 prípravných zápasov a bol nominovaný aj na Majstrovstvá sveta v tejto kategórii, kde nastúpil v troch zápasoch. V novej sezóne bol už stabilným členom obrany A mužstva HC' 05 Banská Bystrica za ktorú odohral 49 zápasov v základnej časti a 11 v play-off. V tejto sezóne odohral za reprezentáciu Slovenska do 20 rokov tri prípravné stretnutia. Na Majstrovstvách sveta juniorov sa predstavil v sezóne 2014/15, kde získal so slovenskou reprezentáciou bronzovú medailu. V mužstve bol asistent kapitána. V tejto sezóne si zahral prvýkrát aj za seniorskú reprezentáciu Slovenska na turnaji Euro Ice Hockey Challenge vo Viedni. Na turnaji vystupovala slovenská reprezentácia pod názvom Olympijský tím SR. Na turnaji nastúpil vo všetkých troch stretnutiach, ktoré slovenská reprezentácia odohrala proti Slovinsku, Taliansku a domácemu Rakúsku. Na turnaji si pripísal dva body za dve asistencie.
V sezóne 2016/17 bol hráčom klubu HC Slovan Bratislava V KHL. Mal striedavý štart medzi Slovanom Bratislava a extraligovým klubom HC 05' iCLinic Banská Bystrica. Po tom čo sa Slovan Bratislava neprebojoval do play-off, tak posilnil v extralige klub z Banskej Bystrice. S klubom získal majstrovský titul. Po dvoch sezónach na Slovensku prestúpil do českého klubu HK Hradec Králové.

</doc>
<doc id="546978" url="https://sk.wikipedia.org/wiki?curid=546978" title="Bejzbal na Letných olympijských hrách 1984">
Bejzbal na Letných olympijských hrách 1984

Bejzbal na Letných olympijských hrách 1984 bol demonštračný bejzbalový turnaj v rámci multišportového podujatia Letných olympijských hier 1984. Konal sa v Los Angeles, v Spojených štátoch v dňoch od 31. júla7. augusta 1984, za účasti 8 mužských tímov. Bejzbal sa na hrách predstavil prvýkrát ako demonštračný šport, kde družstvá nesúťažili o olympijské medaily; na niekoľkých predchádzajúcich hrách sa však už exhibične ukázal. Zápasy sa hrali na štadióne Dodger Stadium. Na turnaji zvíťazilo , keď vo finálovom zápase vyhralo nad domácim družstvom .
Kvalifikácia.
Pozn: Kuba sa nezúčastnila turnaja kvôli bojkotovaniu hier krajinami Východného bloku, nahradila ju Dominikánska republika.

</doc>
<doc id="546981" url="https://sk.wikipedia.org/wiki?curid=546981" title="Leryn Dahiana Franco Steneri">
Leryn Dahiana Franco Steneri



</doc>
<doc id="546982" url="https://sk.wikipedia.org/wiki?curid=546982" title="Nairo Alexander Quintana Rojas">
Nairo Alexander Quintana Rojas



</doc>
<doc id="546984" url="https://sk.wikipedia.org/wiki?curid=546984" title="Catalina Castaño Alvarez">
Catalina Castaño Alvarez



</doc>
<doc id="546985" url="https://sk.wikipedia.org/wiki?curid=546985" title="Catalina Castaño">
Catalina Castaño



</doc>
<doc id="546990" url="https://sk.wikipedia.org/wiki?curid=546990" title="Philipp Lenard">
Philipp Lenard



</doc>
<doc id="546991" url="https://sk.wikipedia.org/wiki?curid=546991" title="Philipp Eduard Anton von Lenard">
Philipp Eduard Anton von Lenard



</doc>
<doc id="546992" url="https://sk.wikipedia.org/wiki?curid=546992" title="Philipp Eduard Anton Lenard">
Philipp Eduard Anton Lenard



</doc>
<doc id="546994" url="https://sk.wikipedia.org/wiki?curid=546994" title="Ivan Kolenič">
Ivan Kolenič

Ivan Kolenič (* 22. január 1965, Zvolen) je slovenský spisovateľ, básnik, výtvarník.
Životopis.
Detstvo prežil v Topoľčiankach, kde jeho otec pracoval ako lesný inžinier. Keď mal štrnásť rokov, rodina sa presťahovala do bratislavskej časti Karlova Ves. Študoval na Strednej umeleckopriemyselnej škole, odbor sochárstvo-drevorezba, ale sochárstvu sa nikdy nevenoval. Po maturite vystriedal niekoľko zamestnaní; pracoval ako robotník na archeologických vykopávkach, skladník v Univerzitnej knižnici, technik vo Výskumnom ústave vodného hospodárstva, vychovávateľ na internáte a výtvarný lektor. Spomienky na toto obdobie opísal v poviedke "Generácia (Krajšie ako hriech)." Spriatelil sa s významnými spisovateľmi, tí ho akceptovali, a stal sa výraznou postavou bohémskej Bratislavy. V roku 1986 mu bez časopiseckej prípravy vyšiel debut "Prinesené búrkou", ktorý vyvolal pozornosť a diskusiu ("Legitimita zážitku", Romboid 5, 1988). Po novembri 1989 krátko pracoval ako redaktor "Kultúrneho života", odvtedy sa literatúre venuje profesionálne. Za knihu próz "Morálne Pohodlie" mu bola v roku 2013 udelená Cena ministra kultúry SR za prínos v slovenskej literatúre. V roku 2021 cenu oficiálne vrátil. Svoje rozhodnutie vysvetlil v liste adresovanom ministerstvu: "Prijatie akéhokoľvek štátneho ocenenia odporuje myšlienkam, ktoré som sa pokúšal vo svojom diele vyjadriť a odovzdať. Ospravedlňujem sa čitateľom mojich kníh." V posledných rokoch sa zaoberal maľbou v ateliéri na Záhorí, kde vytvoril kolekciu olejomalieb, inšpirovanú Novým zákonom. Tieto diela sú nateraz nedostupné, pretože Kolenič "komunikuje len veľmi neochotne a novinárom odmieta poskytovať rozhovory" ("Kto sa chce vzoprieť, je blázon", literat.sk, 05. apríl 2021).
Tvorba.
Koleničova tvorba sa dá nazvať vzburou proti literárnym kánonom fungujúcim počas Husákovho socializmu. V zásade sa Kolenič priblížil predvoju postmoderny už v polovici 80. rokov 20. storočia, pričom vychádzal z Beat generation a pridal svoju osobnú razantnú revolúciu v zobrazovaní pravdy o živote. Protichodnosť či bipolarita štýlov vyjadrenia, na jednej strane senzibilita a imaginatívnosť, na druhej dekadencia a rozviazanie agresívnych inštinktov ukazujú smerom k vyjadreniu postmodernistického životného pocitu. Ivan Kolenič je známy svojou provokatívnou a dekadentnou poetikou. Je považovaný za kontroverzného tvorcu, pretože jeho diela vyvolávajú rozporuplné reakcie medzi kritikmi a čitateľmi. Niektorí ho uznávajú za originálneho a senzitívneho autora, ktorý sa vzoprel literárnym kánonom a vyjadril novú citlivosť a spontánnosť svojej generácie. Iní ho zavrhujú za pózovitosť, manierizmus, ornamentálnosť a šokovanie za každú cenu. Koleničova tvorba sa vyznačuje zobrazovaním prekračovania zákazov a porušovania pravidiel, telesnosti a erotizmu, úpadku a depresie, ale aj hľadaním ideálu čistej lásky a dotyku s posvätnom. Jeho knihy boli recenzované mnohými literárnymi kritikmi a odborníkmi, ktorí ocenili jeho kreatívnu invenciu, jazykovú virtuozitu, humor a iróniu, ale aj schopnosť zachytiť atmosféru doby a problémy ľudskej existencie.    

</doc>
<doc id="546997" url="https://sk.wikipedia.org/wiki?curid=546997" title="Dytiscus marginalis">
Dytiscus marginalis



</doc>
<doc id="547000" url="https://sk.wikipedia.org/wiki?curid=547000" title="Md">
Md

Md môže byť:
MD môže byť:

</doc>
<doc id="547001" url="https://sk.wikipedia.org/wiki?curid=547001" title="Arrhachión z Figaleie">
Arrhachión z Figaleie

Arrhachión alebo Arrhichión ("Arrhachión, Arrhichión") bol olympijský víťaz v pankratiu v rokoch 572, 568 a 564 pred Kr.
Arrhachión z arkádskej Figaleie zvíťazil v pankratiu na 52. a na 53. olympijských hrách v rokoch 572 a 568 pred Kr. Na nasledujúcich hrách v roku 564 pred Kr. sa znova prebojoval do finále a zápas vyhral, i keď ho v poslednom kole čakala smrť. Stalo sa to tak, že mu súper v leže zovrel nohami krk a škrtil ho, keď sa už chcel vzdať, jeho tréner "Eryxias" zvolal: „"Aká to krásna smrť, takej sa človek v Olympii nezrieka!"" Tieto slová Arrhachióna povzbudili a s vypätím posledných síl vykrútil súperovi prst a ten sa od bolesti zdvihnutím ruky vzdal. Arrhachión ale škrtiace kliešte nevydržal a naposledy vydýchol. Podľa Pausania ho súper zadusil, ale pravdepodobnejšie je, že mu zlomil väzy. Hellanodikovia následne Arrhachióna aj tak vyhlásili za víťaza, lebo sa jeho súper vzdal.
Staroveký autor Pausanias uvádza, že sochu Arrhachióna videl v jeho rodnej Figaleii. Bola to typicky archaická kamenná socha, (podobala sa soche kúroa) nohy mala len málo od seba, ruky jej viseli po boku a jej nápis už vyhladil čas. 

</doc>
<doc id="547002" url="https://sk.wikipedia.org/wiki?curid=547002" title="Michael Bay">
Michael Bay

Michael Benjamin Bay (* 17. február 1965, Los Angeles, USA, Kalifornia) je americký filmový producent, režisér a herec. Jeho akčné snímky sú známe svojimi rýchlymi strihmi a výraznými špeciálnymi efektami. 
Média ho nedávno spomenuli aj v inej súvislosti – v januári 2014 mal na výstave CES predstaviť nový televízor firmy Samsung, ale prezentáciu nezvládol a predčasne odišiel z pódia.
Tvorba.
Medzi jeho filmy patria "Bad Boys", "Skala", "Armageddon", "Pearl Harbor" a séria "Transformers", ktorá celosvetovo zarobila cez 2,5 miliárd dolárov a je tak siedmou najzárobkovejšou filmovou sériou v histórii. Je spoluzakladateľom produkčnej spoločnosti Platinum Dunes, ktorá sa zameriava na hororové filmy a produkovala filmy ako sú "Piatok trinásteho", "" a "Nočná mora z Elm Street".

</doc>
<doc id="547005" url="https://sk.wikipedia.org/wiki?curid=547005" title="Prvý torunský mier">
Prvý torunský mier

Prvý torunský mier je mierová zmluva, uzavretá 1. februára 1411 na jednom z vislianskych ostrovov v meste Toruň, jednom z najjužnejších miest rádového štátu nemeckých rytierov. Uzavreli ju Rád nemeckých rytierov na jednej strane a poľský kráľ Vladislav II. Jagielo a jeho spojenec litovské veľkoknieža Vytautas (Vitold) na strane druhej. Zmluva ukončila dva roky trvajúcu vojnu, ktorá kulminovala rok predtým bitkou pri Grunwalde (15. júl 1410).
Na základe prvého torunského mieru sa porazený Rád nemeckých rytierov musel dočasne vzdať Žmude (Žemaitska), ktorá sa tak stala súčasťou litovského veľkokniežatstva, a Dobrzyńska, ktoré obsadilo v priebehu vojny. Okrem toho musel poľskej strane zaplatiť vysoké výkupné za zajatých členov rádu. Mier dohodnutý v Toruni bol krehký a až po ďalších dvoch krátkych vojnách – hladnej (1414) a gollubskej (1422) – bol v roku 1422 uzavretý melnský mier, ktorý vyriešil vzájomné územné spory. Vysoké reparácie boli pre Rád veľkým bremenom, znamenali zvýšenie daní a v konečnom dôsledku spôsobili nepokoje a hospodársky úpadok Rádového štátu.

</doc>
<doc id="547010" url="https://sk.wikipedia.org/wiki?curid=547010" title="John Hicks">
John Hicks

Sir John Richard Hicks (* 8. apríl 1904, Warwick, Spojené kráľovstvo† 20. máj 1989, Blockley) bol britský ekonóm, jeden z najvýznamnejších a najvplyvnejších ekonómov dvadsiateho storočia. Medzi jeho najvýznamnejšie príspevky ekonómii patria teória spotrebiteľa v mikroekonómii a IS-LM model, ktorý sumarizuje keynesiánsky pohľad na makroekonómiu.
V roku 1972 spolu s Kennethom Arrowom získal Cenu Švédskej národnej banky za rozvoj ekonomickej vedy na pamiatku Alfreda Nobela za "priekopnícke príspevky k teórii všeobecnej rovnováhy a teórii blahobytu".
Kariéra.
John Hicks absolvoval bakalárske štúdium na Oxfordskej univerzite. V rokoch 1929 – 1935 vyučoval na Londýnskej škole ekonómie a politických vied. V rokoch 1935 – 1938 pôsobil na Univerzite v Cambridgi a v rokoch 1938 – 1946 bol profesorom politickej ekonómie na Manchesterskej univerzite. V rokoch 1950 – 1965 bol profesorom a od roku 1965 do svojej smrti emeritným profesorom na Oxfordskej univerzite.
Svojou staťou "Mr. Kynes and the Classics" (Pan Keynes a klasici, 1937) v časopise "Econometrica" prispel k vzniku tzv. Neoklasickej syntézy. V tom istom článku sa prvýkrát objavuje model IS-LL, neskôr modifikovaný Alvinom Hansenom do podoby učebnicového modelu IS-LM (niekedy aj "Hicks-Hansen IS-LM model").
Nobelovu cenu za ekonómiu získal v roku 1972 za prínos k rozpracovaniu teórie celkovej rovnováhy a k rozvoju ekonómie blahobytu, riešenie problému indexných čísel a reinterpretácii pojmu prebytku spotrebiteľa.

</doc>
<doc id="547011" url="https://sk.wikipedia.org/wiki?curid=547011" title="Trygve Haavelmo">
Trygve Haavelmo

Trygve Magnus Haavelmo (* 13. december 1911, Skedsmo, Nórsko† 28. júl 1999, Oslo) bol nórsky ekonóm, ktorý sa zaoberal prevažne ekonometriou. 
V roku 1989 získal Cenu Švédskej národnej banky za rozvoj ekonomickej vedy na pamiatku Alfreda Nobela za „objasnenie pravdepodobnostných základov ekonometrie a za analýzu simultánnych ekonomických štruktúr“. Medzi rokmi 19481979 bol profesorom ekonómie na Univerzite v Osle.

</doc>
<doc id="547012" url="https://sk.wikipedia.org/wiki?curid=547012" title="Trygve Magnus Haavelmo">
Trygve Magnus Haavelmo



</doc>
<doc id="547013" url="https://sk.wikipedia.org/wiki?curid=547013" title="Chicagská univerzita">
Chicagská univerzita



</doc>
<doc id="547014" url="https://sk.wikipedia.org/wiki?curid=547014" title="Karol Kállay">
Karol Kállay

Karol Kállay môže byť:

</doc>
<doc id="547015" url="https://sk.wikipedia.org/wiki?curid=547015" title="Harry Markowitz">
Harry Markowitz

Harry Max Markowitz (* 24. august 1927, Chicago, Illinois, USA† 22. jún 2023, San Diego, Kalifornia) bol americký ekonóm, ktorý v roku 1990 získal Cenu Švédskej národnej banky za rozvoj ekonomickej vedy na pamiatku Alfreda Nobela za "priekopnícku prácu v oblasti ekonómie a financií a financií korporácií". Túto cenu získal spolu s dvoma ďalšími ekonómami, Mertonom Millerom a Williamom Forsyth Sharpom.
Pôsobil ako profesor na University of California, San Diego. Z jeho prác je najznámejšia moderná teória portfólia.

</doc>
<doc id="547016" url="https://sk.wikipedia.org/wiki?curid=547016" title="Harry Max Markowitz">
Harry Max Markowitz



</doc>
<doc id="547017" url="https://sk.wikipedia.org/wiki?curid=547017" title="Harry M. Markowitz">
Harry M. Markowitz



</doc>
<doc id="547019" url="https://sk.wikipedia.org/wiki?curid=547019" title="Music Television">
Music Television



</doc>
<doc id="547020" url="https://sk.wikipedia.org/wiki?curid=547020" title="Douglass North">
Douglass North

Douglass Cecil North (* 5. november 1920, Cambridge, Massachusetts, USA – † 23. november 2015, Benzonia, Michigan) bol americký inštitucionálny ekonóm, známy hlavne ako historik hospodárstva. 
V roku 1993 spolu s Robertom Fogelom získal Cenu Švédskej národnej banky za rozvoj ekonomickej vedy na pamiatku Alfreda Nobela za „znovuobnovenie výskumu ekonomickej histórie prostredníctvom aplikovania ekonomickej teórie a kvantitatívnych metód s cieľom vysvetliť ekonomické a inštitucionálne zmeny“.

</doc>
<doc id="547021" url="https://sk.wikipedia.org/wiki?curid=547021" title="Douglass Cecil North">
Douglass Cecil North



</doc>
<doc id="547022" url="https://sk.wikipedia.org/wiki?curid=547022" title="Douglass C. North">
Douglass C. North



</doc>
<doc id="547023" url="https://sk.wikipedia.org/wiki?curid=547023" title="Robert Emerson Lucas">
Robert Emerson Lucas



</doc>
<doc id="547024" url="https://sk.wikipedia.org/wiki?curid=547024" title="James Mirrlees">
James Mirrlees

Sir James Alexander Mirrlees FRSE FBA (* 5. júl 1936, Minnigaff, Spojené kráľovstvo† 29. august 2018, Cambridge ) bol škótsky ekonóm. 
V roku 1996 spolu s Williamom Vickreyom získal Cenu Švédskej národnej banky za rozvoj ekonomickej vedy na pamiatku Alfreda Nobela za "zásadný príspevok k ekonomickej teórii stimulov v podmienkach asymetrických informácií". V roku 1998 bol pasovaný na rytiera. Prednášal na Oxfordskej univerzite aj na Cambridgeskej univerzite.

</doc>
<doc id="547025" url="https://sk.wikipedia.org/wiki?curid=547025" title="James Alexander Mirrlees">
James Alexander Mirrlees



</doc>
<doc id="547026" url="https://sk.wikipedia.org/wiki?curid=547026" title="James A. Mirrlees">
James A. Mirrlees



</doc>
<doc id="547027" url="https://sk.wikipedia.org/wiki?curid=547027" title="Myron Scholes">
Myron Scholes

Myron Samuel Scholes (* 1. júl 1941 Timmins) je americký ekonóm narodený v Kanade, ktorý v roku 1997 získal spolu s Robertom C. Mertonom Cenu Švédskej národnej banky za rozvoj ekonomickej vedy na pamiatku Alfreda Nobela za „novú metódu určovania hodnoty derivátov“. Bakalársky titul z ekonómie získal na McMaster University v Kanade, potom sa rozhodol prestúpiť na Chicagskú univerzitu, kde nakoniec roku 1969 získal titul PhD.

</doc>
<doc id="547028" url="https://sk.wikipedia.org/wiki?curid=547028" title="Myron Samuel Scholes">
Myron Samuel Scholes



</doc>
<doc id="547029" url="https://sk.wikipedia.org/wiki?curid=547029" title="Myron S. Scholes">
Myron S. Scholes



</doc>
<doc id="547030" url="https://sk.wikipedia.org/wiki?curid=547030" title="Osádka (rozlišovacia stránka)">
Osádka (rozlišovacia stránka)

Osádka môže byť:

</doc>
<doc id="547033" url="https://sk.wikipedia.org/wiki?curid=547033" title="Posádka">
Posádka

Posádka môže byť:

</doc>
<doc id="547034" url="https://sk.wikipedia.org/wiki?curid=547034" title="Jodid sodný">
Jodid sodný

Jodid sodný (NaI) je biela hygroskopická práškovitá alebo kryštalická látka, anorganická zlúčenina jódu a sodíka. Používa sa, na detekciu radiácie, liečbe jódovej karencie a ako reagujúca zložka vo Finkelsteinovej reakcii.
Použitie.
Jodid sodný sa často používa pri liečbe a prevencii jódovej karencii.
Bežnou oblasťou použitia je polymerázová reťazová reakcia a (v acetónovom roztoku) Finkelsteinovej reakcii pre konverziu alkylchloridov na alkyljodidy. Táto reakcia je založená na nerozpustnosti chloridu sodného v acetóne.
 R-Cl + NaI → R-I + NaCl
Monokryštály jodidu sodného (dopované táliom) sa používajú ako scintilačné detektory pre spektroskopiu gama žiarenia.

</doc>
<doc id="547035" url="https://sk.wikipedia.org/wiki?curid=547035" title="Oxyrhynský papyrus 466">
Oxyrhynský papyrus 466

Oxyrhynský papyrus 466 (P. Oxy. III,466) je útržkovitý grécky papyrusový rukopis z 2. storočia obsahujúci inštrukcie pre zápasenie, vrátane chmatov a držaní. Predstavuje tak najstaršiu príručku európskych bojových umení. Papyrus darovala Columbijskej univerzite v roku 1907 Spoločnosť pre výskum Egypta (Egypt Exploration Society).
Text tvoria tri stĺpce po 13, 15 a 10 riadkov. Každá inštrukcia je nasledovaná slovom "plexon" (πλέξον) "zapleť", preložené Millerom (2004) v zmysle "vykonajte!". Poliakoff (1987) to prekladá ako "pobite sa". V podstate ide o vyzvanie čitateľa (žiaka) na vyskúšanie techniky.

</doc>
<doc id="547037" url="https://sk.wikipedia.org/wiki?curid=547037" title="Prusko">
Prusko

Prusko môže byť:

</doc>
<doc id="547041" url="https://sk.wikipedia.org/wiki?curid=547041" title="Andrew Warhola">
Andrew Warhola



</doc>
<doc id="547042" url="https://sk.wikipedia.org/wiki?curid=547042" title="Ibi Maiga">
Ibi Maiga



</doc>
<doc id="547044" url="https://sk.wikipedia.org/wiki?curid=547044" title="Svätá Lucia (štát)">
Svätá Lucia (štát)



</doc>
<doc id="547045" url="https://sk.wikipedia.org/wiki?curid=547045" title="Paul Anthony Pierce">
Paul Anthony Pierce



</doc>
<doc id="547046" url="https://sk.wikipedia.org/wiki?curid=547046" title="Simon Smith Kuznets">
Simon Smith Kuznets



</doc>
<doc id="547047" url="https://sk.wikipedia.org/wiki?curid=547047" title="Alexandra Sklovská">
Alexandra Sklovská



</doc>
<doc id="547049" url="https://sk.wikipedia.org/wiki?curid=547049" title="Thomas Patrick Barrasso">
Thomas Patrick Barrasso



</doc>
<doc id="547050" url="https://sk.wikipedia.org/wiki?curid=547050" title="Tom Patrick Barrasso">
Tom Patrick Barrasso



</doc>
<doc id="547051" url="https://sk.wikipedia.org/wiki?curid=547051" title="Thomas Barrasso">
Thomas Barrasso



</doc>
<doc id="547052" url="https://sk.wikipedia.org/wiki?curid=547052" title="Sisa Lelkes Sklovská">
Sisa Lelkes Sklovská



</doc>
<doc id="547053" url="https://sk.wikipedia.org/wiki?curid=547053" title="Alexandra Lelkes Sklovská">
Alexandra Lelkes Sklovská



</doc>
<doc id="547054" url="https://sk.wikipedia.org/wiki?curid=547054" title="Rahway High School">
Rahway High School

Rahway High School je štvorročná stredná škola, ktorá poskytuje vzdelanie v ročníkoch 9 až 12 pre študentov z mesta Rahway (Union County) v New Jersey, USA.

</doc>
<doc id="547055" url="https://sk.wikipedia.org/wiki?curid=547055" title="David Koch">
David Koch

David Hamilton Koch, M.S. (* 3. máj 1940, Wichita, Kansas, USA† 23. august 2019, Southampton, New York) bol americký podnikateľ, filantrop, politický aktivista a chemický inžinier. Spolu so svojim starším bratom Charlesom vlastnil a riadil nadnárodnú korporáciu Koch Industries, konglomerát, ktorý je druhou najväčšou súkromne vlastnenou spoločnosťou v Spojených štátoch. S bratom Charlesom vlastnia 84 % podiel tejto korporácie. K 25. júlu 2014 činila výška ich imaní 41,3 miliárd USD, vďaka čomu je David H. Koch najbohatším obyvateľom New Yorku a spolu s Charlesom Kochom šiestym najbohatším človekom na svete.
Životopis.
David Hamilton Koch sa narodil 3. mája 1940 v meste Wichita (Kansas) v rodine chemického inžiniera Freda Chasea Kocha a Mary rod. Robinsonovej ako dvojča Williama Ingrahama „Billa“ Kocha. V roku 1959 absolvoval výberovú internátnu Deerfield Academy v Massachusetts a následne pokračoval v štúdiu na Massachusetts Institute of Technology (MIT), kde získal v roku 1962 bakalársky ("Bachelor of Arts and Science") a v roku 1963 magisterský titul v chemickom inžinierstve ("Master of Science").
Politická kariéra.
Vo voľbe prezidenta Spojených štátov v roku 1980 bol kandidátom na viceprezidenta za Libertariánsku stranu, spolu s prezidentským kandidátom Edwardom E. Clarkom. Ich kandidátny lístok získal 921 128 hlasov (1,06 %4. miesto).

</doc>
<doc id="547057" url="https://sk.wikipedia.org/wiki?curid=547057" title="Alexander Nestor Haddaway">
Alexander Nestor Haddaway



</doc>
<doc id="547058" url="https://sk.wikipedia.org/wiki?curid=547058" title="Anduze">
Anduze

Anduze môže byť:

</doc>
<doc id="547059" url="https://sk.wikipedia.org/wiki?curid=547059" title="Bessèges">
Bessèges

Bessèges môže byť:

</doc>
<doc id="547060" url="https://sk.wikipedia.org/wiki?curid=547060" title="Génolhac">
Génolhac

Génolhac môže byť:

</doc>
<doc id="547061" url="https://sk.wikipedia.org/wiki?curid=547061" title="La Grand-Combe">
La Grand-Combe

La Grand-Combe môže byť:

</doc>
<doc id="547062" url="https://sk.wikipedia.org/wiki?curid=547062" title="Ibrahima Maiga">
Ibrahima Maiga

Ibrahima Abdoulaye Maiga (* 14. marec 1979, Sareyamou, Mali) je malijský atlét, ktorý sa venuje behu na 400 m cez prekážky.
Zúčastnil sa letných olympijských hier v roku 2004 a 2008 (obe 6. miesto v rozbehu). Jeho osobný rekord činí 49,13 s (z 28. apríla 2007 v Dakare). Na majstrovstvách Afriky v atletike v roku 2008 obsadil 3. miesto (49,84 s).

</doc>
<doc id="547066" url="https://sk.wikipedia.org/wiki?curid=547066" title="Ibrahima Abdoulaye Maiga">
Ibrahima Abdoulaye Maiga



</doc>
<doc id="547070" url="https://sk.wikipedia.org/wiki?curid=547070" title="Pruské kráľovstvo (rozlišovacia stránka)">
Pruské kráľovstvo (rozlišovacia stránka)

Pruské kráľovstvo môže byť:

</doc>
<doc id="547072" url="https://sk.wikipedia.org/wiki?curid=547072" title="Nemen (rieka)">
Nemen (rieka)



</doc>
<doc id="547074" url="https://sk.wikipedia.org/wiki?curid=547074" title="Wellness">
Wellness

Wellness je program na zlepšenie telesnej a duševnej kondície.. Primárne, slovo wellness znamená cestu k súladu mysle, duše a tela. Cieľom je, aby sa človek cítil dobre, čo by teda malo plynúť z duševnej, fyzickej, okolitej a sociálnej pohody. S označením wellness sa môžeme stretnúť v kontexte s rôznymi pracoviskami (ako sú napríklad fitnescentrá ), alebo napríklad s programami ako sú kúpele, fínska sauna a pod.
Čo sa týka wellness, tak by predovšetkým malo ísť o ľudské zdravie, a to zdravie fyzické i psychické. Wellness ide ruka v ruke so zdravým životným štýlom. Nejde však o medicínske postupy.
Wellness programy.
Niektoré wellness programy, sa zameriavajú na revitalizáciu ľudského zdravia a mysle, na to ako sa cítiť lepšie a energickejšie. Ďalšie sa zaoberajú cieľmi, ako je prestať fajčiť, schudnúť, alebo zahŕňajú fitnes. S iným wellness programom sa môžeme stretnúť aj na pracoviskách. Majitelia firiem je poskytujú svojim zamestnancom napríklad vo forme firemného fitnes centra. Potom ide o pozdvihnutie morálky zamestnancov a ich lojality voči firme. Wellness na pracovisku sa tiež môže týkať stress manažmentu, najmä v prípade psychicky vyťažených zamestnancov. K wellness samozrejme patrí aj to, čo si pod týmto pojmom predstaví väčšina ľudí. Sú to rôzne kozmetické balíčky a procedúry. Do wellness môžeme zahrnúť aj stravovanie.
Medzi wellness kúry patria:

</doc>
<doc id="547075" url="https://sk.wikipedia.org/wiki?curid=547075" title="Daniel McFadden">
Daniel McFadden

Daniel Little McFadden (* 29. júl 1937, Raleigh, Severná Karolína, USA) je americký ekonometrik, ktorý v roku 2000 spolu s Jamesom Heckmanom získal Cenu Švédskej národnej banky za rozvoj ekonomickej vedy na pamiatku Alfreda Nobela za "rozvoj teórie a metód analýzy selektívnych vzoriek". Bol profesorom ekonómie na Kalifornskej univerzite v Berkeley.

</doc>
<doc id="547076" url="https://sk.wikipedia.org/wiki?curid=547076" title="Daniel Little McFadden">
Daniel Little McFadden



</doc>
<doc id="547077" url="https://sk.wikipedia.org/wiki?curid=547077" title="Daniel L. McFadden">
Daniel L. McFadden



</doc>
<doc id="547079" url="https://sk.wikipedia.org/wiki?curid=547079" title="Joseph Stiglitz">
Joseph Stiglitz

Joseph Eugene Stiglitz (* 9. február 1943, Gary, Indiana, USA) je americký ekonóm, profesor Kolumbijskej univerzity. Je nositeľom Medaily Johna Batesa Clarka (1979) a Nobelovej ceny za ekonómiu (2001). Zastával funkciu viceprezidenta a hlavného ekonóma Svetovej banky. 
Zaoberá sa najmä problematikou ekonomického rozvoja a globalizačných procesov vo svetovej ekonomike. V širšom povedomí je známy ako kritik činnosti medzinárodných inštitúcií (najmä Svetovej banky a Medzinárodného menového fondu) a neoliberálnych ekonómov (podľa jeho slov "trhových fundamentalistov"). Ekonómom a politikom na Slovensku a ostatných (post) tranzitívnych ekonomikách je známy ako kritik "šokovej terapie" transformácie ekonomiky a metódy kupónovej privatizácie. V roku 2000 zakladá pri Kolumbijskej univerzite Iniciatívu pre politický dialóg (IPD - Initiative for Policy Dialogue), think tank zameraný na otázky medzinárodného rozvoja. V Česku pôsobí na inštitúte CERGE-EI.
Životopis.
Narodil sa do židovskej rodiny v meste Gary v americkom štáte Indiana. Študoval na Amherst College a na Massachusetts Institute of Technology, kde tiež neskôr učil. Výskumnej či pedagogickej činnosti sa venoval taktiež na univerzitách v Chicagu, Cambridgi, Yale, Stanforde, Oxforde a Princetone. Teraz je profesorom Kolumbijskej univerzity.
Prínos k ekonomickej teórii, názory.
Stiglitz býva najčastejšie radený k ekonomickej škole tzv. nových keynesiáncov, nadväzujúcich na ekonomickú teóriu a závery J. M. Keynesa, presadzujúceho štátne zásahy do ekonomiky, najmä prostredníctvom fiškálnych stimulov. Cielené štátne zásahy do ekonomiky podľa Stiglitza prinášajú v mnohých oblastiach efektívnejšie výsledky, než akých by bolo dosiahnuté samovoľným pôsobením neregulovaných trhových mechanizmov (tzv. neviditeľnou rukou trhu). Často pracuje s teóriou existencie tzv. asymetrických informácií, príčiny nezamestnanosti podľa neho sú v problematike tzv. (ne)efektívnych miezd, čo spolu s Carlom Saphirom, osvetľuje v tzv. Saphirovom-Stiglitzovom modele. 
Osobný život.
Stiglitz je tretíkrát ženatý, svoju súčasnú manželku, Anyu Schiffrinovú, univerzitnú profesorku medzinárodných vzťahov, si vzal 28. októbra 2004.

</doc>
<doc id="547080" url="https://sk.wikipedia.org/wiki?curid=547080" title="Joseph Eugene Stiglitz">
Joseph Eugene Stiglitz



</doc>
<doc id="547081" url="https://sk.wikipedia.org/wiki?curid=547081" title="Joseph E. Stiglitz">
Joseph E. Stiglitz



</doc>
<doc id="547087" url="https://sk.wikipedia.org/wiki?curid=547087" title="Jodid strieborný">
Jodid strieborný

Jodid strieborný (AgI) je žltá kryštalická látka, anorganická zlúčenina jódu a striebra. Používa sa pre svoju fotocitlivosť vo fotografii, ako antiseptikum v medicíne a pre umelé vyvolávanie dažďa a zakladanie oblakov. Jodid strieborný je prakticky nerozpustný vo vode a veľmi zle rozpustný aj v koncentrovanom roztoku amoniaku.
Kryštálová štruktúra jodidu strieborného sa s teplotou mení. Sú známe nasledujúce fázy:
Použitie.
Fotografia.
Vo fotografii sa jodid strieborný začal prvýkrát využívať v technike daguerrotypia, patentované Louisom Daguerreom už v roku 1839. Fotografický obraz sa zaznamenával na dosku potiahnutú jodidom strieborným, pričom doba expozície trvala asi 15 až 20 minút.
Vyvolávanie dažďa.
Kryštálová štruktúra jodidu strieborného je podobná štruktúre ľadu, čo umožňuje vyvolávať mrznutie (heterogénnej nukleacii) pri zakladaní oblakov s cieľom umelo vyvolať dážď (kryštáliky pôsobia ako kondenzačné jadrá). Pre tento účel sa spotrebuje približne 50 ton jodidu strieborného ročne, z toho pri každom takomto experimente 10 až 50 gramov. Táto metóda sa najviac používa v Číne alebo na Blízkom východe, napr. V Spojených arabských emirátoch.
Jodid strieborný ako iónový vodič.
Premena medzi formami alfa a beta predstavuje topenie striebornej (katiónovej) podmriežky. Entropia topenia pre α-jodid strieborný je približne polovičná oproti entropii chloridu sodného (typickej iónovej tuhej látke). To je možné racionalizovať zmienkou, že kryštálová mriežka jodidu strieborného je pri premene medzi formami α a β, zásadne čiastočne roztavená. Pridaním entropie premeny z α na β k entropii topenia sa získa hodnota, ktorá je oveľa bližšie entropii topenia chloridu sodného.

</doc>
<doc id="547088" url="https://sk.wikipedia.org/wiki?curid=547088" title="Letov L-501">
Letov L-501

Letov L-501 bol československý projekt tzv. „núdzovej“ stíhačky z roku 1946 od spoločnosti Letov. Projekt bol v roku 1947 zastavený a nebol vyrobený žiadny prototyp.
Vznik a vývoj.
Dňa 1. júla vyzvalo 4. oddelenie II. odboru MNO znárodnené podniky na vytvorenie projektu a dreveného modelu lietadla a následnej prezentácie do 9. augusta 1946. Podmienkou bolo zakomponovanie motoru Junkers Jumo 211, ktorého mala Česko-slovenská armáda k dispozícií v počte až 4 270 kusov.
Vývoju sa zúčastnila aj spoločnosť Letov, vtedy už Rudý Letov a začala vývoj vlastného stíhacieho stroja. Firma zhotovila jeden drevený model v mierke 1:1 a tiež drevený model určený pre aerodynamický tunel v mierke 1:5.
Konštrukcia.
Firma zo začiatku uvažovala nad použitím motorových jednotiek priamo z bombardéra Ju-88, ktorý však nevyhovoval, kvôli veľkým kvapalinovým chladičom. Rovnako nevyhovovala ani myšlienka použitia krídel z FW-190.
Bol vyvíjaný podľa vlastného projektu. Mal stredné plošné zaťaženie /cm². Firma priznala, že celkový koncept bol prevzatý z amerického P-51 Mustang. Okrem stíhacej verzie sa uvažovalo aj nad cvičnou dvojmiestnou verziou L-501a.
Trup.
L-501 bol dolnoplošník kovovej konštrukcie so zaťahovacím podvozkom. Trup mal pozdĺžny profil v tvare písmena H, priečny profil v tvare písmena Z, alebo U. Poťahom letúňa mal byť lisovaný duralový plech. Pred pilotom aj za ním bola protipožiarna priehradka.
Motor.
Počítalo sa s montážou motoru Jumo 211 rady F, alebo P. Na ňom, mala byť namontovaná trojlistá vrtuľa Vs11 s priemerom . Stroj mal pojmúť 600 l paliva uloženého v hlavnej nádrži za pilotom a niekoľkých menších v krídlach. Tiež tu bola prítomná olejová nádrž s objemom 45 litrov.
Boli však navrhované aj britské motory Rolls-Royce Dart, alebo Armstrong-Siddeley Mamba.
Pilotná kabína.
Plánovalo sa vybaviť stíhač zakrytou pilotnou kabínou s nemeckými prístrojmi a pancierovým sedadlom z lietadla Fw-190 s pancierom o hrúbke . Čelné sklo malo byť nepriestrelné s hrúbkou .
Výzbroj.
Zo začiatku sa uvažovalo iba so štyrmi guľometmi MG-131 kalibru , ktoré boli neskôr rozšírené o ďalšie dva kanóny MG-151. Do hriadele vrtule sa mal zabudovať buď kanón MG-151, alebo MG-131. Paľbu by umožňoval zameriavač C12D. Následne sa počítalo s pumou o hmotnosti a štyrmi raketami celkovej hmotnosti .
Cena.
Cenová ponuka pochádzala z 9. augusta 1946 a len za zhotovenie prototypu si firma účtovala 5 579 947 Kčs, alebo v prípade troch kusov viac než 13 miliónov Kčs. Ceny sériových stíhačov boli kalkulované pre série 100, 200 a 500 strojov.

</doc>
<doc id="547093" url="https://sk.wikipedia.org/wiki?curid=547093" title="Siplak">
Siplak

Siplak alebo Siblak (, ) je obec v Bihárskej župe v Rumunsku. Skladá sa zo 6 častí: "Suplacu de Barcău" (sídlo obce, slov. Siplak), "Borumlaca" (slov. Borumlak alebo Boromolak), "Dolea", "Foglaș" (slov. Foglaš alebo Fogaš), "Valea Cerului" (slov. Čerpotor alebo Čerpotok) a "Vâlcelele" (slov. Ritoblaga). Obec sa nachádza v masíve Sedmohradského rudohoria. Obec je významným sídlom rumunských Slovákov. Ako vyslaný učiteľ z Česko-Slovenska tu pôsobil Rudolf Dočolomanský, otec herca Michala Dočolomanského.
Demografia.
V obci žilo roku 2002 934 Slovákov, z toho 427 v Čerpotoku, 158 v Ritoblage, 157 vo Fogaši, 146 v Borumlaku a 45 v Siplaku. Slováci prišli najprv do dediny Borumlak, roku 1790 z Gemera a Zemplína, čím sa tento radí medzi najstaršie slovenské obce v Rumunsku. Ostatné boli Slovákmi osídlené neskôr v rámci vnútornej kolonizácie.
Kultúra.
Roku 1938 tu Rudolf Dočolomanský vytesal vysokú sochu Krista, insitnú kópiu Rio de Janeirského Ježiša Vykupiteľa. Na jej podstavci je vyryté: „Za pokoj vo svete. Pre pokoj sveta.“ Čerpotok je jedna z najvýznamnejších slovenských obcí v Rumunsku. Nachádza sa tu sídlo oblastnej organizácie Demokratického zväzu Slovákov a Čechov v Rumunsku, každoročne v polovici mája sa tu organizuje najväčšia rumunská prehliadka slovenských mládežníckych folklórnych súborov a premýšľa sa o vybudovaní múzea slovenskej dediny – skanzenu, ktorý by sa do tohoto prostredia určite hodil.

</doc>
<doc id="547095" url="https://sk.wikipedia.org/wiki?curid=547095" title="Ménodóros z Atén">
Ménodóros z Atén

Ménodóros ("Ménodóros") bol víťaz olympijských hier v zápasení a pankratiu v roku 132 pred Kr.
Ménodóros, syn "Gnaia" z Atén, zvíťazil v pankratiu a zápasení (palé) na 162. olympijských hrách v roku 132 pred Kr. Zápasenie zaviedli v Olympii na 18. hrách v roku 708 pred Kr. a pankration na 33. hrách v roku 648 pred Kr. Prvým víťazom v zápase bol Eurybatos zo Sparty a v pankratiu Lygdamis zo Syrakúz.
Socha Ménodóra, najlepšieho aténskeho zápasníka a pankratistu svojej doby, stála kedysi na ostrove Délos. (ostrov bol v Grécku sídlom náboženských kultov) Samotná socha sa nezachovala, ale jej mramorový podstavec ( x ) archeológovia na Déle objavili. Ménodóros ju približne medzi rokmi 132 a 130 pred Kr. venoval tamojšej Apolónovej svätyni. V helénskom období bola délska Apolónova svätyňa po delfskej druhou najvýznamnejšou svätyňou tohto boha v starovekom Grécku. Na podstavci sú reliéfy 32 vencov a nad každým sú uvedené hry, kde ich získal.
Z celkového počtu ich 18 získal v pankratiu a 14 v zápase (dva z nich vyhral v súťaži dorastencov). Najvýznamnejšie z nich sú dva olympijské za viťazstvá v zápasení a pankratiu. Päť víťazných vencov získal na hrách v rodných Aténach, päť na hrách v Tébach, tri na nemejských hrách, a ostatné z iných gréckych hier. Keďže bol Korint v roku 146 pred Kr. úplne zničený Rimanmi, medzi vencami chýba isthmický. Posledné štyri vence neznázorňujú víťazné vence, ale sú vyznamenania, ktoré Ménodórovi venovali Aténčania, Roďania, Tébania a kráľ Ariarathes V. z maloázijskej Kappadokie.

</doc>
<doc id="547097" url="https://sk.wikipedia.org/wiki?curid=547097" title="Prusi">
Prusi

Prusi alebo staršie Prusovia môže byť:

</doc>
<doc id="547099" url="https://sk.wikipedia.org/wiki?curid=547099" title="Prusovia">
Prusovia



</doc>
<doc id="547100" url="https://sk.wikipedia.org/wiki?curid=547100" title="Zdeněk Bílek">
Zdeněk Bílek

Zdeněk Bílek (* 26. október 1923, Lipník nad Bečvou – † 24. november 2006, Bratislava) bol slovenský dirigent.

</doc>
<doc id="547101" url="https://sk.wikipedia.org/wiki?curid=547101" title="Leonid Hurwicz">
Leonid Hurwicz

Leonid Hurwicz známy aj pod menom Leo Hurwicz (* 21. august 1917, Moskva, Rusko – † 24. jún 2008, Minneapolis, Minnesota, USA) bol americký židovský ekonóm a matematik poľského pôvodu narodený v Rusku. V roku 2007 spolu s Ericom Maskinom a Rogerom Myersonom získal Cenu Švédskej ríšskej banky za ekonomické vedy na pamiatku Alfreda Nobela za položenie základov teórie návrhu mechanizmov. Cenu získal ako deväťdesiatročný, čo je v histórii Nobelových cien rekord.
Bol profesorom ekonómie na Minnesotskej univerzite. Ako jeden z prvých začal v ekonómii využívať teóriu hier.

</doc>
<doc id="547103" url="https://sk.wikipedia.org/wiki?curid=547103" title="Vézénobres">
Vézénobres

Vézénobres môže byť:

</doc>
<doc id="547105" url="https://sk.wikipedia.org/wiki?curid=547105" title="Saint-Jean-du-Gard">
Saint-Jean-du-Gard

Saint-Jean-du-Gard môže byť:

</doc>
<doc id="547106" url="https://sk.wikipedia.org/wiki?curid=547106" title="Leo Hurwicz">
Leo Hurwicz



</doc>
<doc id="547107" url="https://sk.wikipedia.org/wiki?curid=547107" title="Saint-Germain-du-Teil">
Saint-Germain-du-Teil

Saint-Germain-du-Teil môže byť:

</doc>
<doc id="547108" url="https://sk.wikipedia.org/wiki?curid=547108" title="Lédignan">
Lédignan

Lédignan môže byť:

</doc>
<doc id="547111" url="https://sk.wikipedia.org/wiki?curid=547111" title="T-ara">
T-ara

T-ara (T♔ARA alebo TΛRΛ) je juhokórejska dievčenská skupina, ktorá debutovala v roku 2009 v Core Contents Media, teraz známe ako MBK Entertainment.
Pôvodne päťčlenná skupina zložená z Jiae, Jiwon, Eunjung, Hyomin a Jiyeon, vydali svoju prvú pieseň „Good Person“ pre soundtrack kórejskej drámy "Cinderella Man" ​​v apríli 2009. O dva mesiace neskôr stiahli Jiae a Jiwon a prišli tri nové členky Qri, Boram a Soyeon. Vyšiel debut "Lies".
Ich prvý album vyšiel v decembri 2009 s názvom "Absulute First Album", v ktorom bolo niekoľko známych singlov napr. „TTL (Time to Love)“, „Bo peep bo beep“, „Like the First Time“.
Členky skupiny.
Jiyeon.
Park Jiyeon (narodila sa 7. júna 1993) je speváčka, herečka, modelka a členka skupiny T-ara. Začala ako šestnásťročná. Hrala v rôznych filmoch ako napr. (2010) ako Lee Se Hee, "Gnomeo a Júlia" (dabovala Júliu v japončine v roku 2011) a "Gisaeng Ryung" (2011). Hrala aj v seriáloch ako "Dream High 2" (2012) ako Rian, "Soul" (2009) ako Yoon Doo Na, "Triangle" (2014) Seong Yoo Jin.
Hyomin.
Park Sun-young (sa narodila 30. mája 1989) známa ako Hyomin, je speváčka, herečka a členka skupiny T-ara. 21. júna sa stala treťou líderkou skupiny T-ara.

</doc>
<doc id="547114" url="https://sk.wikipedia.org/wiki?curid=547114" title="Skladanie bielkovín">
Skladanie bielkovín

Skladanie bielkovín/proteínov (iné názvy: zbaľovanie/zbalenie bielkovín/proteínov, folding (proteínov/bielkovín), zvinovanie/zvinutie bielkovín/proteínov, pozohýnanie bielkovín/proteínov (v priestore)) je proces, počas ktorého bielkovina nadobúda jej termodynamicky najstabilnejšiu a zároveň funkčnú, tzv. natívnu konformáciu (tvar). Počas zbaľovania jednotlivé časti bielkoviny vytvárajú sekundárne štruktúry, ktoré navzájom interagujú a vytvárajú terciárnu štruktúru, čiže definitívne usporiadanie danej bielkoviny v trojrozmernom priestore.
"In vivo" začína proces skladania kotranslačne, čiže už počas translácie bielkoviny na ribozóme. Bielkoviny, ktoré sa nestihnú zbaliť kotranslačne, sa môžu zbaliť spontánne, prípadne kotranslokačne, čiže počas prenosu do inej časti bunky, typicky do endoplazmatického retikula. Väčšina bielkovín však nie je schopných zbaliť sa spontánne a pomáhajú im v tom špecializované molekuly, tzv. šaperóny. Tieto molekuly sú tiež schopné pomôcť s foldingom zle zbalených bielkovín, čiže takých, ktoré nadobudli termodynamicky stabilnú, ale nie natívnu konformáciu.
"In vitro" je možné pozorovať kotranslačné skladanie v tzv. cell-free (bezbunkových) expresných systémoch, čo sú nástroje molekulárnej biológie, ktoré slúžia na expresiu bielkovín z DNA bez použitia buniek. Trochu iným spôsobom, ale s rovnakým výsledkom, prebieha tzv. renaturácia, čo je zbaľovanie bielkoviny, ktorá bola denaturovaná. Denaturácia bielkovín znamená poškodenie ich natívnej konformácie (väčšinou pomocou zvýšenej teploty alebo chemických činidiel) a ich renaturáciu je možné v niektorých prípadoch dosiahnuť odstránením daného denaturačného faktoru. Nie všetky bielkoviny je možné renaturovať a v takom prípade ide o ireverzibilnú (čiže nevratnú) denaturáciu.
Zle zbalené proteíny sú v bunkách odstraňované fyziologickými mechanizmami proteolýzy, predovšetkým na proteazóme a v lyzozóme. Ak nie sú zle zbalené proteíny systematicky odstraňované, môže viesť takýto stav k vážnejším patologickým javom, ktoré sa prejavujú typicky ako neurodegeneratívne ochorenia (napr. Parkinsonova choroba), ale môžu dať počiatok aj vzniku alergií.
Nie všetky bielkoviny sú funkčné ako zbalené. Skupina tzv. vnútorne neusporiadaných proteínov nemá žiadnu definovanú terciárnu štruktúru, napriek tomu zastávajú svoje funkcie. Niektoré vnútorne neusporiadané proteíny získavajú terciárnu štruktúru väzbou ligandu, iné vôbec. Neusporiadanosť im zabezpečuje funkčnú variabilitu a schopnosť viazať viacero rôznych ligandov. Mnohokrát ide o jedny z najdôležitejších proteínov riadiacich bunkový cyklus, napr. proteíny p27 a p55.
Anfinsenova dogma.
Anfinsenova dogma je súbor troch hlavných postulátov, ktoré určil americký biochemik Christian B. Anfinsen v 50. rokoch 20. storočia na základe jeho štúdia renaturácie enzýmu ribonukleázy A. Anfinsen pozoroval deaktiváciu tohto enzýmu v roztoku močoviny s redukčným činidlom. Po tom, čo močovinu a redukčné činidlo odstránil, bola aktivita enzýmu obnovená. Tento pokus bol neskôr zopakovaný aj s chemicky syntetizovanou ribonukleázou A, čím sa odstránili pochybnosti, že by mohol byť Anfinsenov experiment ovplyvnený nečistotami v roztoku po izolácii enzýmu. 
Anfinsenov experiment bol prvým dôkazom, že sekvencia polypeptidového reťazca aminokyselín je dostatočnou informáciou na to, aby reťazec nadobudol konkrétnu trojrozmernú konfiguráciu – čiže terciárnu štruktúru. Anfinsen na základe výsledkov experimentu zhrnul tri základné body:
Neskôr sa ukázalo, že Anfinsenova dogma platí len pre menšinu proteínov. V skutočnosti je schopných renaturácie len málo proteínov, takisto je aj počet bielkovín schopných zbaliť sa spontánne "in vivo" v menšine. Mnohé bielkoviny potrebujú na skladanie pomocné molekuly (šaperóny) a ďalšie enzýmy. Ďalšou výnimkou sú prióny, ktoré môžu nadobudnúť termodynamicky stabilnú konformáciu, ktorá ale nie je natívna.
Levinthalov paradox.
Levinthalov paradox je myšlienkový experiment, ktorý taktiež odporuje Anfinsenovej dogme. Vyslovil ho v roku 1969 americký molekulárny biológ Cyrus Levinthal. Jeho myšlienkový experiment je založený na obrovskom počte rôznych konformácií, ktoré potrebuje bielkovina "odskúšať", až kým dosiahne tú termodynamicky najstabilnejšiu. Napríklad, polypeptidový reťazec tvorený 100 aminokyselinami má 99 peptidových väzieb a teda 198 uhlov φ a Ψ. Ak môže každý z týchto uhlov nadobudnúť jednu z troch stabilných konformácií, môže proteín nadobudnúť 3198 (čiže 2,95x1094) rôznych celkových konformácií. Ak by "vyskúšanie" jednej konformácie trvalo 10−13 sekundy (čo je čas jednej molekulovej vibrácie), čas potrebný na zbalenie takéhoto polypeptidového reťazca by bol 2,95x1081 sekúnd, čo je 9,36x1073 rokov a to je výrazne dlhšie, ako vek vesmíru. Z toho vyplýva, že skladanie bielkovín nemôže byť čisto náhodný proces.
V skutočnosti trvá zloženie 100 aminokyselín dlhého polypeptidového reťazca približne 5 sekúnd a Levinthalov paradox bol v priebehu ďalších rokov čiastočne vysvetlený. Z tohto hľadiska bol dôležitý objav, že skladanie prebieha kotranslačne. To znamená, že N-koncová časť reťazca bielkoviny, ktorá ešte nie je dosyntetizovaná, nie je ovplyvnená týmito ešte nenasyntetizovanými úsekmi a zbaľuje sa od nich nezávisle. Dôležitým objavom bol aj veľký vplyv hydrofóbneho efektu, pre ktorý sa vo vnútornej časti molekuly bielkoviny vytvára tzv. hydrofóbne jadro, ktoré má veľký vplyv na jej stabilitu. Ďalším vysvetlením Levinthalovho paradoxu je hierarchická časová následnosť zbaľovania – rýchlejšie procesy zbaľovania ovplyvňujú procesy pomalšie. Najrýchlejšie sa skladajú sekundárne štruktúry (alfa-hélix a beta-skladaný list), blízke sekundárne štruktúry následne tvoria stabilné tzv. foldy. Následne medzi sebou interagujú jednotlivé foldy a postupne sa stabilizuje celá terciárna štruktúra.
Termodynamika skladania.
Ako každý chemický proces, aj proces skladania bielkovín popisuje termodynamika pomocou veličiny zvanej Gibbsova energia ("G"). Gibbsova energia je veličina, ktorá hovorí o stabilite danej molekuly alebo komplexu molekúl. Ak je Gibbsova energia produktov chemického deja nižšia ako Gibbsova energia reaktantov (rozdiel Gibbsových energií "ΔG" je teda záporný), sú produkty termodynamicky stabilnejšie. Gibbsova energia je pri konštantnom tlaku a teplote definovaná ako
formula_1,
kde
Entropia je veličina, ktorá charakterizuje neusporiadanosť v systéme – čím je neusporiadanosť väčšia, tým je entropia väčšia a tým je systém termodynamicky stabilnejší. Entalpia charakterizuje príspevok väzieb – čím je chemická väzba (jej väzbová energia) silnejšia (väčšia), tým je entalpia nižšia a systém termodynamicky stabilnejší. Pre výpočet celkovej zmeny Gibbsovej energie "ΔG" je potrebné brať do úvahy aj vodu, ktorá "in vivo" a aj "in vitro" vytvára okolné prostredie bielkoviny a interaguje s ňou:
formula_2
Každý člen tejto rovnice vplýva na celkovú zmenu Gibbsovej energie bielkoviny počas jej skladania:
 Člen formula_3 závisí na charaktere postranných reťazcov aminokyselinových zvyškov v polypeptidovom reťazci, väčšinou je však mierne kladný, pretože postranné reťazce interagujú lepšie s vodou (nezbalený stav) ako sami so sebou (zbalený stav).
 Člen formula_3 je záporný, pretože molekuly vody radšej interagujú sami so sebou (bielkovina zbalená) ako s postrannými zvyškami predovšetkým hydrofóbnych aminokyselín (bielkovina nezbalená).
 Člen formula_5 je veľký a kladný, pretože entropia (neusporiadanosť) bielkoviny je omnoho vyššia pre nezbalený stav ako pre stav zbalený.
 Člen formula_5 je veľký a záporný, pretože keď je bielkovina nezbalená, tak má hydrofóbne aminokyselinové zvyšky v kontakte s molekulami vody. Molekuly vody sa okolo týchto aminokyselinových zvyškov orientujú určitým spôsobom a vytvárajú výrazne organizovanú štruktúru s vysokou usporiadanosťou a teda nízkou entropiou.
skladanie proteínov je teda z termodynamického hľadiska najviac ovplyvnené entropickým efektom, pretože molekuly vody sú okolo zbaleného proteínu omnoho menej usporiadané ako okolo proteínu nezbaleného. Tento efekt je častejšie nazývaný ako hydrofóbny efekt alebo hydrofóbna interakcia, pretože v konečnom dôsledku spôsobuje agregáciu nepolárnych postranných reťazcov vo vnútri bielkoviny a vystavenie polárnych postranných reťazcov na jej povrch. K zbaľovaniu tiež prispievajú disulfidické mostíky, soľné mostíky a van der Waalsove interacie.
Lievik skladania.
Lievik skladania (anglicky folding funnel) je náčrt procesu skladania proteínov z hľadiska termodynamiky. Nezbalených stavov je mnoho a sú charakteristické relatívne veľkou Gibbsovou energiou. Počas skladania sa Gibbsova energia znižuje a s ňou aj počet možných konformačných stavov, ktoré je možné nadobudnúť. Na spodku lievika je termodynamicky najstabilnejší stav, ktorý korešponduje s natívnym stavom bielkoviny. Hĺbka lievika naznačuje, do akej miery je natívny stav bielkoviny stabilný oproti denaturovaným stavom a jeho šírka naznačuje konformačnú entropiu stavov o danej energii. 
Jednotlivé lieviky majú pre každý proteín iný tvar. Ten záleží na množstve možných konfigurácií, ktoré sú závislé na tom, aká je zložitá cesta skladania bielkoviny, či existujú semistabilné intermediáty skladania a či majú tieto intermediáty potenciálnu schopnosť tvoriť zhluky (agregovať). Napríklad pre bielkoviny, ktoré na poskladanie potrebujú pomoc od šaperónov (pozri nižšie) je typický výskyt viacerých hlbších lokálnych energetických miním, v ktorých sa môže daná bielkovina počas skladania "zaseknúť". Naopak, pre bielkoviny, ktoré je možné renaturovať, je typický hladký povrch lievika.
Šaperóny.
Väčšina bielkovín nie je schopných zbaliť sa spontánne a potrebujú pomoc od iných bielkovín, ktoré s nimi interagujú a pomáhajú im nadobudnúť natívnu konformáciu. Tieto bielkoviny sa nazývajú šaperóny a väzbou na zbaľované proteíny im vytvárajú mikroprostredie, ktoré im skladanie z termodynamického hľadiska uľahčuje. Známe sú dve hlavné rodiny šaperónov – rodina Hsp70 a šaperoníny.
Hsp70.
Proteíny z rodiny Hsp70 majú relatívnu molekulovú hmotnosť okolo 70 000 a ich množstvo v bunkách sa zväčšuje po tepelnom šoku, z čoho vychádza ich názov (z angl. Heat shock protein). Tieto bielkoviny sa viažu na hydrofóbne časti bielkovín a tým ich chránia pred denaturáciou teplom a pred vytváraním agregátov s ďalšími syntetizovanými bielkovinami, ktoré ešte nie sú zbalené. Niektoré z nich na druhej strane blokujú skladanie bielkovín, ktoré musia zostať v nezbalenej forme, kým sa dostanú na membránu. Ďalšie sprostredkujú správne poskladanie kvartérnej štruktúry viacreťazcových proteínov. Na nezbalené bielkoviny sa môžu viazať aj viackrát, pričom vždy spotrebujú jednu molekulu ATP. Pre svoju funkciu potrebujú ďalšie menšie molekuly (ako napr. Hsp40). V krajnom prípade aspoň prenášajú polypeptid do šaperonínov.
Šaperoníny.
Šaperoníny sú veľké proteínové komplexy, ktoré vo svojom vnútornom priestore uzatvárajú nezbalené polypeptidy a za spotreby ATP sprostredkujú ich zbalenie do natívneho stavu. Bakteriálne šaperoníny sú komplexom proteínov GroEL a GroES, ich analógy v eukaryotických organizmoch sa nazývajú Hsp60. GroEL má tvar sudu, do ktorého je navedený nezbalený polypeptid a v tomto "sude" je z oboch strán uzavretý proteínmi GroES. GroEL následne za pomalej hydrolýzy ATP postupne mení svoju konformáciu a tak núti bielkovinu v jeho vnútri skladať sa. Tento proces trvá približne 10 sekúnd, až kým nie je uvoľnená Jedna z podjednotiek GroES. Ak bielkovina nebola zbalená správne, proces sa môže opakovať.
Enzýmy pri skladaní.
Pre skladanie niektorých proteínov sú potrebné enzýmy, ktoré katalyzujú izomeračné reakcie. Takým enzýmom je proteín disulfid izomeráza, ktorá katalyzuje vzájomnú premenu alebo premiešanie disulfidických mostíkov, čiže zánik vytvorený disulfidických mostíkov a vznik nových, medzi inými atómami síry. Tento enzým tak eliminuje medziprodukty skladania so zle spárovanými disulfidickými väzbami. Enzým peptid propyl cis-trans izomeráza katalyzuje izomeráciu medzi cis a trans izomérmi prolínových zvyškov. Prolín v cis konformácii má dôležitú funkciu ako aminokyselina, ktorá ohraničuje sekundárne štruktúry, tvorí tzv. ß-ohyby a v mnoho prípadoch je nezameniteľná pre správnu funkciu bielkoviny.
Eliminácia nesprávne zbalených bielkovín.
Napriek vyššie popísaným procesom, ktoré vedú k správnemu skladaniu bielkovín, sú v bunke syntetizované aj bielkoviny zbalené nesprávne. V skutočnosti je viac ako štvrtina všetkých syntetizovaných polypeptidov odstránená pre ich nesprávny folding. V eukaryotických bunkách sú bielkoviny, ktoré sú sekretované do extracelulárneho (mimobunkového) priestoru, zbaľované až v endoplazmatickom retikulu. V stresových podmienkach sa biosyntéza bielkovín v bunke zvyšuje a prevyšuje tak kapacitu endoplazmatického retikula. Bunka na to fyziologicky reaguje zvýšením koncentrácie šaperónov a znížením produkcie proteínov. Proteíny, ktoré sa stihli zbaliť nesprávne ešte pred bunkovou reakciou na ne, môžu byť degradované autofágiou, čo je proces, počas ktorého je vnútorná časť bunky obalená membránou a takto vzniknutá kapsula následne fúzuje (splynie) s lyzozómom, v ktorom sa nachádzajú degradačné enzýmy. Alternatívne môžu byť zle zbalené proteíny ubiquitinylované a zacielené do proteazómu.
Amyloidózy.
Ak nie sú zle zbalené proteíny odbúravané, môžu agregovať a vytvárať tzv. amyloidné vlákna, ktoré sú tvorené zle zbalenými sekretovanými proteínmi v extracelulárnom priestore. Jedno vlákno má priemer 7 – 10 nm. Pozostávajú z tzv. jadra, ktoré je tvorené agregovanými ß-skladanými listami jednotlivých zle zbalených bielkovín, pričom tieto ß-listy sú kolmé na pozdĺžny smer vlákna a postranných častí bielkovín. Amyloidné vlákna môže vytvoriť mnoho bielkovín a väčšina z nich má štruktúru vlákna stabilizovanú zvýšeným množstvom aromatických aminokyselín. Súbor ochorení, ktoré tieto vlákna spôsobujú, sa nazýva amyloidózy a tie často vznikajú práve mutáciou, pri ktorej sa zamení nejaká aminokyselina z bielkoviny za aromatickú aminokyselinu. Medzi najznámejšie amyloidózy patria tie, ktoré spôsobujú neurodegeneratívne ochorenia, akými sú Alzheimerova choroba, Huntingtonova choroba alebo Parkinsonova choroba.
Priónové ochorenia.
Priónové ochorenia, tiež známe pod názvom spongiformné encefalitídy, sú, podobne ako amyloidózy, ochorenia, ktoré vznikajú zlým zbalením proteínu, v tomto prípade tzv. priónového proteínu. Patrí medzi ne Creutzfeldt-Jakobova choroba, Choroba šialených kráv, kuru a iné. Zle zbalený priónový proteín tvorý štruktúry podobné amyloidným vláknam. Navyše, zle zbalená forma tohto proteínu spôsobuje zmenu správne zbalených priónových proteínov na ďalšie zle zbalené proteíny. Fyziologická funkcia priónového proteínu však nie je známa..

</doc>
<doc id="547115" url="https://sk.wikipedia.org/wiki?curid=547115" title="Folding">
Folding



</doc>
<doc id="547117" url="https://sk.wikipedia.org/wiki?curid=547117" title="Ivan Niňaj">
Ivan Niňaj

Ivan Niňaj (* 18. júl 1954 – † 29. marec 2015, Bratislava, Slovensko) bol slovenský športový televízny komentátor.
Bol dlhoročným športovým komentátorom STV. V roku 2003 z STV odišiel a vrátil sa až v roku 2008, kedy sa stal šéfom športovej redakcie.
Komentoval hlavne ľadový hokej, okrem toho sa venoval športom ako dostihy, stolný tenis, či cyklistika. Počas svojej kariéry komentoval až 25 majstrovstiev sveta v ľadovom hokeji. Prvé v roku 1985 v Prahe, kde tím Česko-Slovenska získal zlaté medaily, posledné v roku 2014 v Minsku.
Patril medzi obľúbených komentátorov, mnohé z jeho výrokov zľudoveli.

</doc>
<doc id="547119" url="https://sk.wikipedia.org/wiki?curid=547119" title="Zelená hliadka">
Zelená hliadka

Zelená hliadka je občianska iniciatíva na Slovensku, ktorá vznikla v Bratislave v roku 2011 z dôvodu nespokojnosti s činnosťou orgánov zodpovedných za čistotu a poriadok v meste a tiež v súvislosti s blížiacimi sa majstrovstvami sveta v ľadovom hokeji, ktoré sa konali prvýkrát na Slovensku. Združuje občanov, ktorí majú snahu pomôcť s udržiavaním čistoty v meste. Medzi najznámejšie aktivity združenia patrí pravidelná údržba priestorov bývalej železničnej stanice Filiálka v Bratislave, výroba a osádzanie odpadkových košov, ktoré sú umiestňované do rôznych lokalít a pravidelne vyprázdňované, čistenie a údržba železničných staníc a podchodov (Trnavské mýto) a podobne. Príležitostne tiež svojpomocne opravujú výtlky na chodníkoch a vytvárajú bezbariérové nájazdy na obrubníky predovšetkým na miestach, kadiaľ vedú cyklistické trasy a natierajú zhrdzavené zábradlia na zastávkach MHD a inde.
Založil ho občiansky aktivista Matúš Čupka, ktorý začal s malou skupinou ľudí zbierať odpadky v rôznych lokalitách mesta. Postupne sa začali pridávať ďalší ľudia a organizovať akcie, ktorých cieľom je odstraňovanie čiernych skládok a celkové čistenie rôznych lokalít mesta. Okrem hlavného zoskupenia ľudí v Bratislave združenie inšpirovalo aj mnohé ďalšie skupiny v ostatných mestách Slovenska, ktorí svojou činnosťou nadviazali na činnosť zelenej hliadky v rôznych regiónoch.
V roku 2013 členovia založili občianske združenie Why Not?, ktoré formálne zastrešuje aktivity Zelenej hliadky, mapovacieho portálu a vzdelávacieho portálu.
Okrem fyzickej čistoty ulíc sa členovia začali zaoberať aj vizuálnym smogom a znečistením spôsobeným nekontrolovanou a prevažne ilegálnou inzerciou v hlavnom meste a snažia sa toto znečistenie taktiež v rámci zákona pomáhať odstraňovať.

</doc>
<doc id="547123" url="https://sk.wikipedia.org/wiki?curid=547123" title="Vernon Smith">
Vernon Smith

Vernon Lomax Smith (* 1. január 1927, Wichita) je americký profesor ekonómie na Chapman University, ktorý v roku 2002 spolu s Danielom Kahnemanom získal Cenu Švédskej národnej banky za rozvoj ekonomickej vedy na pamiatku Alfreda Nobela za "uplatnenie laboratórnych pokusov ako nástroja empirických ekonomických analýz, obzvlášť pri štúdiu alternatívnych trhových mechanizmov".

</doc>
<doc id="547124" url="https://sk.wikipedia.org/wiki?curid=547124" title="Vernon Lomax Smith">
Vernon Lomax Smith



</doc>
<doc id="547127" url="https://sk.wikipedia.org/wiki?curid=547127" title="Mario José Molina">
Mario José Molina



</doc>
<doc id="547128" url="https://sk.wikipedia.org/wiki?curid=547128" title="Frank Sherwood Rowland">
Frank Sherwood Rowland

Frank Sherwood Rowland (* 28. jún 1927, Delaware, Ohio, USA – † 10. marec 2012, Newport Beach, Kalifornia) bol americký chemik, ktorý sa podieľal na odhalení príčin vzniku ozónovej diery.
V roku 1995 získal spoločne s Paulom Crutzen a Mario Molinom Nobelovu cenu „za ich prácu na chémii atmosféry, hlavne na spotrebe ozónu“.

</doc>
<doc id="547129" url="https://sk.wikipedia.org/wiki?curid=547129" title="Mario Jose Molina">
Mario Jose Molina



</doc>
<doc id="547130" url="https://sk.wikipedia.org/wiki?curid=547130" title="Sojka škriekavá">
Sojka škriekavá



</doc>
<doc id="547131" url="https://sk.wikipedia.org/wiki?curid=547131" title="Alandské ostrovy">
Alandské ostrovy



</doc>
<doc id="547132" url="https://sk.wikipedia.org/wiki?curid=547132" title="Aalandské ostrovy">
Aalandské ostrovy



</doc>
<doc id="547133" url="https://sk.wikipedia.org/wiki?curid=547133" title="Aalandy">
Aalandy



</doc>
<doc id="547135" url="https://sk.wikipedia.org/wiki?curid=547135" title="Archont">
Archont



</doc>
<doc id="547137" url="https://sk.wikipedia.org/wiki?curid=547137" title="Prus">
Prus



</doc>
<doc id="547139" url="https://sk.wikipedia.org/wiki?curid=547139" title="Reggae fusion">
Reggae fusion

Reggae fusion je subžáner reggae, ktorý v sebe spája prvky reggae alebo dancehallu s inými žánrami ako pop, rock, R&amp;B, jazz či drum and bass. Termín "reggae fusion" je tiež používaný na označenie interpretov, ktorý žáner reggae často striedajú s inými žánrami, predovšetkým s hip-hopom, ako Kardinal Offishall, Sean Kingston a Heavy D.
História.
Aj keď interpreti už začiatkom 70. rokov spájali prvky reggae s inými žánrami, nebol známy žiadny oficiálny názov pre túto tvorbu. Interpreti ako UB40 boli označovaní termínmi, kde k názvu reggae bol pridaný názov daného žánru (napr. " reggae funk", "reggae pop", "reggae-disco"). Až koncom 90. rokov sa vytvoril názov reggae fusion.
Temto subžáner sa vytvoril koncom 80. a začiatkom 90. rokov z dancehallu, kde inštrumentálne skladby alebo tzv. "riddimy" obsahovali prvky R&amp;B alebo hip-hopu. hlavne preto, niektorí označujú interpretov ako Mad Cobra, Shabba Ranks, Super Cat, Buju Banton a Tony Rebel za priekopníkov žánru reggae fusion.
Euro reggae.
Začiatkom 90. rokov sa dostala evolúcia žánru reggae fusion v Európe do iného hudobného štýlu hlavne vďaka hitu „All That She Wants“ od skupiny Ace of Base. Jej zvuk je často označovaný za Euro reggae, a stal sa trendom eurodance hudby, ako „Coco Jamboo“ od Mr. Presidenta, „Sweet Sweet Smile“ od Tatjany, „Help Me Dr. Dick“ od E-Rotic, „Ole Ole Singin’ Ole Ola“ od Rollergirl či „Bamboleo“ od Garcia.

</doc>
<doc id="547144" url="https://sk.wikipedia.org/wiki?curid=547144" title="Majstrovstvá sveta v póle mužov 1992">
Majstrovstvá sveta v póle mužov 1992

Majstrovstvá sveta v póle mužov 1992 boli v poradí 3. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 4.12. apríla 1992 v Santiagu, v Čile, za účasti 6 tímov. Oproti minulému šampionátu sa počet účastníkov znížil o 2 tímy. Všetky zápasy sa hrali v Club de Polo y Equitación San Cristóbal. Argentína získala svoj druhý titul, keď vo finále zvíťazila nad domácim družstvom Čile.

</doc>
<doc id="547149" url="https://sk.wikipedia.org/wiki?curid=547149" title="Epainetos">
Epainetos

Epainetos ("Epainetos") môže byť:

</doc>
<doc id="547156" url="https://sk.wikipedia.org/wiki?curid=547156" title="Ronald Ross">
Ronald Ross

Sir Ronald Ross (* 13. máj 1857, Almora, Uttarákhand, India – † 16. september 1932, Londýn, Anglicko) bol britský lekár, parazitológ a spisovateľ, jeden zo zakladateľov modernej epidemiológie. Za svoj výskum malárie mu bola v roku 1902 udelená Nobelova cena za fyziológiu alebo medicínu.
Životopis.
Narodil sa v Indii, jeho otcom bol anglický generál sir C. C. G. Ross. Po štúdiu medicíny v Londýne sa vrátil do Indie, kde sa ako člen "Indian Medical Service" (18811899) zaoberal štúdiom malárie. V roku 1897 dokázal prítomnosť pôvodcu malárie v žalúdku komára "Anopheles stephensi", a podporil tak Mansonovu teóriu o tom, že chorobu prenášajú komáre. Vo výskume pokračoval aj v západnej Afrike, kde svoju teóriu podporil ďalšími častými pozorovaniami. V roku 1902 sa stal profesorom tropickej medicíny na univerzite v Liverpoole a dostal Nobelovu cenu za fyziológiu alebo medicínu. Od roku 1912 prednášal v Londýne a v roku 1926 stál na čele "Rossovho ústavu a kliniky tropických chorôb".
Ross bol priekopníkom modernej epidemiológie a bol prvý, kto začal tvoriť a systematicky používať matematické modely pre popis a odhad správania epidémie. Okrem odborných epidemiologických a matematických prác písal tiež poviedky a romány.

</doc>
<doc id="547160" url="https://sk.wikipedia.org/wiki?curid=547160" title="Reggae rock">
Reggae rock

Reggae rock je subžáner reggae fusion, v ktorom sú hlavnou dominantou žánre reggae, rock a ska. Termín "reggae rock" je používaný na zaradenie tvorby skupín ako Sublime, Sublime with Rome, Pepper, Slightly Stoopid, The Expendables, Iration, The Dirty Heads, Rebelution, 311, a niekedy aj tvrdších skupín ako Fishbone a Bad Brains. Trochu podobný termín "ragga metal" je použitý na označenie skupín, ktoré spájajú prvky žánrov raggamuffin a metal. Medzi nich patria Dub War, Skindred a Zeroscape.

</doc>
<doc id="547164" url="https://sk.wikipedia.org/wiki?curid=547164" title="Majstrovstvá sveta v póle mužov 1995">
Majstrovstvá sveta v póle mužov 1995

Majstrovstvá sveta v póle mužov 1995 boli v poradí 4. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 22.30. júla 1995 v St. Moritz, v kantóne Graubünden, vo Švajčiarsku, za účasti 6 tímov. Nováčikom turnaja bolo iba družstvo Indie. Všetky zápasy sa hrali v areáli klubu St. Moritz Polo Club. Titul získala Brazília, keď vo finále zvíťazila nad obhajcom tituluArgentínou.

</doc>
<doc id="547166" url="https://sk.wikipedia.org/wiki?curid=547166" title="Cyklokoalícia">
Cyklokoalícia

Cyklokoalícia je slovenské občianske združenie, ktoré sa snaží o podporu a rozvoj mestskej cyklistiky v Bratislave. Zaoberá sa tiež monitoringom a pripomienkovaním stavu verejných priestorov, aby sa dosiahla ich bezbariérovosť a aby vyhovovali aj pre peších.
Členmi združenia sú cyklisti, architekti a iní ľudia, ktorí sa zaujímajú o verejné priestory a ktorí podporujú podmienky pre cyklistov a chodcov v Bratislave. 

</doc>
<doc id="547170" url="https://sk.wikipedia.org/wiki?curid=547170" title="Majstrovstvá sveta v póle mužov 1998">
Majstrovstvá sveta v póle mužov 1998

Majstrovstvá sveta v póle mužov 1998 boli v poradí 5. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 21.30. augusta 1998 v Santa Barbare a San Diegu, v štáte Kalifornia, v Spojených štátoch, za účasti 6 tímov. Zápasy sa hrali v dvoch dejiskách klubov Santa Barbara Polo &amp; Racquet Club a San Diego Polo Club. Svoj tretí titul získala Argentína, keď vo finále zvíťazila nad obhajcom trofejeBrazíliou, pred rekordnou návštevou na pólo v USA8 000 divákov.

</doc>
<doc id="547172" url="https://sk.wikipedia.org/wiki?curid=547172" title="Bronski Beat">
Bronski Beat

Bronski Beat bola populárna britská synthpopová trojica, ktorá bola známa hlavne v 80. rokoch a predovšetkým vďaka hitu „Smalltown Boy“ z roku 1984, ktorý dosiahol 1. miesta v hudobných rebríčkoch v Taliansku, Belgicku a Holandsku. Všetci traja členovia sa otvorene hlásili k homosexualite, pričom ich skladby to odrážali. Často texty ich piesní obsahovali politické komentáre k homosexuálnym otázkam. Počas ich najväčšej popularity boli jej členmi spevák Jimmy Somerville, Steve Bronski a Larry Steinbachek, hrajúci na klávesy a perkusie.

</doc>
<doc id="547173" url="https://sk.wikipedia.org/wiki?curid=547173" title="Bagard (Gard)">
Bagard (Gard)



</doc>
<doc id="547174" url="https://sk.wikipedia.org/wiki?curid=547174" title="Posljednji Stipančići">
Posljednji Stipančići

Posljednji Stipančići je historický román, ktorý napísal Vjenceslav Novak. Prvé vydanie vyšlo v roku 1899 v chorvátskom jazyku.
Postavy.
Hlavnými postavami sú členovia rodiny Stipančić
Vedľajšími postavami sú:
Charakteristika.
Dej sa odohráva v meste Senj. Román ukazuje prepad šlachtickej rodiny zo Senju v prvom desaťročí 19. storočia, v ktorom autor Vjenceslav Novak opisuje rodinu Stipančić, zvlášť posledné dve generácie. Román je analýza sociálnych, morálnych a psychologických komponentov vtedajšej chorvátskej spoločnosti.

</doc>
<doc id="547175" url="https://sk.wikipedia.org/wiki?curid=547175" title="Hatteras (kmeň)">
Hatteras (kmeň)

Hatteras bol domorodý kmeň severoamerických Indiánov zo Severnej Karolíny patriaci do Algonkínskej jazykovej rodiny. Význam kmeňového názvu sa do dnešných čias nezachoval.
Kultúra.
Kmeň patril do kultúry juhovýchodných lesov.
Kmeň žil na ostrove Hatteras v Outer Banks v Severnej Karolíne. Hatterasovia boli lovci, rybári a zberači. Živili sa divinou, mäkkýšmi a morskými živočíchmi. Žili tu pokojne viac než 1000 rokov bez hrozby útokov od iných kmeňov.
Dejiny.
V roku 1524 Španielsky prieskumník Giovanni Da Verrazzano pristál na pobreží Severnej Karolíny, niekde medzi Hatteras Island a Outer Banks a stretol sa tu s priateľskými domorodcami. Pravdepodobne to bol kmeň Hatteras. 
V roku 1585 sa prvý krát objavujú na Anglickej mape pod názvom "Hatterask".
V roku 1587 boli v kontakte s anglickými osadníkmi, ktorým velil kapitán John White.
Aká bola populácia tohto kmeňa nie je známa, ale spoločne s kmeňom Machapunga sa odhaduje okolo roku 1600 na 1200 ľudí. V roku 1701 mal kmeň len jednu dedinu a čoskoro ako samostatný kmeň zmizol. Zmiešal sa s inými Algonkínskymi kmeňmi. V roku 1701 mal kmeň už len okolo 80 ľudí, z toho bolo 16 bojovníkov. V roku 1711 sa ľudia tohto kmeňa zúčastnili Tuskarorskej vojny (Tuscarora War) proti kmeňu Tuscarora na strane kolonistov.
V roku 1761 reverend Alexander Stewart pokrstil sedem Indiánov a deti z kmeňov Machapunga, Hatteras a Roanoke. O dva roky neskôr pokrstil ďalších 21 Indiánov. 
Jazyk Hatterasov bol podobný jazykom ktorými hovorili kmene Chowanoc, Machapunga, Moratoc, Pamlico, Weapemeoc a Indiáni z konfederácie Powhatan.
Podľa sčítania ľudí v roku 2000 žije v meste Mateo v Severnej Karolíne 83 domorodých ľudí, ktorí môžu byť potomkovia kmeňa Hatteras.

</doc>
<doc id="547176" url="https://sk.wikipedia.org/wiki?curid=547176" title="Lekáreň U Salvátora">
Lekáreň U Salvátora

Lekáreň u Salvatora je novorenesančná budova a bývalá lekáreň v Starom Meste v Bratislave na Panskej ulici 35. 
V roku 1904 ju dal postaviť lekárnik Rudolf Adler. Na fasáde budovy sa nachádza kamenná socha Krista Spasiteľa (lat. "Salvator" - spasiteľ) od sochára Alojza Rigeleho. Prízemie je opustené a vo vyšších podlažiach sa nachádza 10 bytov, ktoré sú čiastočne obsadené. Od roku 1963 patrí budova medzi chránené pamiatky a je jedným z výrazných príkladov novorenesančnej architektúry v Bratislave. V máji 2020 získalo budovu pod svoje krídla mesto Bratislava do výlučného vlastníctva. 
V budove sa v období od roku 1904 do roku 1995 nachádzal mobilár najvzácnejšej jezuitskej lekárne, pochádzajúci z roku 1727. Počas svojej viac ako tristoročnej existencie sa štyrikrát sťahoval, bol cirkevným, súkromným a národným majetkom a asi polovica jeho života je úzko spätá s jezuitským rádom. Tento mobilár je unikátny nielen pre svoje bohaté barokové zdobenie, ale je aj zaujímavý svojim pútavým príbehom. 
Historické súvislosti.
Mobiliár bývalej jezuitskej lekárne bol zhotovený okolo roku 1727 pre potreby rezidencie sv. Martina v Prešporku. Niektoré jeho časti pochádzajú už z roku 1658 a pravdepodobne boli súčasťou lekárne, ktorú dal zriadiť a v tomto roku daroval jezuitom arcibiskup Juraj Lippay.
V roku 1727 bola vykonaná úradná skúška všetkých lekární a jezuiti dostali právo prevádzkovať lekáreň a predávať lieky. V tomto roku bola vytvorená podstatná časť barokového nábytku lekárne. Po zrušení rádu sa mobilár predal formou dražby a tak sa v roku 1775 stal jeho prvým súkromným majiteľom lekárnik Karol Sessel. Následne lekáreň vystriedala od roku 1819 až do roku 1884 niekoľkých majiteľov. V roku 1833 bola premiestnená do paláca grófa Csákyho. Od roku 1884 vlastnil lekáreň Dr. Rudolf Adler, ktorý nechal postaviť dom u sv. Salvátora na Panskej ulici č. 35 v Bratislave, kam v roku 1904 premiestnil na prízemie túto lekáreň. Oficína bola podobná pôvodnej miestnosti jezuitskej rezidencie a bola umelecky dotvorená stropnou štukou a štyrmi alegorickými maľbami od miestnych amatérskych maliarov J. Sztankovicsa a R. Adlerovej, dcéry lekárnika. V tomto období sa vykonávali úpravy na mobiliári lekárne, bola doplnená o niektoré prvky, ako napr. hodiny viedenskej výroby, upravené vlysy na čele mobiliáru a zasklenie časti vitrín.
Po smrti Dr. Rudolfa Adlera v roku 1906 sa lekáreň dostala do rúk nájomcov, v roku 1950 prešla do verejného vlastníctva a fungovala ako lekáreň až do roku 1995. V tomto roku sa mobiliár dostal do súkromných rúk a bol demontovaný a prevezený mimo územia Bratislavy. Nasledujúcich 15 rokov bol nábytok ukrytý pred verejnosťou a neexistovali o ňom žiadne informácie až do roku 2010, kedy mobiliár kúpil súkromný zberateľ a lekárnik PharmDr. Erik Kovács. Ten dal nábytok kompletne zreštaurovať a pre účely jeho umiestnenia postavil modernú budovu v Novom Meste nad Váhom. V budove sa nachádza priestor pre lekáreň, ktorý je kópiou pôvodného priestoru lekárne v dome u sv. Salvátora, vrátane kópie pôvodného štukového stropu a dlažby. Do tohto priestoru v roku 2018 umiestnil mobiliár barokovej lekárne a zriadil Múzeum lekárnictva u sv. Salvátora a tým ho znovu sprístupnil verejnosti. V Múzeu sa okrem mobiláru nachádza rozsiahla zbierka farmaceutických artefaktov siahajúca až do 16.storočia.
Mesto Bratislava po získaní budovy Lekárne sv. Salvátora do svojho výlučného vlastníctva, vyslovilo eminentný záujem o premiestnenie tohto mobiliáru späť do jeho pôvodných priestorov. Dňa 15. októbra 2021 sa mesto Bratislava po dlhých rokovaniach stáva vlastníkom tohto unikátneho mobiliáru. Erik Kovács sa tak zaslúžil nielen o záchranu a zreštaurovanie tohto historického mobiliáru, ale aj o jeho návrat do pôvodných priestorov v Bratislave na Panskej ulici.

</doc>
<doc id="547177" url="https://sk.wikipedia.org/wiki?curid=547177" title="Majstrovstvá sveta v póle mužov 2001">
Majstrovstvá sveta v póle mužov 2001

Majstrovstvá sveta v póle mužov 2001 boli v poradí 6. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 28. marca8. apríla 2001 v Melbourne, v Austrálii, za účasti 8 tímov. Počet účastníkov sa oproti predchádzajúcim turnajom zvýšil o 2 tímy. Nováčikmi turnaja boli družstvá Kanady a Talianska. Dejiskom zápasov bol Werribee Park. Svoj druhý titul získala Brazília, ktorá vo finále zvíťazila nad domácim družstvom Austrálie.

</doc>
<doc id="547178" url="https://sk.wikipedia.org/wiki?curid=547178" title="Dun-sur-Meuse">
Dun-sur-Meuse

Dun-sur-Meuse môže byť:

</doc>
<doc id="547179" url="https://sk.wikipedia.org/wiki?curid=547179" title="Julije Rorauer">
Julije Rorauer

Julije Rorauer (* 11. apríl 1859, Senj – † 4. december 1912, Viedeň) bol chorvátsky dramatik a divadelný kritik.
Vyštudoval právo a neskôr aj pôsobil ako profesor práva na Právnickej fakulte univerzity v Záhrebe. Divadelnú kritiku uverejňoval v časopise "Obzor".

</doc>
<doc id="547180" url="https://sk.wikipedia.org/wiki?curid=547180" title="Clermont-en-Argonne">
Clermont-en-Argonne

Clermont-en-Argonne môže byť:

</doc>
<doc id="547181" url="https://sk.wikipedia.org/wiki?curid=547181" title="Damvillers">
Damvillers

Damvillers môže byť:

</doc>
<doc id="547182" url="https://sk.wikipedia.org/wiki?curid=547182" title="Fresnes-en-Woëvre">
Fresnes-en-Woëvre

Fresnes-en-Woëvre môže byť:

</doc>
<doc id="547183" url="https://sk.wikipedia.org/wiki?curid=547183" title="Montfaucon-d’Argonne">
Montfaucon-d’Argonne

Montfaucon-d’Argonne môže byť:

</doc>
<doc id="547184" url="https://sk.wikipedia.org/wiki?curid=547184" title="Montmédy">
Montmédy

Montmédy môže byť:

</doc>
<doc id="547185" url="https://sk.wikipedia.org/wiki?curid=547185" title="Marijan Derenčin">
Marijan Derenčin

Marijan Derenčin (* 24. september 1836, Rijeka – † 8. január 1908, Záhreb) bol chorvátsky dramatik, právnik a politik.

</doc>
<doc id="547186" url="https://sk.wikipedia.org/wiki?curid=547186" title="Souilly">
Souilly

Souilly môže byť:

</doc>
<doc id="547187" url="https://sk.wikipedia.org/wiki?curid=547187" title="Spincourt">
Spincourt

Spincourt môže byť:

</doc>
<doc id="547188" url="https://sk.wikipedia.org/wiki?curid=547188" title="Stenay">
Stenay

Stenay môže byť:

</doc>
<doc id="547189" url="https://sk.wikipedia.org/wiki?curid=547189" title="Varennes-en-Argonne">
Varennes-en-Argonne

Varennes-en-Argonne môže byť:

</doc>
<doc id="547197" url="https://sk.wikipedia.org/wiki?curid=547197" title="Prajzi">
Prajzi

Prajzi môže byť:

</doc>
<doc id="547198" url="https://sk.wikipedia.org/wiki?curid=547198" title="Prajz">
Prajz



</doc>
<doc id="547202" url="https://sk.wikipedia.org/wiki?curid=547202" title="The Day Is My Enemy (singel)">
The Day Is My Enemy (singel)

„The Day Is My Enemy“ je propagačný singel britskej elektronickej skupiny The Prodigy. Bol vydaný dňa 26. januára 2015 a je úvodnou skladbou rovnomenného albumu.

</doc>
<doc id="547203" url="https://sk.wikipedia.org/wiki?curid=547203" title="Mikulovský mier">
Mikulovský mier

Mikulovský mier bola medzifáza povstania Gabriela Betlena proti Habsburgovcom a katolíckej cirkvi v rokoch 1619 – 1629.
Gabriel Betlen obsadil takmer celé Slovensko a skonfiškoval majetky cirkvi. Jeho prívrženci, či už šľachtici, alebo ľud, ho začali opúšťať, takže musel čo najskôr prerušiť vojnu. 11. októbra začal rokovania s cisárskym dvorom a 6. januára obidve strany podpísali mier v Mikulove. Podľa podmienok mieru sa Betlen vzdal zabratého územia spolu s uhorským kráľovským titulom. Namiesto toho dostal titul „ríšske knieža“, dve sliezske kniežatstvá Opole a Racibórz, doživotnú držbu siedmich hornouhorských (teda prevažne východoslovenských) stolíc a ročný príspevok 50 tisíc zlatých na vydržovanie pohraničných pevností. Mier prisľuboval uhorským stavom zachovávanie práv a privilégií, ktoré ustanovil snem v roku 1608.

</doc>
<doc id="547213" url="https://sk.wikipedia.org/wiki?curid=547213" title="Rozumný človek">
Rozumný človek



</doc>
<doc id="547216" url="https://sk.wikipedia.org/wiki?curid=547216" title="Majstrovstvá sveta v póle mužov 2004">
Majstrovstvá sveta v póle mužov 2004

Majstrovstvá sveta v póle mužov 2004 boli v poradí 7. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 9.19. septembra 2004 v Chantilly, v regióne Pikardia, vo Francúzsku, za účasti 8 tímov. Nováčikom turnaja bolo iba družstvo Pakistanu. Zápasy sa hrali v areáli klubu Polo Club du Domaine de Chantilly. Svoj tretí titul získala Brazília, ktorá vo finále zvíťazila nad družstvom Anglicka.

</doc>
<doc id="547219" url="https://sk.wikipedia.org/wiki?curid=547219" title="Wild Frontier">
Wild Frontier

„Wild Frontier“ je dvadsiaty-tretí singel britskej elektronickej skupiny The Prodigy. Bol vydaný dňa 23. februára 2015 z albumu "The Day Is My Enemy". Grafiku obalu vytvoril rakúsky umelec Moritz Resl. EP remixov bolo vydané dňa 16. marca 2015.
Zoznam skladieb.
Digital Download

</doc>
<doc id="547221" url="https://sk.wikipedia.org/wiki?curid=547221" title="Epainetos z Argosu">
Epainetos z Argosu

Epainetos ("Epainetos") bol olympijský víťaz dorastencov v behu na jedno stadion v 1. stor. pred Kr.
Epainetos z Argu zvíťazil v Olympii na 175. hrách v roku 80 pred Kr. v behu dorastencov na jedno stadion, v disciplíne, ktorú na hrách zaviedli v roku 632 pred Kr. V kategórii mužov sa v behu na jedno stadion súťažilo už od založenia hier, t. j. od roku 776 pred Kr. a vždy ho považovali za hlavné preteky. Menom víťaza týchto pretekov sa označovala celá olympiáda. Na olympijských hrách v roku 80 pred Kr. sa ale po dovtedy nevídaných udalostiach z predchádzajúcich hier, ktorých aktérom bol rímsky vojvodca Sulla, nazvala olympiáda po prvý raz po dorastencovi Epainetovi.
V roku 84 pred Kr. nechal Olympiu vyrabovať Sulla pri svojej výprave proti pontskému kráľovi Mithridatovi VI. Po návrate dal dokonca pochytať atlétov a odviesť ich do Ríma, kde mu pre zvýšenie lesku jeho trumfu museli v roku 80 pred Kr. predviesť „"olympijské hry"". Tieto hry boli jediné, čo sa nekonali v Olympii, ale Éliďania pre udržanie kontinuity hier usporiadali aspoň preteky dorastencov. Hry v Ríme Gréci nikdy neuznali a nasledujúce hry sa už oslavovali ako obvykle v Olympii.

</doc>
<doc id="547227" url="https://sk.wikipedia.org/wiki?curid=547227" title="Majstrovstvá sveta v póle mužov 2008">
Majstrovstvá sveta v póle mužov 2008

Majstrovstvá sveta v póle mužov 2008 boli v poradí 8. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 24. apríla3. mája 2008 v Mexiko City, v Mexiku, za účasti 8 tímov. Nováčikmi turnaja bola až trojica družstiev: Južná Afrika, Nový Zéland a Španielsko. Zápasy sa hrali v Campo Marte areáli klubu Tecamac Polo Club. Pôvodne to mal byť Balvanera Polo and Country Club, kde sídli národné jazdecké centrum Mexika a ktorému bola zverená organizácia MS predstaviteľmi FIP v máji 2005. Titul získalo Čile, ktoré vo finále zvíťazilo nad obhajcom trofejeBrazíliou. Čile sa tak stalo po Argentíne a Brazílii tretím juhoamerickým majstrom sveta.

</doc>
<doc id="547241" url="https://sk.wikipedia.org/wiki?curid=547241" title="Hajdúch">
Hajdúch

Hajdúch môže byť:
Hajdúch alebo hajduk môže byť nárečovo aj:

</doc>
<doc id="547245" url="https://sk.wikipedia.org/wiki?curid=547245" title="Olivia Newton-Johnová">
Olivia Newton-Johnová

Olivia Newton-Johnnová, OBE (* 26. september 1948, Cambridge, Spojené kráľovstvo† 8. august 2022, Santa Ynez Valley, Kalifornia, USA) bola austrálska speváčka, skladateľka a herečka. 
Bola štvornásobnou držiteľkou ceny Grammy, ktorá mala päť hitov na vrchole a desať ďalších, ktoré sa dostali do Top 10 singlového rebríčka Billboard Hot 100. Dva jej hudobné albumy sa dostali na vrchol rebríčka Billboard 200. Jedenásť jej singlov (vrátane dvoch platinových) a štrnásť jej ďalších albumov (vrátane dvoch platinových a štyroch dvojplatinových) sú od RIAA certifikované ako zlaté. Jej hudobná produkcia je úspešná vo viacerých hudobných žánroch ako je pop, country, či tzv. „adult contemporary“. Odhadovaným predajom viac ako 100-miliónov nosičov je Olivia Newton-Johnová zaraďovaná do zoznamu najpredávanejších hudobných umelcov sveta.
Spolu s Johnom Travoltom hrala jednu z ústredných postáv filmovej adaptácie významného broadwayského muzikálu "Pomáda", ktorého soundtrack, "Grease: The Original Soundtrack from the Motion Picture", je jednou z historicky komerčne najúspešnejších hollywoodských nahrávok.
Bola dlhoročnou aktivistkou v oblasti životného prostredia a práv zvierat. Po tom ako v roku 1992 úspešne absolvovala liečbu rakoviny prsníka, sa stala propagátorkou zdravého spôsobu života, prispieva do viacerých charitatívnych projektov, podporuje a prispieva do snáh o financovanie produktov zdravej výživy. Bola aktívna pri spustení niektorých produktových radov pre Koala Blue a bola spoluvlastníčkou "Gaia Retreat &amp; Spa" v Austrálii.
Bola dvakrát vydatá. S prvým manželom Mattom Lattanzim mala dcéru Chloe. Jej druhým manželom bol John Easterling.
Biografia.
Začiatky.
Narodila sa v anglickom Cambridge Brinleyovi Newton-Johnovi (pôvodom Walesanovi) a rodenej Berlínčanke, Irene Helene Bornovej, ktorá bola najstarším dieťaťom nositeľa Nobelovej ceny, atómového fyzika Maxa Borna. 
Matkina rodina emigrovala pred nacistickým režimom z Nemecka pred 2. sv. vojnou. Mala niekoľkých predkov židovského pôvodu. Oliviiným vzdialeným príbuzným je britský komik Ben Elton. Jej prarodičmi z matkinej strany boli významní nemeckí právnici z 19. storočia, Victor Ehrenberg a Rudolf von Jhering. Má starších súrodencov - brata, lekára, Hugha a sestru Rony, ktorá bola medzi rokmi 1980 až 1985 vydatá za herca Jeffa Conawaya. Newtonovej otec bol úradníkom MI5 v projekte Enigma. V roku 1954, keď mala Olivia šesť rokov, sa jej rodina odsťahovala do austrálskeho Melbourne, kde jej otec začal pracovať ako profesor nemčiny a ako prednosta v Ormond College na univerzite v Melbourne.
Ako štrnásťročná založila spolu so svojimi štyrmi spolužiačkami dievčenskú kapelu "Sol Four" s ktorou príležitostne vystupovali v bratrancovej kaviarni. Neskôr sa stala bežnou účinkujúcou v programoch austrálskych rozhlasových a televíznych staníc ako HSV-7, kde v programe "The Happy Show" vystupovala pod menom „Lovely Livvy“. Taktiež sa prezentovala v "Go Show", kde sa stretla so svojou partnerkou Pat Carroll s ktorou účinkovala v duetoch a so svojím budúcim hudobným producentom Johnom Farrarom (ktorý bol medziiným aj jedným z bývalých členov The Shadows). V 60. rokoch vyhrala televíznu talentovú súťaž "Sing, Sing, Sing,". Spočiatku sa vtedy zdráhala využiť jednu z cien, ktorou bolo turné po Spojenom kráľovstve, no rok nato ju matka na cestu nahovorila, lebo bola presvedčená, že takýto zážitok môže rozšíriť jej rozhľad.
V roku 1966 nahrala u vydavateľstva Decca Records svoj prvý hudobný singel „Till You Say You'll Be Mine“/„Forever“. Z Británie sa chcela vrátiť domov do Austrálie za svojim vtedajším priateľom, Ianom Turpiem, s ktorým hrala v televíznom filme "Funny Things Happen Down Under." Vickrát sa o to pokúšala, no matka jej v tom úspešne bránila. Tento zámer nakoniec Olivia zmenila potom ako za ňou pricestovala Pat Carroll. Spolu založili duo „Pat and Olivia“, ktoré vystupovalo po európskych nočných kluboch. Potom ako skončila platnosť Carrolliných víz a vrátila sa do Austrálie, až do roku 1975 zostala Olivia Newton-Johnová v Británii a pokračovala v sólovej kariére. Bola v tom čase zasnúbená s gitaristom The Shadows, Bruce Welchom, no manželstvo spolu nikdy neuzavreli. V roku 1970 sa podieľala na projekte kapely Toomorrow, s ktorým nahrali pre film rovnomenný soundtrack. Tento album sa považuje za prvý na ktorom Olivia figurovala ako sólová speváčka. Projekt založil americký producent Don Kirshner, ktorý bol konzultantom pri prvých nahrávkach kapely The Monkees. Skupina Toomorrow hrala v hudobnom sci-fi filme. Po skončení projektu, ktorý nemal významnejší úspech sa kapela rozpadla.
Prvé úspechy.
Prvý oficiálny sólový album Olivie Newton-Johnovej, "If Not For You", vyšiel v roku 1971. Titulnú pieseň napísal Bob Dylan a pred Oliviou ju nahral na svoj sólový projekt, "All Things Must Pass", bývalý člen skupiny The Beatles, gitarista George Harrison. Jej nasledujúci singel, „Banks of the Ohio“, sa stal Top-10 hitom Spojeného kráľovstva a Austrálie. V časopise "Record Mirror" bola Olivia Newton-Johnová dva roky po sebe zvolená za najlepšiu ženskú vokalistku. Často účinkovala v týždenných show, ktoré mal Cliff Richard a spolu s ním účinkovala aj v televíznom filme "The Case".
V roku 1974 Olivia s piesňou „Long Live Love“ reprezentovala Spojené kráľovstvo na súťaži Eurovízie. Skladbu pre ňu vybralo publikum zo šiestich možností. V Brightone sa umiestnila na štvrtej priečke výsledného rebríčka, v ktorom zvíťazila a spustila svoju závratnú hudobnú kariéru skupina ABBA so skladbou Waterloo. Všetkých šesť skladieb, s ktorými Olivia Newton-Johnová v Británii kandidovala na hudobnú súťaž Eurovízie bolo nahratých na jej nasledujúci album "Long Live Love", ktorý bol prvým ktorý vyšiel pod značkou hudobného vydavateľa EMI Records.
V Spojených štátoch začala hudobná kariéra Olivie Newton-Johnovej po vydaní albumu "If Not For You." Následné single, ktoré na tomto trhu vydala: „Banks of the Ohio“, či remake Harissonovej piesne „What Is Life“, alebo aj „Take Me Home, Country Roads“ od Johna Denvera nemali v hudobných rebríčkoch väčší význam. K zlomu došlo potom, ako v roku 1973 vydala singel „Let Me Be There“. Umiestnil sa do Top-10 vo viacerých rebríčkoch: v popovom bol šiesty a v country bol na siedmej pozícii, a v adult contemporary (AC) bol tretí. Za najlepšiu country nahrávku naspievanú ženskou speváčkou získala Olivia Newton-Johnová cenu Grammy, v obdobnej kategórii získala aj cenu Akadémie Country Music. Rovnomenný album s touto nahrávkou, "Let Me Be There," sa dostal na prvé miesto rebríčka country albumov a na 54. miesto rebríčka Billboard 200.
Album "Long Live Love" vyšiel máji roku 1974 v Spojených štátoch na kompilácii pod názvom "If You Love Me, Let Me Know" so šiestimi skladbami pre Eurovíziu, výberom z jej predošlých projektov, ktoré boli viacej orientované na country. Zámery producentov nadväzovali na úspechy predošlého singla „Let Me Be There“. Titulný singel bol prvým, ktorý sa dostal na piate miesto v popovom, druhé miesto v country a na druhom mieste bol aj v rebríčku AC. Nasledujúci singel albumu s názvom „I Honestly Love You“ je označovaný ako Oliviin signature song. Autormi nahrávky sú Jeff Barry a Peter Allen. Táto hudobná balada sa stala jej prvým na vrchole popového (dva týždne), druhý na vrchole AC (tri týždne) a tretí, ktorý bol v Top-10 country rebríčka. Za túto nahrávku získala Olivia Newton-Johnová dve ceny Grammy: za nahrávku roka a za najlepší ženský spevácky výkon. Úspech týchto dvoch singlov pomohol aj albumu dosiahnuť na jeden týždeň vrchol popového a osem týždňov na vrchole albumového rebríčka žánru country &amp; western.
Úspechy Olivie Newton-Johnovej v country &amp; western rozpútali medzi americkou verejnosťou skalných fanúšikov tohto žánru debatu, či je možné aby mohol cudzinec spievať skutočné country a či jeho produkcia do amerického country reálne patrí. Jej cenou Grammy za nahrávku „Let Me Be There“, na ktorú ju nominovala asociácia country music ako speváčku roka vlastne deklasovala hviezdy z Nashville ako sú Loretta Lynnová, Dolly Partonová a Tanya Tuckerová, ako aj kanadskú umelkyňu Anne Murrayovú. Protesty viedli ku vzniku krátko trvajúcej asociácii zabávačov v žánri country (Association of Country Entertainers – ACE). Úspechy Olivie Newton-Johnovej sa však stretli s podporou zo strany komunity hudobníkov a spevákov country, medzi ktorými bola aj setra Dolly Parton, Stella, ktorá nahrala pre ňu ako poctu pieseň „Ode to Olivia“. V roku 1976 Olivia Newton-Johnová nahrala svoj ďalší album "Don't Stop Believin'," v štúdiách v Nashville.
Podľa príkladu krajanky, austrálskej speváčky Helen Reddy, sa Olivia Newton-Johnová rozhodla odísť zo Spojeného kráľovstva a presťahovať do Spojených štátov. So svojím albumom "Have You Never Been Mellow" bola jeden týždeň na vrchole popového a šesť týždňov na vrchole country albumového hudobného rebríčka. Vydané boli k nemu dva úspešné single: „Have You Never Been Mellow“ a „Please Mr. Please“ Komerčný úspech Olivii Newton-Johnovej ale mierne chladol po vydaní jej ďalšieho albumu "Clearly Love." Šnúra piatich za sebou nasledujúcich zlatých Top-10 singlov predošlých albumov v rebríčku Billboard Hot 100 sa ukončila potom ako vydala prvý singel nového projektu s názvom „Something Better to Do“, ktorý zastal na trinástej priečke. Aj keď všetky jej vtedajšie americké edície dosiahli zlatú certifikáciu, nedostali sa nahrávky Olivie Newton-Johnovej do Top-10 až do roku 1978.
Na vrchole AC rebríčka mala Olivia Newton-Johnová všetky svoje single, celkovo desať bolo prvých, z nich bolo sedem v poradí tak, ako boli vydané v rade po sebe:
Taktiež naspievala dôležitý, aj keď oficiálne neoznačený, vokál v nahrávke „Fly Away“ od Johna Denvera, t. j. singlu, ktorý bol v rebríčku prekonaný jej singlom „Let It Shine“/„He Ain't Heavy, He's My Brother“. V novembri roku 1976 sa Olivia stala hedlajnerom vlastného amerického televízneho špeciálu "A Special Olivia Newton-John". V polovici roka 1977 začala jej popularita mierne klesať. Jej album "Making a Good Thing Better" nebol už certifikovaný ako zlatý a jediný titulný singel k albumu sa neprebojoval do Top-10 hudobných rebríčkov. Neskôr, v tom istom roku vydaná kompilácia "Olivia Newton-John's Greatest Hits" sa ale stala platinová, čím ju nepriamo predpripravila na štart novej fázy hudobnej kariéry.
Pomáda.
Kariéra Olivie Newton-Johnovej začala stúpať potom ako v roku 1978 účinkovala vo filmovej adaptácii broadwayského muzikálu "Pomáda". Postava dievčiny Sandy jej bola ponúknutá producentom Allanom Carrom na večierku v dome u Helen Reddy. Po jej skúsenostiach pri nakrúcaní filmu "Toomorrow" a pocitu, že sa už predsa cíti dosť stará na to, aby hrala stredoškoláčku (v roku 1977 mala 29 rokov) prešla najprv spolu s Travoltom kamerovými skúškami. Vzhľadom na to, že mala austrálsky prízvuk museli jej postavu z pôvodnej Američanky Sandy Dumbrowskej v scenári prepísať na Sandy Olssonovú, Austrálčanku, ktorá najprv prázdninuje a potom sa aj presťahuje s rodinou do Spojených štátov. Olivia Newton-Johnová počas svojho druhého televízneho špeciálu, "Olivia", na ktorom hosťovala kapela ABBA a Andy Gibb, predviedla niektoré nahrávky k filmu.
Výsledkom projektu bolo, že film "Pomáda" sa stal najväčším kasovým trhákom roku 1978. sa dvanásť po sebe nasledujúcich týždňov držal na vrchole hitparád albumov a obsahoval päť singlov, z ktorých boli: platinový, naspievaný s Travoltom „You're The One That I Want“, zlatý „Hopelessly Devoted to You“, ďalší zlatý naspievaný s Travoltom a účinkujúcimi z filmu, „Summer Nights“. Základné dve piesne boli špeciálne pre film napísané Oliviou Newton-Johnovou a jej dlhodobým producentom, Johnom Farrarom, skladba „Summer Nights“ pochádzala od autorov Jima Jacobsa a Warrena Caseya. Olivia Newton-Johnová bola druhou ženou (pred ňou to bol v roku 1977 Linda Ronstadt), ktorá mala v Billboard Top 5 simultánne dva single: „Hopelessly Devoted to You“ a „Summer Nights“. Za svoju postavu vo filme Olivia získala viacero nominácií: People's Choice Award (najobľúbenejšia herečka), Zlatý glóbus (najlepšia herečka v muzikáli) a za prevedenie skladby „Hopelessly Devoted to You“ získala v roku 1979 nomináciu na Oskara.
Popularita filmu prežíva v priebehu rokov. Na počesť dvadsiateho výročia jeho vzniku vyšla v roku 1998 reedícia, a v prvom víkende v kinách mala táto obnovená premiéra druhú najvyššiu tržbu po filme "Titanic". Spievaná verzia trajleru filmu "Pomáda" vyšla v najnovšej reedícii vo vybraných kinách Spojených štátov v roku 2010. Soundtrack je stále v predaji a často sa dodnes objavuje v rebríčkoch najpredávanejších nosičov filmových nahrávok časopisu "Billboard".
Súdny spor s UMG.
V júni roku 2006 spoločnosť ON-J Productions Ltd, ktorá patrí Olivii Newton-Johnovej vyhrala súdny spor proti Universal Music Group. Súdila sa o nevyplatený jeden milión dolárov za práva k soundtracku k filmu "Pomáda".
Zmena imidžu.
Filmová transformácia Olivie Newton-Johnovej v "Pomáde" zo slušného romantického dievčaťa na v čiernej koži odetú divošku inšpirovala speváčku k tomu aby urobila to isté aj vo svojej umeleckej kariére. V novembri roku 1978 vydala v tomto štýle štúdiový album, "Totally Hot," ktorý sa dostal do Top-10 (na siedme miesto), prvýkrát od vydania albumu "Have You Never Been Mellow." Na obale nového albumu je odetá do kože a aj jeho single „A Little More Love“, „Deeper than the Night“ a titulná skladba demonštrujú viac agresívnejšie a zrýchlené tempo oproti tomu, na čo bolo u Olivie publikum zvyknuté. Aj keď album už nepôsobil ako výrazné dielo v žánri country music, umiestnil sa v jeho rebríčkoch na štvrtej pozícii. Aj skladba z „B“ strany singlu „Totally Hot“ s názvom „Dancin' 'Round and 'Round“ sa v country rádiách umiestnia na 29. pozícii, ale mala úspech aj popových žánroch. Táto skladba bola posledným singlom od Olivie Newton-Johnovej, ktorý sa dostal do rebríčkov žánru country &amp; western.
Rok 1980 Olivia Newton-Johnová začala vydaním duetu s Andy Gibbom (Bee Gees), ktorý Gibb nahral na svoj album "After Dark". Vystúpila aj vo svojom treťom televíznom špeciáli, "Hollywood Nights." Neskôr v tom istom roku spolu s Gene Kellym a Michaelom Beckom nakrútila film "Xanadu". Napriek tomu, že sa tento film nestretol s uznaním kritiky, jeho soundtrack, ktorý bol v popovom rebríčku štvrtý, bol certifikovaný na dvojnásobnú platinu a k nemu bolo vydaných päť singlov, ktoré sa dostali do Top-20 rebríčka Billboard Hot 100. Olivia mala úspech so skladbami „Magic“, „Suddenly“ (naspievala ju s Cliffom Richardom a s titulnou skladbou, ktorú s ňou nahrala kapela Electric Light Orchestra (ELO). ELO sa dostali do rebríčkov aj s nahrávkami „I'm Alive“ a „All Over the World“. Z tohto projektu bola najúspešnejšou popovou piesňou nahrávka Olivie Newton-Johnovej „Magic“, ktorá sa udržala štyri týždne na vrchole a aj dodnes je jej najväčším hitom žánru adult contemporary. Film sa tiež nakoniec stal kultovým. Jeho námet bol použitý pre divadelnú show na Broadwayi, ktorá má od roku 2007 viac ako 500 repríz a štyri nominácie na cenu Tony Awards, vrátane ocenenia za najlepší muzikál.
V roku 1981 Olivia Newton-Johnová vydala svoj najúspešnejší štúdiový hudobný projekt, dvojnásobne platinový album "Physical". Titulná nahrávka, ktorú napísali Kipner a Terry Shaddick, sa udržala desať týždňov na vrchole rebríčka "Billboard Hot 100", čím dosiahla vtedajší rekord rockovej skladby „You Light Up My Life“ od Debby Boone. Singel bol certifikovaný na platinu a zaradil sa medzi najlepšie skladby dekády. V roku 2008 ho magazín "Billboard" zaradil na šiestu priečku spolu s piesňami, ktoré boli v rebríčku za posledných 50 rokov. Singel „Physical“ je jediným od Olivie Newton-Johnovej, ktorý ktorý bol umiestnený v rebríčku R&amp;B. Z albumu "Physical" boli vydané ešte dva ďalšie single: „Make a Move on Me“ (No. 5 Pop, No. 6 AC) a „Landslide“ (No. 52 Pop). 
Provokatívny text skladby „Physical“ zapríčinil, že ju dve rozhlasové stanice v štáte Utah vyradili zo svojich playlistov. V roku 2010 túto pieseň dal magazín Billboard na vrchol rebríčka piesní so sexuálnou tématikou. Naproti tomuto jej sugestívnemu tónu, nakrútila Olivia video, ktoré bolo riešené ako pieseň sprevádzajúca na voľnom priestranstve precvičovaný kurz tréningu aerobiku. Tým, že ku každej skladbe albumu a trom jej starším hitom nahrala hudobné videoklipy, sa Olivia Newton-Johnová stala jednou z priekopníčok nastupujúceho videopriemyslu. Videonahrávka albumu jej priniesla štvrtú cenu Grammy a prajmtajmový špeciál televízie ABC s názvom "Let's Get Physical," sa stal Top-10 medzi Nielsenovými hitmi. Úspech projektu "Physical" ju podnietil k tomu aby absolvovala medzinárodné koncertné turné a vydala svoju druhú oficiálnu kompiláciu, "Olivia's Greatest Hits Vol. 2", ktorá sa stala dvojnásobne platinovou (No. 16 Pop). Ku kompilácii mala vydané dva ďalšie Top-40 single: „Heart Attack“ (No. 3 Pop) a „Tied Up“ (No. 38 Pop). Koncertné turné bolo nakrútené na filmový materiál a v januári roku 1983 pod názvom "Olivia in Concert" mala táto snímka premiéru v televízii HBO. Tento špeciál bol nahratý na video nosič, ktorý získal pre Oliviu ďalšiu nomináciu na cenu Grammy.
V roku 1983 sa Olivia Newton-Johnová opäť spojila s Johnom Travoltom a nakrútili spolu komerčne neúspešnú snímku, romantickú komédiu "Two of a Kind". Bol k nemu vydaný platinový soundtrack (No. 26 Pop), na ktorom sa nachádzajú úspešné single „Twist of Fate“ (No. 5 Pop), „Livin' in Desperate Times“ (No. 31 Pop), a jeden nový duet John Travolta/ Olivia Newton-John: „Take a Chance“ (No. 3 AC). Zároveň Olivia Newton-John vydala ďalšiu kolekciu videoklipov s názvom "Twist of Fate,", ktorá obsahovala jej štyri piesne zo soundtracku "Two of a Kind" a dva nové single z kompilácie "Olivia's Greatest Hits Vol. 2". Táto videokolekcia tiež získala nomináciu na cenu Grammy.
V tom isto roku Olivia Newton-Johnová spolu s Pat Carrollovou založila obchodný projekt "Koala Blue." Bol to obchod, ktorý sa zameriaval na austrálsky import odevov pre ženy do reťazca módnych butikov. Projekt začal úspešne, no postupne zanikal a v roku 1992 zbankrotoval. Neskôr Olivia Newton-Johnová spolu s Farrarom predala licenciu na obchodnú značku línii austrálskych producentov vína, konfekcie a toaletných potrieb.
V roku 1984 sa Olivia Newton-Johnová vydala za svojho vtedajšieho priateľa, herca Matta Lattanziho. Zoznámili sa spolu štyri roky predtým pri nakrúcaní filmu "Xanadu". V roku 1986 sa im narodila dcéra Chloe Rose Lattanzi. Rozviedli sa v roku 1995.
Úspechy v hudobnej kariére Olivie Newton-Johnovej začali znovu klesať v roku 1985 po vydaní je nasledujúceho, aj keď stále zlatého (No. 29 Pop), albumu "Soul Kiss". Zo singlov a do rebríčkov dostala iba titulná pieseň (No. 20 Pop, No. 20 AC). Nakoľko bola Olivia v tomto čase tehotná, obmedzila publicitu, ktorá mohla album sprevádzať. Vydala k nemu, z desiatich skladieb albumu, iba päť konceptuálnych videoklipov a to pre dva single: „Soul Kiss“ a „Toughen Up“ ako aj pre ďalšie tri skladby „Culture Shock“, „Emotional Tangle“ a „The Right Moment“.
Materstvo a občianske postoje.
Takmer po troch rokoch, čo sa hlavne z dôvodu materstva a narodenia Chloe Olivia odmlčala, rozhodla sa v roku 1988 obnoviť svoju hudobnú kariéru vydaním albumu "The Rumour." Promo akcia k tomuto novému projektu bola urobená televíznym špeciálom "Olivia Down Under", ktorý odvysielala HBO a prvým singlom, titulnou skladbou, ktorú skomponoval a produkoval Elton John. Singel (No. 62 Pop, No. 33 AC), ale ani album (No. 67 Pop) výraznejší úspech nezaznamenali. V tých dobách už na scéne populárnej hudby oproti takmer štyridsaťročnej Olivii kraľovali, vtedy tínedžerky, Debbie Gibson a Tiffany. Iróniou bolo, že nový album Olivie Newton-John bol kladne hodnotený kritikou ako vyzretý, zaoberajúci sa aktuálnymi problémami ako bolo ochorenie AIDS, ohrozenie životného prostredia a problém existencie v neúplných rodinách. Druhý singel albumu z roku 1989, „Can't We Talk It Over in Bed“, sa do hudobných rebríčkov nedostal. O rok neskôr Olivia nahrala svoj ďalší, výpovedný album, "Warm and Tender." Bol inšpirovaný jej dcérou, ktorá je aj na obrázku na obale albumu. Nosič obsahuje nahrávky uspávaniek a milostných pesničiek rodičov pre deti. Tento album, ktorý bol posledným produkovaným Johnom Farrarom, tiež v podstate prepadol, keďže sa prebojoval iba na 124. pozíciu popového rebríčka.
Ďalší comeback mala Olivia Newton-Johnová naplánovaný na rok 1992, keď vydala svoju tretiu kompiláciu, "Back to Basics – The Essential Collection 1971–1992", a chystala sa na svoju prvú koncertnú šnúru od čias pred desiatimi rokmi, keď jej vyšiel projekt "Physical". Krátko potom, ako kompilácia vyšla, Olivii diagnostikovali rakovinu prsníka, načo ona reagovala zrušením všetkých propagačných akcií vrátane koncertného turné. Oznámenie o diagnóze dostala v ten istý víkend, v ktorom zomrel jej otec. Potom, ako sa Olivia z choroby zotavila stala sa z nej podporovateľka výskumu rakoviny prsníka a ďalších zdravotných problémov. Podporuje aj produkt Liv-Kit, ktorý slúži na samovyšetrenie prsníkov, ale je aj spoluvlastníčkou kúpeľného rezortu Gaia Retreat and Spa pri austrálskom mestečku a letovisku Byron Bay.
Pozitívny postoj pre riešenie zdravotných problémov a záujem o humanitárne témy neboli pre Oliviu Newton-Johnovú cudzie už v minulosti. Už v roku 1978 zrušila svoje koncertné turné po Japonsku na protest proti zabíjanou delfínov, ktoré sa chytili do rybárskych sietí pri love tuniakov. Následné turné potvrdila až potom, keď ju japonská vládna administratíva ubezpečila, že tento problém rieši. V roku 1979 vystúpila na celosvetovo vysielanej akcii "Music for UNICEF Concert" pre vtedy spojenými národmi medzinárodne vyhlásený "Rok dieťaťa". Svoje honoráre z tejto akcie všetci vystupujúci poskytli na charitu. Olivia Newton-Johnová bola vymenovaná za poslankyňu dobrej vôle pre environmentálny program organizovaný spojenými národmi. V roku 1991 sa stala hovorkyňou nadácie Colette Chuda Environmental Fund/CHEC (Children's Health Environmental Coalition), ktorá vznikla potom ako umrela na rakovinu ich rodinná priateľka, štvorročná Colette Chuda. Portrét tohto dievčatka je, zhodou okolností, spolu s Oliviinou dcérou Chloe na obale albumu "Warm and Tender."
Diagnóza rakoviny tiež poznačila hudobný žáner a štýl nahrávok, ktoré Olivia Newton-Johnová po nej začala produkovať. V roku 1994 vydala album "Gaia: One Woman's Journey", ktorý je záznamom jej utrpenia. Je to prvý album, ktorý obsahuje piesne napísané výlučne Oliviou, a predstavuje ju skôr ako autorku než interpretku. V roku 2005 vydala album "Stronger Than Before", ktorý sa exkluzívne predáva v Spojených štátoch cez Hallmark. Príjmy z predaja albumu sú určené na výskum rakoviny prsníka. Na albume je pieseň „Phenomenal Woman“, ktorá vznikla podľa básne Mayi Angelou a ako hostia na nej spievajú: Diahann Carrollová, Beth Nielsen Chapmanová, Delta Goodremová, Amy Hollandová, Patti LaBelleová a Mindy Smithová, t. j. všetky ktoré účinkujú prekonali, alebo ochoreli na rakovinu.
V ďalšom roku 2006 Olivia vydala CD "Grace and Gratitude." Jeho vydavateľom je EMI Records, no na trhu je exkluzívne predávaný cez reťazec Walgreens. Jeho predaj má benefičný charakter pre viaceré charitatívne, hlavne na boj s rakovinou zamerané, nadácie. V roku 2010 Olivia Newton-Johnová znovu nahrala niektoré skladby tohto albumu a znovu ich vydala v novej edícii u hudobného vydavateľstva Green Hill pod názvom "Grace and Gratitude Renewed". Na tejto obnovenej verzii je aj jedna nová nahrávka „Help Me to Heal“. Tento album je významný aj tým, že bodoval v rebríčkoch iných žánrov ako sú: Billboard Christian Albums (No. 36), Christian &amp; Gospel Albums (No. 54), či new age Albums (No. 2).
V roku 2008 Olivia Newton-Johnová pomáhala zakladať "Olivia Newton-John Cancer and Wellness Centre" v austrálskom Melbourne. V apríli viedla trojtýždňovú 228 kilometrovú púť po Veľkom čínskom múre, počas ktorej sa stretla s viacerými celebritami a ľuďmi, ktorí prežili postihnutie rakovinou. Tento pochod mal symbolizovať námahu a utrpenie, ktoré musí pacient postihnutý rakovinou absolvovať aby vyzdravel. V nasledujúcom mesiaci vydala v Austrálii a neskôr na celom svete album "A Celebration in Song," na ktorom sú predtým nevydané, alebo nové nahrávky duetov Olivii Newton-John aj jej priateľov. Medzi priateľmi sú: Jann Arden, Jimmy Barnes, John Farrar, Barry Gibb, Delta Goodremová, Sun Hoová, Richard Marx, Cliff Richard, Melinda Schneiderová, Amy Skyová a Keith Urban. V roku 2011 vyšiel album s iným obalom v reedícii u vydavateľa Green Hill Records.
Osobný život, kariéra a umelecké aktivity.
Počas svojej kariéry sa venoval nahrávaniu hlavne popovo orientovanej hudby. V roku 1998 nahrala v Nashville album "Back with a Heart" (No. 59 Pop). Táto nahrávka sa dostala aj do Top-10 (No. 9) country albumov. Jeho prvým singlom bola reedícia piesne „I Honestly Love You“ (Pop No. 67, AC No. 18). Produkoval ju David Foster a vo vokáloch si v nej zaspieval aj Babyface Country rádiá pieseň ignorovali, no v predaji country singlov táto nahrávka získala 16. priečku. Ďalšia pieseň albumu, „Love Is a Gift“, v roku 1999, potom ako ju hrali v dennom seriáli "As the World Turns", získala cenu Grammy ako pôvodná pieseň.
Ďalšie albumy boli primárne publikované v Austrálii. Po tejto krajine spolu s Johnom Farnhamom a Anthonym Warlowom usporiadala koncertné turné s názvom "The Main Event." Z turné vznikol koncertný album, ktorý získal cenu ARIA Award za najlepšie predávaný austrálsky hudobný nosič a bol zároveň nominovaný ako najlepší album žánru Adult contemporary (AC). Počas otváracej ceremónie Letných olympijských hier 2000 vystúpila aj Olivia Newton-Johnová spolu s Johnom Farnhamom a zaspievali song „Dare to Dream“. V roku 2002 Olivia vydala album "(2)", ktorý patril jej duetom s väčšinou s austrálskymi umelcami, medzi ktorými boli: Tina Arena, Darren Haye, Jimmy Little, Johnny O'Keefe, Billy Thorpe, Keith Urban a aj so zosnulým Petrom Allenom. V tom istom roku bola uvedená do austrálskej siene slávy ("ARIA Hall of Fame"). V roku 2004 vydala album "Indigo: Women of Song" na ktorý nahrala coververzie piesní, ktoré napísali alebo preslávili ženy ako Joan Baezová, The Carpenters, Doris Day, Nina Simone, Minnie Ripertonová a iné. Venovala ho svojej matke, ktorá umrela v predošlom roku.
Olivia Newton-Johnová nahrala aj niekoľko vianočných albumov. V roku 200 sa spojila s Vince Gillom a Londýnskym symfonickým orchestrom aby pre Hallmark spolu vyprodukovali album "Tis the Season". V nasledujúcom roku vydala "The Christmas Collection" v ktorej bola kompilácia skladieb pre Hallmark, záznam vystúpenia v roku 1999 na vianočnom špeciáli Kennyho Logginsa a jej príspevky do multikompilácie rôznych umelcov, ktoré vyšli na albumoch "Mother and Child" a "Spirit of Christmas". V roku 2007 sa Olivia spojila so svojou bývalou producentkou Amy Sky, aby spolu nahrali album "Christmas Wish" (No. 187 Pop).
Okrem filmu "Two of a Kind" z roku 1983 sa Olivia Newto-Johnová objavila aj v ďalších filmových snímkach. Vo vedľajšej úlohe ju môžeme vidieť vo filme s tématikou AIDS, ktorý bol v roku 1996 nakrútený pod názvom "It's My Party". V roku 2000 sa objavila v dramaticky odlišnej úlohe ako Bitsy Mae Harling, lesbická country speváčka, v snímke "Sordid Lives", ktorú nakrútil Del Shores. Túto svoju postavu si znovu zahrala v televíznej sérii "Sordid Lives: The Series", ktorú jednu sezónu odvysielala americká televízna spoločnosť LOGO (vl. Viacom Media Networks). K tejto sérii Olivia Newton-Johnová špeciálne napísala päť originálnych piesní. V roku 2010 Olivia hrala v kanadskom filme "Score: A Hockey Musical". Hrala postavu Hope Gordon, matky fenomenálneho hokejového talentu, Farleya Gordona. V roku 2010 tento film otváral medzinárodný filmový festival v Toronte.
V televíznej tvorbe s Oliviu Newton-Johnovou sú zahrnuté aj dva filmy s vianočnou tématikou: "A mother for Christmas" (1990) a "A Christmas Romance" (1994). Obidva projekty patria do Top-10 Nielsenových filmových hitov. Spolu s Oliviou si vo filmoch zahrala aj jej dcéra Chloe: bolo to v "A Christmas Romance" a v roku 2001 v snímke "The Wilde Girls."
Cameo postavu, alebo aj seba samú, si Olivia Newton-Johnová zahrala v sitcomoch "Ned and Stacey", "Murphy Brown" a "Bette". Dvakrát sa objavila aj v sérii "Glee". Pri prvom raze prerobila svoje pôvodné video skladby „Physical“ s postavou seriálu, ktorú hrala Jane Lynch. Nahrávka bola upravená ako singel v digitálnej verzii, ktorý sa dostal do rebríčka Billboard Hot 100 na 89. miesto. Bol to prvý singel v tomto rebríčku od roku 1998, kedy sa tam dostala pieseň "I Honestly Love You". V Austrálii bola Olivia Newton-Johnová hosťom prírodopisnej sérii "Wild Life" a hosťovala aj ako postava Joany v dvoch epizódach austrálskej série "Muža od snežnej rieky".
Asi rok potom, ako sa v roku 1995 rozviedla s manželom, Mattom Lattanzim, sa Olivia Newton-Johnová stretla s osvetľovačom a kameramanom Patrickom McDermottom. Tvorili potom spolu pár pre nasledujúcich deväť rokov. V roku 2005 počas rybárskeho výletu na Kalifornskom pobreží sa McDermott stratil. Z tohto zmiznutia vzniklo viacero dohadov o tom, že mohlo byť dôdledkom nehody a úmrtia, alebo aj tým, že ho McDermott zinscenoval, aby sa vyhol plateniu výživného jeho ex-manželke, herečke Yvette Nipar. Olivia, ktorá bola v čase zmiznutia v Austrálii na Gaia Retreat &amp; Spa, bola z podozrenia na účasti na McDermottovom zmiznutí vylúčená a odmietla akékoľvek špekulácie na túto tému. Výsledkom správy vyšetrovateľov z roku 2008 bolo, že „McDermott sa stratil niekde na mori“ aj keď vyšli niektoré tvrdenia o tom, že s McDermottom mali niektoré osoby kontakt aj po jeho zmiznutí.
Meno Olivii Newton-Johnovej sa dostalo na stránky bulvárnej tlače aj v roku 2007, keď sa ukázalo že jej dcéra Chloe sa lieči z anorexie.
V januári roku 2008 Olivia Newton-Johnová vydala koncertné DVD "Olivia Newton-John and the Sydney Symphony: Live at the Sydney Opera House" a CD nosič s koncertnými nahrávkami "Olivia's Live Hits". Bol to Oliviin tretí koncertný album po japonskej nahrávke z roku 1981, "Love Performance," a austrálskej "One Woman's Live Journey" (2000).
V roku 2008 sa Olivia predstavila v programe televízie BBC, "Coming Home", v ktorom opísala niektoré fakty o svojom waleskom pôvode.
V júni roku 2008 sa Olivia Newton-Johnová tajne vydala za Johna ("Amazon John") Easterlinga, zakladateľa a prezidenta firmy na výrobu prírodnej kozmetiky, Amazon Herb Company. Dvojica sa zoznámila pätnásť rokov predtým no medzi nimi bol len romantický vzťah. Ich sobáš sa konal dňa 21. júna 2008 na súkromnej inkskej ceremónii v peruánskom Cuzcu. O deväť dní neskôr nasledoval na floridskej pláži "Jupiter Island" legálny obrad. Nakoľko pár preferoval jednoduchý privátny sobáš, ani tento sa nekonal za prítomnosti publika. O jeho konaní oficiálne vedela iba Oliviina dcéra Chloe. Uzavretie sobášu oznámili prekvapeným hosťom až 4. júla počas grilpárty v Oliviinom bydlisku v Malibu v Kalifornii. Sobáš bol potvrdený aj v časopise "HELLO!", ktorý zverejnil exkluzívne zábery z oboch obradov. V júni roku 2009 Easterlingovci kúpili nový dom na Floride v Jupiter Inlet Colony a Olivia zároveň svoje sídlo v kalifornskom Malibu predala.
V januári roku 2011 začala v Austrálii s režisérom Stephanom Elliottom Olivia nakrúcať komédiu "A Few Best Men", v ktorej hrá matku nevesty, Barbaru Rammeovú. Ženícha hrá Xavier Samuel.
Olivia Newton-Johnová stále aktívne koncertuje. V roku 2012 absolvovala turné po Japonsku, Thajsku, Singapure, Hongkongu, Malajzii, Filipínach, Indonézii a Srí Lanke. Takisto prešla Austráliu od Perthu, Melbourne po Sydney a koncertovala aj v USA, po 30 rokoch prvýkrát vytúpila v roku 2013 aj v Spojenom kráľovstve.
V roku 2012 sa spojila s Johnom Travoltom a vydali charitatívny projekt "This Christmas", ktorý podporil Oliviin "Cancer &amp; Wellness Centre" a Travoltovu nadáciu Jett Travolta Foundation. Album nahrávali s umelcami ako sú Barbra Streisand, James Taylor, Chick Corea, Kenny G, Tony Bennett, Cliff Richard a Count Basie Orchestra.
Diskografia.
Poznámky:

</doc>
<doc id="547249" url="https://sk.wikipedia.org/wiki?curid=547249" title="Charles Nicolle">
Charles Nicolle

Charles Jules Henri Nicolle (* 21. september 1866, Rouen, Francúzsko – † 28. február 1936, Tunis, Tunisko) bol významný francúzsky lekár a bakteriológ, nositeľ Nobelovej ceny za fyziológiu alebo medicínu za rok 1928 za „prácu o škvrnitom týfuse“. 
Životopis.
Pochádzal z lekárskej rodiny a medicína ho fascinovalo už od detstva, ale na to, že išiel Charles študovať na lekársku fakultu v Rouene mal veľký vplyv aj jeho otec, ktorý tu pracoval ako uznávaný lekár a profesor. Po skončení štúdia, od roku 1893 sa živil najprv ako preparátor v patologickej anatómii na univerzite a neskôr odišiel do Paríža, kde pracoval pod Rouxovým vedením v Pasteurovom ústave. Po návrate do svojho rodného mesta v roku 1895 tu pôsobil najprv ako profesor v nemocnici a v bakteriologickom laboratóriu. Neskôr, v roku 1903 dokonca dotiahol svoju kariéru na riaditeľa Pasteurovho ústavu v Tunise, ktorý sa stal vďaka nemu počas niekoľkých rokov svetoznámy. Veľký vplyv na jeho dielo malo i členstvo vo Francúzskej akadémii vied, kde pôsobil od roku 1929.
Dôvodom, prečo je Nicolle svetoznámy sú významné práce o škvrnitom týfuse. Škvrnitý týfus je zákerná choroba, na ktorú v prvej svetovej vojne kvôli nedostatočnej hygiene zomrelo niekoľko tisíc ľudí. Najviac sa týfus šíril v tesných priestoroch, kde sa nedodržiavala hygiena, a tím boli napríklad zajatecké tábory, predovšetkým koncentračné, kde v dôsledku beštiálnych a nehygienických pomerov sa škvrnitý týfus nebezpečne rozširoval a mnoho ľudí na neho zomrelo tesne pred oslobodením. V druhej svetovej vojne bol týfus vyhubený len v miestach, kde sa dodržovali hygienické pravidlá a všade tam, kde bol k dispozícii DDT, ktorý usmrcoval hmyz. 
Nicolle sa zo všetkých síl snažil tejto zákernej chorobe predchádzať a po niekoľkoročných výskumoch vyslovil predpoklad, že boj proti škvrnitom týfuse musí byť organizovaný ako boj za čistotu a proti hmyzu. Zásadný výsledok svojich objavov oznámil vedeckému svetu v roku 1909 na základe svojich pokusov s tým druhom týfusu, ktorý sa vyskytoval v Európe. Prišiel na to, že škvrnitý týfus prenáša na človeka voš šatová. Táto doložená informácia otriasla vedeckým, prevažne lekárskym svetom a Nicolle sa stal počas niekoľkých dní slávny.
Charles Jules Henri Nicolle sa zaujímal aj o iné infekčné choroby. Vo voľných chvíľach písal romány a básne a menší úspech tiež zožal aj so svojou knihou o vzniku, priebehu a prekonávaniu infekčných chorôb, ktorá začína zaujímavým filozofickým predslovom.

</doc>
<doc id="547250" url="https://sk.wikipedia.org/wiki?curid=547250" title="Charles Jules Henri Nicolle">
Charles Jules Henri Nicolle



</doc>
<doc id="547259" url="https://sk.wikipedia.org/wiki?curid=547259" title="Kláštor Saint-Mathieu de Fine-Terre">
Kláštor Saint-Mathieu de Fine-Terre

Kláštor Saint-Mathieu de Fine-Terre je opátstvo na myse Saint-Mathieu na území obce Plougonvelin v departemente Finistère, v severozápadnom Francúzsku (región Bretónsko).
Dejiny.
Podľa legendy prvé opátstvo založi v 6. storočí sv. Tanguy na ľuďmi opustenom zdedenom pozemku, ktorý bol situovaný priamo pri oceáne. Miestni moreplavci sem vraj z Egypta priviezli lebku sv. Matúša, ktorá má byť uložená v kláštore. Práve podľa Matúša bol pomenovaný nielen kláštor, ale aj mys a maják s dosvitom 60 km.
Od 12. storočia sa opustené miesto premenilo v mestečko priliehajúce ku kláštornému komplexu, ktorý bol horúčkovito prestavovaný zhruba do dnešnej podoby. Dnes nie je istý ani dátum založenia ani osoba fundátora.
Ruiny, ktoré možno vidieť, sú zvyšky chrámovej lode s klenbami a guľatými či osemhrannými piliermi, okná a dochovaný chór. Vedľa je románsko-gotický farský kostol Milostivej Panny Márie.

</doc>
<doc id="547260" url="https://sk.wikipedia.org/wiki?curid=547260" title="Kláštor Valmagne">
Kláštor Valmagne

Kláštor Valmagne je kláštor pri obci Villeveyrac neďaleko Montpellieru v južnom Francúzsku. 
Kláštor založil v roku 1139 ako benediktínsky Raymond I. Trencavel, vikomt z Béziers. O niekoľko rokov neskôr (roku 1159) bola táto fundácia zmenená na fundáciu cisterciánsku. Kostol bol postavený v klasickom gotickom štýle a začal sa stavať v roku 1257. Je dlhý 83 m a vysoký 24 m.
Dnes je kláštor obklopený vinicami a venuje sa výrobe vína.

</doc>
<doc id="547261" url="https://sk.wikipedia.org/wiki?curid=547261" title="Miroslav Ondříček">
Miroslav Ondříček

Miroslav Ondříček (* 4. november 1934, Praha – † 28. marec 2015, Praha) bol český kameraman a jeden z tvorcov Českej novej vlny. Bol dlhoročným spolupracovníkom Miloša Formana.
Životopis.
Základnú školu dokončil v roku 1949 a ako syn živnostníka nesmel študovať. Nastúpil do učebného odboru, kde sa učil pracovať so železom, a rok neskôr prešiel do učebného odboru filmového laboranta. Po ukončení učebného odboru nastúpil do laboratórií Barrandovských ateliérov, následne sa stal asistentom kamery a neskôr asistentom spravodajského filmu. Začal študovať večernú školu filmovej tvorby na FAMU v Prahe.
Až po dvanástich rokoch sa dostal k práci na celovečerných filmoch, kedy začal spolupracovať ako kameraman na filmoch Miloša Formana a Ivana Passera.
Pracoval ako kameraman na štyroch desiatkach celovečerných filmov, kedy polovicu z nich nakrútil v zahraničí. Spolupracoval i s českým režisérom Vávrom, americkými režisérmi M. Nicholsom, G.R. Hillom a Angličanom L. Andersonom.
Medzi najslávnejšie filmy, na ktorých sa podieľal, patria "Lásky jedné plavovlásky", "If", "Hoří, má panenko", "O Lucky Man", "Vlasy", "Ragtime", "Amadeus", "Valmont", "Taking Off". 
Bol členom správnej rady "Filmovej akadémie Miroslava Ondříčka v Písku" a dozornej rady akciovej spoločnosti SK Slavia Praha - futbal. 
Vo filmárskej tradícii pokračuje jeho syn David, ktorý je režisérom.

</doc>
<doc id="547263" url="https://sk.wikipedia.org/wiki?curid=547263" title="Operácia Deliberate Force">
Operácia Deliberate Force

Operácia Deliberate Force (Rozhodná sila) je názov bombardovania Republiky srbskej leteckými silami Organizácie Severoatlantickej zmluvy v auguste až septembri 1995. Tejto operácie sa zúčastnilo osem krajín NATO: Taliansko, Nemecko, Turecko, Francúzsko, Španielsko, Holandsko, Spojené kráľovstvo a Spojené štáty. Anglo-francúzsko-holandské sily rýchlej reakcie OSN na hore Igman južne od hlavného mesta Sarajevo takisto bombardovali pozícií bosnianskych Srbov. Intervencia NATO a OSN bola vykonaná kvôli obvineniu, že v júli roku 1995 vojsko Republiky Srbskej zorganizovalo etnické čistky Srebrenici a Žepi, ktoré boli vyhlásene za bezpečné zóny OSN pod ochranou mierových jednotiek UNPROFOR. Bezprostrednou príčinou tejto akcie bola explózia na sarajevskom trhovisku Markale (28. august 1995). NATO oficiálne oznámilo, že bosnianski Srbi sú zodpovední za smrť 43 ľudí na Markalách a 30. augusta 1995 začalo letecké útoky proti pozíciám Srbov.
Dohra.
Na začiatku vojny (1992) mala Republika Srbská okolo 68% bývalej Socialistickej republiky Bosny a Hercegoviny. Avšak lietadlá NATO paktu tri týždne bombardovali Republiku Srbskú s cieľom rozbiť srbské sily a podporiť Chorvátov a Bosniakov. Letecká podpora NATO pomohla spoločným chorvátsko-moslimským silám organizovať etnické čistky a dobyť mestá Jajce, Drvar, Šipovo, Vozuća, Bosanska Krupa, Bosanski Petrovac, Ključ, Donji Vakuf, Otoka, Sanski Most a Mrkonjić Grad.
V dôsledku etnických čistiek zahynulo 1 000 civilistov a vojnových zajatcov a z domovov bolo vyhnaných 150 000 Srbov. Cieľom rozsiahlej chorvátsko-moslimskej ofenzívy bola tiež snaha dobyť Banja Luku. Táto hrozba prinútila Srbov ustúpiť a zasadnúť k rokovaciemu stolu. Krátko po tom, 21. novembra 1995, bola v americkom Daytone uzatvorená mierová dohoda, ktorá vojnu v bývalej Juhoslávii ukončila. Ako dôsledok Daytonskej zmluvy územie Republiky Srbskej zredukovaná na 49% teritória bývalej Socialistickej republiky Bosny a Hercegoviny, a to podľa vôle americkej vlády moslimom bol daný koridor zo Sarajeva do Goražde.
Bezpečnostná rada OSN následne prijala rezolúciu o rozmiestnení mierových síl v BaH pod vedením NATO pod názvom Implementačné sily.
Česko sa zapojilo tým, že vláda povolila prelety lietadiel NATO nad našim územím. V roku 1995 už obidve krajiny (Česko aj Slovensko) povolili prelety. Vláda SR na svojom mimoriadnom neverejnom rokovaní 6. apríla 1999 odsúhlasila neobmedzený prístup vzdušného priestoru SR lietadlám NATO.

</doc>
<doc id="547264" url="https://sk.wikipedia.org/wiki?curid=547264" title="Ministerstvo zahraničných vecí Slovenskej republiky">
Ministerstvo zahraničných vecí Slovenskej republiky



</doc>
<doc id="547275" url="https://sk.wikipedia.org/wiki?curid=547275" title="Severoamerický a karibský turnaj v hádzanej žien 2015">
Severoamerický a karibský turnaj v hádzanej žien 2015

Severoamerický a karibský turnaj v hádzanej žien 2015 bol hádzanársky turnaj, v ktorom súťažili hádzanárske družstvá žien Severnej Ameriky a Karibiku a ktorý organizuje Panamerická hádzanárska federácia (PATHF). Konal sa v mestách San Juan a Salinas, v Portoriku od 30. marca5. apríla 2014, za účasti 6 tímov. Zápasy sa hrali v Centro de Convenciones de Puerto Rico a Albergue Olimpico Policancha. Pôvodne sa mali turnaja zúčastniť aj družstvá Barbadosu a Haiti. Zvíťazila , ktorá vyhrala všetky zápasy.
Turnaj slúžil výhradne ako kvalifikácia severoamerických a karibských družstiev na Panamerické majstrovstvá 2015, ktoré sa uskutočnia na Kube. Kvalifikovali sa na ne 4 najlepšie družstvá. Družstvo Dominikánskej republiky sa turnaja nezúčastnilo, nakoľko bolo priamo nasadené na panamerický šampionát. 
Účastníci.
 Číslo udáva umiestnenie v neoficiálnom svetovom rebríčku k novembru 2013. 

</doc>
<doc id="547278" url="https://sk.wikipedia.org/wiki?curid=547278" title="Škoda 27 T">
Škoda 27 T

Škoda 27 T je trojčlánková obojsmerná električka, vytvorená spoločnosťami Škoda Transportation a CSR Qingdao Sifang. Vozidlo určené pre čínske električkové siete koncepčne vychádza z električiek Škoda 15 T. Základný variant má klasický trolejový pohon, varianty sú s bateriovým alebo s vodíkovým pohonom.

</doc>
<doc id="547284" url="https://sk.wikipedia.org/wiki?curid=547284" title="Agésarchos z Triteie">
Agésarchos z Triteie

Agésarchos ("Agésarchos") bol v roku 120 pred Kr. víťaz olympijských hier v boxe.
Agésarchos, syn Haimostrata z achájskej Triteie, zvíťazil v boxe (pygmé) na 165. olympijských hrách. Svoje majstrovstvo v tejto disciplíne predviedol aj na ostatných celogéckych hrách, keď si víťazné vence odniesol z pýtických, isthmických i z nemejských hier. Tieto hry usporadúvali v rôznych obdobiach štvoročného cyklu. Každé toto štvorročné obdobie nazývali olympiádou. Spolu tvorili "„obeh“" (periodos) a víťaz všetkých štyroch hier sa nazýval víťaz obehu (periodonikés).
Staroveký autor Pausanias uvádza, že pri návšteve Olympie videl sochu Agésarcha. Bola dielom synov Polykla (Timarchida a Timokla) a na podstavci mala nápis vytesaný vo veršoch, ktorý okrem iného hlásal, že Agésarchova rodná Triteia bola arkádskym mestom. Pausanias o tom vyslovil pochybnosť, ale pripustil, že v tom čase Triteia mohla patriť Arkádii.

</doc>
<doc id="547285" url="https://sk.wikipedia.org/wiki?curid=547285" title="Zásnubný prsteň">
Zásnubný prsteň

Zásnubný prsteň je znamenie toho, že sa žena, ktorá ho nosí, bude skoro vydávať. Obvykle ho muž venuje žene vo chvíli, keď ju požiada o ruku. Prsteň býva väčšinou jednoduchý krúžok zo zlata alebo striebra a je osadený jedným kameňom – väčšinou diamantom, alebo zirkónom. 
V západných kultúrach nosia zásnubný prsteň spravidla ženy a taký prsteň je ozdobený diamantom alebo iným kameňom. V niektorých kultúrach nosia muž a žena rovnaký zásnubný prsteň, v ďalších kultúrach sú zásnubné prstene používané aj ako svadobné prstene. Zásnubný prsteň zvyčajne odovzdáva muž ako darček vo chvíli, keď žiada ženu o ruku. Tým dáva najavo svoj záujem o budúci sobáš. Zásnubný prsteň sa zvyčajne nosí na prstenníku ľavej ruky.
Materiál.
Klasický zásnubný prsteň býva vyrobený zo zlata. Nie je ale výnimkou ani iný materiál, medzi obľúbené patria tiež striebro, oceľ, titán alebo platina.
História.
História nosenia zásnubných prsteňov siaha až do starovekého Egypta. V tej dobe mal prsteň oveľa jednoduchšiu podobu a išlo predovšetkým o jeho symbolický význam. Prsteň má tvar kruhu, čo značí nekonečnosť – v prípade zásnubného prsteňa teda nekonečnú lásku budúcich manželov.
Kde sa nosí.
Podľa tradície by sa zásnubný prsteň mal nosiť na prstenníčku ľavej ruky, pretože je tak bližšie k srdci. Po svadbe jeho miesto obsadí prsteň snubný a zásnubný prsteň sa presunie buď na prostredníček ľavej ruky, prstenníček pravej ruky, alebo zostanú oba prstene na rovnakom prste.
Výber prsteňa.
Predtým, ako muž vyberie a kúpi zásnubný prsteň, mal by zohľadniť niekoľko dôležitých faktorov. Ide o najdôležitejší šperk, ktorý môže žena mať a určite ho bude chcieť neustále nosiť. Je pre to vhodné, aby sa hodil nielen k oblečeniu, ale aj k ostatným šperkom, ktoré nosí. Pokiaľ si muž nie je istý vkusom svojej partnerky, mal by si nenápadne prehliadnuť ostatné prstene, ktoré nosí, poprípade sa radšej poradiť s niekým blízkym (napr. sestrou alebo najlepšou kamarátkou).
Druhy prsteňov.
Na trhu existuje veľa variaci zásnubných prsteňov. Medzi 4 základné typy patria:
Solitér.
Klasický zásnubný prsteň, ktorý je osadený jedným kameňom.
Side stone.
Zásnubný prsteň s jedným hlavným kameňom a niekoľkými ďalšími, ktoré ho lemujú.
Three stone.
Zásnubný prsteň s tromi kameňmi, z ktorých prostredný je najväčší. Každý kameň symbolizuje určité časové obdobie – minulosť, prítomnosť, budúcnosť.
Pavé.
Atypický zásnubný prsteň, ktorý je osadený väčším množstvom menších kameňov.
Povery.
Existuje mnoho pover týkajúcich sa zásnubného prsteňa. Pokiaľ ich snúbenci dodržia, bude ich manželstvo šťastné.

</doc>
<doc id="547287" url="https://sk.wikipedia.org/wiki?curid=547287" title="Agésarchos z Tritaie">
Agésarchos z Tritaie



</doc>
<doc id="547289" url="https://sk.wikipedia.org/wiki?curid=547289" title="Rukopis MS I.33">
Rukopis MS I.33

Rukopis MS I.33 (tiež známy ako: Rukopis Kráľovskej zbrojnice I.33; Rukopis z Toweru, pretože v rokoch 1950 – 1996 bol uložený v londýnskom Toweri; tiež ako exponát Britského múzea č.14 E. iii, č. 20, D. vi) je najstarší zachovalý európsky fechtbuch (súbojová príručka), a jedena z najstarších príručiek bojových umení pre ozbrojený boj celosvetovo. Rukopis bol vytvorený okolo r. 1300 vo Frankónii a nachádzal sa vo Franskom kláštore (pravdepodobne vo východnej Frankónii) až do polovice 16. storočia. Po prvýkrát ho spomína Henricus a Gunterrodt vo svojej "De veriis principiis artis dimicatoriae" z r. 1579, kde oznamuje, že ho získal (ulúpil) jeho známy Johannes Herbart z Wurzburgu keď slúžil pod Albertom Alkibiadom, markgrófom Brandenburg-Kulmbachu počas ťažení v r. 1552/3. Od 17. storočia bol rukopis uložený vo vojvodcovskej knižnici v Gote (Cod. Membr.I. no 115) až do zmiznutia počas 2. svetovej vojny. Znovu sa objavil v r. 1950 na aukcii v Sotheby's, kde ho zakúpila Kráľovská zbrojnica. Autorom pojednania by mohol byť klerik známy ako "Lutegerus".
Rukopis tvorí 32 pergamenových listov (64 strán), pojednávajúcich o systematickom útoku a obrane medzi majstrom a učňom, uvedených ako "sacredos" (kňaz) a "scholaris" (študent), oboma vyzbrojenými mečom a baklerom. Dielo je písané tušom a kolorované vodovými farbami, písané po latinsky a doplnené o nemeckú šermiarsku terminológiu. Na posledných dvoch stranách je namiesto učňa vyobrazená žena nazývaná Walpurgis (Walpurga). Všeobecne sa predpokladá, že dielo bolo vytvorené na prelome 13. a 14. storočia, presnejšie medzi rokmi 1290 – 1320. Latinský text rukopisu je písaný kláštorným štýlom, využívajúc rôzne siglá ktoré boli v danom období štandardom (ale v neskoršom stredoveku sa od ich používania upustilo; napríklad ilustrácia z rukopisu (druhá na liste 26r) bola použitá v "Codex Guelef 125.16.Extrav." v 17. storočí pisárom, ktorý pod kresbu dopísal, že sa mu nepodarilo rozlúštiť latinský text).
Obsah.
Systém šermu je založený na niekoľkých krytoch ("ang. guard, lat. custodie") ktorým zodpovedajú obranné postoje (obsessiones). Kryty sú na prvých dvoch stranách očíslované od 1 po 7 a ďalej v texte ich nahrádzajú rôzne 'špeciálne' kryty. Základných sedem krytov: 
Nemecké pojmy objavujúce sa v latinskom texte: 
Sporadické použitie dialektu v týchto pojmoch (najmä "nucken" a "halpschilt") naznačuje, že pôvod zbierky skutočne treba hľadať vo franskom kláštore v širšom okolí Wurzburgu.
Externé odkazy.
"V anglickom jazyku:"

</doc>
<doc id="547291" url="https://sk.wikipedia.org/wiki?curid=547291" title="Dvojstredový štvoruholník">
Dvojstredový štvoruholník

Dvojstredový štvoruholník je štvoruholník, ktorému môžeme opísať aj vpísať kružnicu. Je to teda zároveň tetivový aj dotyčnicový štvoruholník. Najjednoduchší príklad na dvojstredový štvoruholník je štvorec. Zložitejšími súmernými typmi sú dvojstredový rovnoramenný lichobežník a pravouhlý deltoid.
Vlastnosti.
Dvojstredový štvoruholník má rovnaké súčty veľkostí protiľahlých uhlov,
formula_1
Aj rovnaké súčty dĺžok protiľahlých strán,
formula_2
Pre jeho obsah platí (z Brahmaguptovho vzorca)
formula_3

</doc>
<doc id="547292" url="https://sk.wikipedia.org/wiki?curid=547292" title="Dotyčnicový štvoruholník">
Dotyčnicový štvoruholník

Dotyčnicový štvoruholník je štvoruholník, ktorému môžeme vpísať kružnicu. Jeho strany sú dotyčnicami vpísanej kružnice.
Vlastnosti.
Štvoruholník je dotyčnicový, práve vtedy, keď má rovnaké súčty dĺžok protiľahlých strán,
formula_1
Ak zavedieme polovičný obvod;
formula_2,
potom pre obsah dotyčnicového štvoruholníka platí
formula_3,
Kde formula_4 je polomer vpísanej kružnice.
Príklady.
Z definície je dotyčnicovým štvoruholníkom každý dvojstredový štvoruholník. Každý štvorec, kosoštvorec alebo deltoid je súmerným dotyčnicovým štvoruholníkom.

</doc>
<doc id="547294" url="https://sk.wikipedia.org/wiki?curid=547294" title="Larry Smith (hudobník)">
Larry Smith (hudobník)

„Legs“ Larry Smith (* 18. január 1944, Oxford, Anglicko) je britský bubeník. Je dlhoročným členom skupiny "Bonzo Dog Doo-Dah Band". Spolupracoval s Ericom Claptonom, Eltonom Johnom ("Honky Chateau"), Georgeom Harrisonom ("Extra Texture", "Gone Troppo") alebo s Johnom Caleom ("The Academy in Peril").

</doc>
<doc id="547295" url="https://sk.wikipedia.org/wiki?curid=547295" title="Chochlačka dutá">
Chochlačka dutá

Chochlačka dutá ("Corydalis cava") je trváca a medonosná rastlina z čeľade makovitých. Má veľkú podzemnú hľuzu, z ktorej vyrastá priama, dvojlistá stonka. Listy sú trojpočetné, nepárno perovito zložené a lístky sú sekundárne členené. Fialové, málokedy biele kvety sú zoskupené do koncových strapcov a majú podlhovastú ostrohu. Plodom je tobolka. Celá rastlina je jedovatá.
Výskyt a obdobie kvitnutia.
Ide o európsky druh, rozšírený aj v susedných oblastiach Ázie. Rastie najmä vo vlhších lesoch a hájoch, kde je zjari i dosť hojný a nápadný. Kvitne od marca do mája.
Liečebné využitie.
Na liečebné účely sa zberá hľuza, po usušení tvoriaca drogu "Bulbus corydalis". Zbiera sa ručne najmä na jeseň alebo na jar, hneď po rozmrznutí pôdy. Droga omamne vonia a chutí horko. Obsahuje alkaloidy s halucinogénnym účinkom, najdôležitejšie sú korydalín a bulbokapnín. Má utlmujúci účinok na centrálnu nervovú sústavu, znižuje krvný tlak a brzdí pohyby tenkého čreva. Predpisuje sa pri ťažkých nervových poškodeniach, závratiach a duševných poruchách. Silnejšie dávky, alebo laické požívanie môže spôsobiť bolesti podobné zápalu mozgových blán, preto drogu predpisuje len lekár.

</doc>
<doc id="547296" url="https://sk.wikipedia.org/wiki?curid=547296" title="Majstrovstvá sveta v póle mužov 1989">
Majstrovstvá sveta v póle mužov 1989

Majstrovstvá sveta v póle mužov 1989 boli v poradí 2. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa od 11.20. augusta 1989 v Berlíne, v Západnom Nemecku, za účasti 8 tímov. Nováčikom turnaja bola šestica družstiev: Anglicko, Čile, Francúzsko, Nemecko, Švajčiarsko a USA. Oproti minulému šampionátu sa počet účastníkov zvýšil o 3 tímy. Titul získali Spojené štáty, keď vo finále zvíťazili nad družstvom Anglicka.

</doc>
<doc id="547297" url="https://sk.wikipedia.org/wiki?curid=547297" title="Bakler">
Bakler

Bakler ( 'štít', zo starej francúzštiny "bocle, boucle" 'puklica'; , vyslov: [bakler], IPA: [ˈbʌklə]) je malý štít o priemere od 15 do 45 cm, držaný v ruke. Všeobecne sa používal ako doplnková súbojová zbraň v období stredoveku a renesancie. Vďaka svojej veľkosti poskytoval slabú ochranu voči strelám, ale bol užitočný na odrazenie protivníkovho meča či palcátu. Zo stredovekých spisov poznáme jeho dve hlavné formy. Prvou je jednoduchý okrúhly štít s päsťou priamo za puklicou a rôznymi profilmi a hĺbkou okraja. Taktiež mohli mať rôzne výčnelky alebo zúbkované okraje. Druhou formou je preliačený obdĺžnik, ktorý predstavuje Achille Marozzo vo svojej Opera Nova.
Rukopis MS I.33, považovaný za prvú príručku pre ozbrojený boj (okolo r. 1300), obsahuje opis systému boja s mečom a baklerom. 
Využitie.
Bakler sa využíval viac ako by sa zdalo. Bola to jednoduchá no efektívna zbraň, často kombinovaná s krátkym mečom, falchionom alebo rapírom, populárna najmä v období od 12. do 17. storočia. Pokiaľ ide o šerm, plnil bakler rôzne úlohy, ale MS I.33 zmieňuje päť hlavných využití, z ktorých každé pracuje s jeho malými rozmermi a dobrou ovládateľnosťou.

</doc>
<doc id="547299" url="https://sk.wikipedia.org/wiki?curid=547299" title="Korydalín">
Korydalín

Korydalín je alkaloid izolovaný z chochlačky dutej. Má halucinogénne účinky.

</doc>
<doc id="547300" url="https://sk.wikipedia.org/wiki?curid=547300" title="Bulbokapnín">
Bulbokapnín

Bulbokapnín je alkaloid izolovateľný z rastlín rodov "Corydalis" (napr. chochlačka dutá) a "Dicentra". Má halucinogénne účinky, a používa sa v medicíne napríklad pri stupore (chorobnej duševnej a telesnej strnulosti).

</doc>
<doc id="547302" url="https://sk.wikipedia.org/wiki?curid=547302" title="Vika vtáčia">
Vika vtáčia

Vika vtáčia ("Vicia cracca") je rastlina z čeľade bôbovitých. Je to popínavá, trváca bylina. Listy sú párne perovito zložené, na ich koncoch sa nachádzajú úponky. Kvety vyrastajú v strapcoch z pazúch listov. Plodom je struk.
Výskyt a doba kvitnutia.
Ide o európsky druh vlhkých lúk, priekop a svetlých lesov. Rastie často i ako často vyničiteľná burina v záhradách. Kvitne od júna do septembra.

</doc>
<doc id="547304" url="https://sk.wikipedia.org/wiki?curid=547304" title="Einsatzkommando 14">
Einsatzkommando 14

Einsatzkommando 14 bola spolu s Einsatzkommandom 13 jadrom väčšej skupiny Einsatzgruppe H (celý nemecký názov: "Einsatzgruppen der Sicherheitspolizei und des Sicherheitsdienstes") nemeckých policajných a bezpečnostných síl pôsobiacich na Slovenskom území v priebehu a po skončení Slovenského národného povstania. Obe komandá boli založené v dňoch 30. až 31. augusta 1944 v Brne a na Slovensko boli vyslané v súvislosti s vypuknutím SNP, pričom sa stali zodpovedné za množstvo vojnových zločinov. Ich veliteľom bol SS-obersturmbannführer Josef Witiska, jemu podriadeným hlavným veliteľom Einsatzkommanda 14 bol SS-hauptsturmführer Georg Heuser.
Činnosť.
Jednotky Einsatzgruppe H vstúpili na Slovensko z Brna 1. septembra 1944. Organické časti Einsatzgruppe H okrem Einstatykománd 13 a 14 tvorili: Sonderkommando 7a, Sonderkommando ZbV 15, Kommando ZbV 29 a od konca januára 1945 aj Kommando ZbV 27. Do pôsobnosti Kommanda ZbV 27 so sídlom v Prešove od septembra 1944 až do konca januára 1945 patrilo celé územie východného Slovenska. Po presune na stredné Slovensko (veliteľstvo v Žiline) pokračovalo komando vo svojej činnosti v novozriadených oporných bodoch v Ružomberku a Trstenej, ale výrazne sa podieľali aj na represiách v priestore Žilina – Čadca. Spolupracujúcou protipartizánskou jednotkou bola Abwehrgruppe 218 (Edelweiss). 
Prvým sídlom veliteľstva Einsatzkommanda 14 sa stali Topoľčany dobyté nemeckou skupinou SS Schill 3. septembra 1944. Od októbra 1944 sa sídlom štábu Einsatzkommanda 14 stala Banská Bystrica, kde bol za veliteľa určený SS-obersturmführer Kurt Deffner. Od novembra 1944 malo svoje dočasné oporné body aj v Novej Bani, Žarnovici a Krupine. Do marca 1945 pôsobilo Einsatzkommando 14 v okresoch Banská Bystrica, Zvolen, Brezno nad Hronom, Banská Štiavnica, Kremnica, Dobšiná, Revúca, Hnúšťa, Lovinobaňa, Krupina, Modrý Kameň a Nová Baňa. Veliteľ oporného bodu v Novej Bani (sídlo bolo v podnikovej vilke Pohronských sklární) a v Žarnovici, bol kriminálny tajomník SS-scharfuhrer Otto Mai (vo funkcii bol do 28. februára 1945). Ďalší (neoverní) velitelia Einsatzkommando 14 boli:
Zločiny.
Nechvalne známym sa stali aj protipartizánske akcie, pri ktorých boli vypálené a vydrancované partizánske obce Kalište (18. marca 1945) a Baláže. Jednotka zaživa upálila 9 občanov Kališťa priamo v ich domoch a 12 ranených partizánov v bunkri blízko obce. Ďalších 5 obyvateľov bolo zastrelených v obci a 19 blízko neďalekej Moštenice.
Prehľad miest ďalších represálí.
Zoznam ďalších obcí postihnutých represáliami v stredoslovenskom kraji (bez presnej identifikácie dátumu, obetí a páchateľov): 
Celkovo je jednotka Einsatzkommando 14 považovaná za najaktívnejšiu nacistickú represívnu zložku, ktorá zasiahla na Slovenskom území po skončení povstania.
Einsatzkommando 14 bolo, podľa Jána Stanislava a Stanislava Mičeva na Slovensku zodpovedné za vraždu 2876 osôb. Komando sa spomedzi jednotiek Einsatzgruppy H najvýraznejšie podieľalo na represáliách voči Rómom.
Potrestanie.
Len veľmi málo členov Eisatzkommanda 14 bolo po vojne za svoje zločiny potrestaných. Veliteľ Einsatzgruppe H Josef Witiska bol zadržaný v americkej okupačnej zóne, pred plánovaným vydaním do Československa spáchal v roku 1946 samovraždu. Veliteľ Einsatzkommanda 14 Georg Heuser sa vyhýbal trestu až do roku 1959, keď bol prvýkrát zatknutý a začal s ním súdny proces v súvislosti so zločinmi, ktoré spáchal ešte v Sovietskom zväze. Bol odsúdený na 15 rokov väzenia, podmienečne bol prepustený v roku 1969. Obvinenia v súvislosti so zločinmi spáchanými na Slovensku boli voči nemu vznesené nemeckou prokuratúrou až na konci 80. rokov, súdny proces s ním sa však začať už nestihol, keďže zomrel v roku 1989.

</doc>
<doc id="547305" url="https://sk.wikipedia.org/wiki?curid=547305" title="Einsatzkommando 13">
Einsatzkommando 13

Einsatzkommando 13 bola spolu s Einsatzkommandom 14 jadrom Einsatzgruppe H SiPo a Sicherheitsdienst nemeckých policajných a bezpečnostných síl pôsobiacich na Slovenskom území v priebehu a po skončení Slovenského národného povstania. Obe komandá boli založené v dňoch 30. až 31. augusta 1944 v Brne. Ich veliteľom bol SS-obersturmbannfürerom Joseph Witiska, jemu podriadeným hlavným veliteľom Einsatzkommanda 13 bol SS-sturmbannführer Hans Jaskulski. Operačným územím Einsatzkommanda 13 bolo stredné a západné Slovensko. Základňa sa nachádzala v Trenčíne.
Činnosť.
Jednotky Pohotovostnej skupiny H operovali na území Slovenska od septembra 1944. Sídlom štábu Einsatzkommanda 13 bol Trenčín. Tzv. oporné body existovali v Žiline, Nitra, Piešťany, Martine, Kremnici, Čadci a Bánovce nad Bebravou. Kommando však operovalo po západnom a strednom Slovensku. Podľa Stanislava a Mičeva "„Ťažisko represívnych zásahov proti účastníkom odboja, občanom podozrievaných z účasti v Povstaní (resp. pomoci povstalcom), s cieľom zlikvidovať partizánske hnutie, vyriešiť židovskú otázku formou deportácii cez zberné tábory v Ilave a Seredi do vyhladzovacích táborov v Ríši, zlomiť odpor protifašistického odboja v plnej šírke vo vyčlenenom priestore.“"
Jednotka zatýkala a vraždila partizánov a ich sympatizantov v rôznych častiach západného a stredného Slovenska. Na západnom Slovensku bolo v 20 masových hroboch nájdených 153 tiel obetí, ktorých povraždili príslušníci Einsatzkommanda 13. Na strednom Slovensku to bolo v 9 masových hroboch 251 obetí.

</doc>
<doc id="547306" url="https://sk.wikipedia.org/wiki?curid=547306" title="Burina">
Burina

Burina je laické pomenovanie rastliny hlavne ruderálnych a synantropných stanovísk. Je to väčšinou rastlina produkujúca obrovské množstvo semien, ktoré ľahko klíčia. Častokrát má i hlboký koreňový systém. Niektoré buriny škodia kultúrnym rastlinám a mnohé sú i inváznymi druhmi. V skratke je buriny veľmi ťažko vykynožiť, čím sa pre človeka stávajú nežiaducimi, a tak sa ich zbavuje, či už mechanickou cestou, alebo pomocou herbicídov. Veda o burinách sa nazýva herbológia.

</doc>
<doc id="547307" url="https://sk.wikipedia.org/wiki?curid=547307" title="Kúkoľ poľný">
Kúkoľ poľný

Kúkoľ poľný ("Agrostemma githago") je jednoročná rastlina z čeľade silenkovitých. Listy sú čiarkovokopijovité a celá rastlina je mäkko plstnatá. Kališné lístky sú zrastené do mechúrika, v ktorom po opelení a odpadnutí sýto červenofialovej koruny dozrievajú semená. Jedna rastlina vyprodukuje i stovky semien. Celá rastlina je jedovatá. Z látok obsiahnutých v kúkoli bol v Srbsku vyvinutý prostriedok na urýchlenie rastu plodín "Agrostemin".
Výskyt a doba kvitnutia.
Rastie len v prítomnosti jednoročných rastlín, hlavne obilia, ktoré keď sa od jeho semien dostatočne nevyčistí, tak je nepožívateľne horké. Je to pôvodne kozmopolitná burina, ktorá sa rozšírila všade, kde sa pestovalo obilie, no s nástupom moderných agrotechnológií a používania herbicídov začína postupne miznúť, niekde, napríklad na Slovensku sa stáva kriticky ohrozenou. Plánuje sa jej zachovanie v kultúrach napríklad v skanzenoch a pod. Kvitne od júna do októbra.

</doc>
<doc id="547308" url="https://sk.wikipedia.org/wiki?curid=547308" title="Puklica">
Puklica

Puklica (časť štítu), či umbo je zväčša okrúhly (môže mať obdĺžnikový základ), konvexný alebo kónický kus kovu v centre štítu. Puklice boli zväčša vyrábané z hrubého plechu, kovu ale mohli byť vyrobené i z dreva (nálezy v rašeliniskách). Jej účelom je odraziť údery na stred štítu a ochrániť ruku jeho nositeľa. Časom, keď sa do popredia dostávali trojrohé štíty rôzneho zakrivenia a klasický tyčový úchop ustúpil populárnejšiemu spôsobu zapínania remeňmi na pažu, sa z puklice stáva viac ornamentálny doplnok.
Prvé puklice pochádzajú z doby laténskej (začiatok doby železnej). Využívali ich najmä Germáni, Kelti a Rimania. Neskôr sa s nimi stretávame v dobe vikingských nájazdov. Od 12. storočia tvorí puklica jadro baklera (malého okrúhleho súbojového štítu).

</doc>
<doc id="547309" url="https://sk.wikipedia.org/wiki?curid=547309" title="Derna">
Derna

Derna (maď. "Felsőderna") je obec v Bihárskej župe v Rumunsku. Skladá sa zo 6 dedín: Derna (sídlo obce), Dernișoara, Sacalasău, Sacalasău Nou () a Tria. Obec sa nachádza v masíve Sedmohradského rudohoria a je sídlom rumunských Slovákov.
Demografia.
Slováci sa sem dostali v rámci vnútornej kolonizácie, čiže sem neprišli z územia dnešného Slovenska, ale z iných rumunských obcí, ktoré osídľovali. Tie sa často nachádzali vyššie v kopcoch, a keďže tam bol nedostatok pracovných príležitostí a slabá infraštruktúra, odchádzali sa tamojší obyvatelia, medzi nimi aj Slováci, do nižšie položených oblastí. Do Derny prišli pravdepodobne Slováci z Novej Huty (Șinteu) a Gemelčičky.

</doc>
<doc id="547310" url="https://sk.wikipedia.org/wiki?curid=547310" title="Adrian Merka">
Adrian Merka

Adrian Miroslav Merka (* 6. jún 1976, Aleșd, Rumunsko) je zástupca slovenskej a českej menšiny v Rumunsku v dolnej komore rumunského parlamentu. Vo funkcii je od roku 2008, vďaka príkladnej menšinovej politike Rumunska, kde menšiny majúce zastupiteľskú organizáciu môžu delegovať svojho zástupcu do dolnej komory parlamentu. Takouto organizáciou je "Demokratický zväz Čechov a Slovákov v Rumunsku", ktorej predsedom Adrian Merka je.

</doc>
<doc id="547311" url="https://sk.wikipedia.org/wiki?curid=547311" title="Majstrovstvá sveta v póle mužov 1987">
Majstrovstvá sveta v póle mužov 1987

Majstrovstvá sveta v póle mužov 1987 boli 1. majstrovstvá sveta v jazdeckom póle mužov, ktoré organizuje Medzinárodná federácia póla (FIP). Konali sa v apríli 1987 v Buenos Aires, v Argentíne, za účasti 5 tímov. Zápasy sa hrali na štadióne Campo Argentino de Polo s kapacitou 30 000 divákov. Titul získalo domáce družstvo Argentíny, ktoré vo finále zvíťazilo nad Mexikom.

</doc>
<doc id="547312" url="https://sk.wikipedia.org/wiki?curid=547312" title="Demokratický zväz Čechov a Slovákov v Rumunsku">
Demokratický zväz Čechov a Slovákov v Rumunsku

Demokratický zväz Čechov a Slovákov v Rumunsku () je jediná organizácia v Rumunsku, ktorá zastupuje slovenskú a českú menšinu v tejto krajine. Vznikla 4. januára 1990 v meste Nadlak, ktoré je kultúrne centrum tunajšej slovenskej menšiny. Cieľom Demokratického zväzu Čechov a Slovákov v Rumunsku je reprezentácia oboch národov v Rumunsku, po kultúrnej a politickej stránke, zachovanie ich svojbytnosti a organizovanie kultúrnospoločenských a vydavateľských aktivít. Predsedom je Adrian Merka, obyvateľ obce Suplacu de Barcău v Bihárskej župe v Rumunsku. Členstvo v organizácii je viazané na národnosť. Členom môže byť ktorýkoľvek občan starší 14 rokov, ktorý sa hlási k slovenskej alebo českej národnosti.

</doc>
<doc id="547313" url="https://sk.wikipedia.org/wiki?curid=547313" title="Adrian Miroslav Merka">
Adrian Miroslav Merka



</doc>
<doc id="547317" url="https://sk.wikipedia.org/wiki?curid=547317" title="Gaius Aurelius Valerius Diocletianus">
Gaius Aurelius Valerius Diocletianus



</doc>
<doc id="547323" url="https://sk.wikipedia.org/wiki?curid=547323" title="Človek rozumný (moderný človek)">
Človek rozumný (moderný človek)



</doc>
<doc id="547325" url="https://sk.wikipedia.org/wiki?curid=547325" title="Uniunea Democratică a Slovacilor şi Cehilor din România">
Uniunea Democratică a Slovacilor şi Cehilor din România



</doc>
<doc id="547326" url="https://sk.wikipedia.org/wiki?curid=547326" title="Národné tréningové centrum Senec">
Národné tréningové centrum Senec



</doc>
<doc id="547327" url="https://sk.wikipedia.org/wiki?curid=547327" title="Johann Dick">
Johann Dick

Johann Dick (* 23. marec 1927† 18. september 1986, československo-západonemecká hranica, neďaleko obce Mähring, Bavorsko) bol západonemecký občan zastrelený československými pohraničníkmi.
Priebeh incidentu.
Johann Dick, žijúci v Bavorsku, bol bývalý nemecký vojak, ktorý sa na dôchodku zaoberal tým, že obchádzal bavorské hranice. Táto záľuba sa mu stala osudnou. 18. septembra 1986 na neho 200 metrov hlboko na území Bavorska začalii paľbu československí pohraničníci. Podľa všeobecne prijímanej verzie sa pohraničníci domnievali, že je jedným z dvoch Poliakov, ktorí sa v ten deň pokúsili prekročiť československo-bavorskú hranicu. Pohraničníci ho smrteľne zraneného odvliekli na československé územie, kde zomrel.
Udalosť prerástla do medzinárodného incidentu. Československá strana najskôr tvrdila, že prešiel hranice, československé úrady navyše v snahe sťažiť vyšetrovanie nevydali späť celé telo. Chýbal okrem iného žalúdok, ktorého priestrel bol pravdepodobne hlavnou príčinou smrti. V súvislosti s tým bolo vyslovené podozrenie, že sa tak československá strana snažila zahladiť dôkazy o tom, že nebol riadne ošetrený a že teda československí pohraničníci nielenže strieľali, ale neskôr, keď už vedeli o svojom omyle, neposkytli zranenému adekvátnu pomoc (zvyšné pozostatky boli vydané na nátlak bavorských úradov s niekoľkodňovým oneskorením). Ukázalo sa tiež, že Dickova mŕtvola bola okradnutá o peniaze a nejaké ďalšie drobnosti.
Časom sa ukázalo, že zapieranie viny bolo márne. Pohraničníci po sebe zanechali v Bavorsku veľa stôp, bavorská polícia objavila na mieste vraždy niektoré drobné časti ich vybavenia, zásobník pištole a tiež nábojnice a strely zo samopalov v okolitých stromoch. Československo nakoniec svoju vinu priznalo, vyplatilo vdove odškodné vo výške 100 000 mariek (dvojnásobok toho, čo žiadala) a nemeckej strane sa ospravedlnilo. Vinníci však boli potrestaní miernymi trestami: najvyšším bolo 14 dní väzenia (za neopatrné prekročenie štátnej hranice). V roku 2001 stáli pohraničníci pred súdom znova. Boli ale nakoniec oslobodení, pretože žiadnemu z nich nebolo preukázané, že smrtiaci výstrely vypálil práve on.

</doc>
<doc id="547330" url="https://sk.wikipedia.org/wiki?curid=547330" title="Corydalis cava">
Corydalis cava



</doc>
<doc id="547331" url="https://sk.wikipedia.org/wiki?curid=547331" title="Zhemgang (okres Zhemgang)">
Zhemgang (okres Zhemgang)

Zhemgang je bhutánske mesto ležiace v okrese Zhemgang. Nachádza sa na severe okresu, pri hraniciach s okresom okrese Trongsa. V roku 2005 tam žilo 2 332 obyvateľov a v roku 2012 už 2 579 obyvateľov.
Priemerné ročné zrážky činia . Priemerná teplota sa pohybuhje od 6,4 °C do 20,1 °C.

</doc>
<doc id="547333" url="https://sk.wikipedia.org/wiki?curid=547333" title="Pray to God">
Pray to God

„Pray to God“ je skladba škótskeho DJa a producenta Calvin Harrisa, z jeho štvrtého štúdiového albumu "Motion" (2014). Skladba obsahuje vokály americkej rockovej trojice Haim. Bola vydaná dňa 6. marca 2015 ako piaty singel z albumu. skladba sa stala komerčne úspešnou, pričom sa dostala do prvej desiatky v Austrálii a Belgicku.
Zostava.
Zostava adaptovaná z poznámok albumu "Motion".

</doc>
<doc id="547334" url="https://sk.wikipedia.org/wiki?curid=547334" title="Tatralift">
Tatralift

Tatraway (predtým aj Tatralift či TPMP Kežmarok alebo Tatrapoma) je slovenský výrobca lanových dráh a lyžiarskych vlekov. Spoločnosť má sídlo v Kežmarku.
História.
Spoločnosť bola založená ako TPMP Kežmarok 27. novembra 1975, kedy bola so spoločnosťou Pomagalski podpísaná licenčná zmluva o výrobe horských dopravných zariadení. V roku 1980 uviedla spoločnosť do prevádzy prvú lanovú dráhu a to na Novú hoľu v stredisku Donovaly. Výroba pod licenciou Pomagalski sa skončila v roku 1991 a spoločnosť sa odvtedy začala venovať vývoju vlastných lanových dráh. V roku 1995 bola spoločnosť premenovaná na Tatrapoma a v roku 2010 na súčasný názov Tatralift.
Výroba.
Spoločnosť sa v súčasnosti venuje výrobe lyžiarskych vlekov, fixných sedačkových lanoviek, odpojiteľných sedačkových lanoviek, kabínkových lanoviek a bobových dráh.
Doposiaľ spoločnosť vyrobila vyše 60 lanových dráh a vyše 1000 lyžiarskych vlekov, ktoré sú v prevádzke v Európe a Ázii.

</doc>
<doc id="547336" url="https://sk.wikipedia.org/wiki?curid=547336" title="Tatrapoma">
Tatrapoma



</doc>
<doc id="547337" url="https://sk.wikipedia.org/wiki?curid=547337" title="TPMP Kežmarok">
TPMP Kežmarok



</doc>
<doc id="547338" url="https://sk.wikipedia.org/wiki?curid=547338" title="The Talking Heads">
The Talking Heads



</doc>
<doc id="547339" url="https://sk.wikipedia.org/wiki?curid=547339" title="Pomaly ďalej zájdeš">
Pomaly ďalej zájdeš

Pomaly ďalej zájdeš bola zábavná športovo-súťažná relácia Rozhlasu a televízie Slovenska odvysielaná 1. apríla 2015 (v priamom prenose od 00:00 do 04:00) na kanáli Jednotka. Relácia parodovala skutočné športové televízne prenosy. Účinkovali v nej aj športoví komentátori Marcel Merčiak a Pavol Gašpar a ako technici „elektronickej ceruzky“ Ján Žgravčák a Juraj „Šoko“ Tabaček. Počas živého prenosu štúdio navštívili niekoľkí „tréneri“, napr. Katarína Brychtová, Peter Marcin, Martin Nikodým alebo Adela Banášová.
Formát.
Princíp súťaže spočíval v pretekoch slimákov, ku ktorým bola priradená tabuľka s „trénerom“. Slimáky odštartovali zo stredu stola pripomínajúceho terč a ich cieľom bolo doraziť k okraju stola. Súťaž mala 4 kolá a bodované boli prvé tri a posledné miesto. 

</doc>
<doc id="547341" url="https://sk.wikipedia.org/wiki?curid=547341" title="Majstrovstvá sveta v bandyhokeji mužov 1991">
Majstrovstvá sveta v bandyhokeji mužov 1991

Majstrovstvá sveta v bandyhokeji mužov 1991 boli v poradí 17. Majstrovstvá sveta v bandyhokeji mužov, ktoré organizuje Medzinárodná federácia bandyhokeja (FIB). Konali sa od 17.24. marca 1991 v mestách Helsinki a Porvoo, vo Fínsku, za účasti 8 tímov rozdelených do 2 výkonnostných skupín. Fínsko bolo organizátorom svetového šampionátu mužov piatykrát, predtým hostilo turnaj v rokoch 1957, 1967, 1975 a 1983. Nováčikmi turnaja boli družstvá Holandska, Kanady a Maďarska. Rekordný počet družstiev zmenil aj systém súťaže, keď sa prvýkrát vytvorili 2 výkonnostne rozdelené skupiny. získal už svoj štvrnásty titul, keď v tradičnom finále zvíťazil nad . 

</doc>
<doc id="547345" url="https://sk.wikipedia.org/wiki?curid=547345" title="Majstrovstvá sveta v bandyhokeji mužov 1993">
Majstrovstvá sveta v bandyhokeji mužov 1993

Majstrovstvá sveta v bandyhokeji mužov 1993 boli v poradí 18. Majstrovstvá sveta v bandyhokeji mužov, ktoré organizuje Medzinárodná federácia bandyhokeja (FIB). Konali sa od 2.7. februára 1993 v Hamare, v Nórsku, za účasti 8 tímov rozdelených do 2 výkonnostných skupín. Nórsko bolo organizátorom svetového šampionátu mužov štvrtýkrát, predtým hostilo turnaj v rokoch 1961, 1977 a 1985. Nováčikom turnaja bolo iba družstvo Ruska, ktoré sa stalo nástupcom . 
Po ročnej prestávke získalo svoj štvrtý titul, keď vo finále zvíťazilo nad . Bronzové domáce družstvo získalo iba svoju druhú medailu, 28 rokov od tej poslednej. V súboji o tretie miesto zvíťazilo nad favorizovaným , ktoré tak skončilo bez zisku medaily prvýkrát od roku 1965.
Štadión.
Prvýkrát sa všetky zápasy hrali v halovom štadióne.

</doc>
<doc id="547348" url="https://sk.wikipedia.org/wiki?curid=547348" title="Kilmara">
Kilmara

Kilmara je španielska melodic/power metalová kapela. Vznikla v roku 2003 v Barcelone.
O kapele.
Kapela pôvodne niesla názov Jadde, ale po vydaní prvého dema sa ku kapele pridal nemecký spevák Christian „Wolf“ Kohl a čoskoro sa s pomocou jeho vízie smeru kapela premenovala na Kilmara a pod týmto menom vydala svoje druhé demo v roku 2004.
Nemec Christian Kohl mal pôvodne spievať všetky piesne v španielčine, lenže kvôli vyšším šanciam na úspech a popularitu vo svete sa kapela rozhodla prejsť na texty písané v angličtine, ktoré píše Christian „Wolf“ Kohl. Hudba je prevažne komponovaná gitaristom Jonathanom Portillom. Toho v kapele sprevádza na gitare aj Kirk Torres a na basgitare Raúl Ruiz. Za bicími sedí Javier Morillo.
V roku 2015 kapela prešla viacerými zmenami čo sa týka zostavy. Najskôr kapelu opustil basgitarista Raúl Ruiz, ktorý bol v krátkej dobe nahradený Didacom Plom. V októbri však kapelu opustil spevák Christian Kohl. Ten svoj odchod odôvodnil množstvom práce, ktorú mal popri fungovaní v kapele. Hľadanie nového člena však zabralo o dosť viac času ako hľadanie náhrady na basu za Raúla Ruiza. Bol ohlásený konkurz na nového speváka a začiatkom decembra Kilmara zverejnila ako jej nového člena pôvodom Američana Daniela Ponceho.
V roku 2016 sa Kilmara poprvýkrát ukázala v strednej Európe, a to konkrétne na festivale More Than Fest vo Zvolenskej Slatine.
Nasledujúci rok došlo k ďalším personálnym zmenám v kapele. Gitarista Kike Torres ohlásil odchod z kapely. Jeho miesto bolo nahradené Miguelom Laisem.
Diskografia.
"Hunting Dream"s.
Prvý album vznikol v roku 2007 a niesol názov "Hunting Dreams". Obsahuje desať piesní, všetky naspievané v angličtine. Album bol produkovaný kapelou a taktiež gitaristom Rolffom Munkesom, známym s kapiel Empire, Majestyc, Razors Blade atď. Album vzbudil veľký ohlas v Španielsku a v istej miere aj v zahraničí a priniesol kapele kontrakt so štúdiom Maldito Records, pod ktorého záštitou bol vydaný ich ďalší album.
"Don’t Fear The Wolf".
Album "Hunting Dreams" priniesol do metalového sveta hudbu s veľkým potenciálom na úspešnú budúcnosť a priaznivý vývoj, lenže jej najväčším nedostatkom bola kvalita nahrávok, o ktorú sa staral Rolff Munkes, preto sa už na vzniku druhého albumu nepodieľal a v produkcii a mixe ich ďalšieho albumu, nesúceho názov "Don’t Fear The Wolf", ho nahradil Roland Grapow, ex-gitarista legendárnej power metalovej kapely Helloween a zakladateľ ďalšej známej kapely Masterplan. Vďaka jeho bohatým skúsenostiam zozbieraných za dlhé roky roky pôsobenia v hudobnom priemysle vyšiel album "Don’t Fear The Wolf" vo vysokej hudobnej kvalite, ktorá sa výrazne líši od kvality nahrávok na albume "Hunting Dreams". Obsahuje trinásť piesni, pričom na piesni „The dark inside - Show me the way“ si strihol sólo aj Roland Grapow. Album bol nahrávaný v roku 2010 v Grapow Studios vo Zvolenskej Slatine na Slovensku a o jeho vydanie sa postarala spoločnosť Sony Music. Posledná pieseň na albume „Ďakujem Castle“ je podľa slov kapely „holdom Slovensku“.
"„Titul je holdom Slovensku! Prvé slovo, ktoré sme sa tam naučili a počuli, bolo „Ďakujem“ a k tomu sme pripojili slovo „Castle“, kde sme museli vyjadriť obrovskú vďačnosť tejto zemi.“" - Jonathan Portillo.
"Love Songs And Other Nightmares".
Tretí album nesúci názov "Love Songs And Other Nightmares" vznikol v roku 2014 a obsahuje dvanásť piesni, ktorým kráľuje skladba „Cold Rain“. Na produkcii a výrobe albumu sa znova podieľal Roland Grapow, ktorý na album taktiež prispel tentokrát svojimi vokálami. Okrem neho sa na vzniku albumu podieľalo mnoho iných hudobníkov, ako napríklad Dave Imbernon, Javier Rubio, Pilar Villatobas, Sergio Rubio a David Muñoz.
Album "Love Songs And Other Nightmares" zaznamenal zo všetkých troch albumov najväčší úspech a kapela sa vďaka nemu konečne dočkala prielomu na európskej a medzinárodnej úrovni.
"Across The Realm of Time".
Štvrtý štúdiový album Kilmary vyšiel na jeseň roku 2017. Produkčne ho opäť zastrešil Roland Grapow z Grapow Studios a bol vydaný vydavateľstvom ROAR! Rock of Angels Records. Pred začatím nahrávania došlo v kapele k personálnym zmenám, keď Kilmaru opustil gitarista Kike Torres a nahradil ho argentínsky gitarista Miguel Laise.
Album "Across The Realm of Time" obsahuje 10 piesní, na ktorých sa podieľali aj umelci z iných kapiel. Piesni „I Shall Raise Again“ svoje vokály poskytla česká speváčka Viktorie Surmøvá. Na piesni „Principles of Hatred“ sa podieľal hrou na klávesy Jordi Longán (ex-Ipsilon) a gitarové sólo v piesni „My Haven“ zahral Roland Grapow (Masterplan, ex-Helloween).
K piesni „Out From the Darkness“ vydala Kilmara aj hudobný videoklip.

</doc>
<doc id="547349" url="https://sk.wikipedia.org/wiki?curid=547349" title="Gravitačné vlny">
Gravitačné vlny



</doc>
<doc id="547350" url="https://sk.wikipedia.org/wiki?curid=547350" title="Gravitačná vlna">
Gravitačná vlna

Gravitačná vlna je porucha v zakrivení (tkaniny) časopriestoru, generovaná zrýchlenými hmotami, ktoré sa šíria ako vlny smerom od ich zdroja pri rýchlosti svetla. Navrhol ich Henri Poincaré v roku 1905 a následne ich predpovedal v roku 1916 Albert Einstein na základe jeho všeobecnej teórie relativity. Gravitačné vlny prenášajú energiu ako gravitačné žiarenie, formu žiarivej energie podobnú elektromagnetickému žiareniu. Newtonov gravitačný zákon, ktorý je súčasťou klasickej mechaniky, neumožňuje ich existenciu, pretože tento zákon je založený na predpoklade, že fyzické interakcie sa šíria okamžite (s nekonečnou rýchlosťou) – demonštruje to jeden zo spôsobov, ako metódy klasickej fyziky nedokážu vysvetliť javy spojené s relativitou.
Gravitačná astronómia je nový odbor pozorovateľskej astronómie, ktorá využíva gravitačné vlny na zhromažďovanie pozorovacích údajov o zdrojoch detegovateľných gravitačných vĺn, ako sú dvojhviezdy zložené z bielych trpaslíkov, neutrónových hviezd a čiernych dier; a udalostí, ako sú supernovy, a formovanie raného vesmíru krátko po Veľkom tresku.
Výskum.
V roku 1993, Russell Alan Hulse a Joseph Hooton Taylor získali Nobelovu cena za fyziku pre objav a pozorovanie pulzaru PSR 1913+16, ktorý ponúkol prvý nepriamy dôkaz existencie gravitačných vĺn.
V roku 2017 získali Nobelovu cenu za fyziku Rainer Weiss, Kip Thorne a Barry Barish preto, že priamo detegovali gravitačné vlny.
Podľa teórie z apríla 2019 existuje efekt „gravitačno-vlnovej pamäte“ prostredia – gravitačné vlny zanechajú po prechode slabú stopu, ktorá pretrváva dlhšie a dá sa detegovať.
Detektory.
Prvé technológie na detekciu fungovali na princípe rezonancie masy, ktorá bola izolovaná od externých vibrácií. Išlo o veľké kovové valce napr. Weberov valec (1968), ALLEGRO (1991), alebo novšie guľové detektory Mario Schenberg (2003) a MiniGrail (2003). 
V 90. rokoch 20. storočia začali vznikať pozemné interferometre. Tie fungujú na princípe odrazu laseru na veľkej vzdialenosti, kde sa deteguje časové oneskorenie laseru. Najznámejšie sú LIGO a VIRGO v USA a GEO 600 v Nemecku. Od roku 2020 funguje aj KAGRA v Japonsku. 
European Pulsar Timing Array (EPTA) North American Nanohertz Observatory for Gravitational Waves (NANOGrav) a Parkes Pulsar Timing Array (PPTA) využívajú na detekciu gravitačných vĺn pulzary. Ide o predvídateľnosť časov príchodu impulzov z milisekundových pulzarov (MSP) a používa ich ako systém galaktických hodín. Rušenie prechádzajúcou gravitačnou vlnou bude mať konkrétny podpis v súbore pulzarov, a bude teda detegované.
Ďalšie detektory gravitačných vĺn sú plánované alebo vo výstavbe. 
Pozorovania.
11. februára 2016, vedecké tímy LIGO a Virgo spoločne oznámili, že uskutočnili prvé pozorovanie gravitačných vĺn. Pozorovanie sa uskutočnilo 5 mesiacov predtým, 14. septembra 2015 pomocou detektorov LIGO. Zdrojom gravitačných vĺn bola kolízia binárnej čiernej diery GW150914 s celkovou hmotnosťou cca 62 M☉. Po tomto oznámení LIGO zaznamenal dve ďalšie udalosti. V auguste 2017, LIGO a Virgo pozorovali štvrtú gravitačnú vlnu zo zlúčenia čiernych dier a piatu gravitačnú vlnu z binárnej neutrónovej hviezdy. V roku 2020 detegovali LIGO a Virgo signál zo spojenia binárnej čiernej diery GW190521 s celkovou hmotnosťou cca 150 M☉. Zatiaľ najhmotnejší detegovaný zdroj.
5. januára 2020 bolo uskutočnené pozorovanie GW200105. Išlo o spojenie čiernej diery s hmotnosťou 9 M☉ a neutrónovej hviezdy s hmotnosťou 1,9 M☉. K zlúčeniu došlo asi 900 miliónov svetelných rokov od Zeme. Pozorovanie GW200115 zachytili 15. januára 2020. Išlo o spojenie čiernej diery s hmotnosťou 6 M☉ a neutrónovej hviezdy s hmotnosťou 1,5 M☉. K zlúčeniu došlo asi 1 miliardu svetelných rokov od Zeme.

</doc>
<doc id="547352" url="https://sk.wikipedia.org/wiki?curid=547352" title="Olivia Newton-John">
Olivia Newton-John



</doc>
<doc id="547354" url="https://sk.wikipedia.org/wiki?curid=547354" title="Preteky na vozoch ťahaných párom mulov">
Preteky na vozoch ťahaných párom mulov

Preteky na vozoch ťahaných párom mulov alebo apéné (od "apéné") boli súťažnou jazdeckou disciplínou v starovekom Grécku.
Na 70. olympijských hrách v roku 500 pred Kr. boli do programu jazdeckých súťažných disciplín zaradené "preteky na vozoch ťahaných párom mulov". Pausanias uvádza, že preteky štvorkolesových vozov ťahaných mulmi neboli starou jazdeckou disciplínou a u divákov boli neobľúbené, lebo muly boli v očiach Éliďanov nepekné, opovrhnutiahodné zvieratá, nad ktorými spočívala pradávna kliatba. Pre tento divácky nezáujem boli už na 84. hrách v roku 444 pred Kr. zrušené. 
Preteky na vozoch ťahaných párom mulov prebiehali na hipodróme (hippodromos), ktorý sa nachádzal pravdepodobne južne od štadióna, v rovine rieky Alfeios. Podľa Pausania ležal neďaleko od budovy hellanodikov. Tvoril ho veľký obdĺžnik zakončený na užších stranách oblúkmi. Trať bola po dĺžke rozdelená nízkym múrom. Na jeho začiatku stála bronzová socha Hippodameie a na konci vysoký stĺp. Štartovalo sa na západnej strane a cieľ bol pred tribúnou hellanodikov. Pri obrátke na východnej strane stál okrúhly oltár Taraxippa, obávaného „"Strašiaka koní"". Veľkosť olympijského hipodrómu je neznáma, lebo rieka Alfeios jeho pôdu pri záplavách a zmenách svojho koryta, buď pohltila bahnom alebo odniesla do mora.
O veľkosti hipodrómov z pred rímskeho obdobia je známe len málo. Jeden okruh meral približne 823914 m. Pri výpočtoch sa vychádzalo pritom z Pindarových výrazov "dodekandromos" (12 tratí, alebo okruhov) a "dodekagnamptos" (dvanásť obrátok), ktoré zazneli v jeho básňach pri opise pretekov a do úvahy sa vzali hlavne rozmery "Konského námestia" v Istanbule, bývalého Hippodromu, miesta, kde byzantskí cisári organizovali jazdecké preteky. Dĺžka trate merala tak pri pretekoch na vozoch (so záprahom koní) približne 13,5 km.

</doc>
<doc id="547355" url="https://sk.wikipedia.org/wiki?curid=547355" title="Apéné">
Apéné



</doc>
<doc id="547357" url="https://sk.wikipedia.org/wiki?curid=547357" title="Majstrovstvá sveta v bandyhokeji mužov 1995">
Majstrovstvá sveta v bandyhokeji mužov 1995

Majstrovstvá sveta v bandyhokeji mužov 1995 boli v poradí 19. Majstrovstvá sveta v bandyhokeji mužov, ktoré organizuje Medzinárodná federácia bandyhokeja (FIB). Konali sa od 29. januára5. februára 1995 v Roseville, v štáte Minnesota, v Spojených štátoch, za účasti 8 tímov rozdelených do 2 výkonnostných skupín. Nováčikom turnaja bolo iba družstvo Kazachstanu, ktoré postúpilo až do semifinále. obhájilo titul, keď vo finále dvoch tradičných finálových súperov zvíťazilo nad . 
V USA sa uskutočnil turnaj MS prvýkrát a USA bola v histórii svetových šampionátov iba piata hostiteľská krajina. Všetky zápasy sa odohrali na štadióne John Rose Minnesota Oval, ktorý je najväčší umelo chladený vonkajší ovál na západnej pologuli a ktorý slúži väčšinou na súťaže v rýchlokorčuľovaní a ľadovom hokeji.

</doc>
<doc id="547358" url="https://sk.wikipedia.org/wiki?curid=547358" title="Vicia cracca">
Vicia cracca



</doc>
<doc id="547359" url="https://sk.wikipedia.org/wiki?curid=547359" title="Agrostemma githago">
Agrostemma githago



</doc>
<doc id="547360" url="https://sk.wikipedia.org/wiki?curid=547360" title="Umbo">
Umbo



</doc>
<doc id="547364" url="https://sk.wikipedia.org/wiki?curid=547364" title="Syracuse (New York)">
Syracuse (New York)

Syracuse je mesto v okrese Onondaga County v americkom štáte New York. K roku 2010 tu žilo 145 170 obyvateľov. Ide o piate najväčšie mesto v štáte New York.
Sídli tu Syracuse University. 
Bolo pomenované po sicílskom meste Syrakúzy.

</doc>
<doc id="547367" url="https://sk.wikipedia.org/wiki?curid=547367" title="Sedliacke povstanie">
Sedliacke povstanie



</doc>
<doc id="547370" url="https://sk.wikipedia.org/wiki?curid=547370" title="Hajduk">
Hajduk



</doc>
<doc id="547371" url="https://sk.wikipedia.org/wiki?curid=547371" title="Jozef Karolík">
Jozef Karolík

Jozef Karolík (* 25. september 1930, Kečkovce – † 11. november 1952, Praha) príslušník Zboru národnej bezpečnosti zaradený do služby ako dozorca v komunistických pracovných táboroch na Jáchymovsku a popravený za vyzvedačstvo a velezradu.
Život.
Jozef Karolík sa narodil v Kečkovciach, okres Svidník. Ako 2-ročného ho jeho matka vzala so sebou do Francúzska za svojím manželom. V Paríži navštevoval obecnú školu, z čoho asi potom neskôr v mladosti vyplynulo jeho nadanie na jazyky. V roku 1942 sa rodina vrátila na Slovensko. Pravdepodobne v rámci osídľovania pohraničia sa v roku 1946 presťahovali do Malé Sitboře u Mariánských Lázní. Do základnej školy SNB v Jeseníku na Morave nastúpil 1. októbra 1949 a od 1. apríla 1950 ho pridelili k útvaru Jeřáb v Jáchymove. Karolík bol síce jazykovo nadaný a chcel urobiť kariéru ako prekladateľ v štátnej službe, ale nakoniec skončil ako dozorca v jednom z najťažších nápravných zariadení pre politických väzňov.
Pretože mal záporný vzťah k nastolenému komunistickému režimu, vo väzení pomohol politickým väzňom k úteku. Jeden z nich po zatknutí vypovedal, že s útekom im pomáhal strážmajster Karolík. 19. septembra 1951 ho zatkli. Senát Státního soudu v Prahe odsúdil Jozefa Karolíka 21. marca 1952 na trest smrti za vyzvedačstvo a velezradu.
Poprava Jozefa Karolíka bola vykonaná v Prahe vo väznici na Pankráci dňa 11. novembra 1952.

</doc>
<doc id="547373" url="https://sk.wikipedia.org/wiki?curid=547373" title="Majstrovstvá sveta v bandyhokeji mužov 1997">
Majstrovstvá sveta v bandyhokeji mužov 1997

Majstrovstvá sveta v bandyhokeji mužov 1997 boli v poradí 20. Majstrovstvá sveta v bandyhokeji mužov, ktoré organizuje Medzinárodná federácia bandyhokeja (FIB). Konali sa od 1.9. februára 1997 v dvanástich švédskych mestách: Fagersta, Grängesberg, Katrineholm, Köping, Otterbäcken, Sandviken, Skövde, Slottsbron, Štokholm, Trollhättan, Vänersborg a Västerås, za účasti 9 tímov rozdelených do 2 výkonnostných skupín. Švédsko bolo organizátorom svetového šampionátu mužov šiestykrát, predtým hostilo turnaj v rokoch 1963, 1969, 1971, 1979 a 1987.
 obhájilo titul, keď vo finále dvoch tradičných finálových súperov zvíťazilo nad . 

</doc>
<doc id="547374" url="https://sk.wikipedia.org/wiki?curid=547374" title="Mount Vernon (New York)">
Mount Vernon (New York)

Mount Vernon je mesto v okrese Westchester County v štáte New York v USA. 
K roku 2010 tu žilo 67 292 obyvateľov. S celkovou rozlohou 15,8 km² bola hustota zaľudnenia 5 955,04 obyvateľov na km².

</doc>
<doc id="547378" url="https://sk.wikipedia.org/wiki?curid=547378" title="John William Coltrane">
John William Coltrane



</doc>
<doc id="547379" url="https://sk.wikipedia.org/wiki?curid=547379" title="Denzel Hayes Washington">
Denzel Hayes Washington



</doc>
<doc id="547380" url="https://sk.wikipedia.org/wiki?curid=547380" title="Michael Kiske">
Michael Kiske

Michael Kiske (* 24. január 1968, Hamburg, Nemecko) je nemecký spevák, ktorý sa najviac preslávil ako hlavný spevák nemeckej speed/powermetalovej skupiny Helloween, ktorej členom bol medzi rokmi 1987 a 1993.
Predtým, než sa stal členom skupiny Helloween, Kiske spieval s nemeckou skupinou Ill Prophecy. Tá síce nahrala demo, ale nikdy neprerazila.
V devätnástich rokoch Kiske vstúpil do v tej dobe neznámej powermetalovej skupiny Helloween. Podieľal sa na albumoch "Keeper of the Seven Keys Part 1", "Keeper of the Seven Keys Part 2", "Pink Bubbles Go Ape" a "Chameleon". V roku 1993 bol kvôli osobným nezhodám zo skupiny vyhodený a bol nahradený Andi Derisom, ktorý v Helloweene pôsobí dodnes. Kiske sa následne pustil na sólovú dráhu a vydal sólové albumy "Instant Clarity", "RTS" a "Kiske".
V súčasnosti (2012) sa venuje koncertovaniu so skupinou Unisonic, v ktorej sa opäť stretol s gitaristom Kaiom Hansenom (Helloween, Gamma Ray, Unisonic).

</doc>
<doc id="547383" url="https://sk.wikipedia.org/wiki?curid=547383" title="Mukl">
Mukl

Mukl (skratka z čes. "muž určen k likvidaci") je výraz pre komunistami a nacistami uväznených politických väzňov, u ktorých sa predpokladalo, že nikdy nebudú prepustení a že majú vo väzení alebo koncentračnom tábore zomrieť. Neskôr sa toto označenie rozšírilo na všetkých politických väzňov.
V nemeckých koncentračných táboroch sa na záznam týchto väzňov v kartotéke pridávala skratka RU (z nem. Rückkehr unerwünscht, návrat nežiaduci). Mali prísnejší režim ako ostatní, nesmeli napríklad dostávať žiadne balíky z domova a dostávali stravu, ktorá sama o sebe nemohla stačiť na prežitie. Ak boli "zastrelení pri úteku" alebo pri "odopretí poslušnosti" (rozumej napríklad, že padli vysilením a nemohli už vstať), nikto sa spravidla na nič nepýtal. 
V komunistickom Československu (najmä v 50. rokoch) boli desaťtisíce muklov. Tí najprísnejšie postihnutí boli umiestňovaní na najhoršie miesta, napr. v koncentračných táboroch pri uránových baniach, a tolerovala sa u nich vysoká úmrtnosť prakticky z akýchkoľvek príčin. 
Sú evidované stovky muklov, ktorí boli priamo pred očami ostatných väzňov zavraždení, zomreli v dôsledku mučenia, bez stopy zmizli, alebo boli zastrelení na úteku (či už skutočnom alebo fingovanom), prípadne "spáchali samovraždu". Mnohí tiež zomreli vo väzení z toho dôvodu, že im bol odmietnutý prísun liekov či poskytnutie potrebnej lekárskej starostlivosti. 
Tí, čo sa dožili uvoľnenia pomerov a boli prepustení, si spravidla odniesli zo svojho väznenia doživotné zdravotné následky či už kvôli mučeniu a krutému zaobchádzaniu alebo napr. ako dôsledok práce v prostredí zvýšenej radiácie bez akýchkoľvek ochranných pomôcok alebo v dôsledku dlhodobého odopieranie potrebnej liečby. Niektorých neľudské zaobchádzanie poznamenalo tak, že zomreli krátko po prepustení.
Názov "mukl" sa používal v československom väzenstva po celú dobu socializmu, teda až do roku 1990. Bol určený kriminálnym aj politickým väzňom, ktoré boli väznení do krutých pracovných táborov aj v 70. a 80. rokoch Husákovej normalizácie, napr. do väznice Minkovice pri Liberci. Odtiaľto boli poslední politickí väzni (muklovia) prepustení až v roku 1990.

</doc>
<doc id="547385" url="https://sk.wikipedia.org/wiki?curid=547385" title="Ladas">
Ladas

Ladas ("Ladas") môže byť:
Ladas môže byť aj:

</doc>
<doc id="547386" url="https://sk.wikipedia.org/wiki?curid=547386" title="Palatul Parlamentului">
Palatul Parlamentului

Palatul Parlamentului (doslova "Palác parlamentu", nazývaný aj "Palác ľudu") je budova v Bukurešti v Rumunsku. Je sídlom oboch komôr Rumunského parlamentu a je druhou najväčšou budovou sveta, po americkom Pentagóne a najväčšou budovou euroázijského kontinentu.
Bol navrhnutý vtedy len 28-ročnou architektkou Ancou Petrescovou a takmer úplne dokončený ešte počas Ceaușescovho režimu. Budova stála kvôli istým komplikáciám počas stavby takmer dnešných 3 miliardy €, ktoré prezident Nicolae Ceaușescu získaval z úverov zo západu (na západe ho po roku 1968 považovali za protirusky orientovaného a tak sa ho snažili získať na svoju stranu). Pre výstavbu paláca ľahlo niekoľko obytných blokov a časť historického centra Bukurešti, len kvôli ulici Boulevardul Unirii, bulváru zabezpečujúcemu ničím nerušený pohľad na palác. Nicolae Ceaușescu ho pôvodne pomenoval „"Casa poporului"“, preto je známy i ako „Palác ľudu“. Od roku 1996 je sídlom parlamentu. Od roku 2004 sa tu nachádza "Múzeum totality a socialistického realizmu". Existovali návrhy na vytvorenie nákupného centra, zaberajúceho asi 30% budovy (čo by bola úctyhodná veľkosť). Pre Rumunsko je táto budova symbolom totalitného režimu v krajine.

</doc>
<doc id="547389" url="https://sk.wikipedia.org/wiki?curid=547389" title="Železničná trať Jaroměř – Trutnov">
Železničná trať Jaroměř – Trutnov

Železničná trať Jaroměř – Trutnov (v cestovnom poriadku označená číslom 032) sa nachádza na území Královohradeckého kraja a vedie z Jaroměře do Trutnova. Prevádzkovateľom pravidelnej osobnej dopravy na tejto trati sú momentálne České dráhy (2013). Medzi stanicami Trutnov hl. n. a Trutnov-Poříčí jazdí súprava spoločnosti PKP-PR, ktorá zaisťuje sezónnu, víkendovú, medzištátnu prepravu na trase Trutnov hl. n. - Trutnov-Poříčí - Královec - Lubawka - Jelenia Góra v spolupráci so spoločnosťou GW Train Regio (leto 2013). Trať nie je elektrifikovaná (2013).
Dejiny.
Listom povolenia Františka Jozefa Prvého zo dňa 15. júna 1856 bola vydaná koncesia pre podnikateľov Liebiga, Kleina a bratov Lannových na výstavbu a prevádzku železnice z Pardubíc do Liberca a taktiež odbočnú trať z Josefova do Malých Svatoňovíc. Trať stavala spoločnosť Juhoseveronemecká spojovacia dráha a sprevádzkovala ju v roku 1859.
Ďalšia stavba bola zákonom umožnená ako vedľajšia stavba železnice Josefovsko-Svatoňovickej až na hranice krajinské u Karlovho Háje listom povolenia zo dňa 15. júna 1856 daným juhosevernej nemeckej železnici spojovacej. Spoločnosť zaväzuje sa, že povolenú železnicu zo Svatoňovíc do Králova Háje počne v šiestich mesiacoch odo dňa povolenia rátajúc stavať, že celú železnicu v troch ďalších rokoch postaví a verejnú jazdu po nej zavedie. Trať stavala spoločnosť Juhoseveronemecká spojovacia dráha a sprevádzkovala ju v roku 1868.
Dňa 1. mája 1859 bol slávnostne otvorený posledný úsek Juho-Severonemeckej spojovacej dráhy (SNDVB), ) Turnov - Liberec a zároveň bola slávnostne otvorená odbočka Juho-Severonemeckej spojovacej dráhy Josefov - Svatoňovice. Dňa 1. augusta 1868 bola sprevádzkovaná železničná trať Svatoňovice - Poříčí - Královec. V roku 1870 bol sprevádzkovaný posledný úsek Poříčí - Trutnov.
Stavba prvého úseku z Jaroměře do Malých Svatoňovíc bola podmienená ťažbou uhlia v regióne Jestřebí hory (Svatoňovický uhelný revír). Trať mala pôvodne viesť údolím Úpy cez Ratibořice do Trutnova, ale vlastník baní v spomínanom uhoľnom revíri knieža Jiří Vilém Schaumburg - Lippe sa zaviazal k ročnej preprave 1 600 000 centérov uhlia a dosiahol tým zmeny trasy, ktorá nebola stavebne jednoduchá. Nakoniec bol v tej dobe realizovaný práve len úsek do Svatoňovíc. Stavbu realizovali firmy Vojtecha Lannu a bratov Kleinových, pracovalo na nej 3000 robotníkov a stála 1 792 000 zlatých.
V roku 1865 získala SNDVB koncesiu pre pokračovanie trate z Malých Svatoňovíc ďalej k pruským hraniciam do Královca. Stavbu trate však pozastavila krátka a krvavá prusko-rakúska vojna v roku 1866. Cezhraničný styk umožnila povojnová zmluva medzi Rakúskom a Pruskom a doprava tu začala byť prevádzkovaná v roku 1869. O rok neskôr bola sprevádzkovaná spojka medzi dnešnými stanicami Trutnov-Poříčí a Trutnov hlavní nádraží.
Počas 2. svetovej vojny prechádzala za zastávkou Suchovršice cez trať štátna hranica medzi Protektorátom a Nemeckou ríšou, časť trate sa teda nachádzala na cudzom území. V povojnovom období sa potom depo v Jaroměři stalo jedným z posledných útočísk parných rušňov v Čechách, kedy posledné jazdy parných strojov rady 556.0 prebehli až v roku 1981.
K prepadu skôr silnej nákladnej dopravy došlo okrem iného v súvislosti s koncom ťažby uhlia vo Svatoňovickom, Radvanickom aj Žacléřskom revíri aj ukončením prevádzky na hraničnom priechode Královec - Lubawka.
V súčasnosti (2013) sú na trati na osobných vlakoch nasadzované motorové vozne radu 810 a 854, motorové jednotky 814, na rýchlikoch z Prahy do Trutnova potom klasické súpravy na čele s rušňami radu 750.7.
Budúcnosť.
V súvislosti s budúcnosťou trate Jaroměř - Trutnov sa objavujú plány na vytvorenie lepšieho spojenia Hradca Králové a Náchoda pomocou novo vystavanej spojky, ktorá by odbočovala zo stanice Česká Skalice ako náhrada za nevýhodne smerovanú trať Starkoč - Václavice.
Revitalizácia trati Hradec Králové – Jaroměř – Trutnov.
Na jar roku 2015 začne revitalizácia trati Hradec Králové – Jaroměř – Trutnov. Predovšetkým ide o rekonštrukcie častí trate (mosty, železničné stanice, prejazdy, koľajové kríženie, koľajové oblúky apod.), kde musia vlaky teraz pri prejazde výrazne znížiť rýchlosť. Vďaka tomu bude možné dosiahnuť skrátenie cestovnej doby Hradec Králové – Svoboda nad Úpou zo súčasných 120 minút na systémových 90 minút. S ​​elektrifikáciou úseku Jaroměř – Trutnov tento projekt nepočíta.
Zaujímavosti.
Na úseku trate medzi Jaroměřou a Rychnovkem bol drevený železničný most cez Labe, bol vo svojej dobe najdlhším v Rakúskej monarchiu. Vyžadoval pre svoju údržbu neustálu prítomnosť tesárov. Nakoniec bol roku 1890 nahradený železnou konštrukciou.

</doc>
<doc id="547390" url="https://sk.wikipedia.org/wiki?curid=547390" title="Železničná trať 032 (Česko)">
Železničná trať 032 (Česko)



</doc>
<doc id="547391" url="https://sk.wikipedia.org/wiki?curid=547391" title="Ladas z Aigionu">
Ladas z Aigionu

Ladas ("Ladas") bol olympijský víťaz v behu na jedno stadion v 3. stor. pred Kr.
Ladas z Aigionu zvíťazil v Olympii na 125. hrách v roku 280 pred Kr. v behu na jedno stadion, v disciplíne, v ktorej sa súťažilo už od založenia hier, t. j. v roku 776 pred Kr.. Beh na jedno stadion sa v Olympii vždy považoval za hlavné preteky, menom víťaza týchto pretekov sa označovala celá olympiáda.
Staroveký autor Pausanias uvádza, že v druhom roku sto dvadsiatej piatej olympiády, keď bol Ladas z Aigionu olympijským víťazom, do Grécka vpadli Kelti. Keltské vpády do Grécka viedli v roku 279 pred Kr. keltskí vodcovia Bolgios a Brennos.

</doc>
<doc id="547392" url="https://sk.wikipedia.org/wiki?curid=547392" title="Hraničné pásmo">
Hraničné pásmo

Hraničné pásmo sa nachádza v niektorých krajinách pri ich štátnych hraniciach. Ide o zakázanú oblasť (či oblasť s obmedzeným prístupom), ktorá slúži bezpečnostným účelom (tzn. vojenská, policajná či iná bezpečnostná kontrola).
Hraničné pásmo je viditeľne označené a môže sa ťahať len stovky metrov, ale aj desiatky kilometrov ďaleko od hraníc samotných v závislosti od politickej situácie.
Medzi známe hraničné pásma patrí napríklad demilitarizovaná zóna medzi oboma kórejskými štátmi, hraničné pásmo ČSSR pozdĺž hraníc so Západným Nemeckom a Rakúskom, či ostro strážená hranica medzi NSR a NDR. Hraničné pásmo na území "krajín socialistického tábora" bolo považované za symbol neslobody a obmedzenie pohybu osôb, mnohokrát prirovnávané i k väzeniu.
V súčasnej dobe je tiež známe hraničné pásmo pozdĺž hranice medzi severným a južným Cyprom, ktoré nie je pre obyvateľov oboch štátov priepustné a je spravované jednotkami OSN.

</doc>
<doc id="547394" url="https://sk.wikipedia.org/wiki?curid=547394" title="Provincia (Švédsko)">
Provincia (Švédsko)

Švédska štátna správa je v súčasnosti rozdelená na 21 provincií (län).
Švédsko má dva stupne miestnych úradov (vlád): lokálne/municipálne (kommun) a regionálne/krajské (län) riadené regionálnymi radami (landsting).
Územie Švédska je rozdelené na 290 obcí (kommun) a 21 provincií (län) (na spôsob našich krajov), z ktorých dva majú formu vlastných samospráv: Skåne a Västra Götaland. 1. januára 2005 bola vytvorená jednotná organizácia, ktorá monitoruje záujmy nižších správnych celkov, poskytuje im služby, radí a koordinuje ich aktivity. Vláda diskutuje možnosť zníženia počtu provincií ich zlučovaním do väčších celkov.
Niekedy sú provincie (län) zamieňané za kraje (landskap), čo sú historické, geografické a kultúrne regióny. Švédsko má 25 krajov. Kraje nemajú žiadnu administratívnu funkciu, ale sú historickým dedičstvom a kultúrnou identifikáciou. Niektoré z nich boli súčasťou Švédska do roku 1634, kedy boli nahradené provinciami (län). Niektoré iné boli pôvodne dánske alebo nórske, ďalšie potom boli stratené (na dnešnom území Fínska). Laponsko je jediným krajom, ktorý bol získaný kolonizáciou.
Mapy.
Porovnanie hraníc provincií a krajov:

</doc>
<doc id="547397" url="https://sk.wikipedia.org/wiki?curid=547397" title="Fultonský prejav">
Fultonský prejav

Fultonská reč (Fulton Address) je bežné označenie prejavu s názvom "Opory mieru" ("Sinews of Peace"), ktorý predniesol bývalý britský premiér Winston Churchill 5. marca 1946 na univerzite vo Fultone, v štáte Missouri, USA pri príležitosti udelenia čestného doktorátu. 
Vyzval v ňom na úzku spoluprácu USA a Spojeného kráľovstva (použil neskôr zľudovelý termín "špeciálne vzťahy") a kritizoval Sovietsky zväz za politiku voči krajinám východnej Európy, ktoré pripadli do jeho sféry vplyvu. Churchill poukázal na to, že Stalin neumožnil v týchto štátoch demokratický vývoj, ako to sľúbil v Jaltskej dohode, a premieňa ich na základňu proti Západu. Doslova povedal: ""Od Štetína na Balte po Terst na Jadrane spustila sa cez celý kontinent železná opona."“ Tieto slová mali veľký ohlas, preto sa fultonský prejav niekedy označuje ako "Prejav o železnej opone" ("Iron Curtain Speech"). Churchill býva tiež označovaný za autora tohto pojmu, hoci o železnej opone sa píše už v Talmude a termín bol používaný tiež nacistickou propagandou už predtým.
Vo svetovej verejnosti, ktorá dovtedy prevažne verila v možnosť mierovej spolupráce víťazných mocností, vzbudili Churchillove slová znepokojenie. V komunistických krajinách Východného bloku bol prejav označovaný za počiatok studenej vojny, hoci vzťahy medzi bývalými spojencami sa priebežne zhoršovali už od konca vojny v roku 1945. Churchill nemal moc, vyhlásiť ani studenú vojnu, pretože v tej dobe už nezastával politickú funkciu ale je pravda, že inšpiroval amerického prezidenta Harry Truman, ktorý bol na vystúpení prítomný, aby v 1947 vyhlásil doktrínu "zadržiavania komunizmu" a o rok neskôr inicioval Marshallov plán.

</doc>
<doc id="547398" url="https://sk.wikipedia.org/wiki?curid=547398" title="Län">
Län



</doc>
<doc id="547400" url="https://sk.wikipedia.org/wiki?curid=547400" title="Karel Brabec">
Karel Brabec

Karel Brabec (* 2. január 1918, Praha – † 1993) prezývaný Kráľ Dunaja bol česko-slovenský občan, v 50. rokoch minulého storočia v službách americkej armádnej spravodajskej služby CIC ako agent-chodec (resp. agent-plavec) poverovaný úlohami spojenými s ilegálnymi prechodmi z Rakúska do Česko-Slovenska.
Mladosť.
Ako rodený Pražan vyrastal v detských rokoch okrem iného pri Vltave. Bol členom 16. oddielu Vodných skautov a vodu miloval. Vtedy ešte netušil, ako veľmi bude všetky svoje znalosti o vode a vodnom toku v budúcnosti potrebovať.
Vyučil sa za strojného zámočníka pri montáži leteckých motorov v pražskej Waltrovke. Do armády narukoval ako mechanik pred obsadením republiky nacistickým Nemeckom. Po demobilizácii pracoval celé vojnové obdobie ako zámočník.
Venoval sa tiež športu – pestoval ľahkú atletiku, najmä beh za SK Viktorie Žižkov. Už pred vojnou jazdil ako člen vinohradského lyžiarskeho oddielu do Pece pod Sněžkou. Tam sa v rámci domáceho odboja a bojov na pražských barikádach počas májového povstania českého ľudu vrátil začiatkom mája 1945. Za zásluhy v boji proti fašizmu bol v roku 1948 vyznamenaný generálom Svobodom.
Bol aktívny pri zrode Horskej služby v Krkonošiach, kde pracoval ako národný správca predajne Zdar. V tom období tiež precestoval ľudovo-demokratické krajiny Európy v rámci propagácie motocyklov Jawa.
Väzenie.
V roku 1950 bol obvinený z údajných hospodárskych deliktov a trestná komisia ONV v Hradci Králové ho poslala na 2 roky na nútené práce. Trest nastúpil v marci 1950 do baní v Příbrami. Už v máji však z výkonu trestu utiekol a až do októbra 1950 sa skrýval. Potom sa mu podarilo nelegálne prejsť do Rakúska, kde sa vo Viedni usadil.
Agent CIC.
Keďže bola v Rakúsku obmedzená možnosť obživy, prijal ponuku americkej armádnej spravodajskej služby CIC a stal sa jej agentom. V polovici roku 1951 sa nelegálne vrátil do Česko-Slovenska, aby do Rakúska previedol svoju manželku. Z dôvodu nedostatku peňazí na takúto akciu sa však vrátil do Rakúska bez nej. Podarilo sa mu to až na druhý pokus na konci leta 1951, kedy spolu s ňou previedol za hranice dr. Horusického, ktorý bol odsúdený za rozvracanie republiky, ale podarilo sa mu z plzeňskej väznice utiecť. Za to dostal od CIC 20 tisíc korún.
V polovici októbra 1951 dostal od CIC novú úlohu – mal do Česko-Slovenska previesť ďalšieho agenta v gumovom člne cez Dunaj. Úlohu splnil, ale so spôsobom prechodu nebol spokojný, pretože to bolo príliš riskantné a nebezpečné. Na ďalšie prechody teda dostal od americkej armády ľahký gumový skafander, ktorý si sám vylepšil. Dokázal nepozorovane kráčať po dne rieky, prípadne sa unášať prúdom. Niekoľkokrát prešiel cez Dunaj do Česko-Slovenska a naspäť. Dokázali mu celkovo 5 prechodov hranice, on sám hovoril o viacerých.
Zatknutie.
Kráľa Dunaja zatkla Štátna bezpečnosť ráno 30. decembra 1951 pri plnení spravodajskej úlohy v uliciach Bratislavy. Po meste roznášal letáky a pohľadnice s karikatúrou Stalina. Odsúdený bol na 17 rokov väzenia. Od vyššieho trestu ho zrejme zachránila jeho činnosť na konci vojny a zásluhy pri budovaní Horskej služby v Krkonošiach. Jeho väzenský spis je plný disciplinárnych trestov, ale v práci dosahoval dobré výsledky. Niekoľkokrát pomýšľal na útek. Ten sa mu podaril, keď ho sanitka prevážala po úraze. Na železničnom priecestí sa vygúľal zo sanitky a dva dni sa túlal, potom to vzdal. Z väzenia bol prepustený na veľkú amnestiu v roku 1960.
Po prepustení z väzenia žil aktívnym životom, ale do Rakúska sa cez Dunaj už nemohol dostať, pretože tento úsek hranice už bol strážený oveľa prísnejšie než v roku 1951. Zadržali ho skôr, než stačil vstúpiť do vôd Dunaja. Za hranice sa dostal až legálne po Nežnej revolúcii. Zomrel v roku 1993.
Jeho skafander bol vystavovaný v Múzeu ZNB v Prahe.

</doc>
<doc id="547401" url="https://sk.wikipedia.org/wiki?curid=547401" title="Majstrovstvá sveta v bandyhokeji mužov 1999">
Majstrovstvá sveta v bandyhokeji mužov 1999

Majstrovstvá sveta v bandyhokeji mužov 1999 boli v poradí 21. Majstrovstvá sveta v bandyhokeji mužov, ktoré organizuje Medzinárodná federácia bandyhokeja (FIB). Konali sa od 30. januára7. februára 1999 v Archangeľsku, v Rusku, za účasti 6 tímov. Zápasy sa hrali na 2 štadiónoch. Trud stadion a Dinamo Stadion. Samostatné Rusko organizovalo svetový šampionát mužov prvýkrát, ale Sovietsky zväz hostil turnaj v rokoch 1965, 1973, 1981 a naposledy v 1989. Domáce získalo titul, keď vo finálovom zápase, ktorý sa hral pri teplote −27°C, zvíťazilo nad . Bronzové sa nedostalo do finále prvýkrát od roku 1989.

</doc>
<doc id="547402" url="https://sk.wikipedia.org/wiki?curid=547402" title="Ladas z Argosu">
Ladas z Argosu

Ladas ("Ladas") bol olympijský víťaz v behu na dlhú trať v 5. stor. pred Kr.
Ladas z Argu zvíťazil v Olympii na 80. hrách v roku 460 pred Kr. v behu na dlhú trať (dolichos), v disciplíne, ktorú zaviedli na 15. hrách roku 720 pred Kr.. Dĺžka behu bola v rôznych časoch rôzna, ale nikdy nemala menej ako sedem stadií (stadion mal v Olympii dĺžku 192,27 metra, 600 stôp) a viac ako dvadsaťštyri stadií. (1356 a 4615 metrov).
Staroveký autor Pausanias uvádza, že Ladas po prebehnutí cieľovej roviny od vyčerpania stratil vedomie a počas prevozu naposledy vydýchol. Telo Lada pochovali na mieste jeho úmrtia pri spartskej vojenskej ceste (arkádska cesta) neďaleko rieky Eurotas a neskôr mu tam postavili pamätník. Jeho rodáci mu dali zhotoviť sochu, ktorú umiestnili do najveľkolepejšieho chrámu v Argu, do svätyne boha Apolóna Lykia.

</doc>
<doc id="547406" url="https://sk.wikipedia.org/wiki?curid=547406" title="Clive Granger">
Clive Granger

Sir Clive William John Granger (* 4. september 1934, Swansea, Spojené kráľovstvo† 27. máj 2009, San Diego, Kalifornia, USA) bol britský ekonóm. 
Spolu s Američanom Robertom F. Englom získal roku 2003 Nobelovu cenu za ekonómiu za vyvinutie metód analýzy ekonomických časových radov vykazujúcich časovo podmienenú volatilitu.
Vyučoval na University of Nottingham a v USA na University of California, San Diego.

</doc>
<doc id="547407" url="https://sk.wikipedia.org/wiki?curid=547407" title="Clive William John Granger">
Clive William John Granger



</doc>
<doc id="547408" url="https://sk.wikipedia.org/wiki?curid=547408" title="Clive W. J. Granger">
Clive W. J. Granger



</doc>
<doc id="547410" url="https://sk.wikipedia.org/wiki?curid=547410" title="Prokešov puč">
Prokešov puč

Prokešov puč () bol neúspešný pokus o vojenský puč v ČSR v roku 1949, namierený proti komunistickému režimu s cieľom obnoviť demokratické pomery v štáte. Akciu inicioval major (vo výslužbe) Květoslav Prokeš (kryptonym: Květa). Ďalšími hlavnými organizátormi bol advokát Jaroslav Borkovec a bývalý náčelník kriminálnej polície Rudolf Hrbek.
Plán.
Puč bol pripravovaný od februára 1949. Akcia bola naplánovaná na 17. mája 1949, so začiatkom o 03:00 nadránom v Prahe, kde mali byť v prvom rade obsadené dôležité objekty (ústredné riaditeľstvo Zboru národnej bezpečnosti, generálny štáb armády, niektoré ministerstvá, Česko-slovenský rozhlas, letisko v Ruzyni a Kbelích). V okolí bolo zámerom obsadiť dôležité vojenské posádky. Podľa plánu mal byť následne internovaný prezident Klement Gottwald, rozpustené Ľudové milície, Zbor národnej bezpečnosti a komunistické organizácie. Ako dočasné opatrenie mala štátnu moc prebrať armáda.
Pôvodne sa počítalo so súčasným vypuknutím prevratu na Slovensku, kde mali byť jeho strojcami vojenskí dôstojníci (o príprave prevratu bol informovaný napr. Samuel Korbel) a členovia organizácií Sokol, Orol a Junák.
Odhalenie Štátnou bezpečnosťou.
Vzhľadom na širokú základňu zainteresovaných osôb (vyše 100 armádnych dôstojníkov i civilných osôb) túto tendenciu začala prešetrovať Štátna bezpečnosť (ŠtB). Štyri dni pred zamýšľaným dňom D bol do radov konšpirátorov nasadený provokatér ŠtB a len 20 hodín pred hodinou H zakročila ŠtB k zatýkaniu zúčastnených osôb. V tom čase zatkli cca 58 osôb, niektorých účastníkov akcie sa im podarilo zadržať až krátko pred hodinou H.
Justičná dohra.
Květoslav Prokeš a jeho spolupracovníci boli obžalovaní z prípravy ozbrojeného protištátneho puča. Vo vykonštruovanom súdnom procese udelil 30. júla 1949 Štátny súd v Prahe rozsudok smrti Květoslavovi Prokešovi, Jaroslavovi Borkovcovi, Vratislavovi Jandovi, Emanuelovi Čančíkovi, Vratislavovi Polesnému a Josefovi Charvátovi za zločin velezrady a vyzvedačstva. Rudolf Hrbek bol spolu s ďalšími dvomi obžalovanými odsúdený na 25 rokov odňatia slobody. Poprava bola vykonaná 5. novembra 1949 vo väznici na Pankráci v Prahe.

</doc>
<doc id="547412" url="https://sk.wikipedia.org/wiki?curid=547412" title="Palác ľudu">
Palác ľudu



</doc>
<doc id="547414" url="https://sk.wikipedia.org/wiki?curid=547414" title="Palác parlamentu">
Palác parlamentu



</doc>
<doc id="547419" url="https://sk.wikipedia.org/wiki?curid=547419" title="Nucet">
Nucet

Nucet (rum. výslovnosť: , ) je mesto nachádzajúce sa na juhovýchode Bihárskej župy v Rumunsku. Je položené v Beiușskej kotline v Apusenských vrchoch asi 100 km od župného mesta Oradea. Rozloha mesta predstavuje 41,11 km², čiže asi 0,54 % rozlohy Bihárskej župy.
História.
Prvá písomná zmienka o meste pochádza z doby jeho vzniku, z 2. februára 1956. Mesto vzniklo pri obci Băița kvôli nájdeniu nerastných ložísk (urán, molybdén, bizmut, železo, zlato, striebro, meď), ktoré boli známe už od 13. storočia, na kedy sa datuje aj vznik tejto obce. V komunistickej ére sa začalo ťažiť vo veľkom a bolo treba nájsť ubytovanie pre baníkov, na čo poslúžilo práve vybudovanie mesta Nucet.

</doc>
<doc id="547420" url="https://sk.wikipedia.org/wiki?curid=547420" title="Kráľ Dunaja">
Kráľ Dunaja



</doc>
<doc id="547422" url="https://sk.wikipedia.org/wiki?curid=547422" title="Chlorid cézny">
Chlorid cézny

Chlorid cézny (CsCl) je anorganická zlúčenina cézia a chlóru. Táto zlúčenina je veľmi hygroskopická a pritom sa jedná o typickú iónovú kryštalickú latku. Chlorid cézny sa v prírode nachádza ako prímes minerálnych vôd a v niektorých mineráloch. Priemyselne sa tento chlorid získava z polucitu.
Využitie.
Medicína.
Chlorid cézny je v medicíne používaný (napríklad obohatený o rádioizotop 137CsCl a/alebo 131CsCl) pri liečbe rakoviny a diagnostike infarktu myokardu.
Analýza makromolekúl.
Roztok chloridu cézneho je používaný pri separácii makromolekúl, najčastejšie DNA, vytvorením koncentračného gradientu chloridu cézneho pri centrifugácii s dosahovaným preťažením v hodnotách rádovo 105 až 106 G. Roztok chloridu cézneho sa používa preto, že pri jeho koncentrácii 1,6 až 1,8 g/ml je jeho hustota blízka hustote DNA. Po niekoľkohodinovej centrifugácii pri vysokých otáčkach a preťažení okolo 100 000 G sa vytvorí koncentračný gradient, kedy vyššia koncentrácia je vo väčšej vzdialenosti od osi, teda u dna skúmavky. Tento gradient sa vytvorí rovnovážnym pôsobením protichodných procesov: difúzie a pôsobení odstredivej sily. Makromolekuly DNA potom môžu byť oddelené na základe rôznych proporcií AT : GC: pár AT je ľahší ako pár GC, teda dva rôzne typy DNA sa rovnakú dĺžkou ale rôznym pomerom AT : GC môžu byť ultracentrifugáciou v koncentračnom gradiente chloridu cézneho oddelené tak, že molekuly s vyšším obsahom párov AT sú bližšie k osi a s vyšším obsahom párov GC sú bližšie ku dnu skúmavky. Analogicky môže byť rozdelená zmes rôznych typov DNA a/alebo RNA, rovnako ako nukleových kyselín od iných bunkových štruktúr. V iných, špecializovaných prípadoch môže byť touto metódou oddelené inak zhodné molekuly nukleových kyselín s odlišným obsahom ťažších izotopov v dôsledku ich inkorporácie pri vykonaní pokusu alebo diagnostickej operácii. 
Chemická analýza.
Chlorid cézny sa používa tiež pri precipitačných analytických metódach, kedy totožnosť analytu je určovaná podľa špecifického sfarbenia a mikroskopickej morfológii vzniknutého precipitátu. Medzi inými oblasťami si táto metóda nachádza využitie aj v toxikologických analýzach forenzného lekárstva. 
Nešťastie.
13. septembra v roku 1987 došlo k nešťastiu v Goiânie (Goiânia v brazílskom štáte Goiás). Vtedy bol z nemocnice ukradnutý 93 gramový kovový kontajner s vysoko rádioaktívnym práškom 137CsCl. Neskôr s ním manipulovalo mnoho ľudí, následkom čoho štyria ľudia zomreli a z okolo 112 000 preverovaných podozrivých u 249 z nich bola nájdená značná kontaminácia. Pri dekontaminačnej akcii bola vykonaná skrývka na mnohých miestach (275 nákladných áut rádioaktívneho materiálu), zborené niekoľko kontaminovaných domov. Nešťastie dosiahlo 5. stupeň na medzinárodnej stupnici INES, medzinárodnou agentúrou pre atómovú energiu bolo označené ako jedno z najväčších radiačných nešťastí na svete.

</doc>
<doc id="547426" url="https://sk.wikipedia.org/wiki?curid=547426" title="Africká kvalifikácia v hádzanej žien na LOH 2016">
Africká kvalifikácia v hádzanej žien na LOH 2016

Africká kvalifikácia v hádzanej žien na LOH 2016 bola africká kontinentálna kvalifikácia v hádzanej žien na Letné olympijské hry 2016. Organizovala ju Africká hádzanárska konfederácia (CAHB) a konala sa v Luande, v Angole od 19.21. marca 2015, za účasti 4 tímov. Angola bola organizátorom africkej kvalifikácie žien druhýkrát, prvý turnaj hostila v roku 2003, tiež v Luande. Všetky zápasy sa odohrali v aréne Pavilhão da Cidadela s kapacitou 6 873 divákov. Turnaj pozostával iba z jednej skupiny, v ktorej sa stretol každý s každým.
Na turnaji zvíťazilo a jediné postupové miesto vybojovalo domáce družstvo , ktoré vyhralo vo všetkých 3 zápasoch.

</doc>
<doc id="547428" url="https://sk.wikipedia.org/wiki?curid=547428" title="Róbert Hutyra">
Róbert Hutyra

Róbert Hutyra (* 1. máj 1944, Lúčka, Slovensko – † 21. apríl 2021) bol česko-slovenský reprezentant v cyklistike, päťnásobný majster Slovenska a dvojnásobný majster Česko-Slovenska, známy tiež svojím útekom za železnú oponu v teplovzdušnom balóne s celou rodinou (manželkou, deťmi a dokonca s pretekárskym bicyklom).
Rodák z obce Lúčka bol vyštudovaný stavebný technik a pred opustením ČSSR býval v Šamoríne. V roku 1967 s prevahou vyhral preteky okolo rakúskeho Burgenlandu. Nedobré bytové podmienky a trauma zo sovietskej okupácie v roku 1968 spôsobili, že začal premýšľať o úteku na Západ.
Náhodou sa mu do uší dostali informácie o pokuse o útek za železnú oponu pomocou teplovzdušného balóna. V roku 1981 sa teda pokúsili spolu s manželkou vyrobiť doma na kolene prvý balón. On strihal pásy látky a jeho manželka zošívala. Pri testovaní balóna niekde na východnom Slovensku však zistil, že balón je nevyhovujúci a spálil ho.
Do stavby druhého balóna sa už pustil odbornejšie – študoval, skúšal, testoval látku. Druhý balón vyrobili z látky na nepremokavé plášte do dažďa. Materiál nakúpili v istej moravskej predajni pod zámienkou šitia plachiet na windsurfing pre nový bratislavský vodácky oddiel (zaplatili za látku celkom 56 tisíc korún).
V roku 1983 už bol balón hotový a rodina sa pripravovala na útek za železnú oponu – v zamestnaní dali výpoveď pod zámienkou sťahovania. Deti sa o pláne úteku dozvedeli až pár dní pred realizáciou.
Pôvodný zámer štartovať balónom zo Slovenska a odletieť smerom do Rakúska však zhatilo prúdenie vetrov v lete roku 1983, nefúkal východný vietor. Hutyra potom dostal nápad štartovať z miesta niekde na Morave a využiť severozápadný vietor, ktorý by balón zaniesol do Rakúska.
7. septembra 1983 večer balón pripravili na odlet pri obci Božice na Znojemsku. Do balóna nastúpil Hutyra, jeho manželka, ich 14-ročná dcéra a 11-ročný syn. Vzali so sebou 4 propán-butánové fľaše, dve tašky s vecami a na balón pripevnili aj Hutyrov pretekársky bicykel. Balón úspešne vzlietol, ale zabudli vymeniť plynovú fľašu a tak balón znova klesol na zem ešte na česko-slovenskom území. Nestratili však duchaprítomnosť, plynovú fľašu vymenili a znova vzlietli. Po necelej hodine letu šťastne pristali v rakúskom Falkensteine vo vinohrade. Pohraničná stráž sa spamätala neskoro a zmohla sa len vystreľovanie svetlíc. Balón našťastie neostreľovali (kôš bol zospodu opevnený plechom proti guľkám zo zbraní).
Hutyrovci sa z Rakúska vysťahovali do USA, kde ešte niekoľkokrát predvádzali svoj let balónom. Ten nakoniec skončil v Múzeu berlínskeho múru. Róbert Hutyra žil a podnikal v Luhačoviciach.

</doc>
<doc id="547431" url="https://sk.wikipedia.org/wiki?curid=547431" title="Presidential Gold Set">
Presidential Gold Set

Presidential Gold Set je unikátna (jediná svojho druhu) sada štyroch zlatých mincí (dukátov) z roku 1934, v nominálnych hodnotách 1, 2, 5 a 10. Bol vyrobený jediný exemplár tejto sady. Sada je darom Tomáša Garrigue Masaryka, prvého prezidenta Česko-slovenskej republiky.
Celá produkcia dukátov Svätá Katarína bola realizovaná v Mincovni Kremnica v roku 1934 v celkovom náklade 585 kusov. Unikátnosť špeciálnej 4-mincovej sady spočíva v technologickom procese jej výroby. Razba štyroch mincí špeciálnej sady bola totiž technologicky prevedená tzv. "vzorkovou razbou", t.j. razbou aplikovanou zvýšeným tlakom stroja a viacnásobne, na leštené planzety (oproti zvyšku nákladu vyprodukovanému v bežnej kvalite, ktorý je jednorazový, na bežné neleštené pliešky - surový kov). Odborne sa to nazýva tzv. proof quality.
Americká numizmatická asociácia (ANA) túto sadu certifikovala ako originálnu razbu, s poistným krytím správnosti certifikátu v plnej výške kúpnej hodnoty sady prostredníctvom Numismatic Guaranty Corporation (NGC).

</doc>
<doc id="547435" url="https://sk.wikipedia.org/wiki?curid=547435" title="Music (album Madonny)">
Music (album Madonny)

Music je ôsmy štúdiový album americkej speváčky Madonny, Bol vydaný 18. septembra 2000. album "Music" má celkovo dance-popový a electronica hudobný nádych. Avšak obsahuje aj prvky žánrov rock, country a folk, pričom je v niekoľkých skladbách použitý aj vocoder, ako je napríklad „Nobody’s Perfect“.
Z albumu boli vydané tri single; „Music“, „Don’t Tell Me“ a „What It Feels Like for a Girl“. Všetky z nich sa dostali do prvej štyridsiatky amerického rebríčka Billboard Hot 100.
Zostava a personál.
zostava adaptovaná z poznámok albumu.

</doc>
<doc id="547436" url="https://sk.wikipedia.org/wiki?curid=547436" title="Evanston (Illinois)">
Evanston (Illinois)

Evanston je mesto v okrese Cook County v americkom štáte Illinois. Podľa odhadu v roku 2010 malo obyvateľov. 
Tvorí predmestie Chicaga, leží asi 20 km severne od jeho centra. Patrí k obciam chicagského Severného pobrežia pri jazere Michigan, na západe susedí so Skokie, na severe s Wilmette. Hranice Evanstonu sa kryjú s hranicami okrsku Evanston Township, hoci školské obvody 65 a 202 zaberajú tiež menšiu časť východného Skokie. Evanston je domovom Northwestern University.
Dejiny.
Pred rokom 1830 bola oblasť dnešného Evanstonu prakticky neobývaná, vyplnená mokraďami a bažinatým lesymi len Potavatomovia mali na severojužných terénnych chrbtoch chodníky a dočasné táboriská. Francúzski prieskumníci nazývali oblasť "Grosse Pointe" po výbežku krajiny do jazera Michigan asi 21 km od ústia rieky Chicago. V roku 1836 sa tu usídlili prví belošskí osadníci, ale osídlenie bolo riedke, išlo skôr o farmárov a drevorubačov, a pozdĺž chodníkov vyrástli krčmy a "hotely". V roku 1850 tu bol zriadený dnes už neexistujúcej okrsok Ridgeville Township, ktorý podľa sčítania ľudu z toho istého roku mal niekoľko stoviek osadníkov. V jednej z krčiem bola založená poštová stanica.
V roku 1851 skupina popredných obchodníkov metodistického vyznania založila Northwestern University a Garrett Biblical Institute. Ako miesto pre univerzitu vybrali zalesnené stráne pozdĺž jazera. V roku 1854 zakladatelia predniesli okresnému sudcovi svoje plány založiť mesto zvané Evanston po Johnovi Evansovi, jednom z nich. V roku 1857 bola žiadosť schválená. Okrsok Ridgeville Township bol rozdelený a vznikli okrsky Evanston Township a Lake View Township, na ktorom dnes stojí Lake View, mestská časť Chicaga.
Evanston bol oficiálne založený 29. decembra 1863, ale nebol povýšený na veľkomesto, aj keď zákonodarcovia Illinoisu s týmto cieľom predložili v roku 1869 návrh zákona. Počas občianskej vojny sa Evanston rozšíril pohltením dediny Severný Evanston. Nakoniec, na začiatku roka 1892, po pripojení dediny Južný Evanston bolo odhlasované, že bude spravovaný ako veľkomesto. Jeho vtedajší hranice sú z väčšej časti platné dodnes.

</doc>
<doc id="547440" url="https://sk.wikipedia.org/wiki?curid=547440" title="Proteíny">
Proteíny



</doc>
<doc id="547441" url="https://sk.wikipedia.org/wiki?curid=547441" title="Zbaľovanie bielkovín">
Zbaľovanie bielkovín



</doc>
<doc id="547442" url="https://sk.wikipedia.org/wiki?curid=547442" title="Gary (Indiana)">
Gary (Indiana)

Gary je mesto na severozápade amerického štátu Indiana, v metropolitnej oblasti Chicaga, na pobreží Michiganského jazera. Podľa sčítania z roku 2010 má 80 294 obyvateľov. 
Je známe vďaka obrovským oceliarňam.
Dejiny.
Mesto bolo založené roku 1906, pretože si ho firma "United States Steel Corporation" vybrala ako dobré miesto pre svoju oceliareň. Gary je pomenované po predsedovi firmy, ktorý sa volal Elbert H. Gary.
Mesto má najvyššie percento Afroameričanov v amerických mestách nad 100 000 obyvateľov a ako jedno z prvých miest si zvolilo starostu tmavej pleti.
Narodil sa tu Michael Jackson.
Podobne ako Detroit ho postihol úpadok, kedy v rámci bieleho úteku ho opustila väčšina belochov a odsťahovala sa na bezpečnejšie predmestia. V súčasnosti sa mesto pomaly rozpadá a trápi ho vysoká miera kriminality.
Demografia.
V roku 1960 malo mesto 178 320 obyvateľov, v roku 2000 102 746 obyvateľov a v roku 2010 80 294 obyvateľov.
Rasové zloženie.
Obyvatelia Američané hispánskeho alebo latinskoamerického pôvodu, bez ohľadu na rasu, tvorili 5,1% populácie.

</doc>
<doc id="547445" url="https://sk.wikipedia.org/wiki?curid=547445" title="Charleston (Južná Karolína)">
Charleston (Južná Karolína)

Charleston je prístavné mesto v Južnej Karolíne v USA. S počtom obyvateľov 120 000 ide o druhé najväčšie mesto Karolíny. Názov mesta vznikol spojením slov "Charles" a "town". Účelom bolo vyjadriť poctu anglickému kráľovi Karlovi II.. Od roku 1783 je mesto známe pod svojím súčasným názvom. Podľa mesta sa volá známy jazzový tanec Charleston.
Dejiny.
Mesto bolo založené roku 1670 po tom čo vyslanci Karola II. priplávali k brehom Južnej Karolíny. Mesto malo vďaka svojej geografickej polohe potenciál stať sa veľkým prístavom. Charleston bol kľúčový južanský prístav za americkej občianskej vojny, kedy fungoval ako tepna juhu pre dovoz zbraní z európskych krajín, predovšetkým Spojeného kráľovstva a Francúzska. Dnes je jedným z najrýchlejšie rastúcich miest na východnom pobreží Ameriky (sčítanie ľudu 2010: 120 083; sčítanie 2014: 125 583)
Geografia.
Rozkladá sa na 330km², pričom 50km² tvorí plocha vody. Mesto leží na sútoku riek Ashley a Cooper, čo spolu s prístupom k Atlantickému oceánu mesto predurčuje byť úspešným prístavom. Leží v nízkej polohe vďaka rovinatej krajine, takže prudké dažde vedú nezriedka k ničivým povodniam.
Klimatické podmienky.
Mesto má vlhké subtropické podnebie vďaka ktorému sú zimy mierne a leta horúce s početnými zrážkami. Mesiacom s najpočetnejším množstvom zrážok je august (181,6 mm), najsuchším mesiacom je potom november (61,7 mm). V zime ide predovšetkým o zrážky dažďové, sneh sa vyskytuje zriedka. Najteplejším mesiacom roka je júl (32,6 ° C), najstudenším potom je január (15 ° C). Priemerná doba slnečného svitu v Charlestone je 2 810,8 hodín.
Vzdelanie.
Mesto je domovom Charlestonskej štátnej univerzity, ktorá je 13. najstaršou americkou univerzitou. V meste sa ďalej nachádza lekárska fakulta Juhokarolínskej univerzity a vojenská univerzita The Citadel.
Kultúra.
Divadlo.
Mesto oplýva veľkou divadelnou scénou a zároveň je domovom prvého amerického divadla. V roku 2010 bol zaradený do prvej desiatky amerických popredných divadelných miest. 
Charlestonské divadla, ktoré sú súčasťou prestížnej "League of Charleston Theatres":
Múzeá.
Mesto je jedno z najstarších miest na juhu Spojených štátov a aj preto má rad múzeí a expozícií, vrátane:

</doc>
<doc id="547447" url="https://sk.wikipedia.org/wiki?curid=547447" title="Anton Tunega">
Anton Tunega

Anton Tunega (* 7. august 1925, Dolné Motešice – † 20. február 1951, Bratislava) bol slovenský protikomunistický bojovník a člen odbojovej skupiny Biela légia, ktorý bol začiatkom 50. rokov minulého storočia v politickom procese odsúdený na trest smrti a popravený.
Životopis.
Pochádzal z rodiny penzionovaného žandára Michala Tunegu a jeho ženy Emílie, ktorá bola v domácnosti. Päť tried ľudovej školy vychodil v Dolných Motešiciach. Prvé štyri roky gymnázia navštevoval v Nitre, piatu triedu v Bratislave, a keď sa v roku 1940 rodina Tunegových presťahovala do Trenčína, Anton sa vrátil domov a záverečné dva roky doštudoval v Trenčíne, kde aj zmaturoval.
Na vysokoškolské štúdiá odišiel do Bratislavy, prihlásil sa na techniku. Ako vysokoškolák navštevoval krátky spravodajský kurz, ktorý organizovala Hlinkova mládež. Nemožno ho však označiť za exponenta Slovenského štátu a jeho režimu. Ako nespokojenec s nastupujúcim komunistickým režimom sa pridal k Štefanovi Chalmovskému z Topoľčian. Išlo o zárodok protikomunistického odboja. V letákoch vyjadrili jednoznačné odsúdenie nacizmu aj komunizmu.
Po likvidácii Chalmovského skupiny vtedajšou Štátnou bezpečnosťou v decembri 1945 unikal Tunega pred zaistením iba tak, že sa ukrýval. Po Víťaznom februári v roku 1948 patril Anton Tunega k ľuďom, ktorí sa s novou situáciou nechceli zmieriť. Spolu s priateľmi pripravoval prechody politicky ohrozených ľudí do Rakúska, pomáhal organizovať skupinu, ktorá by pracovala efektívnejšie. Začal s nepravidelným ilegálnym vysielaním do zahraničia o situácii na Slovensku. Skupina sa neskôr stala známa ako Biela légia. Napriek prísnej konšpirácii sa na skupinu napojil agent vojenského obranného spravodajstva Ján Divinec a 7. január 1949 bol Tunega zaistený.
Senát Štátneho súdu v Bratislave pod predsedníctvom Ladislava Breuera 21. mája 1949 odsúdil Antona Tunegu, Alberta Púčika a Eduarda Tesára na doživotné väzenie. Po súde odviezli Antona Tunegu do leopoldovskej väznice. Vo väzení pracoval, lepil papierové vrecká a vo voľnom čase študoval angličtinu. Prokurátor Anton Rašla sa odvolal proti rozsudku a vec sa dostala na najvyšší súd. Bezpečnostná päťka Krajského výboru Komunistickej strany Slovenska v Bratislave žiadala zmenu rozsudkov z doživotia na smrť. Najvyšší súd pod predsedníctvom Eugena Wagnera 16. septembra 1950 zmenil rozsudok bratislavského štátneho súdu na tresty smrti.
Proces s A. Púčikom, A. Tunegom a E. Tesárom patrí k najdôležitejším politickým procesom na Slovensku a vôbec v celom bývalom Československu. Dokumentuje to počet troch vykonaných trestov smrti, celkový počet 62 obžalovaných a 48 odsúdených osôb, ale aj dosah na protikomunistický odboj doma a v zahraničí. V čase medzinárodnej i domácej plošnej ofenzívy komunizmu sa od jesene 1947 v spojení s J. Vicenom usilovali vytvoriť sieť, ktorá by získavala spravodajské poznatky a tým pomohla odhaliť skutočné ciele, zámery a praktiky komunistickej strany. Skutočná hodnota získaných informácií bola celkovo nízka a neskôr, počas vyšetrovania a súdneho konania, sa náročky zveličovala. Nešlo o spravodajstvo kvôli materiálnym výhodám, za peniaze, ale z idealizmu.
Rodičia Antona Tunegu požiadali o milosť a žiadosť adresovali manželke prezidenta Klementa Gottwalda. Žiadna odpoveď však neprišla. Anton Tunega bol popravený 20. februára 1951 v bratislavskej väznici. Milovanej rodine odkázal: „"Neplačte za mnou, umieram za spravodlivú vec."“
Odkaz Tunegu.
Ideovo sa na odkaz Tunegu, Púčika a Tesára viaže a jeho meno nesie nezisková organizácia "Nadácia Antona Tunegu". Nadácia vznikla v roku 1992 a nadväzuje na myšlienky trojice zavraždených, ako aj na idey otcov zakladateľov európskej integrácie, Roberta Schumana a Konrada Adenauera a jej úlohou je propagovať a vyzdvihovať význam a miesto kresťanských hodnôt v spoločnej Európe a pripomínať, že konzervatívne hodnoty a morálka predstavujú neoddeliteľné prvky pre zachovanie jednoty Európy.

</doc>
<doc id="547448" url="https://sk.wikipedia.org/wiki?curid=547448" title="Pavlína Pořízková">
Pavlína Pořízková

Pavlína Pořízková (tiež "Paulina Porizkova" * 9. apríl 1965, Prostějov) je americká supermodelka českého pôvodu.
Emigrácia rodičov.
Jiří Pořízka, otec Pavlíny Pořízkovej, podľahol po sovietskej okupácii Česko-Slovenska panike, pretože bol členom starej šľachtickej rodiny a v minulosti bol väznený ako člen skautského hnutia. Podal si žiadosť o vydanie cestovného pasu, ktorý aj dostal. S manželkou sa dohodli, že vycestujú do zahraničia, a malú 3-ročnú Pavlínu nechali u manželkiných rodičov, kde aj zvyčajne trávila veľa času. Plánovali, že ju pri prvej príležitosti dostanú tiež do zahraničia. To rozhodlo, že si na emigráciu zvolili Švédsko ako neutrálnu krajinu. Po vycestovaní bezvýsledne žiadali česko-slovenské úrady aj Červený kríž o vycestovanie Pavlíny. Pred švédskym parlamentom začali protestnú hladovku, aby donútili česko-slovenské úrady vyhovieť ich žiadosti. Počas 10-dňovej hladovky sa pod ich žiadosť podpísalo 80 000 ľudí. Vecou sa začal zaoberať švédsky parlament a minister zahraničných vecí. Po celú dobu s Pavlínou udržiavali len telefonický kontakt.
Pomôcť sa im rozhodli dvaja mladí Švédi, ktorí sa ponúkli, že poletia do Česko-Slovenska na výstavu do Brna a pri tej príležitosti vyzdvihnú Pavlínu od starých rodičov a dovezú ju do Švédska. Starí rodičia však dievčatko nechceli odovzdať. Rodičia Pavlíny sa rozhodli pre ďalší pokus. Anna Pořízková sa vydávala za manželku jedného z letcov a na jej pas priletela do Česko-Slovenska malým lietadlom. Trojicu však cestou autom do Prostějova zatkli a piloti putovali do väzenia. Vo Švédsku sa zdvihla veľká vlna odporu voči postupu česko-slovenských úradov, napríklad švédski hokejisti odmietli hrať proti Česko-Slovensku. Švédske veľvyslanectvo v Prahe zaznamenalo rôzne formy šikanovania zo strany domácich úradov. Udalosť sa nezaobišla bez komunistickej propagandy, bol natočený 7-minútový tendenčný dokument o celom prípade.
V júni 1973 sa v Štokholme konala medzinárodná konferencia o bezpečnosti v Európe. Švédsky minister zahraničných vecí sa na nej stretol s česko-slovenským ministrom zahraničných vecí Bohuslavom Chňoupkom a hovorili spolu aj prípade Pořízkovcov.
Po 3 rokoch, 12. marca 1974, sa Anna Pořízková mohla vrátiť do zahraničia aj s Pavlínou a malým Jáchymom, ktorý sa narodil počas jej pobytu v Česko-Slovensku. Úrady ich priviedli na hraničný priechod do Rakúska, kde ich čakal Jiří Pořízek v prítomnosti novinárov.
Kariéra.
Po rozvode rodičov žila Pavlína vo veľkej chudobe, až v roku 1980 poslala kamarátka jej fotografie do modelingovej agentúry. Jej výška 180 cm a miery 86-57-89 jej vyniesli kontrakt v Paríži. V roku 1983 sa odsťahovala do USA, veľký úspech mali jej fotografie na titulnej strane časopisu Sports Illustrated. Neskôr sa objavila na obálke Playboya, časopis Harper's Bazaar ju zaradil v roku 1992 medzi desať najkrajších žien sveta. Hrala aj vo filmoch "Anna", "Jej alibi" a "Arizonský sen", vystupovala v televíznom programe "Dancing with the Stars", pôsobila ako porotca v reality šou "America's Next Top Model" a napísala autobiografický román "Leto modelky".
Jej manželom bol Ric Ocasek (1944 – 2019), spevák rockovej skupiny "The Cars", s ktorým má dvoch synov.

</doc>
<doc id="547449" url="https://sk.wikipedia.org/wiki?curid=547449" title="Paulina Porizkova">
Paulina Porizkova



</doc>
<doc id="547450" url="https://sk.wikipedia.org/wiki?curid=547450" title="Xenofón z Aigionu">
Xenofón z Aigionu

Xenofón ("Xenofón") bol olympijský víťaz v pankratiu v 4. stor. pred Kr.
Xenofón, syn "Menefyla" z achájskeho Aigionu, zvíťazil v pankratiu pravdepodobne na 100. olympijských hrách v roku 380 pred Kr. Pankration sa v Olympii zaviedol na 33. hrách v roku 648 pred Kr. a jeho prvým víťazom bol Lygdamis zo Syrakúz. Pankration bol pästiarský zápas, pri ktorom boli dovolené všetky zápasnícke chmaty, údery päsťou, kopanie a vykrúcanie údov.
V druhom storočí navštívil Olympiu grécky cestovateľ a spisovateľ Pausanias, ktorý zaznamenal, že sochu Xenofóna umiestnili do olympijskej "Altidy", do galérie najslávnejších olympionikov starovekého Grécka. Stála vedľa sochy Dikóna, rodáka z Kaulónie (mesto Kaulónia bola v roku 389 pred Kr. zničené syrakúzskym tyranom Dionysiom a jej obyvatelia sa presťahovali do Syrakúz), a jej autorom bol sochársky majster Olympos zo Sikyónu.

</doc>
<doc id="547453" url="https://sk.wikipedia.org/wiki?curid=547453" title="Skladanie proteínov">
Skladanie proteínov



</doc>
<doc id="547454" url="https://sk.wikipedia.org/wiki?curid=547454" title="Zbaľovanie proteínov">
Zbaľovanie proteínov



</doc>
<doc id="547455" url="https://sk.wikipedia.org/wiki?curid=547455" title="Zbalenie bielkovín">
Zbalenie bielkovín



</doc>
<doc id="547456" url="https://sk.wikipedia.org/wiki?curid=547456" title="Zbalenie proteínov">
Zbalenie proteínov



</doc>
<doc id="547457" url="https://sk.wikipedia.org/wiki?curid=547457" title="Folding proteínov">
Folding proteínov



</doc>
<doc id="547458" url="https://sk.wikipedia.org/wiki?curid=547458" title="Folding bielkovín">
Folding bielkovín



</doc>
<doc id="547459" url="https://sk.wikipedia.org/wiki?curid=547459" title="Zvinovanie bielkovín">
Zvinovanie bielkovín



</doc>
<doc id="547460" url="https://sk.wikipedia.org/wiki?curid=547460" title="Zvinovanie proteínov">
Zvinovanie proteínov



</doc>
<doc id="547461" url="https://sk.wikipedia.org/wiki?curid=547461" title="Zvinutie bielkovín">
Zvinutie bielkovín



</doc>
<doc id="547462" url="https://sk.wikipedia.org/wiki?curid=547462" title="Zvinutie proteínov">
Zvinutie proteínov



</doc>
<doc id="547463" url="https://sk.wikipedia.org/wiki?curid=547463" title="Pozohýnanie bielkovín">
Pozohýnanie bielkovín



</doc>
<doc id="547464" url="https://sk.wikipedia.org/wiki?curid=547464" title="Pozohýnanie proteínov">
Pozohýnanie proteínov



</doc>
<doc id="547466" url="https://sk.wikipedia.org/wiki?curid=547466" title="Kulak">
Kulak

Kulak ( = päsť) pôvodne ruský zriedka používaný pejoratívny výraz pre dedinského úžerníka. Počas vlády boľševikov propagandistické označenie pre stredných až bohatých roľníkov. V roku 1914 tvorili asi 10 - 15 % ruských roľníkov, v období tzv. Novej ekonomickej politiky (tzv. NEP) ich význam ešte vzrástol. Sovietsky režim však pri prenasledovaní nepriateľov neuplatňoval žiadne oficiálne vymedzené hranice definujúce stredných a bohatých roľníkov.
Stalin v roku 1929, resp. na základe vyjadrenia CK VKP(b) z 30. januára 1930, nariadil vykonať počas kolektivizácie poľnohospodárstva „"likvidáciu kulakov ako triedy"“ v rámci procesu tzv. raskulačivania, resp. rozkulačenia / dekulakizácie. Vo vybraných regiónoch sa mal počet kulakov znížiť na 3 - 5 %. V praxi im bola odobratá všetka pôda, boli deportovaní, časť z nich v rámci oblastí a krajov, v ktorých žila, ďalší aj do odľahlých častí krajiny, zväčša na Sibír a do Kazachstanu. Iní boli v zinscenovaných procesoch odsúdení na nútené práce v gulagoch. Niektoré, väčšinou náhodné prípady boli exemplárne riešené popravami zastrelením. Odhaduje sa, že takto bolo zlikvidovaných viac ako 5 miliónov roľníkov, okrem iného aj v dôsledku hladomoru. Ten mal viacero príčin, bol jednak výsledkom štátom organizovaného a tvrdo dodržiavaného odoberania úrody z kolchozov a jej predajom do zahraničia, čo malo neraz za následok chýbanie osiva na ďalší rok. Ale aj neochoty roľníkov dbať a starať sa riadne o produkciu v novom systéme, ktorý ich okradol o majetok. Výsledkom bol natoľko rozsiahly rozvrat a prepad poľnohospodárskej výroby v ZSSR, že sa z neho sovietske poľnohospodárstvo už nikdy nespamätalo.
V Česko-Slovensku.
Slovo kulak bolo prevzaté a používané aj česko-slovenskými komunistami v rámci násilnej kolektivizácie poľnohospodárstva v Česko-Slovensku v 50. rokoch 20. storočia, ako označenie roľníkov s výmerou najprv nad 20, potom 15 ha a 12 ha (po znárodnení aj s menšou rozlohou). V slovenčine má slovo kulak jednoznačne pejoratívny význam. Ak bol niekto označený ako kulak, rozumie sa tým nepriateľský a zlovoľný, štátne záujmy poškodzujúci sedliak. Pri likvidácii podnikania mali komunisti jednoduchý a jednoznačný cieľ, ale u poľnohospodárov bola táto úloha komplikovanejšia. Bolo nutné nepriateľa nájsť, pomenovať a zničiť ho. Kulak bol ekvivalent pre triedneho nepriateľa. Kto sa nepodriadil diktátu strany, diktátu politicky uvedomelých, bol ociachovaný a zbavený práv a majetku. 
Jedným zo spôsobov likvidácie kulakov bolo navýšiť im kontingenty tak, aby ich nemohli splniť, a potom ich obžalovať zo "sabotáže", „"zatajovania pôdy"“ či „"skrývania úrody"“.

</doc>
<doc id="547468" url="https://sk.wikipedia.org/wiki?curid=547468" title="I Want Out">
I Want Out

„I Want Out“ je skladba nemeckej power metalovej skupiny Helloween, z ich albumu "Keeper of the Seven Keys, Pt. 2". Skladba bola vydaná ako singel v októbri 1988.
Napísal ju Kai Hansen, ktorý v rozhovore povedal, že ide o narážku na to, že naozaj chce skupinu opustiť. Hudobne je skladba rozpoznateľná svojím úvodom a vysoko posadeným hlasom Michaela Kiskeho v refréne. Skladba je tiež ovplyvnené punkom (predovšetkým rebelský text), na rozdiel od ostatných skladieb skupiny Helloween.
Skladba je jednou z ich najznámejších skladieb skupiny Helloween, ktorá je často hraná na koncertoch skupiny a tiež na koncertoch skupiny Gamma Ray Kaia Hansena a skupiny Unisonic Michaela Kiskeho. Medzi interpretov, ktorí vytvorili coververzie tejto skladby patria HammerFall, Sonata Arctica, Avalanch a Skylark. 

</doc>
<doc id="547469" url="https://sk.wikipedia.org/wiki?curid=547469" title="Keeper of the Seven Keys, Pt. 2">
Keeper of the Seven Keys, Pt. 2



</doc>
<doc id="547471" url="https://sk.wikipedia.org/wiki?curid=547471" title="Milan Gabčan">
Milan Gabčan

Milan Gabčan (* 1932, Vydrná) je protikomunistický bojovník a člen odbojovej skupiny, ktorý bol v 50. rokoch minulého storočia odsúdený na 3 roky odňatia slobody za šírenie protikomunistických letákov.
Narodil sa v roku 1932 v obci Vydrná v púchovskom okrese, kde vyrastal až do skončenia druhej svetovej vojny. Potom sa rodina odsťahovala do Čisté u Litomyšle, kde zakúpili statok vydrancovaný Červenou armádou.
Po komunistickom prevrate nútili jeho otca Jana, aby vstúpil do družstva. Ten však prihlášku odmietal podpísať. Bol tiež vzorom pre ďalších samostatne hospodáriacich roľníkov a komunistická moc ho začala zatvárať do väzenia za neplnenie povinných dodávok. Rozhodol sa pre útek za hranice s tým, že sa vráti po rodinu. Na hraniciach ho však chytili a uväznili v Uherskom Hradišti.
Syn Milan spolu s bratom a kamarátmi začali proti komunistom bojovať. Vytlačili asi 1200 letákov na tému Masarykov humanizmus a rozhadzovali ich po meste Svitavy. Plánovali tiež ozbrojený odpor.
Štátna bezpečnosť však skupinu pozatýkala, ale Milanovi Gabčanovi sa podarilo na motorke utiecť do svojho rodného kraja. Skrýval sa v zemľanke pri obci Mostište v púchovskom okrese. S pomocou zradcu ho Štátna bezpečnosť zatkla a 10. septembra 1953 ho v Brne odsúdili na 3 roky do väzenia za rozširovanie a rozmnožovanie letákov, spolčenie s úmyslom podvracať štátne zriadenie a neoprávnené držanie dvoch pištolí, jednej malorážky a nábojov.
Umiestnili ho do tábora na ťažbu uránu pri Jáchymove. V tábore sa okrem iných stretol s nemeckým lekárom, ktorý liečil Reinharda Heydricha.
Z väzenia ho prepustili na amnestiu prezidenta Antonína Zápotockého 4. apríla 1955. V roku 1990 bol rehabilitovaný a v roku 2014 dostal osvedčenie o účasti na protikomunistickom odboji.
Bol miestopredsedom českej Konfederácie politických väzňov na Orlickoústecku. 
Pan Milan Gabčan zemřel 26.9.2020. 

</doc>
<doc id="547475" url="https://sk.wikipedia.org/wiki?curid=547475" title="Kvalifikácia v hádzanej žien na Africké hry 2015">
Kvalifikácia v hádzanej žien na Africké hry 2015

Kvalifikácia v hádzanej žien na Africké hry 2015 bola kontinentálna kvalifikácia v hádzanej žien na Africké hry 2015, ktorú organizuje Africká hádzanárska konfederácia (CAHB). Zúčastnilo sa jej 20 afrických družstiev (pôvodne bolo prihlásených až 32 družstiev), ktoré súťažili o 10 postupových miest v 7 regionálnych zónach. Prebiehala od 10. marca do 4. apríla 2015.
Priamy postup.
Priamo postúpili hostiteľská krajina a víťaz hádzanárskeho turnaja na predchádzajúcich hrách:
Účastníci.
Pozn: Číslo v zátvorke udáva umiestnenie v neoficiálnom svetovom rebríčku k novembru 2013.
Výsledky.
Zóna I.
Postúpilo , ktoré sa ako jediné družstvo prihlásilo.
Zóna VI.
Turnaj v Zambii bol zrušený. Postúpila , ktorá sa ako jediné družstvo prihlásila.

</doc>
<doc id="547481" url="https://sk.wikipedia.org/wiki?curid=547481" title="Kvalifikácia v hádzanej mužov na Africké hry 2015">
Kvalifikácia v hádzanej mužov na Africké hry 2015

Kvalifikácia v hádzanej mužov na Africké hry 2015 bola kontinentálna kvalifikácia v hádzanej mužov na Africké hry 2015, ktorú organizuje Africká hádzanárska konfederácia (CAHB). Zúčastnilo sa jej 20 afrických družstiev (pôvodne bolo prihlásených až 30 družstiev), ktoré súťažili o 7 postupových miest v 7 regionálnych zónach. Prebiehala od 10. marca do 4. apríla 2015.
Priamy postup.
Priamo postúpili hostiteľská krajina, víťaz hádzanárskeho turnaja na predchádzajúcich hrách a 3 družstvá na základe rebríčka:
Účastníci.
Pozn: Číslo v zátvorke udáva umiestnenie v neoficiálnom svetovom rebríčku k júnu 2013.
Výsledky.
Zóna I.
Postúpila , ktorá sa ako jediné družstvo prihlásila.
Zóna IV.
Postúpil , ktorý sa ako jediné družstvo prihlásil.
Zóna VI.
Turnaj v Zambii bol zrušený. Postúpila , ktorá sa ako jediné družstvo prihlásila.

</doc>
<doc id="547485" url="https://sk.wikipedia.org/wiki?curid=547485" title="Augustín Lednický">
Augustín Lednický

Augustín Lednický (* 7. august 1925, Malé Lednice – † 10. október 1950, Bratislava) bol slovenský protikomunistický bojovník, ktorý bol začiatkom 50. rokov minulého storočia odsúdený na trest smrti a popravený.
Pochádzal z početnej roľníckej rodiny z obce Malé Lednice vo vtedajšom okrese Rajec. Počas vojny pracoval ako robotník. V septembri 1944 sa pridal k partizánskej jednotke a zúčastnil sa bojov v okolí Strečna, Vrútok a Martina. Po rozpade partizánskej jednotky sa vrátil domov a znova nastúpil do práce v Zbrojovke Banská Bystrica.
Po skončení vojny nastúpil 1. októbra 1945 na vojenskú prezenčnú službu, prešiel poddôstojníckou školou a od 1. júla 1947 sa z neho stal vojak z povolania. Na jar roku 1948 vstúpil do Komunistickej strany Česko-Slovenska, ale už čoskoro sa s ňou ako hlboko veriaci človek rozišiel. Vo februári 1949 spolu s dvomi ďalšími poddôstojníkmi utiekol cez Cheb do americkej zóny Nemecka.
Ako agent americkej armádnej spravodajskej služby Counter Intelligence Corps (CIC) sa nelegálne vrátil 23. augusta 1949. Pôvodne malo ísť o skupinu piatich ozbrojených bojovníkov a Augustín Lednický mal byť jej veliteľom. Sám sa dostal do Považskej Bystrice a do rodných Malých Ledníc. V septembri 1949 dorazila skupina štyroch mužov, ktorí však neboli ozbrojení. Prvoradou úlohou teda bolo získať zbrane. Od prepadu stanice Zboru národnej bezpečnosti však z dôvodu rizika upustili. Lednický skrýval skupinu v lesoch v okolí obce Dlhé Pole, neskôr sa presunuli do oblasti Rajeckých Teplíc. Vzhľadom na blížiacu sa zimu sa rozhodli presunúť sa na Kysuce, kde bolo mnoho salašov, v ktorých chceli prečkať zimu.
14. októbra bol však Augustín Lednický nešťastnou zhodou okolností zadržaný v Žiline po tom, čo ho do nohy postrelil milicionár, ktorý ho prenasledoval. Ďalších členov skupiny sa podarilo Štátnej bezpečnosti pozatýkať neskôr. Celú skupinu vyšetrovali ako teroristov, aj keď skutočné možnosti odbojovej skupiny boli obmedzené nedostatkom zbraní a výstroja. Štátna moc urobila z tejto kauzy exemplárny príklad a v júli 1950 bol Augustín Lednický odsúdený na trest smrti. Režim sa však neuspokojil s odsúdením samotných členov odbojovej skupiny. Nasledoval ďalší proces, v ktorom boli odsúdení tí, čo im pomáhali. Medzi nimi aj Lednického brat Fabián na 4 roky odňatia slobody za to, že jeho rodina dala niekoľkokrát členom skupiny najesť.
Augustín Lednický požiadal prezidenta republiky o milosť, ale na základe záporného stanoviska generálneho prokurátora bola zamietnutá. 10. októbra 1950 bol v Bratislave popravený.

</doc>
<doc id="547486" url="https://sk.wikipedia.org/wiki?curid=547486" title="Kolumbijská plošina">
Kolumbijská plošina

Kolumbijská plošina () je geologický a geografický región v amerických štátoch Washington, Oregon a Idaho. Je to široká čadičová plošina medzi Kaskádovými vrchmi a Skalnatými vrchmi, preťatá riekou Columbia. 
Geológia.
V neskorom miocéne a pliocéne jeden z najväčších útvarov z čadiča, ktorý sa kedy na svete objavil, zaplavil 160 tisíc km² Severozápadu dnešných Spojených štátov. V ďalších miliónoch rokov sa vylievala láva až vytvorila 1,8 kilometra hrubú vrstvu. Keď sa roztavená hornina dostávala na povrch, zemská kôra sa prelievala do miest, ktoré láva ponechala voľné.
Pokles kôry vytvoril náhornú plošinu - veľkú, mierne stlačenú lávovú planinu, ktorá je známa tiež ako Colombian basin. Starobylá rieka Columbia bola donútená zmeniť svoju pozíciu na dnešnú severozápadne sa pohybujúcu lávou. Láva najprv vyplnila údolie s tokmi, čím vytvorila jazerá. Našli sa tu skamenené listy, drevo, hmyz a kosti rôznych zvierat.
Geografia.
Plošina leží v štátoch Washington, Oregon a Idaho a nachádzajú sa tu nasledujúce mestá:

</doc>
<doc id="547487" url="https://sk.wikipedia.org/wiki?curid=547487" title="Columbia Plateau">
Columbia Plateau



</doc>
<doc id="547488" url="https://sk.wikipedia.org/wiki?curid=547488" title="Dikón z Kaulónie">
Dikón z Kaulónie

Dikón ("Dikón") bol olympijský víťaz v behu na jedno a na dve stadiá v 4. stor. pred Kr.
Dikón, syn "Kallimbrota" z Kaulónie, sa v behu na krátke vzdialenosti (stadiodromos, diaulos) presadil na všetkých celogréckych hrách. Páť víťaztiev si vybojoval na pýtických hrách, tri na istmických hrách, štyri na nemejských hrách. Na 97. olympijských hrách v roku 392 pred Kr. dosiahol víťazstvo v behu na jedno stadion ešte ako dorastenec a v kategórii mužov si v roku 384 pred Kr. toto víťazstvo zopakoval a pridal k nemu aj víťazstvo v behu na dve stadiá.
Staroveký grécky cestovateľ a spisovateľ Pausanias uvádza, že v olympijskej "Altide" mal Dikón rovnaký počet sôch, koľko mal víťazstiev. Dikón svoje prvé olympijské víťazstvo dosiahol ako občan Kaulónie. Keďže v roku 389 pred Kr. bolo jeho rodné mesto úplne zničené syrakúzskym tyranom Dionýsiom a jeho preživší obyvatelia sa presťahovali do Syrakúz, Dikón na olympijských hrách v roku 384 pred Kr. už súťažil za Syrakúzy. Poznámky Pausania, že Kaulóniu zničili Rimania alebo Pyrrhos Epirský, a že Dikón sa následne nechal Syrakúzanmi kúpiť, sú preto mylné.

</doc>
<doc id="547489" url="https://sk.wikipedia.org/wiki?curid=547489" title="Dikón zo Syrakúz">
Dikón zo Syrakúz



</doc>
<doc id="547492" url="https://sk.wikipedia.org/wiki?curid=547492" title="Ladislav Grosman">
Ladislav Grosman

Ladislav Grosman (* 4. február 1921, Humenné, Slovensko† 25. január 1981, Tel Aviv, Izrael) bol slovenský scenárista.
Životopis.
Patril k mnohým ľuďom, ktorí boli vo svojom živote prenasledovaní pre svoj židovský pôvod. Pochádzal z rodiny garbiara, ktorý mal päť detí. Rodičia a traja súrodenci zomreli v roku 1944 v Ružomberku počas fašistického bombardovania transportného vlaku. Obecnú školu absolvoval v Humennom, gymnázium v blízkych Michalovciach. V roku 1949 absolvoval v Prahe Vysokú školu politickú a sociálnu. Do roku 1952 pracoval vo vydavateľstve Pravda. V rokoch 1953 až 1959 bol redaktorom knižných noviniek v Slovenskej knihe. V rokoch 1953 až 1958 študoval pedagogickú psychológiu na Vysokej škole pedagogickej. Jeho diplomová práca bola na tému psychológia reklamy a doktorát PhDr. dosiahol prácou "Psychologické a pedagogické aspekty knižnej reklamy" v roku 1967. V rokoch 1960 až 1963 bol redaktorom v Združení československého nakladateľstva. V roku 1964 bol vedúcim redaktorom časopisu "Učebné pomôcky v škole a osvete". V rokoch 1965 až 1968 bol scenáristom vo Filmový štúdiách Barrandov. Po obsadení Československa sovietskou armádou v septembri 1968 odcestoval so svojou rodinou do Izraela a usídlil sa v Tel Avive. Od januára 1969 až do svojej smrti pôsobil na univerzite Bar-Ilan pri Tel Avive. Najprv pôsobil ako docent, od 1975 už ako riadny univerzitný profesor. Prednášal slovanskú literatúru a vyučoval tvorivé písanie "creative writing". Od 1979 na telavivskej univerzite prednášal scenáristiku ako externý pracovník. Osobne, ľudsky a pracovne si Ladislav Grosman najviac rozumel so svojimi priateľmi Arnoštom Lustigom a Gabrielom Laubom.
Na základe poviedky "Pasca" a novely "Obchod na korze", bol natočený najúspešnejší slovenský film Obchod na korze. Tento film v roku 1966 získal najvyššie filmové ocenenie Oscara. Režisérmi bola dvojica Ján Kadár a Elmar Klos. Keďže jeden z režisérov emigroval, dostal sa tento film na dlhé roky do trezorov. A tak až po roku 1989 sa film dostal na verejnosť a divácka verejnosť si môže opäť vychutnať herecké umenie Idy Kamińskej a Jozefa Krónera.
Edita Grosmanová, manželka Ladislava Grosmana, o svojom manželovi povedala: "Môj manžel vždy bol a navždy zostal Humenčanom, nikdy sa tým netajil, miloval toto mesto a zomrel s láskou k nemu. Rád sa sem vracal, či už žil v Prahe alebo Izraeli."

</doc>
<doc id="547499" url="https://sk.wikipedia.org/wiki?curid=547499" title="Transmongolská magistrála">
Transmongolská magistrála

Transmongolská magistrála je železnica vedúca z Ulan-Ude v Burjatsku cez Mongolsko do Pekingu v Číne.
Trať.
Transmongolská magistrála predstavuje najkratšie železničné spojenie medzi Moskvou a Pekingom. Trať začína v Ulan-Ude, kde sa pripája na Transsibírsku magistrálu, a končí v meste Ťi-ning vo Vnútornom Mongolsku, kde sa napája na čínsku železničnú sieť. Magistrála tiež spája hlavné mesto Mongolska, Ulanbátar a hlavné mesto Čínskej ľudovej republiky, Peking. Na území Mongolska má Transmongolská magistrála dôležité odbočky do Erdenet a Baganúru, budujú sa viaceré odbočky aj na území Číny.
Vedľa Ulan-Ude, Ulanbátaru a Pekingu sú ďalšími dôležitými mestami na trati Suchbátar, Darchan, Čojr, Sajnšand, Zamyn-Úd (v Mongolsku) a Erenhot (na hraniciach Mongolska a čínskeho Vnútorného Mongolska, kde sa mení rozchod a vagónom sa vymieňajú podvozky), Ta-tchung a Ťi-ning (v Čínskej ľudovej republike).
V štáte Mongolsko je Transmongolská magistrála väčšinou jednokoľajová, v Čínskej ľudovej republike dvojkoľajná. Rozchod koľají je v časti vedúcej Ruskou federáciou a Mongolskom 1520 mm, rovnaký rozchod bol aj v časti vedúcej Čínskou ľudovou republikou, avšak po prebudovaní v roku 1965 je teraz štandardných 1435 mm. Tým však Transmongolská magistrála stratila na význame z hľadiska tranzitnej dopravy.
Trať je niekedy považovaná za odbočku Transsibírskej magistrály, z ktorej sa odpája na km 5650, a jej kilometráž je stále počítaná od Moskvy. Jej dĺžka po napojenie na čínsku železničnú sieť (pôvodne 1706 km) sa v r. 1995 skrátila po výstavbe novej čínskej Ťi-ningskej trati vedúcej do mesta Chor-ťchin.
Prevádzka.
Hlavným dopravcom sú Mongolské železnice (Монголын Төмөр Зам [Mongolyn Tömör Zam]), ktoré na trati prepravujú 80% všetkých tovarov a 30% cestujúcich.
Objem prepravy tovarov po r. 1990 poklesol na polovicu, ale do r. 2005 dosiahol takmer pôvodnú úroveň. V r. 2001 bolo prepravených 4,1 mil. Cestujúcich. K poťahu väčšiny vlakov sa používa dvojica lokomotív.
História.
Rozvoj železníc v Mongolsku začal pomerne neskoro. Prvá bola postavená v r. 1938 trať Ulanbátar - Nalajch, ktorá viedla z hlavného mesta k uhoľným baniam a mala rozchod 1435 mm. Transmongolská magistrála bola vybudovaná v rokoch 1949-1961 nasledujúcim spôsobom:

</doc>
<doc id="547502" url="https://sk.wikipedia.org/wiki?curid=547502" title="Norma Jeane Mortenson">
Norma Jeane Mortenson



</doc>
<doc id="547503" url="https://sk.wikipedia.org/wiki?curid=547503" title="Norma Jeane Mortensonová">
Norma Jeane Mortensonová



</doc>
<doc id="547505" url="https://sk.wikipedia.org/wiki?curid=547505" title="Potáplica malá">
Potáplica malá

Potáplica malá alebo potáplica štíhlozobá (lat. "Gavia stellata") je monotypický druh potáplice, vtáka z rovnomenného radu. Je to najrozšírenejší druh potáplice, obýva pásmo tundry a boreálnych ihličnatých lesov celej holarktídy. Na Slovensko prilieta počas migrácie, zimovanie bolo zistené v 8,40 % mapovacích kvadrátov. Pozorovania sú z veľkých riek a vodných plôch. Podľa Medzinárodnej únie na ochranu prírody a prírodných zdrojov potáplica malá patrí medzi najmenej ohrozené druhy, celková populácia klesá, niektoré populácie sú stabilné a o iných nie je známy trend.
Opis.
Najmenšia z potáplica (dĺžka tela 55 – , rozpätie krídel 71 – , hmotnosť 1 200 – 1 600 g). Má štíhly krk a ploché čelo, zobák pri plávaní smeruje mierne nahor. Vo svadobnom šate má šedú hlavu a krk, vpredu na krku je hrdzavá škvrna. V prostom šate je zhora sivohnedá, zospodu biela; v porovnaní s potáplicou severskou je biela väčšia časť krku, biele sfarbenie zasahuje aj nad oko. Dožíva sa až 20 rokov.
Hlas.
Potáplicá malá sa ozýva počas toku opakovaným "„kor-korroi, kor-korroi...“"(zvukový záznam). Na vode volá tiahlo "„ééááóó“"(zvukový záznam). Za letu vydáva hlas "„kak-kak-kak...“"(zvukový záznam). 
Rozšírenie.
Hniezdi predovšetkým v arktických oblastiach severnej Eurázie a Severnej Ameriky (severne od 50° s. š.), často na malých jazerách v tundre. Za potravou, zaletuje na väčšie jazera alebo na more. Ťažná, zimuje na morských pobrežiach.
Hniezdenie.
Monogamný druh, tvoria trvalé páry. Hniezdo je plytká jamka v zemi alebo hromada z rastlinného materiálu blízko vody. V jednej znáške bývajú 2 (výnimočne aj 1 alebo 3) hnedasté, čierno škvrnité vajcia. Na ich inkubácii, trvajúcej 24 – 29 dní, sa podieľa prevažne samica. Mláďatá sú prekociálne a hniezdo opúšťajú krátko po vyliahnutí. Spočiatku sú oboma rodičmi kŕmené malými bezstavovcami, neskôr rybami. Nezávislé sú po 38 – 48 dňoch.
Potrava.
Rovnako ako ostatné druhy potáplic sa aj potáplica malá živí hlavne rybami, občas sa však v jej potrave objavujú tiež mäkkýše, kôrovce, žaby, hmyz alebo dokonca rôzny rastlinný materiál. Pre potravu sa väčšinou potápa (hĺbka ponoru 2 – , dĺžka priemerne asi 1 minútu).
Ochrana.
Je zákonom chránená, spoločenská hodnota je 1840 € (Vyhláška MŽP č. 579/2008 Z.z.).

</doc>
<doc id="547506" url="https://sk.wikipedia.org/wiki?curid=547506" title="Potáplica štíhlozobá">
Potáplica štíhlozobá



</doc>
<doc id="547507" url="https://sk.wikipedia.org/wiki?curid=547507" title="Gavia stellata">
Gavia stellata



</doc>
<doc id="547508" url="https://sk.wikipedia.org/wiki?curid=547508" title="Potáplica stredná">
Potáplica stredná

Potáplica stredná (iné názvy: potáplica severná, potáplica väčšia, potáplica severská lat. "Gavia arctica") je stredne veľký druh potáplice, vodného vtáka z rovnomenného radu. Hniezdi na sladkovodných jazerách alebo v morských zálivoch v pásme tundry a boreálnych ihličnatých lesov celej holarktídy, na Slovensku sa vyskytuje počas migrácie a v zime na veľkých vodných plochách a riekach. V zime bola zistená na 8,60 % mapovacích kvadrátov. Podľa Medzinárodnej únie na ochranu prírody a prírodných zdrojov potáplica stredná patrí medzi najmenej ohrozené druhy, trend celkovej populácie je klesajúci, Európska populácia klesá rýchlosťou 25% za obdobie troch generácií (29,4 rokov).
Opis.
Potáplica stredná meria 58 (), s rozpätím krídel 110 .
Zobák je silný a rovný, slabší ako u potáplice ľadovej. Oproti potáplici malej má strmé čelo, okrúhle temeno a silnejší krk. Charakteristická je pri plávaní biela škvrna v zadnej časti tela nad hladinou. 
Vo svadobnom šate má sivé temeno a zadnú stranu krku, čiernu škvrnu na prednej strane krku a čiernobielo prúžkované strany krku. Na chrbte má kontrastnú čiernobielu kresbu. V prostom šate je zhora tmavohnedá, zospodu biela; väčšia časť krku je tmavá.
Hlas.
Potáplica stredná sa ozýva hlbokým "„o-uk“" či "„ú-áú“"(zvukový záznam) a počas toku stúpajúcim jasným a do diaľky sa nesúcim volaním "„klooi, kok-kloooi, kok-klooi“"(zvukový záznam). 
Výskyt a stav na Slovensku.
Potáplica stredná sa zo všetkých potáplic vyskytuje na Slovensku najčastejšie. Najmä ako migrant a v menšom počte aj prezimuje. Odhadovaný počet zimujúcich jedincov 5 50, na rôznych miestach po celom území v 8,60 % mapovacích kvadrátoch. 
Počas jesennej migrácie sa objavuje od polovice októbra do konca novembra a na jar do konca mája. Na veľkých vodných nádržiach bývajú najväčšie počty okolo 10 jedincov (priehrada Liptovská Mara 16 jedincov dňa 13. novembra 2013, vodná nádrž Starina, prívodný kanál Vodného diela Gabčíkovo) a najväčší počet bol zistený na Zemplínskej šírave, 91 jedincov 18. novembra 1966 a 32 jedincov dňa 21. novembra 1976.
Európsky ochranársky status "SPEC3" - druhy, ktorých globálne populácie nie sú koncentrované v Európe, ale majú tam nevhodný ochranársky status. Stupeň ohrozenia "V" - zraniteľný druh. 
Biotop.
Potáplica stredná hniezdi hlbokých a priezračných jazerách. Zimuje na pobreží morí, vo vnútrozemí sa objavuje počas migrácie, na jeseň najmä v novembri.
Potrava.
Potravou sú najmä ryby, tiež žaby a kôrovce.
Ochrana.
Je zákonom chránená, spoločenská hodnota je 1840 € (Vyhláška MŽP č. 579/2008 Z.z.). Bol zaznamenaný mierny pokles populácií, dôvodom je eutrofizácia a okysľovanie vôd a vodné diela. Na Slovensku je ohrozovaný len nelegálnym odstrelom alebo zranením pri zosadnutí na mokrý asfalt namiesto na reálnu vodnú hladinu.

</doc>
<doc id="547509" url="https://sk.wikipedia.org/wiki?curid=547509" title="Potáplica severná">
Potáplica severná



</doc>
<doc id="547511" url="https://sk.wikipedia.org/wiki?curid=547511" title="Potáplica väčšia">
Potáplica väčšia



</doc>
<doc id="547512" url="https://sk.wikipedia.org/wiki?curid=547512" title="Gavia arctica">
Gavia arctica



</doc>
<doc id="547513" url="https://sk.wikipedia.org/wiki?curid=547513" title="Cara Delevingne">
Cara Delevingne



</doc>
<doc id="547514" url="https://sk.wikipedia.org/wiki?curid=547514" title="Anna Atkins">
Anna Atkins



</doc>
<doc id="547515" url="https://sk.wikipedia.org/wiki?curid=547515" title="Anna Children">
Anna Children



</doc>
<doc id="547519" url="https://sk.wikipedia.org/wiki?curid=547519" title="Zbor povereníkov Slovenskej národnej rady od 1. septembra 1944 do 4. septembra 1944">
Zbor povereníkov Slovenskej národnej rady od 1. septembra 1944 do 4. septembra 1944

Zbor povereníkov Slovenskej národnej rady (skratka ZP SNR) počas obdobia tzv. politického provizória (1. septembra4. septembra 1944), označovaný aj ako prvý ZP SNR, bol neoficiálnym grémiom povereníctiev Slovenskej národnej rady (SNR) zriadených na základe nariadenia SNR č. 3/1944 Zb. n. SNR zo dňa 1. septembra 1944 o zriadení ústredných úradov. Nebol teda samostatným, legislatívne zriadeným orgánom. Sídlil v Banskej Bystrici.
Prvý ZP SNR, ktorý bol konštituovaný ako výkonný orgán SNR vznikol až po oslobodení územia východného Slovenska, 7. februára 1945 v Košiciach.
Zloženie.
Zloženie ZP SNR bolo založené na princípe paritného zastúpenia socialistického (Komunistická strana Slovenska, Sociálna demokracia na Slovensku) a demokratického bloku, z ktorého neskôr vznikla Demokratická strana.

</doc>
<doc id="547521" url="https://sk.wikipedia.org/wiki?curid=547521" title="Česko-slovenská obchodná a priemyselná komora">
Česko-slovenská obchodná a priemyselná komora

Česko-slovenská obchodná a priemyselná komora, do 1. mája 1990 názov Československá obchodná a priemyselná komora (skratka ČSOPK; ) bola organizácia združujúca podniky, orgány a iné organizácie hospodárstva Česko-Slovenska, založená v roku 1952 ako Československá obchodná komora (skratka ČSOK; – názov do 1. septembra 1978) so sídlom v Prahe. Od roku 1971 mala oblastné riaditeľstvo v Bratislave.
Jej účelom bol rozvoj hospodárskych stykov so zahraničím, najmä so štátmi, s ktorými neboli udržiavané diplomatické styky. Sprostredkovala nadväzovanie obchodných stykov, rokovania o obchodných dohodách a medzinárodné hospodárske podujatia, organizovala domáce veľtrhy a obchodné výstavy. Do okruhu jej činností spadalo tiež poskytovanie odborných konzultácií a inej pomoci svojim členom, šírenie znalosti o hospodárstve, ekonomických podmienkach a právnych predpisoch týkajúcich sa hospodárskych stykov so zahraničím a v súvislosti s tým vydávanie a rozširovanie informatívnych a odborných publikácií, ako aj vydávanie osvedčení týkajúcich sa skutočností dôležitých v právnych vzťahoch vznikajúcich pri uskutočňovaní medzinárodného obchodu.
V súvislosti so zánikom Česko-Slovenska bola v roku 1992 rozdelená na Českú obchodnú a priemyselnú komoru a Slovenskú obchodnú a priemyselnú komoru.

</doc>
<doc id="547522" url="https://sk.wikipedia.org/wiki?curid=547522" title="Guns And Roses">
Guns And Roses



</doc>
<doc id="547523" url="https://sk.wikipedia.org/wiki?curid=547523" title="Československá obchodná komora">
Československá obchodná komora



</doc>
<doc id="547524" url="https://sk.wikipedia.org/wiki?curid=547524" title="ČOPK">
ČOPK



</doc>
<doc id="547525" url="https://sk.wikipedia.org/wiki?curid=547525" title="ČSOK">
ČSOK



</doc>
<doc id="547526" url="https://sk.wikipedia.org/wiki?curid=547526" title="Motley Crue">
Motley Crue



</doc>
<doc id="547529" url="https://sk.wikipedia.org/wiki?curid=547529" title="Hádzaná na Afrických hrách 1999">
Hádzaná na Afrických hrách 1999

Hádzaná na Afrických hrách 1999 bol hádzanársky turnaj v rámci multišportového podujatia Afrických hier 1999. Konal sa v Johannesburgu, v Južnej Afrike v dňoch od 9.18. septembra 1999, za účasti 4 mužských a 7 ženských tímov. Hádzanársky turnaj sa na hrách organizuje od roku 1965 a toto bolo jeho 7. vydanie. Nováčikmi hádzanárskeho turnaja boli družstvo mužov Ghany a obe družstvá domácej Južnej Afriky. Z turnaja sa odhlásili 4 družstvá mužov: , , a , družstvo žien . Družstvo mužov získalo svoj tretí titul, keď vyhralo tabuľku štvorčlennej skupiny. V ženskom turnaji obhájila titul , keď vo finále vyhrala nad .

</doc>
<doc id="547534" url="https://sk.wikipedia.org/wiki?curid=547534" title="Mahogany Rush">
Mahogany Rush

Mahogany Rush je kanadská rocková skupina, založená a vedená gitaristom a spevákom Frankom Marinom. Žánrovo sa skupina pohybuje najmä na pomedzí blues a hard rocku. Marinov spôsob hry na gitaru je často prirovnávaný k štýlu Jimiho Hendrixa, Mahogany Rush pod jeho vedením hrala napríklad cover piesne Purple Haze.
Skupina vznikla v roku 1970, o dva roky neskôr vydala svoj debutový album. Najaktívnejšia bola práve v 70. rokoch. Nikdy nedosiahla výraznejšiu mainstreamovú popularitu, Marino je však vo všeobecnosti považovaný za talentovaného a technicky zdatného gitaristu.
Počas svojej existencie skupina prešla mnohými zmenami zostavy, jediným stálym členom je Frank Marino. Na poslednom pôvodnom, neremastrovanom, albume (Real Live! - 2004) hrali okrem neho ešte Peter Dowse (basa), Mick Layne (gitara) a Josh Trager (bicie).

</doc>
<doc id="547535" url="https://sk.wikipedia.org/wiki?curid=547535" title="Alfred Schmidt">
Alfred Schmidt

Alfred Schmidt (* 19. máj 1931, Berlín, Nemecko – † 28. august 2012, Frankfurt nad Mohanom) bol nemecký filozof.

</doc>
<doc id="547543" url="https://sk.wikipedia.org/wiki?curid=547543" title="Hádzaná na Afrických hrách 2003">
Hádzaná na Afrických hrách 2003

Hádzaná na Afrických hrách 2003 bol hádzanársky turnaj v rámci multišportového podujatia Afrických hier 2003. Konal sa v meste Abuja, v Nigérii v dňoch od 5.13. októbra 2003, za účasti 8 mužských a 8 ženských tímov. Hádzanársky turnaj sa na hrách organizuje od roku 1965 a toto bolo jeho 8. vydanie. Nováčikmi hádzanárskeho turnaja boli obe družstvá DR Konga. Zápasy sa odohrali v "ASC Main Gymnasium", v ktorom sa odohrali aj súťaže v džude, gymnastike, karate a taekwonde. Družstvo mužov získalo svoj štvrtý titul, keď vo finálovom zápase zvíťazilo nad . V ženskom turnaji zvíťazil , ktorý vo finále vyhral nad . Obhajca titulu z skončil bronzový.
Kvalifikácia.
Pozn: Madagaskar sa odhlásil z turnaja, nahradilo ho DR Kongo.
Pozn: Madagaskar sa odhlásil z turnaja, nahradilo ho DR Kongo.

</doc>
<doc id="547546" url="https://sk.wikipedia.org/wiki?curid=547546" title="Opér">
Opér



</doc>
<doc id="547547" url="https://sk.wikipedia.org/wiki?curid=547547" title="Opérka">
Opérka



</doc>
<doc id="547548" url="https://sk.wikipedia.org/wiki?curid=547548" title="Československá obchodná a priemyselná komora">
Československá obchodná a priemyselná komora



</doc>
<doc id="547554" url="https://sk.wikipedia.org/wiki?curid=547554" title="Akcia R">
Akcia R

Akcia R ("Rehoľníčky") sa odohrala 29. augusta 1950 od 8 hod. a znamenala začiatok plánovanej likvidácie ženských reholí na Slovensku. V troch etapách orgány komunistického režimu sústredili do niekoľkých kláštorov všetky rehoľníčky v krajine, čím sa snažili obmedziť ich vplyv na verejný život a neskôr dosiahnuť úplný zánik rehoľného života v Česko-Slovensku.
V dvoch vlnách bolo do sústreďovacích centier prevezených asi 4 000 rádových sestier. V ďalšej etape bolo 2 000 sestier "prevedených" do priemyslu. Začiatkom roka 1951 bolo naplánované zníženie počtu nemocníc a ústavov, v ktorých ešte v roku 1950 pracovalo takmer 10 000 rehoľníc. V nemocniciach ešte zostalo pracovať takmer 1600 rehoľníčok, režim za ne nemal náhradu . Administratívne sa sťažovalo prijímanie nových členiek rehoľných rádov, v lete roku 1952 boli internované predstavené ženských reholí. Akcia mala byť dokončená zrušením rádov a kongregácií, ale akcia bola odvolaná a režim pristúpil na postupné vytlačenie rehoľníc zo spoločnosti.
Výsledkom akcie bolo zrušenie všetkých ženských kláštorov. Do roku 1960 ostali len rehoľné sestry, ktoré pracovali ako ošetrovateľky v nemocniciach, pretože za ne nemal režim žiadnu náhradu. Akcia R zasiahla okrem iného kláštory sestier uršulínok, ktoré pôsobili ako učiteľky. Vyviezli ich do zberných kláštorov v Dolných Semerovciach a v Modre, kde boli nútené vykonávať práce v poľnohospodárstve na štátnych majetkoch až do neskorej zimy. V roku 1951 boli vyvezené do českého pohraničia na práce vo vlhkom prostredí v textilných fabrikách. Neskôr ich prijímali za ošetrovateľky do ústavov sociálnej starostlivosti k ťažko telesne postihnutým ľuďom, pretože o túto prácu nemali civilné ošetrovateľky záujem. Na Slovensko sa mohli vrátiť až po roku 1989 

</doc>
<doc id="547556" url="https://sk.wikipedia.org/wiki?curid=547556" title="Ergoteles z Himery">
Ergoteles z Himery

Ergoteles alebo Ergotelés ("Ergoteles" /iný prepis "Ergotelés") bol dvojnásobný víťaz olympijských hier v dolichu v 5. stor. pred Kr.
Ergoteles zo sicílskej Himery bol na olympijských hrách dvakrát korunovaný vencom za víťazstvá v dolichu (v dlhom behu), a to na 77. a na 79. hrách v rokoch 472 a 464 pred Kr. a rovnaký počet víťazstiev dobyl v tejto disciplíne aj na pythijských, isthmických i na nemejských hrách. Dolichos sa Olympii zaviedol na 15. hrách v roku 720 pred Kr. Spočiatku sa bežal len na sedem stadií a napokon až na 24 stadií. Prvým víťazom tejto disciplíny bol Akanthos zo Sparty.
Staroveký grécky cestovateľ a spisovateľ Pausanias uvádza, že v posvätnom okrsku olympijskej "Altidy" videl sochu Ergotela. Nápis na podstavci hlásal, že bol synom Kréťana "Filonora" a jeho rodným mestom bol Knóssos. Keď ho odtiaľ jeho odporcovia vyhnali, prišiel do Himery, nadobudol tam občianstvo a tešil sa všeobecnej úcte a obľube. Na celogréckych hrách už preto reprezentoval svoju novú vlasť. 
Najznámejší staroveký básnik ód Pindaros, ospieval vo svojich "Olympijských ódach" aj bežca Ergotela z Himery. Pindarove básne obsahujú 45 básní na počesť víťazov na celogréckych hrách, z toho štrnásť na víťazov v Olympii. V Olympijských ódach ospieval víťazov takmer všetkých súťažných disciplín (bežcov dvoch, Ergotela z Himery a Asópicha z Orchomenu). 

</doc>
<doc id="547557" url="https://sk.wikipedia.org/wiki?curid=547557" title="Chlorid lantanitý">
Chlorid lantanitý

Chlorid lantanitý (LaCl3) je anorganická zlúčenina lantánu a chlóru. Vytvára tiež heptahydrát so vzorcom LaCl3• 7 H2O. Jedná sa o bielu pevnú látku dobre rozpustnú v vode a alkoholoch.
Štruktúra.
Štruktúra chloridu lantanitého je podobná štruktúre chloridu uranitému.
Výroba.
Chlorid lantanitý vzniká zlučovaním prvkov lantánu a chlóru:
2 La + 3 Cl2 → 2 LaCl3,
ale oveľa častejšie sa používa zahrievanie zmesi oxidu lantanitého s chloridom amónnim pri teplote 200-250 °C:
 La2O3 + 6 NH4Cl → 2 LaCl3 + 6 NH3 + 2 H2O .
Z chloridu sa potom dajú pripraviť ďalšie halogenidy LaIII+. Pri redukcii draslíkom sa vytvára kovový lantán.
Použitie.
Chlorid lantanitý nemá veľa spôsobov použitia, používa sa napríklad na zrážanie fosforečnanov z roztokov, napríklad v bazénoch za účelom prevencie rastu rias.
V organickej syntéze sa chlorid lantanitý používa ako slabá Lewisova kyselina pre prevod aldehydov na acetály.
Tiež sa používa ako katalyzátor pre oxidačnú chloráciu metánu na chlórmetán za použitia kyseliny chlorovodíkovej a kyslíka.
Taktiež je používaný v detektoroch gama žiarenia.

</doc>
<doc id="547560" url="https://sk.wikipedia.org/wiki?curid=547560" title="Orange (New Jersey)">
Orange (New Jersey)

Orange je mesto v Essex County v americkom štáte New Jersey. Podľa sčítania obyvateľtva v roku 2000 malo 32 868 obyvateľov.
Geograpfia.
Podľa United States Census Bureau má mesto rozlohu 5,7 km² bez vodných plôch. Patrí do aglomerácie New Yorku a leží asi 25 km vzdušnou čiarou od Manhattanu, centra New Yorku.
Demografia.
¹ 

</doc>
<doc id="547563" url="https://sk.wikipedia.org/wiki?curid=547563" title="Spojené štáty americké na Zimných olympijských hrách 2010">
Spojené štáty americké na Zimných olympijských hrách 2010



</doc>
<doc id="547568" url="https://sk.wikipedia.org/wiki?curid=547568" title="Leonard Susskind">
Leonard Susskind

Leonard Susskind (* jún 1940, New York, New York, USA) je americký teoretický fyzik, profesor teoretickej fyziky na Stanford University, a riaditeľ Stanford Institute for Theoretical Physics.
Jeho výskum zahŕňa teóriu strún, kvantovú teóriu poľa, kvantovú štatistickú mechaniku a kvantovú kozmológiu. je členom Národnej akadémie Spojených štátov, a American Academy, asociovaným členom Fakulty kanadského Perimetrického inštitútu pre teoretickú fyziku a váženým profesorom Kórejského inštitútu pre pokročilé štúdie.
Je považovaný za jedného z otcov teórie strún, keď spolu s Jóičiró Nambuom a Holger Bech Nielsenom, nezávisle od seba vyslovili predstavu, že častice sú v skutočnosti možno stavy excitácie relativistickej struny. Ako prvý vyslovil myšlienku strunovej teórie v roku 2003.
V roku 1998 získal "Sakurai Prize" za svoj „pioniersky prístup k hadronickým strunovým modelom, Latticeovým kalibračným teóriám, kvantovej chromodynamike a dynamickému prerušeniu symetrie.“ Susskindovou špecialitou, podľa jeho kolegov, bolo aplikovanie „vynikajúcej predstavivosti a originality k teoretickému štúdiu povahy elementárnych častíc a síl, ktorý vytvárajú fyzický svet.“
Životopis.
Narodil sa v chudobnej židovskej rodine v Južnom Bronxe v New Yorku. Pracovať ako montér začal už ako 16-ročný, čím pokračoval v práci svojho otca, ktorý ochorel. Neskôr sa zapísal na City College of New York, kde študoval mechaniku, promujúc s B.S. vo fyzike v roku 1962. V interview v "Los Angeles Times" si Susskind spomenul na moment, kedy so svojim otcom diskutoval o tejto zmene vo svojej kariére: „Keď som otcovi povedal, že chcem byť fyzikom, on mi odpovedal“: ‘Dočerta, nie, nebudeš pracovať v drogérii.’ Ja som odpovedal: ‘Nebudem lekárnikom’. Povedal som: ‘Mám rád Einsteina.’ Buchol ma do hrude kusom montážnej rúrky ‘nebudeš inžinierom,’ povedal. ‘Budeš Einstein.’" Susskind potom študoval na Cornell University u Petra A. Carruthersa, kde získal svoj titul PhD. v roku 1965. Bol dvakrát ženatý, prvýkrát v roku 1960, a spolu má štyri deti.
Kariéra.
Susskind bol asistentom profesorom fyziky, potom asociovaným profesorom na Yeshiva University (1966 – 1970), potom išiel na rok na University of Tel Aviv (1971 – 1972), vrátil sa do Yeshivy, kde sa stal profesorom fyziky (1970 – 1979). Od roku 1979 je profesorom fyziky na Stanford University, a od roku 2000 je držitelom profesúry fyziky Felixa Blocha.
V roku 2007 začal pracovať na Faculty of Perimeter Institute for Theoretical Physics vo Waterloo, Ontario, Canada, ako Associate Member. Bol zvolený do the National Academy of Sciences a the American Academy of Arts and Sciences, a v roku 1998 získal cenu Sakurai Prize za teoretickú fyziku. Je tiež váženým profesorom na Korea Institute for Advanced Study.
Vedecká kariéra.
Susskind bol jedným z minimálne troch fyzikov, ktorí nezávisle od seba objavili približne v roku 1970, že Venezianov duálny rezonančný model silných interakcií by mohol byť popísaný kvantovým mechanickým modelom strún, a ako prvý navrhol myšlienku prostredia strunovej teórie. Susskind taktiež prispel k rozvoju nasledujúcich oblastí fyziky:
Bibliografia.
Je autorom dvoch populárnych vedeckých kníh, "Kozmický priestor: Strunová teória a ilúzia inteligentného dizajnu", uverejnená v roku 2005, a Vojne čiernej diery": Moja vojna so Stephenom Hawkingom urobiť svet bezpečnejším pre kvantovú mechaniku", uverejnená v roku 2008.
Kozmický priestor.
"Kozmický priestor" je Susskindov pokus vysvetliť myšlienku antropického prostredia strunovej teórie verejnosti. Susskind v nej popisuje, ako bola strunová teória priestoru takmer nevyhnutým dôsledkom niekoľkých faktorov, z ktorých jedným bola predpoveď kozmologickej konštanty Stevenom Weinbergom v roku 1987. Je tu uvedená otázka, prečo je náš vesmír nastavený presne pre našu existenciu. Susskind uvádza, že Weinberg vypočítal, že ak by kozmologická konštanta bola len o trochu rozdielna, náš vesmír by prestal existovať.
Vojna čiernej diery.
"Vojna čiernej diery: Moja vojna so Stephenom Hawkingom ako urobiť svet bezpečnejším pre kvantovú mechaniku" je Susskindova druhá vedecko-populárna kniha, ktorú vydalo nakladateľstvo Little, Brown, and Company 7. júla 2008. Kniha je jeho najznámejšou prácou a je v nej uvedené, čo si myslí, že by sa stalo s informáciou a hmotou uskladnenou v čiernej diere, ak by sa táto vyparila. Kniha vyvolala debatu ktorá začala v roku 1981, keď došlo k stretnutiu fyzikov, ktorí sa snažili dekódovať niektoré z tajomstiev, ako častice konkrétnych elementárnych zlúčením fungujú. Počas tejto diskusie Stephen Hawking uviedol, že informácia vnútri čiernej diery je navždy stratená, keďže táto sa vyparuje. Trvalo 28 rokov, kým Leonard Susskind sformuloval svoju teóriu, ktorá dokázala, že Hawking sa mýli. Potom vydal svoju teóriu vo forme knihy Vojna čiernej diery. Ako "Kozmický priestor", Vojna čiernej diery je zameraná na laického čitateľa. Susskind v nej píše: „Reálne nástroje pre pochopenie kvantového vesmíru dáva abstraktná matematika: nekonečne-rozmerové Hilbertove priestory, projekčné operátory, unitárne matice a mnoho ďalších rozvinutých princípov, ktoré treba študovať niekoľko rokov, ale pozrime sa, ako to dokážeme uroniť len na niekoľkých stranách."
Prednášky.
Séria prednášok o základoch modernej teoretickej fyziky od Susskinda je dostupná na iTunes od "Stanford on iTunes U" a YouTube od "Stanford University's Channel". Tieto prednášky sú zamerané na všeobecnú verejnosť, ako aj na študentov. Dostupné sú nasledujúce kurzy:
Samostatná séria prednášok o kvantovej mechanike a relativite.
(Niektoré prednášky sa do istej miery prelínajú:
„Kvantové uväznenie Časť 3“ je v skutočnosti séria prednášok o špeciálnej relativite a elektromagnetickej teórii a poradie prednášok je 1, 4, 5, 6, 7, 2&amp;3, 8 a 9 (pokiaľ ide o čísla na videách).
V sérii „Supersymetria, veľká unifikácia, strunová teória“ nie je zmienka o strunovej teórii, rovnako ako ani o M-teórii v prednáške „Strunová Teória a M-Teória“)
Diskusia Smolina so Susskindom.
Diskusia Smolina so Susskindom sa odvoláva na sériu intenzívnej komunikácie v roku 2004 medzi Lee Smolinom a Susskindom týkajúcej sa Smolinovho argumentu, že „antropický princíp nemôže poskytnúť žiadne falzifikovateľné predpovede a preto nemôže byť súčasťou vedy.“ Začalo to 26. júla 2004 so Smolinovou publikáciou „Vedecké alternatívy k antropickému princípu“. Smolin požiadal Susskinda o komentár. Bez toho, aby mal možnosť publikáciu si prečítať, Susskind požiadal o sumarizáciu jeho argumentov. Smolin ju poslal a 28. júla 2004 Susskind odpovedal, že logika, ktorú Smolin sleduje „môže viesť k smiešnym záverom“. Na druhý deň Smolin odpovedal, že „ak sa veľký počet našich kolegov uspokojí s tým, že teóriu nemožno vyvrátiť, potom by sa pokrok vedy mohol zastaviť, čo by viedlo k situácii, kedy nesprávne ale nevyvrátiteľné teórie dominujú v centre nášho záujmu.“ Po tomto nasledovala ďalšia Susskindova publikácie, v ktorej uviedol niekoľko komentárov ohľadom Smolinovej teórie „prirodzeného kozmického výberu“. Smolin-Susskindova diskusia nakoniec skončila, keď obaja súhlasili s napísaním finálnej poznámky, ktorá by mohla byť uverejnená v Edge, s tromi pripojenými podmienkami: (1) len jedna poznámka každý; (2) nik z nich neuvidí poznámku toho druhého vopred; (3) žiadne zmeny potom.

</doc>
<doc id="547572" url="https://sk.wikipedia.org/wiki?curid=547572" title="Vlak slobody">
Vlak slobody

Vlak slobody je ľudové označenie vlaku Česko-Slovenských štátnych dráh č. 3717 z Chebu do Ašu, ktorý 11. septembra 1951 namiesto zastavenia na železničnej stanici Aš rýchlo prešiel až do nemeckého mesta Selb. Ide o jeden z najznámejších masových útekov na Západ, ale väčšina zo 110 cestujúcich sa za hranice dostala úplne nečakane, 77 z nich sa potom vrátilo do Česko-Slovenska (väčšinou išlo o žiakov gymnázia v Chebe a pacientov z Františkových Lázní). Úspešná akcia niekoľkých odporcov režimu vyvolala celosvetový ohlas a viedla komunistické úrady k tomu, že začali budovať nepriechodnú železnú oponu. Došlo tiež k vytrhaniu koľají na mnohých nevyužívaných hraničných priechodoch, aby sa zabránilo podobnému incidentu.
Priebeh akcie.
Rýchlik z Bratislavy do Chebu odchádzal z Prahy 11. septembra 1951 o 9:55. Po príchode do Chebu bola zadná časť vlaku odpojená a zo služobného a troch osobných vozňov bola zostavená súprava osobného vlaku 3717 do Ašu. Na túto súpravu nabehla lokomotíva 365.011 obsadená rušňovodičom Jaroslavom Konvalinkom a kuričom Kolabzom, ktorá už mala v ten deň za sebou výkon na vlakoch do Františkových Lázní, Tršnice a späť do Chebu. Ešte pred týmito vlakmi rušňovodič Konvalinka stroj otočil, aby pri jazde do Ašu bola lokomotíva otočená kotlom dopredu (z dôvodu vyvinutia väčšej rýchlosti, ako pri jazde tendrom napred, ako bolo pri jazde do Ašu obvyklé). Po tom, čo vlak 3717 vyšiel o 14:12 z Chebu, zastavil v stanici Františkovy Lázně (kde nastúpili ďalší aktívni účastníci akcie vrátane rodín hlavných organizátorov Karla Truxu, ktorý išiel vo vlaku už z Chebu, a Dr. Jaroslava Šveca) a došiel do stanice (dnes zastávky) Hazlov (posledná stanica pred mestom Aš), kde pristúpil ašský zubný lekár – Mudr. Švec. Práve v Hazlove od neho dostal rušňovodič Konvalinka znamenie, že výhybka na ašskej stanici je postavená smerom do Nemecka. Toto sa dialo len niekedy, pri prejazde vlakov s uhlím a drevom z ČSR do Západného Nemecka (SRN). Tam tiež uzavrel strojvodca (pod zámienkou poruchy vlakových bŕzd) potrubie na ovládanie bŕzd vlaku a skontroloval, či sú brzdy na všetkých vozňoch povolené. Pred treťou hodinou vlak vyšiel smerom do Ašu. V Hazlove tiež nastúpil na lokomotívu chebský výpravca Truxa, idúci predtým s rodinou v aute, aby pomohol zneškodniť rušňovodičovi kuriča Kolabzu, ktorý o pripravovanom únose nemal ani potuchy. Ešte pred mestom Aš vlak na chvíľu medzi stanicami Hazlov a Aš zastavil (pre údajne stále zabrzdené niektoré vozne), pričom rušňovodič s Truxom ešte uzavreli zvyšné kohúty brzdového potrubia, aby vo vlaku nefungovala ani záchranná brzda. Po tejto poslednej zastávke na území Česka vlak zrýchlil natoľko, že preletel stanicou v Aši rýchlosťou približne /hod. Prerazil drevenú hraničnú závoru a zastavil o 15:04 h približne 300 metrov za hranicou na nemeckom území pri strážnom domčeku č. 30 pri dedine Wildenau, kde už bol vlak (po predchádzajúcom telefonickom ohlásení Truxom) očakávaný dvomi po slovensky hovoriacimi mužmi spolu s americkými vojakmi a nemeckou finančnou strážou. Tesne pred vjazdom do stanice Aš Truxa s pištoľou v ruke „odstavil“ kuriča Kolabzu. Pri prejazde stanicou Aš vysokou rýchlosťou sa vo vozňoch niekoľko príslušníkov ŠtB, Zboru národnej bezpečnosti (ZNB), vlakvedúci a sprievodcovia snažili dostať k ručným brzdám, ktoré však strážili ozbrojení spolupáchatelia únosu rozmiestnení vo všetkých vozňoch. Asi hodinu po zastavení na nemeckom území dostal vlak povolenie od prednostu v Selbe na to, aby došiel do stanice Selb-Plösberg, kde jeho cesta skončila.
Vyšetrovanie a súdy.
Vyšetrovanie ŠtB o pozadí „vlaku slobody“, či „teroristického únosu vlaku“ trvalo od jesene roku 1951 až do začiatku roku 1954. Krajský súd v Karlových Varoch ako aj ďalšie súdy postupne vynášali obvinenia a rozsudky. Hlavní strojcovia boli označení za agentov cudzích spravodajských služieb – Karel Truxa, Jaroslav Švec, Jaroslav Konvalinka a František Šilhart st., ktorí podľa súdu vykonávali špionážnu činnosť pre západných imperialistov na celom česko-slovenskom území. V neprítomnosti boli odsúdení na trest doživotného odňatia slobody. Ostatní obžalovaní boli odsúdení na tresty odňatia slobody v trvaní spolu viac ako 570 rokov.

</doc>
<doc id="547573" url="https://sk.wikipedia.org/wiki?curid=547573" title="The Carpenters">
The Carpenters

The Carpenters (oficiálne Carpenters) boli americké vokálne a inštrumentálne duo pozostávajúce zo súrodencov Karen a Richarda Carpenterovcov. Ich hudobná produkcia, charakteristická svojím jemným distingvovaným hudobný štýlom, sa stala komerčne natoľko úspešnou, že sa The Carpenters v rámci histórii populárnej hudby dostali medzi najpredávanejších hudobných umelcov na svete. Počas svojej štrnásťročnej hudobnej kariéry nahrali jedenásť albumov, 31 hudobných singlov, päť televíznych špeciálov a mali vlastnú televíznu sériu. 
Kariéra The Carpenters skončila v roku 1983 Kareninou smrťou. Umrela na zlyhanie srdca, po komplikáciách spôsobených anorexiou. Rozšírenie správ okolo jej skonu pomohlo zlepšiť v tejto dobe informovanosť verejnosti o problematike porúch príjmu potravy.
Melodický pop charakteristický pre toto duo zmenil hudobný štýl, ktorý v ich začiatkoch dominoval v nahrávkach hudobných rebríčkov American Top 40, a poznačil tým aj súdobý štýl žánru Adult contemporary. The Carpenters sa svojou tvorbou stali lídrami soft rocku, easy listening, či iných žánrov vtedajšej hudby. V rebríčku "Billboard" Hot 100 boli tri ich single na prvej priečke, päť bolo na druhej a pätnásť ich dosiahlo vrchol rebríčka žánru Adult contemporary. Okrem nich mali ešte ďalších dvanásť singlov, ktoré boli v Top 10. The Carpenters predali viac ako sto miliónov hudobných nosičov. 
História skupiny.
Súrodenci Carpenterovci sa narodili v New Havene (štát Connecticut). Ich rodičia sa volali Harold a Agnes. Richard sa narodil 15. októbra 1946, Karen 2. marca 1950. Richard bol domased, ktorý rád počúval hudbu a skúšal hrať na klavíri. Karen tiež rada počúvala hudbu, no bola viac spoločenská, rada športovala, hrala sofbal so susedovými deťmi.
V júni roku 1963 sa Carpenterovci presťahovali do mesta Downey na predmestí Los Angeles. Na jeseň roku 1964 začal Richard na Long Beach navštevovať univerzitu, kde sa stretol so spoluautorom piesní, Johnom Bettisom, s Wesley Jacobsom, ktorý hrával v jeho triu na basu a tubu a Frankom Poolerom, s ktorým v roku 1966 nahral vianočnú klasiku „Merry Christmas Darling“. V tú istú jeseň začala Karen chodiť na strednú školu v Downey, kde sa zistilo, že má talent na hru na bicie nástroje. Inšpiroval ju k tomu priateľ a kolega zo školskej kapely, Frankie Chavez, ktorý ju učil hrať a požičiaval jej biciu súpravu. Koncom toho istého roka, keď rodičia kúpili Karen vlastné bicie, vedela, podľa Richardovho vyjadrenia v životopisnom dokumente "", na nich „hrať na profesionálnej úrovni“. 
V priebehu roka 1965, Karen už rok hrala na bicie, Richard sa zdokonaľoval v hre na klavír a v jeho závere spolu s kamarátom, basgitaristom Wesom Jacobsom založili džezové trio. V polovici roka 1966 sa Richard Carpenter Trio v Hollywood Bowl zúčastnilo súťaže Battle of the Bands. Hrali inštrumentálnu verziu skladby „The Girl from Ipanema“ a vlastnú pieseň „Iced Tea“. Potom ako túto súťaž dňa 24. júna 1966 vyhrali, podpísalo s nimi zmluvu vydavateľstvo RCA Records. Nahrali pre nich demo s coververziami piesní „Every Little Thing“ (The Beatles) a „Strangers in the Night“ (Frank Sinatra). Komisia vydavateľstva RCA si tieto nahrávky vypočula a rozhodla, že ich produkovať nebude. Nakonie bolo The Richard Carpenter Trio z portfólia vydavateľstva vyradené. Tieto nahrávky boli o 25 rokov pridané na box set Carpenters s názvom "From The Top".
Neskôr v roku 1966 sa Karen počas nočného skúšania v garážovom štúdiu v Los Angeles s basgitaristom Joe Osbornom spojila s budúcim textárom Johnom Bettisom na demo session, kde Richard dostal nápad, že by bolo dobré mať ešte v kapele sólového trubkára. Potom ako Karen zaspievala pre Osborna, poznamenal, že trúbka je pri tom ako toto „buclaté dievčatko spieva“ úplne nepotrebná. Osborn vtedy prizval Karen, aby pre jeho vznikajúcu hudobnú značku Magic Lamp Records nahrala singel, ktorý nakoniec obsahoval dve Richardove skladby: „Looking for Love“ a „I'll Be Yours“. Zo singla sa hit nestal a Magic Lamp Records tiež čoskoro zanikli. Napriek tomu Osborn vzal Karen a Richarda do štúdia, kde spolu nahrávali demonahrávky. 
V roku 1967 sa Richard a Karen spojili ešte so štyrmi ďalšími študentmi hudby aby spolu dali dokopy hudobnú skupinu, ktorú nazvali „Spectrum“. Často s týmto zoskupením hrávali v nočnom klube Whisky a Go Go. Jeden z bývalých členov tejto kapely, John Bettis, spolupracoval s Carpenterovcami až do Kareninej smrti v roku 1983. Bol spoluautorom mnohých Richardových skladieb. V roku 1968 sa Spektrum rozpadli a Wes Jacobs zo skupiny The Richard Carpenter Trio odišiel účinkovať do Detroitského symfonického orchestra. V polovici toho istého roka Richard a Karen dostali ponuku účinkovať v televíznom programe "Your All American College Show". Dňa 22. júna 1968 sa táto dvojica prvýkrát ukázala v televízii. 
V tom čase súrodenci profesionálne pracovali, zdokonaľovali sa a zároveň v Osbornovej garáži nahrávali ďalšie svoje demonahrávky. Jedna z nich sa dostala k hudobníkovi, spevákovi a jednému zo spoluzakladateľov hudobného vydavateľstva A&amp;M Records, Herbovi Alpertovi. Alperta príjemne prekvapil Karenin spev a so súrodencami podpísal v mene spoločnosti vydavateľský kontrakt. Zmluva bola podpísaná 22. apríla 1969. Zoskupenie si dalo názov „Carpenters“. Nakoľko bola Karen na základe americkej legislatívy neplnoletá, mala vtedy 19 rokov, museli za ňu zmluvu podpísať jej rodičia.
V prvom roku od uzavretia zmluvy Carpenterovci vydali prvý album, ktorý bol nazvaný podľa skladby „Ticket To Ride“, ktorá bola baladickou verziou hitu od kapely Beatles. Oficiálne sa prezentovali ako duo. Ich osobitný prejav bol ovplyvnený Kareniným zaujímavým spevom, harmóniou, publikum ich tvorbu a prezentáciu vnímalo pozitívne, čo im prinieslo viacero významných hitov, ako boli napríklad: „We've Only Just Begun“, „For All We Know“, „Rainy Days And Mondays“, „Superstar“, „It's Going To Take Some Time“, „Hurting Each Other“, „Goodbye To Love“, „Sing“, „Yesterdays Once More“, „Top Of The World“, „Please Mr. Postman“, či „Only Yesterday“.
Ich album "The Singles 1969-1973" sa stal bestsellerom. Súrodenci získali trikrát cenu Grammy, v televízii vlastný program "Make Your Own Kind Of Music". Ich nahrávku „Superstar“ si možno vypočuť v soundtracku k filmu "Juno", skladba „Close To You“ sa hrá v snímke "So Close".
Hudobný štýl a témy tvorby.
Umeleckým vedúcim dua súrodencov Carpenterovcov bol Richard. Bol skúseným hráčom na klávesové nástroje a nadaným skladateľom a hudobným aranžérom. Potvrdil to aj hudobný kritik, Daniel Levitin, ktorý ho označil za „jedného z najnadanejších aranžérov, aký sa objavil v populárnej hudbe“. V časoch, kedy v súdobej (contemporary) populárnej hudbe dominoval tvrdý rock, ich jemná harmónia sa vymykala z predstáv o aktuálnom trende. Zvukové ladenie The Carpenters malo bohatšiu melodiku a v ich duchu vtedy smerovali formácie The Beach Boys a The Mamas &amp; the Papas. Hudba The Carpenters bola inštrumentálne bohatšia, mnohé ich aranžmány boli v klasickom štýle, využívali sláčiky, občas aj dychové sekcie. Richardove nahrávky s Karen boli silne ovplyvnené hudobnými procesmi, ktorých priekopníkom bol Les Paul, ktorého viacstopový plejbek hlasu partnerky Mary Fordovej umožňoval tomu istému interpretovi nahrať sólový spev, ako aj veľmi harmonické vokály. Tento viacstopový systém nahrávania využíval aj Richard pri aranžovaní hudobnej produkcie. Duo ním dokázalo nahrávať harmonické sekcie viac, ako len dvoch hlasov, no dominantný prvý hlas patril vždy Karen. Karen nedisponovala silným hlasom, no mala vo svojom prejave veľa citu a absolútny sluch. Karenin kontraalt bol príjemný, výrazný a presahoval tri oktávy. Napriek rozsahu, Richard pre svoje kompozície využíval jej hlas v spodnom rozsahu. Veľa skladieb The Carpenters je skomponovaných v D dure („You“, „There's a Kind of Hush“) E mole („Only Yesterday“), E dure („Hurting Each Other“, „Yesterday Once More“), F dure („I'll Never Fall in Love Again“) a G dure („And When He Smiles“, „Reason to Believe“, „For All We Know“, „You'll Love Me“).
Richard mal v obľube hrať na elektrickom klavíri Wurlitzer, ktorý opisoval ako „krásny“. Hral aj na koncertnom klavíri, organe Hammond, syntetizátore, či čembale. V nahrávacom štúdiu často na viacstopovom magnetofóne obohacoval zvuk vrstvením viacerých klávesových nástrojov. Karen bola skúsenou hráčkou na bicie nástroje. Hrou na bicie nástroje začínala aj počas prvých vystúpení, ktoré s bratom absolvovala. Keď vyšlo najavo, že má krásny a osobitý hlas, začala spievať počas hry na bicích. Na bicie hrala na všetkých skladbách The Carpenters do roku 1974 a považovala sa za „spievajúcu bubeníčku“. Čoskoro sa spev stal pre ňu dominantným. Na koncertoch bolo pre publikum, či pre manažment kapely problematickým to, že vzhľadom na jej útlu postavu ju nebolo vidno, len ju bolo počuť. Viditeľná bola iba v prípadoch, keď v stoji spievala balady, no k bicím sa stále počas iných skladieb vracala. Po rokoch, ako stúpali požiadavky aby spievala, sadala si za bicie nástroje stále menej. Potom ako skupine vyšiel v roku 1976 album "A Kind of Hush", Karen hranie na bicích úplne zanechala.
Verejné koncerty a TV programy.
Napriek tomu, že Carpenterovci začínali svoju kariéru v roku 1969 dosť vlažnou prezentáciou prvého albumu "Offering", pokúšali sa na seba upozorniť ako predskupina koncertov Burta Bacharacha. Podľa jedného Kareninho vyjadrenia ich Burt o to, aby vystúpili, pred jeho koncertom požiadal na jednom večierku, ktorý sa konal po premiére filmu "Hello, Dolly!". Zároveň chcel, aby podľa vlastného výberu na koncerte zahrali zmes jeho piesní. Podľa vyjadrenia Richarda vybrali z Burtovho repertoáru osem skladieb, ktoré spojili do trinásťminútovej skladby. Túto neskôr skrátili na päť minút a v tejto verzii nahrali na ich eponymný album.
V ďalších rokoch sa ich verejná prezentácia úctyhodne rozbehla. Absolvovali značné množstvo koncertov a televíznych programov. Z tých televíznych sú to napríklad: "The Ed Sullivan Show", "The Tonight Show Starring Johnny Carson", "The Carol Burnett Show" z rokov 1971 a 1972, "The Mike Douglas Show" v roku 1971, a "The Johnny Cash Show", tiež v roku 1971, v ktorej hrali hity „For All We Know“ a „Rainy Days and Mondays“. Carpenterovci mali v televízii BBC svoj vlastný naživo vysielaný špeciál. Boli vybraní pre americkou televíziou NBC vysielaný program "Make Your Own Kind of Music".
V máji roku 1973 Carpenterovci prijali pozvanie na vystúpenie pre prezidenta Richarda Nixona v Bielom dome a na návštevu západonemeckého kancelára Willyho Brandta.
Najviac verejných vystúpení absolvovali Carpenterovci v rokoch 1971-75:
Koniec kariéry.
Osobné a zdravotné problémy súrodencov na konci sedemdesiatych rokov ovplyvnili ich ďalšiu kariéru. Richard bojoval s drogovou závislosťou a Karen s anorexiou. Ich kariéra skončila Kareninou smrťou v roku 1983. Umrela na zástavu srdca, ktorá bola následnom mentálnej anorexie. Jej život bol inšpiráciou pre scenár filmu "The Karen Carpenter Story".
Diskografia.
The Carpenters vydali spolu tridsať singlov. Desať z nich bolo od RIAA certifikovaných ako zlatých, 22 sa dostalo do Top 10. V rokoch 19691983 zoskupenie vydalo desať albumov. Päť z nich má v rebríčku "Billboard" Hot 100 po dva, alebo aj viacej Top 20 hitov: "Close to You", "Carpenters", "A Song for You", "Now &amp; Then" a "Horizon"
Ceny Grammy Awards a nominácie.
V 70. rokoch 20. storočia boli Richard a Karen viackrát nominovaní na cenu Grammy. Richard bol nominovaný aj za svoju inštrumentálnu nahrávku „Flat Baroque“. Cenu Carpenterovci získali trikrát a dve ich skladby boli uvedené do Grammy Hall of Fame.

</doc>
<doc id="547574" url="https://sk.wikipedia.org/wiki?curid=547574" title="Carpenters">
Carpenters



</doc>
<doc id="547582" url="https://sk.wikipedia.org/wiki?curid=547582" title="David Hamilton Koch">
David Hamilton Koch



</doc>
<doc id="547584" url="https://sk.wikipedia.org/wiki?curid=547584" title="Hádzaná na Afrických hrách 2007">
Hádzaná na Afrických hrách 2007

Hádzaná na Afrických hrách 2007 bol hádzanársky turnaj v rámci multišportového podujatia Afrických hier 2007. Konal sa v mestách Alžír a Tipasa, v Alžírsku v dňoch od 14.21. júla 2007, za účasti 7 mužských a 8 ženských tímov. Hádzanársky turnaj sa na hrách organizuje od roku 1965 a toto bolo jeho 9. vydanie. Nováčikom hádzanárskeho turnaja bolo iba družstvo mužov Angoly. Družstvo mužov Konga, ktoré sa na hry kvalifikovalo, sa z turnaja odhlásilo. Zápasy sa odohrali v 4 dejiskách: "Salle Coupole Algier", "Salle omnisports Aïn Bénian", "Salle omnisports Aïn Taya" a "Salle omnisports Tipaza". získal svoj piaty titul, keď vo finálovom zápase zvíťazil nad . V ženskom turnaji zvíťazila , ktorá vo finále vyhrala nad .
Kvalifikácia.
Pozn: Pobrežie Slonoviny a Kamerun nahradili družstvá zo zóny II a VII.
Pozn: Nigéria a Kamerun nahradili družstvá zo zóny II a VII.

</doc>
<doc id="547587" url="https://sk.wikipedia.org/wiki?curid=547587" title="Amy Leeová">
Amy Leeová



</doc>
<doc id="547588" url="https://sk.wikipedia.org/wiki?curid=547588" title="Rap metal">
Rap metal



</doc>
<doc id="547591" url="https://sk.wikipedia.org/wiki?curid=547591" title="Michael Shermer">
Michael Shermer

Michael Brant Shermer (* 8. september 1954, Glendale, Kalifornia, USA) je americký historik vedy.
Preslávil sa najmä ako zakladateľ "The Skeptics Society", ktorá bojuje proti pseudovedám a iracionalizmu. Je šéfredaktorom jej časopisu "Skeptic". Spoločnosť aj časopis Shermer založil v roku 1992, k roku 2008 mala už 55 tisíc členov a pobočky po celom svete. Označuje sa za ateistu a humanistu.

</doc>
<doc id="547599" url="https://sk.wikipedia.org/wiki?curid=547599" title="Dionizy Bielański">
Dionizy Bielański

Dionizy Bielański (* 7. apríl 1939, Staweczki – † 16. júl 1975, Kúty) bol poľský športový pilot, inštruktor lietania a práškovací pilot, ktorý v snahe utiecť za železnú oponu odcudzil v Poľsku práškovací dvojplošník Antonov An-2 a po prelete územím Slovenska bol niekoľko kilometrov pred rakúskou hranicou vojenským pilotom Česko-Slovenskej ľudovej armády zostrelený.
Pozadie akcie.
Dionizy Bielański pochádzal z volyňskej oblasti, ale väčšinu mladosti prežil v juhozápadnom Poľsku neďaleko českých hraníc v meste Sklárska Poruba. Tu od roku 1963 lietal v miestnom aeroklube, najprv na bezmotorových strojoch a od roku 1968 aj na motorových lietadlách. Oženil sa a zložil inštruktorské skúšky.
Bielański nikdy nebol veľký priaznivec komunistického režimu. Poľská Służba Bezpieczeństwa (SB) sa ho snažila získať do svojich služieb, ale odmietol a sám sa stal sledovanou osobou. V roku 1975 získal Bielański prácu vo vratislavskom Agrolete v odbore leteckých služieb v poľnohospodárstve.
Priebeh akcie.
Dňa 16. júla 1975 nasadol do poľnohospodárskej verzie dvojplošníka Antonov An-2 a namiesto práškovania zamieril na juhozápad. Čoskoro prekonal česko-slovenskú hranicu, zamieril k Žiline a ďalej pokračoval údolím Váhu. Na lietadlo prelietajúce vo výške 30 – 50 metrov nad zemou upozornil protivzdušnú obranu štátu pracovník žilinského zväzarmovského letiska.
K narušiteľovi vzlietol z trenčianskeho letiska vrtuľník Mi-4, z letiska Mošnov dve stíhačky MiG-21 a z brnianskeho letiska dve cvičné prúdové lietadlá Aero L-29 Delfín. Stíhacím lietadlám sa nepodarilo poľského pilota donútiť pristáť v Piešťanoch a neďaleko Myjavy ho dostihli aj lietadlá L-29. Poliak však nereagoval na pokyny a ďalej letel juhozápadným smerom.
Medzitým česko-slovenské veliteľstvo protivzdušnej obrany nadviazalo kontakt s poľskými orgánmi a zisťovalo, aké kroky môže proti poľskému narušiteľovi podniknúť. Podľa vtedy platných predpisov totiž nesmeli piloti strieľať proti lietadlám spriatelených socialistických štátov.
Súhlas na zostrelenie lietadla prišiel od vtedajšieho poľského ministra národnej obrany Wojciecha Jaruzelského. Pilot česko-slovenského cvičného prúdového lietadla L-29 kpt. Vlastimil Navrátil sa niekoľkokrát uistil o tom, či má rozkaz na zostrelenie vykonať. Po potvrdení bolo poľské lietadlo o 15:57 zo vzdialenosti asi 300 metrov zostrelené guľometnou paľbou pri obci Kúty, teda asi 8 kilometrov pred rakúskou hranicou. Dvojplošník sa zrútil do poľa medzi obcami Kúty a Čáry a po náraze začal horieť. Pilot pád lietadla neprežil.
Štátne orgány sa snažili celý prípad utajiť a dokonca falšovali oficiálnu správu o vyšetrovaní.

</doc>
<doc id="547600" url="https://sk.wikipedia.org/wiki?curid=547600" title="Haim">
Haim

Haim ( a štylizované ako HAIM) je americká pop rocková skupina z Los Angeles v Kalifornii. Jej členmi sú tri sestry - Este, Danielle a Alana Haim, a bubeník Dash Hutton. Štúdiové nahrávky skupiny sú viac orientované na pop, kým ich koncertné vystúpenia, naopak, na rock.
Ich prvé EP "Forever" bolo pozitívne hodnotené kritikmi a viedlo k zmluve s vydavateľstvom Polydor Records a k manažérskej zmluve so skupinou Roc Nation v polovici roku 2012. Následne začala skupina tvoriť materiál pre svoj debutový štúdiový album "Days Are Gone" a tiež vystúpila na festivale Glastonbury. Album dosiahol 1. miesto v britskom rebríčku UK Albums Chart a skupina vďaka nemu vyhrala množstvo "best of" ocenení koncom roku 2013. Tiež bola nominovaná na cenu Grammy v kategórii Best New Artist v roku 2015.
Hudobný štýl.
Skupina Haim je prirovnávaná k soft rockovým skupinám zo 70. rokov, ako Fleetwood Mac. Ak keď skupina tvrdí, že je "háklivá" na porovnávanie svojej hudby, tvajú na tom, že ich ovplyvnila novšia hudba. Podľa webstránky Metro je zvuk skupiny podobný folk rocku "s niekoľkými R&amp;B/hip-hopovými prvkami,ktoré sú použité v správnej miere." Členky skupiny sú fanúšičkami, a zároveň ich ovplyvnila speváčka Beyoncé, pričom počas vystúpenia "Live Lounge" v rádiu BBC Radio 1 zahrali coververziu jej skladby „XO“.

</doc>
<doc id="547637" url="https://sk.wikipedia.org/wiki?curid=547637" title="Schneider CA1">
Schneider CA1



</doc>
<doc id="547650" url="https://sk.wikipedia.org/wiki?curid=547650" title="Hádzaná na Afrických hrách 2011">
Hádzaná na Afrických hrách 2011

Hádzaná na Afrických hrách 2011 bol hádzanársky turnaj v rámci multišportového podujatia Afrických hier 2011. Konal sa v Maputo, v Mozambiku v dňoch od 8.17. septembra 2011, za rekordnej účasti 12 mužských a 12 ženských tímov. Hádzanársky turnaj sa na hrách organizuje od roku 1965 a toto bolo jeho 10. vydanie. Nováčikom hádzanárskeho turnaja boli družstvo mužov Gabonu a 4 družstvá žien: Ghana, Kapverdy, Madagaskar a Mozambik. Zápasy sa odohrali v hale "Pavilhão da Académica", ktorá je súčasťou univerzity "Universidade Eduardo Mondlane". získal svoj šiesty titul, keď vo finálovom zápase zvíťazil nad . V ženskom turnaji zvíťazila , ktorá vo finále vyhrala opäť nad .

</doc>
<doc id="547658" url="https://sk.wikipedia.org/wiki?curid=547658" title="Renault FT17">
Renault FT17



</doc>
<doc id="547660" url="https://sk.wikipedia.org/wiki?curid=547660" title="Automitrailleuse à chenilles Renault FT modèle 1917">
Automitrailleuse à chenilles Renault FT modèle 1917



</doc>
<doc id="547662" url="https://sk.wikipedia.org/wiki?curid=547662" title="Podnikovohospodárska fakulta Ekonomickej univerzity v Bratislave so sídlom v Košiciach">
Podnikovohospodárska fakulta Ekonomickej univerzity v Bratislave so sídlom v Košiciach

Podnikovohospodárska fakulta Ekonomickej univerzity v Bratislave so sídlom v Košiciach (skratka PHF v KE) je jedna z fakúlt Ekonomickej univerzity v Bratislave. Zriadená bola 31. augusta 1992.
Aktuálne ponúka tri stupne štúdia: bakalárske, inžinierske a doktorandské, a to ako v dennej, tak aj v externej forme štúdia.
História.
Fakulta má dlhoročnú históriu a skúsenosti s prípravou absolventov ekonómie a manažmentu, a to už od roku 1952, keď "Vysoká škola hospodárskych vied v Bratislave" založila v roku 1952 konzultačné stredisko pre štúdium popri zamestnaní v Košiciach. Fakulta zabezpečuje prípravu vysokoškolsky vzdelaných ekonómov vo všetkých formách štúdia, na základe najnovších vedeckých poznatkov v širokom medzinárodnom kontexte. Počas svojej histórie PHF EU vychovala tisícky úspešných absolventov, ktorí našli uplatnenie na vysokých postoch v podnikoch súkromnej sféry, ale aj vo vedeckých inštitúciách či organizáciách verejnej správy.
Okrem novopostavených a moderne vybavených priestorov v Košiciach, PHF EU umožňuje štúdium vybraných študijných programov od roku 1994 aj na pedagogickom pracovisku v Michalovciach.
Úspechy.
PHF EU má od roku 2008 zavedený systém manažérstva kvality na báze ISO noriem 900X. Fakulta získala v rokoch 2008 a 2010 ocenenie "Národná cena Slovenskej republiky za kvalitu", ktoré každoročne udeľuje "Úrad pre normalizáciu, metrológiu a skúšobníctvo" – v roku 2008 v kategórii C3 – iné organizácie verejného sektora, a v roku 2010 "„Ocenený finalista v kategórii C3“".
Študenti PHF EU dosahujú výrazné úspechy aj v zahraničí. Ako príklady môžeme uviesť 4. miesto vo svetovom finále medzinárodnej súťaže "Global Management Challenge" v čínskom Macau v roku 2016 a účasť na svetovom finále medzinárodnej súťaže "Global Management Challenge" v Katare v roku 2017 a 2018.
Spolupráca.
Veľkú pozornosť venuje PHF EU unikátnym vzdelávacím programom a predmetom v spolupráci s významnými zamestnávateľmi absolventov fakulty. Príkladom tejto snahy je aj program "HONORIS" – unikátny program na základe spolupráce so spoločnosťou Deutsche Telekom IT Solutions Slovakia orientovaný prakticky s dôrazom na problematiku projektového manažmentu, vedený v anglickom jazyku odborníkmi zo spoločnosti Deutsche Telekom IT Solutions s výsledkom 100 % zamestnanosti absolventov programu ponúkaný len pre študentov fakulty.
PHF EU ďalej intenzívne spolupracuje so všetkými relevantnými zamestnávateľmi absolventov PHF EU, medzi ktorých patria hlavne spoločnosti ako "Lafarge Holcim European Business Services", "Embraco Slovakia s.r.o.", ako aj všetky významné informačno-komunikačné, bankové, finančné a auditorské spoločnosti pôsobiace na území Slovenska. Na základe tejto spolupráce vie fakulta flexibilne prispôsobovať študijné programy potrebám praxe a zabezpečovať pre študentov fakulty spoločné podujatia s podnikmi, prednášky odborníkov z praxe, organizovanie workshopov pre študentov, vypracovanie diplomových prác v podnikoch, ako aj možnosti účasti študentov na rôznych ďalších programoch, stážach a získavaní pracovných ponúk priamo z firiem. Výsledkom je tak absolvent, ktorý nemá problém s uplatnením na trhu práce alebo pri podnikaní.

</doc>
<doc id="547664" url="https://sk.wikipedia.org/wiki?curid=547664" title="Asópichos z Orchomenu">
Asópichos z Orchomenu

Asópichos ("Asópichos") bol olympijský víťaz v behu dorastencov na jedno stadion v 5. stor. pred Kr.
Asópichos, syn Kleódama z Orchomenu, zvíťazil v Olympii na 73. hrách v roku 488 pred Kr. v behu dorastencov na jedno stadion. V tejto disciplíne sa na hrách súťažilo od roku 632 pred Kr. a jej prvým víťazom bol Polyneikes z Élidy.
Staroveký lyrický básnik Pindaros ospieval vo svojich "Olympijských ódach" aj bežca Asópicha z Orchomenu. Pindarove básne obsahujú 45 básní na počesť víťazov na celogréckych hrách, z toho štrnásť na víťazov v Olympii. V Olympijských ódach ospieval víťazov takmer všetkých súťažných disciplín (bežcov dvoch, Asópicha z Orchomenu a Ergotela z Himery).

</doc>
<doc id="547666" url="https://sk.wikipedia.org/wiki?curid=547666" title="Podnikovohospodárska fakulta v Košiciach">
Podnikovohospodárska fakulta v Košiciach



</doc>
<doc id="547668" url="https://sk.wikipedia.org/wiki?curid=547668" title="My Favourite Game">
My Favourite Game

„My Favourite Game“ je alternatívna rocková skladba, ktorú napísali Peter Svensson a Nina Persson pre album "Gran Turismo" skupiny The Cardigans. Skladba bola vydaná ako prvý singel z albumu.
Písanie, nahrávanie a produkcia.
Skladba „My Favourite Game“ napísali gitarista Peter Svensson a speváčka Nina Persson počas nahávnia štvrtého štúdiového albumu skupiny "Gran Turismo", medzi májom a júnom 1998. Skladba, podobne ako ostatné skladby z albumu boli nahrané v štúdiu Country Hell Toreho Johanssona v meste Skurup vo Švédsku.
Kompozícia.
Skladba „My Favourite Game“ je alternatívna rocková skladba, zložená v tónone C mol. Napísaná je v bežnom takte a jej tempo sa pohybuje okolo 143 úderov za minútu. Skladba nie je napísaná vo forme verš-refrén, a jej inštrumentácia obsahuje gitaru, basovú gitaru a organ.
Zoznam skladieb.
Toto sú hlavné formáty a zoznamy skladieb vydania singlu „My Favourite Game“.

</doc>
<doc id="547670" url="https://sk.wikipedia.org/wiki?curid=547670" title="Antigén prezentujúca bunka">
Antigén prezentujúca bunka

Antigén prezentujúce bunky (v skratke APC, z angl. antigen presenting cell) sú bunky imunitného systému, ktoré spolu s T-lymfocytmi tvoria spojenie medzi nešpecifickou a špecifickou imunitou. Patria medzi ne predovšetkým dendritové bunky, ale aj monocyty a makrofágy, no schopnosť prezentovať antigén majú všetky bunky, ktoré majú jadro.
Antigén prezentujúce bunky prezentujú antigén na tzv. MHC glykoproteínoch a komplexy MHC glykoproteínov s týmito antigénmi sú následne rozpoznávané nezrelými T-lymfocytmi, ktoré môžu následne aktivovať niektoré mechanizmy buniek nešpecifickej imunity, aktivovať B-lymfocyty (tzv. pomocné T-lymfocyty) alebo samé pôsobiť cytotoxicky (tzv. cytotoxické T-lymfocyty) .
Typy APC.
Keďže skoro všetky bunky v tele majú jadro, je možné skoro všetky považovať za antigén prezentujúce bunky; výnimku tvoria napríklad červené krvinky (erytrocyty), ktoré jadro nemajú. Väčšina antigén prezentujúcich buniek vystavuje antigén na MHC glykoproteínoch prvej triedy (MHC gp I), takýto komplex MHC gp s antigénom je však schopná rozpoznať iba podtrieda CD8+ T-lymfocytov, z ktorých sa vyvíjajú cytotoxické T-lymfocyty. Podtrieda CD4+ T-lymfocytov, z ktorých sa vyvíjajú pomocné T-lymfocyty, je schopná rozpoznať iba antigén v komplexe s MHC glykoproteínom druhej triedy (MHC gp II) a bunky vystavujúce antigén na MHC gp II sa nazývajú profesionálne antigén prezentujúce bunky .
Profesionálne APC.
Profesionálne APC sú všetky schopné fagocytovať (pohltiť) patogéna, jeho molekuly vo svojom vnútri rozštiepiť na malé štepy a tie vystavovať na MHC gp II. Hlavnými profesionálnymi APC sú dendritová bunky, pre ktoré je prezentácia antigénu hlavnou úlohou. Medzi profesionálne APC tiež patria monocyty a ich tkanivová forma, makrofágy, ktorých hlavnou úlohou je rozpoznávanie a zneškodňovanie patogénov. Schopnosť prezentovať antigén na MHC gp II majú tiež B-lymfocyty a niektoré aktivované epiteliálne bunky .
Neprofesionálne APC.
Neprofesionálne APC sú všetky ostatné bunky, ktoré majú jadro. Síce konštitutívne (stále) exprimujú MHC gp I, expresia MHC gp II je u nich vyvolaná až po stimulácii niektorými cytokínmi, napr. pomocou interferónu IFN-γ .
Interakcia s T-lymfocytmi.
Profesionálne antigén prezentujúce bunky (predovšetkým dendritové bunky) sú po pohltení patogéna stimulované tak, že putujú cez aferentné cievy do lymfatických uzlín (prípadne cez krvné riečisko do sleziny), pričom podliehajú procesu maturácie, pri ktorej strácajú schopnosť fagocytovať ďalšieho patogéna a vystavujú na svojom povrchu MHC glykoproteíny druhej triedy a ďalšie potrebné receptory.V lymfatických uzlinách sa dostávajú do kontaktu s naivnými (nezrelými) CD4+ T-lymfocytmi. Kontakt je sprostredkovaný predovšetkým naviazaním T-bunkového receptoru a CD4 koreceptoru T-lymfocytu na komplex MHC gp II s antigénom. Ak je tento kontakt dostatočne silný a trvá dostatočne dlho (aj desiatky minút), sú pomocné T-lymfocyty aktivované a z lymfatických uzlín ďalej putujú krvným riečiskom. V kontakte antigén prezentujúcej bunky a T-lymfocytu pomáhajú ďalšie receptory, predovšetkým koreceptor CD28 na povrchu T-lymfocytu s receptormi CD80 alebo CD86 na povrchu APC a receptor LFA-1 na povrchu T-lymfocytu s receptorom ICAM na povrchu APC.
Interakcia neprofesiálnych antigén prezentujúcich buniek s cytotoxickými T-lymfocytmi prebieha podobne s tým rozdielom, že sa odohráva v mieste infekcie .

</doc>
<doc id="547671" url="https://sk.wikipedia.org/wiki?curid=547671" title="Antigén prezentujúce bunky">
Antigén prezentujúce bunky



</doc>
<doc id="547672" url="https://sk.wikipedia.org/wiki?curid=547672" title="Zuzana Menyhértová">
Zuzana Menyhértová



</doc>
<doc id="547678" url="https://sk.wikipedia.org/wiki?curid=547678" title="Teodor Kraus">
Teodor Kraus



</doc>
<doc id="547679" url="https://sk.wikipedia.org/wiki?curid=547679" title="Maršal a špión">
Maršal a špión



</doc>
<doc id="547682" url="https://sk.wikipedia.org/wiki?curid=547682" title="Operácia Veto">
Operácia Veto

Operácia Veto bola v poradí tretia a rozsahom najväčšia kampaň posielania tlačových materiálov do komunistického Česko-Slovenska pomocou malých balónov, ktorou sa Národný výbor pre Slobodnú Európu snažil prekonať informačnú blokádu Česko-Slovenska.
Prvá letáková balónová akcia Slobodnej Európy bola spustená v auguste roku 1951 a niesla názov Vetry slobody (Winds of Freedom). 13. augusta 1951 bolo z územia Bavorska vypustených 2 000 balónov s 2 miliónmi letákov určených obyvateľom Česko-Slovenska. Cieľom tejto operácie bolo "udržiavať za železnou oponou nádej a slobodu".
Celkovo bolo údajne počas tejto prvej operácie vyslaných 11 miliónov letákov. Oficiálnymi výkonnými organizáciami akcie bol americký "Národný výbor pre slobodnú Európu" (the National Commitee for Free Europe) a jeho pomocná organizácia "Ťaženie za slobodu" (the Crussade for Freedom). Skutočnými iniciátormi však boli CIA a vláda USA, ktoré pokryli veľké finančné náklady. Vysielanie letákov bolo súčasťou psychologickej vojny, ktorú viedla vláda USA proti komunistickému režimu.
Druhá balónová akcia nazvaná Prospero bola spustená v júli 1953 v súvislosti s predtým uskutočnenou menovou reformou v Česko-Slovensku a nepokojmi, ktoré táto menová reforma vyvolala. Súčasťou zásielok bola aj tzv. "hladná koruna", čo bola kópia upraveného česko-slovenského platidla. Celková bilancia akcie Prospero bolo 6 500 balónov s 11 miliónmi letákov.
Posledná, najväčšia balónová akcia niesla označenie Operácia Veto. Názov akcie bol symbolicky myslený ako protest proti neslobodným voľbám v novembri 1954. Táto tretia etapa letákovej akcie trvala s prestávkami až do jesene roku 1956. V rokoch 1954 až 1956 bola v Nemecku vybudovaná sieť základní, z ktorých boli balóny vypúšťané. Balóny boli technicky zdokonaľované, presnejšie zameriavané na cieľ a bol vylepšený spôsob rozptyľovania letákov počas letu.
Balónmi bol distribuovaný časopis Slobodná Európa. Letáky boli zámerne tlačené rovnakým typom písma ako predtým Lidové noviny a aj ich obsah tieto noviny pripomínal.
Jedným z najväčších úspechov akcie bolo zaslanie 1 milióna letákov s doslovným prepisom tajného Chruščovovho prejavu na XX. zjazde Komunistickej strany Sovietskeho zväzu (KSSZ), v ktorom bol odhalený Stalinov kult osobnosti.
Dôvodom ukončenia balónových akcií bolo tvrdenie, že podobné letákové akcie prispeli k vyvolaniu maďarskej protikumunistickej revolúcie v roku 1956, ktorá však bola krvavo potlačená. Na území Česko-Slovenska žiaľ došlo aj k nehodám v dôsledku neopatrného zaobchádzania s vodíkom naplnenými balónmi. Náhodní nálezcovia balónov boli v niekoľkých prípadoch zranení a došlo aj k materiálnym škodám.
Skutočný dopad balónových akcií nebolo možné v danej dobe zistiť. Obrovský rozsah a reakcie režimu (ministerstvá zahraničných vecí ČSR a USA si vymenili množstvo protestných nót a odpovedí) však naznačujú, že predpokladaný výsledok sa dostavil.
Balóny boli okrem zasielania letákov využívané aj na tajné prechody agentov zo Západu do Česko-Slovenska a v 80. rokoch 20. storočia došlo k niekoľkým pokusom o útek za železnú oponu pomocou balónov, z ktorých jeden bol úspešný (Róbert Hutyra), jeden skončil tragicky (Július Štefeček) a ďalšie boli prekazené.

</doc>
<doc id="547686" url="https://sk.wikipedia.org/wiki?curid=547686" title="Alias Emery Lembakoali">
Alias Emery Lembakoali



</doc>
<doc id="547687" url="https://sk.wikipedia.org/wiki?curid=547687" title="Alias Lembakoali">
Alias Lembakoali



</doc>
<doc id="547690" url="https://sk.wikipedia.org/wiki?curid=547690" title="Július Štefeček">
Július Štefeček

Július Štefeček (* 1950 – † 20. máj 1985, Myjava) je jedna z tragických obetí úteku z Česko-Slovenska cez železnú oponu na Západ.
Július Štefeček, spojový mechanik zo Senice, sa viackrát pokúšal dostať povolenie na vycestovanie do zahraničia. Ani v roku 1980 úrady neumožnili vycestovať jemu a jeho priateľke Zdenke do Kanady na pozvanie jeho matky, ktorá tam žila. V roku 1981 sa pokúsili o emigráciu cez Maďarsko a Juhosláviu, boli však zadržaní maďarskými orgánmi a podmienečne odsúdení na 3 mesiace odňatia slobody. Úrady im tiež odobrali cestovné pasy. V tom istom roku sa zosobášili a o rok neskôr sa im narodila dcéra Katarína, preto ďalšie plány na útek načas odložili.
V novom zamestnaní na zimnom štadióne v Senici dostal nápad na prelet cez železnú oponu balónom. Balón zošila jeho manželka, Július vyrobil primitívnu drevenú plošinu so zábranami zo šnúr. Na rozdiel od teplovzdušných balónov mal byť tento naplnený zemným plynom, ktorý mali k dispozícii z vykurovacieho systému zimného štadióna. 20. mája 1985 v skorých ranných hodinách manželia aj so svojou malou dcérou odštartovali balónom zo strechy zimného štadióna. Z doposiaľ nejasných príčin Július Štefeček z plošiny spadol a pád z výšky asi 150 metrov neprežil. Odľahčený balón vystúpal do výšky asi 1200 metrov, kde praskol a začal padať k zemi. Štefečkova manželka aj s dcérou boli po dopade pri vedomí, ale Zdenka po 9 dňoch v nemocnici zomrela na následky zranení. Po manželoch zostala dcéra Katarína, ktorá jediná tento riskantný pokus o útek za hranice prežila.

</doc>
<doc id="547692" url="https://sk.wikipedia.org/wiki?curid=547692" title="Hádzaná na Afrických hrách 1978">
Hádzaná na Afrických hrách 1978

Hádzaná na Afrických hrách 1978 bol hádzanársky turnaj v rámci multišportového podujatia Afrických hier 1978. Konal sa v Alžíri, v Alžírsku v júli 1978, za účasti 7 mužských a 6 ženských tímov. Hádzanársky turnaj sa na hrách organizuje od roku 1965 a toto bolo jeho 3. vydanie, pričom ženský turnaj mal na Afrických hrách premiéru. Z turnaja sa odhlásilo družstvo mužov a v jeho priebehu aj . Domáce družstvo mužov obhájilo titul, keď vo finále zvíťazilo nad . V ženskom turnaji získalo titul rovnako , keď vo finále vyhralo nad .
Ženský turnaj tiež slúžil ako kvalifikácia afrických družstiev na Majstrovstvá sveta 1978, ktoré sa uskutočnili v Česko-Slovensku. Kvalifikovalo sa na ne iba víťazné družstvo.

</doc>
<doc id="547694" url="https://sk.wikipedia.org/wiki?curid=547694" title="Mark VIII">
Mark VIII

Mark VIII, tiež známy ako Liberty alebo The International bol anglo-americký tank, navrhnutý počas prvej svetovej vojny. Mal nahradiť staršie britské tanky s cieľom vytvoriť unifikovaný typ, ktorým by boli vybavené Francúzsko, Spojené kráľovstvo a USA. V praxi bola jeho výroba pomalá a pred novembrom 1918 bolo vyrobených len niekoľko kusov.
Po vojne bolo 100 týchto tankov používaných americkou armádou až do roku 1932, kedy ich nahradili stroje s pokročilejším dizajnom. Tie, ktoré neboli vyradené do začiatku druhej svetovej vojny, boli poskytnuté Kanade na cvičné účely.
Opis.
Posádka mala 12 členov, vrátane mechanika, ktorý sedel vedľa 300-koňového vidlicového dvanásťvalcového motora Liberty L-12. Motor bol chladený veľkým horizontálnym chladičom. Tri obrnené palivové nádrže v zadnej časti tanku s objemom 909 litrov mu poskytovali dojazd 90 kilometrov. Motor prenášal výkon prostredníctvom planétovej prevodovky, ktorá poskytovala dva prevodové stupne vpred a dva vzad. Maximálna rýchlosť tanku bola /h. Dĺžka stopy bola 10,42 metra, ale aj napriek tomu, že šírka trupu bola 3,76 metra, skutočný pomer dĺžky k šírke bol veľmi zlý. Hoci jeho hmotnosť bola len 38,9 tony, bojová výzbroj sa skladala z hrubého panciera vpredu a po stranách – čo bolo mierne zlepšenie oproti tanku Mark V, no pancier bol napriek tomu pre neskoršie štandardy tenký. Vrch a spodok trupu bol chránený len hrubým opláštením, čo bolo na ochranu pred mínometnými granátmi a mínami nedostatočné.
Existujúce exempláre.
Tank, ktorý sa objavil vo filme "Indiana Jones a posledná krížová výprava" bola použitá vozidlová replika, vyrobená z bagra, len s pridaným trupom a vežou.

</doc>
<doc id="547695" url="https://sk.wikipedia.org/wiki?curid=547695" title="Liberty">
Liberty



</doc>
<doc id="547696" url="https://sk.wikipedia.org/wiki?curid=547696" title="The International">
The International



</doc>
<doc id="547704" url="https://sk.wikipedia.org/wiki?curid=547704" title="Hádzaná na Afrických hrách 1973">
Hádzaná na Afrických hrách 1973

Hádzaná na Afrických hrách 1973 bol hádzanársky turnaj v rámci multišportového podujatia Afrických hier 1973. Konal sa v Lagose, v Nigérii v januári 1973, za účasti 8 mužských tímov. Hádzanársky turnaj sa na hrách organizuje od roku 1965 a toto bolo jeho 2. vydanie, opäť organizované iba v mužskej kategórii. Titul získalo družstvo , ktoré vo finálovom zápase zvíťazilo nad . 

</doc>
<doc id="547713" url="https://sk.wikipedia.org/wiki?curid=547713" title="Nike Air Max">
Nike Air Max

Nike Air Max je séria modelov tenisiek od amerického výrobcu obuvi Nike, Inc., ktorej sídlo je v štáte Oregon. Prvýkrát bola séria uvedená na trh v roku 1987 s modelom Air Max 1 (nazývaný tiež ako Air Max 87), ktorý navrhol americký dizajnér Tinker Hatfield. Tento model prispel k odvráteniu bankrotu spoločnosti Nike a priniesol začiatok novej éry vo výrobe bežeckých tenisiek. Vďaka tomuto úspechu sa Tinker Hatfield zaradil medzi svetoznámych dizajnérov a pre spoločnosť Nike, Inc. vytvoril ešte niekoľko úspešných modelov ako napr. Air Jordan III, IV, XI, Air Safari a iné.
Medzi ďalších významných dizajnérov, ktorí prispeli zaujímavými modelmi k popularite Nike patria Peter Moore (model Air Jordan 1), Aaron Cooper (modely Air Pippen, Air Zoom Ultraflight, Trainer 1), Jason Petrie (model LeBron 7 - X), Bruce Kilgore (modely Nike Air Force 1, Air Jordan II, Sock Racer), Tom Luedecke (modely Air Jordan 2011 and 2012, Nike Zoom Kobe IV, V, VI, and VII) a mnohí ďalší.
Technológia.
V roku 1979 predstavila spoločnosť Nike novú technológiu výroby známu ako Air Cushioning Technology, teda technológiu tlmenia. Hlavným znakom tejto technológie je odpružená časť nachádzajúca sa v medzipodrážke v oblasti päty bežeckých tenisiek. Odpruženie spočíva vo vzduchovom vaku, ktorý je napustený plynom pod vysokým tlakom, vďaka čomu dokáže odolávať zaťaženiu a nárazom vznikajúcich pri používaní tenisiek. Výhodu tohto odpruženia ocenia najmä atléti, ktorí vďaka tejto technike vynakladajú menšie úsilie pri behu čím šetria svoju energiu a chránia tak svoje kĺby pred nadmernou záťažou. Vývoj Air Cushioning Technology neustále pokračuje, pričom podstata Air Max zostáva nezmenená.
Kultúrny význam.
Tenisky Air Max sa stali populárne v rôznych kultúrach či subkultúrach, najmä však v hip-hope, tanci a v skorých desiatych rokoch 21. storočia, kedy začali naberať na popularite aj v štýle obliekania nazývaného streetstyle. Spolu s modelmi Convers Chuck Taylor All Star či Adidas Superstar sa stali jedny z najikonickejších tenisiek súčasnosti. Vďaka svojej popularite sa dodnes po celom svete oslavuje vždy 26.3. tzv. Air Max Day, ktorý je sviatkom najvýznamnejších sneakers na Zemi.
Populárne modely.
Najpopulárnejšími modelmi sa stali Nike Air Max 1 (1987), Air Max 90 (1990), Air Max 93 (1993) a Air Max 95 (1995). Prvý model, na ktorom bola vzduchová bublina viditeľná aj na iných častiach medzipodrážky než na boku zadnej časti, bol model Air Max 93. Ďalším zaujímavým modelom je model Air Max 180 (1992) - symbolizujúci viditeľnosti bubliny zo 180 stupňového uhla. Hranicu posunula silueta Air Max 95, pri ktorých bola technológia vzduchovej bubliny použitá aj v prednej časti tenisiek a znovu umiestnená viditeľne v medzipodrážke.
Prehľad najvýznamnejších modelov.
Air Max '87.
Nike Air Max '87, známe tiež ako Nike Air Max 1, sú prvým modelom spoločnosti Nike, Inc., ktoré navrhol dizajnér Tinker Hatfield. Na trh boli uvedené v roku 1987, podľa ktorého dostali aj svoj názov. Výraznou črtou týchto tenisiek je ich odvážna červeno-biela kombinácia, ktorú podčiarkuje viditeľný Air Max vankúšik - odpružená časť nachádzajúca sa v medzipodrážke päty tenisiek. Vďaka odpruženiu tak dochádza k odhľahčeniu celej nohy, vďaka čomu je chôdza človeka prirodzenejšia a pohodlnejšia.
Tieto sneakers sú považované za najväčí prevrat v histórii tenisiek a dodnes patria medzi najvyhľádavanejšie tenisky z rady Nike Air Max. Sú dostupné v rôznych farebných prevedeniach a drobných limitovaných úpravách a nechýbajú v zbierke žiadneho zberateľa tenisiek.
Air Max '90.
Nike Air Max '90 predstavujú ďalší pokrok z dielne spoločnosti Nike, Inc.. V poradí tretí model športových tenisiek, označovaný ako Air Max III, je charakteristický kombináciou výrazných farieb a vyvýšením v pätovej oblasti. Vďaka ich pohodlnosti pri chôdzi a odolnosti voči nárazu, ktorú zabezpečuje vankúšik vzduchu v pätovej časti, patria stále medzi populárne a vyhľadavané sneakers po celom svete a to nielen medzi atlétmi, ale najmä zberateľmi.
Okrem nadčasového štýlu, prémiového vzhľadu a komfortu pri chôdzi, ktoré tenisky ponúkajú priniesli so sebou ešte niekoľko výhod oproti predošlým modelom:
Air Max '92.
Ďalší z prevratov v oblasti športovej obuvi spôsobila spoločnosť Nike, Inc. vývojom modelu Nike Air Max '92, známejšie pod názvom Nike Air Max 180. Výraznou črtou tohto modelu je viditeľnosť bubliny v pätovej oblasti zo 180 stupňového uhla, podľa ktorého boli tenisky pomenované. Oproti predošlým modelom má model Nike Air Max 180 o 50% viac Air bubliny, viditeľné označenie modelu na jazyku tenisky a semišové prvky v rámci celého modelu. 
Toto nezvyčajné využitie odpruženej bubliny naprieč celou pätovou časťou spôsobilo ďalšiu revolúciu v športových teniskách, vďaka čomu si získali Air Max 180 mnoho fanúšikov po celom svete. Tento model sa stal zároveň predchodcom ďalšej vychytávky z dielne Nike - modelu Nike Air Force 180. 
Air Max '93.
Po ére funkčných tenisiek sa začala Nike, Inc. orientovať viac na dizajn ich produktov. Prvým štýlovým modelom boli Nike Air Max '93 v príjemnom bielom prevední s doplňujúcimi modrými a čiernými prvkami. Kombinácia týchto farieb podčiarkla jednoduchosť tenisiek a dodala im potrebný výraz. 
Okrem zmeny farebnej kombinácie so sebou priniesol model Air Max '93 aj zdokonalenie techniky Air Max bubliny, vďaka ktorej sa stali tenisky pohodlnejšie a prispôsobivejšie pri chôdzi. Výrobcovia pozmenili aj klasický vzhľad bubliny, ktorej dodali nový bodkovaný dizajn.
Air Max '95.
Do roku 1995 sa spoločnosť Nike, Inc. zameriavala na umiestnenie vzduchovej bubliny len v oblasti päty ich tenisiek, ktorej účelom bolo odpružiť nohu najmä pri dopade alebo nárazoch spôsobených napr. behom. So zaujímavým nápadom však prišiel Sergio Lozano, ktorý stál za návrhom modelu Nike Air Max '95. Inšpirovaný prirodzenou chôdzou človeka priniesol návrh umiestniť odpruženú bublinu aj po bokoch prednej časti tenisiek. Vďaka tomu tak tenisky pomáhajú odpružiť nohu aj pri došľapovaní na špičku.
Aj napriek inovatívnej zmene vo využití Air Max bubliny a zachovaniu jednoduchého a sviežeho dizajnu tenisky tento model stretol s negatívnou spätnou väzbou. Vďaka tomu sa Nike Air Max '95 stali prvým a zároveň posledným modelom navrhnutým Sergiom Lozanom.

</doc>
<doc id="547715" url="https://sk.wikipedia.org/wiki?curid=547715" title="Štefan Hlaváč">
Štefan Hlaváč

ThDr. Štefan Hlaváč (* 3. december 1903, Budapešť, Rakúsko-Uhorsko – † 11. február 1983, Hermanovce) bol rímskokatolícky kňaz, stredoškolský profesor a humanista.
Mladosť a štúdiá.
Štefan Hlaváč sa narodil 3. decembra 1903 v Budapešti. Pred začatím školskej dochádzky sa presťahoval k starým rodičom do Kubrej pri Trenčíne. Študoval postupne na gymnáziách v Trenčíne, Trnave a v Nitre. Po maturite v roku 1924 začal študovať teológiu v nitrianskom seminári. V roku 1927 prestúpil do košickej diecézy a pokračoval v štúdiu na Rímskokatolíckej cyrilometodskej bohosloveckej fakulte v Olomouci, ktorú v roku 1932 ukončil doktorskou prácou zo Starého zákona na tému „Etika proroka Ozeáša“. Vedúcim dizertačnej práce bol prof. Jan Hejčl.
Kňazská a ďalšia činnosť.
Za kňaza bol vysvätený 5. júla roku 1929 v Olomouci arcibiskupom Dr. Prečanom. Od 2. septembra roku 1929 do 2. júla roku 1950 pôsobil na gymnáziu v Michalovciach ako stredoškolský profesor. Na jeseň 1939 vstúpil do HSĽS, kde mal na starosti prevažne sociálnu starostlivosť. Od roku 1942 sa stal predsedom miestnej organizácie HSĽS v Michalovciach. Po zbavení profesúry pôsobil v Michalovciach ako nemocničný kaplán až do roku 1951. Následne krátko pôsobil ako administrátor farnosti v obci Všechsvätých (dnešné Valaliky).
10. septembra 1952 ho v Košiciach zatkli a následne odsúdili na tri roky väzenia za ukrývanie a nenahlásenie saleziána pri jeho úteku z Podolínca, kde v tom čase komunisti sústredili rehoľníkov. Počas rokov väznenia vystriedal väznice v Prešove, Košiciach, Ilave, na Pankráci v Prahe, vo Valdiciach a v uhoľných baniach Tmavý důl v Rtyniach v Podkrkonoší. Po prepustení z väzby získal v roku 1957 štátny súhlas na pastoráciu a až do konca svojho života pôsobil ako farár v Hermanovciach pri Prešove.
In memoriam.
V roku 2004 mu bolo v Hermanovciach obecným zastupiteľstvom udelené čestné občianstvo in memoriam. Od roku 2006 je na fare zriadená pamätná izba profesora Hlaváča.

</doc>
<doc id="547720" url="https://sk.wikipedia.org/wiki?curid=547720" title="Jan Nepomuk Hejčl">
Jan Nepomuk Hejčl



</doc>
<doc id="547721" url="https://sk.wikipedia.org/wiki?curid=547721" title="Armata">
Armata

Armata doslova "Ťažká pásová unifikovaná platforma Armata" je ruský vojenský projekt výroby unifikovaných podvozkov ťažkých pásových vozidiel novej generácie. V origináli: Tiaželaja guseničnaja unificirovannaja platforma (rus. Тяжёлая гусеничная унифицированная платформа; skr. TGUP, rus. ТГУП) 
Vznik a vývoj.
Vyvinutá bola v rokoch 2009 až 2010 v ruskom závode UralVagonZavod v meste Nižnij Tagil v Sverdlovskej oblasti. Platforma Armata má tvoriť základ pre vojenské pásové obrnené vozidlá, medzi ktorými má dominantné postavenie tank s typovým označením T-14, nasleduje ťažké bojové vozidlo pechoty T-15, samohybné delostrelecké vozidlo 2S35 Koalicija-SV a ďalšie.
Hlavné bojové vozidlá.
Tank T-14 vyrobený na platforme Armata je určený ako nový hlavný bojový tank ruských pozemných síl. Má kanón kalibru s hladkým vývrtom hlavne. K podstatným funkčným vlastnostiam tanku patrí diaľkovo ovládaná veža tanku, ktorá je bez posádky, nové automatické uskladnenie a nabíjanie munície, oddelenie posádky od uloženej munície a zvýšená ochrana posádky. Dodávka prvých prototypov pre ruské ozbrojené sily bola realizovaná vo februári 2015. Nové tanky T-14 sa zúčastnili 9. mája 2015 na slávnostnej vojenskej májovej prehliadke na Červenom námestí. Prvé fotografie stroja sa však objavili už v druhej polovici apríla. Po veľkorysých zámeroch (2300 nových tankov do roku 2020) sa reálne dodávky obmedzili na malú experimentálnu sériu v roku 2021 - armádne skúšky by mali byť ukončené v roku 2022 a ak prebehnú úspešne, v roku 2023 sa predpokladá dodávka prvých sériových tankov T-14.
Ťažké bojové vozidlo pechoty T-15 – Vo vozidle sa počíta s prepravou pozemného výsadku. Je vyzbrojené diaľkovo ovládaným zbraňový systémom «Epocha». Výzbroj: automatický kanón 2A42 na 500 nábojov, 7,62- mm guľomet PKTM na 2000 nábojov, dve protitankové odpaľovacie zariadenia «Kornet». Zbraňový systém možno ovládať pomocou strelca aj veliteľa vozidla. Strelivo a zbrane sú izolované od obsluhy aj výsadku. T-15 bolo predstavené v roku 2015, ale o stave vývoja a prípadnej sériovej výrobe nie sú informácie.
Samohybné delostrelecké vozidlo tiež ShD – Typové označenie 2S35 Koalicija-SV («Коалиция-СВ»). Ide o vydarenú náhradu doterajšieho samohybného delostrelectva. Spolu s hmotnosťou podvozku má necelých 55 ton. Dostrel najmenej 40 kilometrov. Zásobník je na 70 nábojov a nabíja sa automaticky, čo umožňuje vysokú rýchlosť streľby. Dĺžka hlavne je . 2S35 bolo predstavené v roku 2015 na platforme podvozku tanku T-90. Vojskové skúšky absolvovala prvá séria dodaná v roku 2019. Do výzbroje boli zavedené v obmedzenom množstve koncom roku 2023.

</doc>
<doc id="547725" url="https://sk.wikipedia.org/wiki?curid=547725" title="King (singel Years &amp; Years)">
King (singel Years &amp; Years)

„King“ je skladba britskej electronica trojice Years &amp; Years. Pôvodne bola vydaná ako singel v januári 2015. V Spojenom kráľovstve bola vydaná vo forme digital download dňa 1. marca 2015 cez Polydor Records. Skladba vstúpila do britského rebríčka UK Singles Chart na 1. miesto a jej kombinované čísla predajov/streamingu činili 101 000 kusov.
Hudobné video režíroval Nadia a choreografom bol Ryan Heffington.

</doc>
<doc id="547731" url="https://sk.wikipedia.org/wiki?curid=547731" title="Jan Hejčl">
Jan Hejčl

Prof. ThDr. Jan Nepomuk Hejčl (* 15. máj 1868, Žamberk† 5. február 1935, Olomouc) bol rímskokatolícky teológ, kňaz, starozákonný biblista, spisovateľ, cestovateľ, prekladateľ Biblie a vysokoškolský pedagóg.
Život.
Hejčl vyrastal v Žamberku v rodine Václava a Anny Hejčlových, spoločne so sestrami Máriou Alžbetou (1871) a Annou Žofiou (1874). Po štúdiu na gymnáziu v Hradci Králové vstúpil do kňazského seminára. Po vysvätení na kňaza pôsobil ako kaplán v Čermnej. V štúdiu pokračoval vo Viedni, kde získal doktorát teológie; orientalistiku študoval v Berlíne a Mníchove. Začiatkom 20. storočia podnikol študijnú cestu po Palestíne, Sýrii a Egypte. Po návrate sa stal profesorom všeobecnej pedagogiky a biblického štúdia Starého zákona v diecéznom seminári v Hradci Králové. Od roku 1909 bol profesorom a v rokoch 1914-1916 potom dekanom Teologickej fakulty v Olomouci. V rokoch 1917-1925 vydal v troch zväzkoch svoj nový preklad Starého zákona z latinskej Vulgáty, ale s ohľadom na pôvodné hebrejské texty. Upravil tiež preklad Nového zákona J. L. Sýkoru a okrem toho publikoval štúdie a popularizačné články v Časopise katolíckeho duchovenstva. Predmetom jeho záujmu bola biblistika, liturgika, a orientalistika, spolupracoval tiež na príprave "Českého slovníka bohovědného" (1912-1932).

</doc>
<doc id="547734" url="https://sk.wikipedia.org/wiki?curid=547734" title="Săcueni">
Săcueni

Săcueni (, ľud. "Podul Secuilor", ) je mesto v Bihárskej župe v Rumunsku. Skladá sa zo šiestich častí, pôvodne samostatných dedín: Cadea, Ciocaia, Cubulcut, Olosig a Sânnicolau de Munte.

</doc>
<doc id="547737" url="https://sk.wikipedia.org/wiki?curid=547737" title="Pindaros">
Pindaros

Pindaros ("Pindaros") (* 522/518 pred Kr., Boiótia – † 446/442 pred Kr.) je považovaný za najvýznamnejšieho starogréckeho predstaviteľa zborovej lyriky.
Bol známy hlavne pre svoje "epinikiá" (piesní, ktorými sa v starom Grécku oslavovali víťazstvá) zložených na oslavu víťazov olympijských, pýtických, isthmických a nemejských hier.
Biografia.
Pindaros sa narodil v roku 522 alebo 518 pred Kr. v boiótskej obci "Kynoskefalai", nachádzajúcej sa pri Tébach. O jeho živote je známe len málo. Keďže pochádzal z aristokratického rodu, stál ideologicky na pozícii svojej triedy. Bol prívržencom kultu delfského Apolóna, rozumel si so sicílskymi tyranmi, ale svoje sympatie prejavoval aj k demokratickým Aténam, kde strávil kus svojho života. Grécko-perzských vojen sa nezúčastnil (Téby boli spojencom Peržanov), lebo pre vojnovú slávu nemal porozumenie. Dokazujú to jeho výroky: "„vojna je len pre toho skvelá, kto ju sám nepoznal“" alebo "„kto svojej vlasti zdar chce poskytnúť, ten musí svetlo vypátrať, ktoré žiari v mieri vznešenom“". Jeho svetom bol ruch hier na štadiónoch a hipodrómoch, svet hier, ktorý Grékov spájal. So svojimi rodákmi sa občas aj nepohodol; raz bol dokonca odsúdený na pokutu 1000 drachiem za oslavnú báseň na Atény, ale Aténčania mu to vynahradili odmenou 10 000 drachiem a postavením sochy.
Pindaros sa svojimi básňami, ktoré zložil vo všetkých hlavných typoch zborovej lyriky, preslávil už za svojho života a prijímal pozvania mnohých panovníkov gréckeho sveta. V roku 476 pred Kr. odišiel na Sicíliu, kde v službách tyrana Hieróna I. napísal oslavné ódy na počesť jeho víťazstiev, ktoré dosiahol na olympijských (prvá Pindarova Olympijská óda) a pýtických hrách v pretekoch dvojkolesových vozov so štvorzáprahom a dostihoch. Na svoj kráľovský dvor ho pozval i macedónsky kráľ Alexandros I. Filhellén, ktorý sa pokúšal svoje kráľovstvo helenizovať. Alexandros I. sa stal prvým Macedónčanom, ktorého nakoniec prijali na hrách v Olympii. Pindaros si získal aj priazeň Arkesilaa IV., ôsmeho kráľa z rodu Battovcov, ktorého ospieval vo svojich ódach za víťazstvo z pretekov štvorzáprahov koní na pýtických hrách. Z úctou ho prijal aj Thérón, tyran Akragantu, podporujúci umenie, ktorý Akragas prebudoval na krásne grécke mesto. Staroveký grécky cestovateľ a spisovateľ Pausanias uvádza, že hrob Pindara ležal neďaleko tébskeho "gymnasia" (inštitúcie slúžiacej pre telesnú a duševnú výchovu mládeže). 
Diela.
Pindaros, ako básnik, vynikal všestrannosťou a plodnosťou. Charakterom svojich básní ostal spojený so staršou tradíciou. Jeho štýlová archaická jednoduchosť v tvorbe sa stala vzorom mnohých antických tvorcov. Tento jednoduchý archaický štýl napodobnil aj slávny historik Thukydides. Historik Diogenes Laertios vo svojich "Životopisoch slávnych filozofov" uvádza, že filozof Arkesilaos z Pitany o Pindarovi hovoril: "je schopný naplniť ústa zvukmi a poskytnúť hojnosť slov i výrokov."
Pindaros napísal dovedna sedemnásť zbierok. Alexandrijskí učenci rozdeli jeho 17 kníh podľa typu na: epinikiá, enkómia, thrény, pajany, hymny, dithyramby, prosodiá, hyporchémy a partheneie. "Enkómion" bol oslavnou zborovou piesňou. Enkómia sa často spievali na konci hostín. Iným typom enkómia bol "thrénos", žalospev na zomrelého. "Pajan", ktorý bol pôvodne hymnom na počesť boha Apolóna liečiteľa, sa neskôr spieval i ostatným bohom pri obetách pred symposiami. "Hymnos" bola pieseň k pocte boha alebo héroa. "Dithyramb" bol druh zborovej lyriky k pocte boha Dionýza. "Prosedion" (pieseň na cestu) bola procesná pieseň, ktorá existovala už v polovici 8. stor. pred Kr. "Hyporchéma" (pieseň k tancu) bola živou formou zborovej lyriky, doprevádzanou výrazovým tancom. "Partheneion" (dievčenský spev) bol formou zborovej lyriky spievaný zborom dievčat pri náboženských príležitostiach. Pindarove ódy boli pri dithyramboch doprevádzané hrou na "aulos", dlhšiu píšťalu s až 16 dierkami. Zborovú lyrickú poéziu spieval zbor v doprovode hudby (hrou na lýre a aulos) a niekedy aj tancom ("chóros" znamenal tanec, ale zborová hudba nebola vždy sprevádzaná tancom).
Z Pindarových diel sa zachovali len štyri knihy epinikií a zlomky, väčšinou z pajanov. Jeho slávne epinikie (od epi, „pri“, a niké, „víťazstvo“) v starogréčtine znejú "Olympionikais, Pythionikais, Istmionikais a Nemeonikais". Obsahujú 45 básní (ód) na počesť víťazov celogréckych hier, z toho štrnásť na počesť víťazov v Olympii. Všetky zložil na objednávku a za nemalý honorár, jeho klienti ale radi zaplatili, lebo im cez básne zabezpečil nesmrteľnosť.
Odraz v kultúre.
Pindaros dodnes uchvacuje bohatstvom výrazov, obraznosťou, silou epitet, „lyrickým nadšením“ (lesk jeho básní sa žiaľ pri preklade zo starogréčtiny, do veľkej miery stráca) Jeho diela sú najkoplexnejším fragmentom starogréckej lyriky. "„Márne počítam, koľko je piesku v mori. A predsa pre všetko a všetkému je určená medza: je dobré ju poznať.“" Tento Pindarov verš sa hodí aj k ohodnoteniu toho, že akou mierou staroveká grécka poézia obohatila našu kultúru. Nik už nespočíta, koľko veršov ich básnici zložili, ani koľko ich básní zmizlo v mori vekov. Ale aj to, čo sa zachránilo, stojí za poznanie, lebo básnicke umenie, aké Gréci dosiahli je pre svoju brilantnosť vzorom i dnes.

</doc>
<doc id="547739" url="https://sk.wikipedia.org/wiki?curid=547739" title="Thomas Schelling">
Thomas Schelling

Thomas Crombie Schelling (* 14. apríl 1921, Oakland, Kalifornia, USA – † 13. december 2016, Bethesda, Maryland )) bol americký ekonóm a profesor zahraničných vzťahov, národnej bezpečnosti, jadrovej stratégie a kontroly zbraní na Škole verejnej politiky pri University of Maryland. 
V roku 2005 mu bola udelená Nobelova cena za ekonómiu (spolu s Robertom Aumannom).
Kniha Stratégia konfliktu (1960).
Kniha bola vydaná v roku 1960. Propagoval v nej štúdium vyjednávania a strategické správanie v situácii, ktorú nazýval "konfliktné správanie". Kniha je považovaná za jednu zo sto najvplyvnejších na Západe od roku 1945. Skúmal v nej prípad sľubov a hrozby, teóriu hier ako celok, štúdium vzájomnej nedôvery. Bývalý Schellingov študent Michael Kinsley vo svojom článku na oslavu Schellingovej Nobelovy ceny pre Washington Post povedal:
"Stojíte na okraji útesu, pripútaný reťazou k niekomu inému. Budete voľný a jeden z vás dostane veľkú cenu, hneď ako sa druhý vzdá. Ako presvedčiť toho druhého, aby sa vzdal, keď máte iba jedinú metódu - hroziť, že ho zhodíte z útesu, čo ale znamená skazu pre oboch? "
"Odpoveď: začnite tancovať bližšie a bližšie k okraju. Nemusíte ho tým nutne presvedčiť, že hodláte urobiť niečo úplne iracionálneho, ako že zvrhnete jeho aj seba z útesu. Stačí druhého len presvedčiť, že ste pripravený prijať vyššie riziko spočívajúce v možnosti neúmyselného pádu z útesu. Ak to dokážete, vyhrávate. "

</doc>
<doc id="547740" url="https://sk.wikipedia.org/wiki?curid=547740" title="Eric Maskin">
Eric Maskin

Eric Stark Maskin (* 12. december 1950, New York, New York, Spojené štáty) je americký ekonóm.
V roku 2007 spolu s Leonidom Hurwiczom a Rogerom Myersonom získal Nobelovu cenu za „položenie základov teórie návrhu mechanizmov“. Je profesorom sociálnych vied na Institute for Advanced Study a hosťujúcim profesorom na Princetonskej univerzite.

</doc>
<doc id="547741" url="https://sk.wikipedia.org/wiki?curid=547741" title="Roger Myerson">
Roger Myerson

Roger Bruce Myerson (* 29. marec 1951, Boston, Massachusetts, Spojené štáty) je americký ekonóm. 
V roku 2007 spolu s Leonidom Hurwiczom a Ericom Maskinom získal Nobelovu cenu za položenie základov teórie návrhu mechanizmov. Je profesorom na University of Chicago.

</doc>
<doc id="547742" url="https://sk.wikipedia.org/wiki?curid=547742" title="Oliver Williamson">
Oliver Williamson

Oliver Eaton Williamson (* 27. september 1932, Superior, Wisconsin, USA† 21. máj 2020, Berkeley, Kalifornia) bol americký ekonóm ktorého špecializáciou boli transakčné náklady. 
V roku 2009 spolu s Elinor Ostrom získal Nobelovu cenu za "analýzu ekonomického riadenia, najmä hranice firmy ".
V roku 1955 získal B.S. na Massachusetts Institute of Technology, v roku 1960 MBA na Stanforde a v roku 1963 Ph.D. na Carnegie Mellon University. 
Medzi rokmi 1965 a 1983 bol profesorom na University of Pennsylvania a medzi rokmi 1983 a 1988 na Yale University. Od roku 1988 pôsobil na Kalifornskej univerzite v Berkeley.

</doc>
<doc id="547744" url="https://sk.wikipedia.org/wiki?curid=547744" title="Kvalifikácia v hádzanej mužov na Africké hry 2011">
Kvalifikácia v hádzanej mužov na Africké hry 2011

Kvalifikácia v hádzanej mužov na Africké hry 2011 bola kontinentálna kvalifikácia v hádzanej mužov na Africké hry 2011, ktorú organizuje Africká hádzanárska konfederácia (CAHB). Zúčastnilo sa jej 19 afrických družstiev, ktoré súťažili o 11 postupových miest v 7 regionálnych zónach. Prebiehala od 18. januára do 18. marca 2011.
Priamy postup.
Priamo postúpila iba hostiteľská krajina:
Výsledky.
Zóna I.
Postúpilo , ktorá sa ako jediné družstvo prihlásilo.
Zóna III.
Skupina sa v Nigérii neodohrala. Prihlásili sa iba 2 družstvá: a , a obe tak priamo postúpili.

</doc>
<doc id="547745" url="https://sk.wikipedia.org/wiki?curid=547745" title="Peter Diamond">
Peter Diamond

Peter Arthur Diamond (* 29. apríl 1940, New York, New York, Spojené štáty) je americký ekonóm.
V roku 2010 spolu s Dale Mortensenom a Christopherom A. Pissaridesom získal Nobelovu cenu za „analýzu trhov práce zaťažených nákladmi na vyhľadávanie“. 
V roku 1960 získal bakalársky titul v matematike na univerzite v Yale a v roku 1963 titul PhD. na Massachusetts Institute of Technology. V roku 1966 na MIT začal pracovať a od roku 1997 je tu hlavným profesorom ekonómie. 

</doc>
<doc id="547746" url="https://sk.wikipedia.org/wiki?curid=547746" title="Thomas Sargent">
Thomas Sargent

Thomas John Sargent (* 19. júl 1943, Pasadena, Kalifornia, Spojené štáty) je americký ekonóm. Špecializuje sa na oblasť makroekonómie, teória peňazí a ekonometrie (najmä na problém časových radov). Od roku 2002 je profesorom na New York University. 
V roku 2011 získal za svoje príspevky k makroekonómii Nobelovu cenu (spolu s Christopherom A. Simsom). Jeho najoceňovanejším príspevkom je rozvíjanie teórie racionálnych očakávaní, predovšetkým za pomoci štatistických nástrojov. Vo verejnej diskusii na seba upozornil najmä porovnávaním európskej a americkej ekonomiky.

</doc>
<doc id="547747" url="https://sk.wikipedia.org/wiki?curid=547747" title="Christopher Sims">
Christopher Sims

Christopher Albert Sims (* 21. október 1942, Washington D.C., Spojené štáty) je americký ekonóm. Špecializuje sa na oblasť makroekonómie a ekonometrie. Je profesorom na Princetonskej univerzite. 
Roku 2011 získal za svoje príspevky k makroekonómii Nobelovu cenu (spolu s Thomasom J. Sargentom). Jeho najoceňovanejším príspevkom je rozvíjanie teórie racionálnych očakávaní, predovšetkým za pomoci štatistických nástrojov (najmä bayesovská (bayesiánska) štatistika) a časových radov.

</doc>
<doc id="547748" url="https://sk.wikipedia.org/wiki?curid=547748" title="Kajláš Satjárthí">
Kajláš Satjárthí

Kajláš Satjárthí (* 11. január 1954, Vidiša, India) je indický bojovník za práva detí. 
V indickom hnutí proti detskej práci sa angažuje od 90. rokov 20. storočia. Jeho organizácia, "Bachpan Bachao Andolan" (Hnutie za záchranu detstva), doteraz vyslobodila podľa odhadov viac ako 80 000 detí z rôznych foriem otroctva a zaslúžila sa o ich úspešnú reintrodukciu, rehabilitáciu a vzdelanie. Za svoju činnosť získal (spolu s Malal Júsufzajovou) v roku 2014 Nobelovu cenu za mier.

</doc>
<doc id="547749" url="https://sk.wikipedia.org/wiki?curid=547749" title="Dale Thomas Mortensen">
Dale Thomas Mortensen



</doc>
<doc id="547750" url="https://sk.wikipedia.org/wiki?curid=547750" title="Peter A. Diamond">
Peter A. Diamond



</doc>
<doc id="547752" url="https://sk.wikipedia.org/wiki?curid=547752" title="Peter Arthur Diamond">
Peter Arthur Diamond



</doc>
<doc id="547753" url="https://sk.wikipedia.org/wiki?curid=547753" title="Thomas J. Sargent">
Thomas J. Sargent



</doc>
<doc id="547754" url="https://sk.wikipedia.org/wiki?curid=547754" title="Thomas John Sargent">
Thomas John Sargent



</doc>
<doc id="547755" url="https://sk.wikipedia.org/wiki?curid=547755" title="Christopher A. Sims">
Christopher A. Sims



</doc>
<doc id="547756" url="https://sk.wikipedia.org/wiki?curid=547756" title="Christopher Albert Sims">
Christopher Albert Sims



</doc>
<doc id="547757" url="https://sk.wikipedia.org/wiki?curid=547757" title="Oliver E. Williamson">
Oliver E. Williamson



</doc>
<doc id="547758" url="https://sk.wikipedia.org/wiki?curid=547758" title="Oliver Eaton Williamson">
Oliver Eaton Williamson



</doc>
<doc id="547760" url="https://sk.wikipedia.org/wiki?curid=547760" title="Elinor Awanová">
Elinor Awanová



</doc>
<doc id="547761" url="https://sk.wikipedia.org/wiki?curid=547761" title="Elinor Awan">
Elinor Awan



</doc>
<doc id="547762" url="https://sk.wikipedia.org/wiki?curid=547762" title="Paul Robin Krugman">
Paul Robin Krugman



</doc>
<doc id="547763" url="https://sk.wikipedia.org/wiki?curid=547763" title="Roger Bruce Myerson">
Roger Bruce Myerson



</doc>
<doc id="547764" url="https://sk.wikipedia.org/wiki?curid=547764" title="Edmund Strother Phelps">
Edmund Strother Phelps



</doc>
<doc id="547765" url="https://sk.wikipedia.org/wiki?curid=547765" title="Thomas Crombie Schelling">
Thomas Crombie Schelling



</doc>
<doc id="547766" url="https://sk.wikipedia.org/wiki?curid=547766" title="Edward Christian Prescott">
Edward Christian Prescott



</doc>
<doc id="547767" url="https://sk.wikipedia.org/wiki?curid=547767" title="Finn E. Kydland">
Finn E. Kydland



</doc>
<doc id="547768" url="https://sk.wikipedia.org/wiki?curid=547768" title="Robert F. Engle">
Robert F. Engle



</doc>
<doc id="547769" url="https://sk.wikipedia.org/wiki?curid=547769" title="Robert Franklin Engle">
Robert Franklin Engle



</doc>
<doc id="547770" url="https://sk.wikipedia.org/wiki?curid=547770" title="Christopher Antoniou Pissarides">
Christopher Antoniou Pissarides



</doc>
<doc id="547771" url="https://sk.wikipedia.org/wiki?curid=547771" title="Vernon L. Smith">
Vernon L. Smith



</doc>
<doc id="547772" url="https://sk.wikipedia.org/wiki?curid=547772" title="Michal Mikuš">
Michal Mikuš



</doc>
<doc id="547781" url="https://sk.wikipedia.org/wiki?curid=547781" title="Gelón">
Gelón

Gelón "Gelón") môže byť:

</doc>
<doc id="547784" url="https://sk.wikipedia.org/wiki?curid=547784" title="Kvalifikácia v hádzanej žien na Africké hry 2011">
Kvalifikácia v hádzanej žien na Africké hry 2011

Kvalifikácia v hádzanej žien na Africké hry 2011 bola kontinentálna kvalifikácia v hádzanej žien na Africké hry 2011, ktorú organizuje Africká hádzanárska konfederácia (CAHB). Zúčastnilo sa jej 18 afrických družstiev, ktoré súťažili o 11 postupových miest v 7 regionálnych zónach. Prebiehala od 17. januára do 18. marca 2011.
Priamy postup.
Priamo postúpila iba hostiteľská krajina:
Výsledky.
Zóna I.
Postúpilo , ktorá sa ako jediné družstvo prihlásilo.
Zóna III.
Skupina sa v Nigérii neodohrala. Prihlásili sa iba 2 družstvá: a , a obe tak priamo postúpili.

</doc>
<doc id="547786" url="https://sk.wikipedia.org/wiki?curid=547786" title="Fakulta prevádzky a ekonomiky dopravy a spojov Žilinskej univerzity v Žiline">
Fakulta prevádzky a ekonomiky dopravy a spojov Žilinskej univerzity v Žiline

Fakulta prevádzky a ekonomiky dopravy a spojov () je jedna zo siedmich fakúlt Žilinskej univerzity v Žiline.
História.
Vznikla 1 októbra 1953 ako jedna z fakúlt Vysokej školy železničnej v Prahe. V roku 1960 bola spolu s celou univerzitou presťahovaná do Žiliny. V tomto období bol názov ešte pôvodný - Fakulta prevádzky a ekonomiky dopravy. 9. decembra 1976 bol názov doplnený o oblasť spojov a vznikol tak súčasný názov – Fakulta prevádzky a ekonomiky dopravy a spojov.
Od roku 1960 na fakulte pôsobila "Katedra prevádzky a ekonomiky cestnej a mestskej dopravy". Na jej pôde vznikol aj v súčasnosti samostatný Ústav súdneho inžinierstva. K nej sa v roku 1961 pripojila "Katedra prevádzky a ekonomiky spojov". Tá sa v roku 1971 premenovala na "Katedru spojov". Ďalšími katedrami, ktoré časom vznikli, boli "Katedra železničnej dopravy", "Katedra leteckej dopravy" a "Katedra matematiky". Najmladšími katedrami sú "Katedra vodnej dopravy", ktorá sa v roku 1991 vyčlenila z Katedry cestnej, mestskej a vodnej dopravy a "Katedra ekonomiky", ktorá vznikla v roku 2000 a jej základňu vytvorili pedagógovia vyučujúci ekonomické predmety na ostatných katedrách. Z Katedry matematiky je v súčasnosti "Katedra kvantitatívnych metód a hospodárskej informatiky".
Fakulta sídlila až do 80-tych rokov v historickej budove v centre mesta na Hurbanovej ulici. Následne bola premiestnená do novovznikajúceho univerzitného kampusu Veľký Diel.
Akademická obec.
Dekanom fakulty je prof. Ing. Miloš Poliak, PhD.
Na fakulte v súčasnosti pôsobí:
Vo voľbe dekana 11. mája 2018 bol na nasledujúce funkčné obdobie zvolený prof. Ing. Miloš Poliak, PhD., ktorý vo voľbe uspel pred Dr.h.c. prof. Ing. Tatianou Čorejovou, PhD. a prof. Ing. Tomášom Klieštikom, PhD. Jeho funkčné obdobie začalo k 1. júlu 2018.
Vzdelávanie.
Je to jediná fakulta na Slovensku, ktorá sa tak komplexne venuje dopravnej problematike. Poskytuje medzinárodne uznávané univerzitné štúdium, prevádzkuje vedecký výskum a vývoj a spolupracuje s akademickými a priemyselnými partnermi doma a v zahraničí. Úzko spolupracuje s Českým vysokým učením technickým v Prahe.
Vyučovací proces prebieha vo fakultných budovách BF a BG, v budovách AA a AE a na letisku v Dolnom Hričove v budove LA, ďalej v prednáškových budovách AR, AS a PA a taktiež v aulách AF, príležitostne aj v priestoroch iných fakúlt, najmä pri predmetoch, ktoré dané fakulty zabezpečujú.
Štúdium.
Štúdium na fakulte má vo všetkých troch stupňoch štandardnú dĺžku, a to 3 roky na bakalárskom stupni, 2 roky na inžinierskom stupni a 3 roky na doktorandskom stupni (5 pri externej forme).
Fakulta spolupracuje cez grantové programy (najmä ERASMUS a ERASMUS+) so zahraničnými univerzitami v Poľsku, Rusku, Mexiku, Česku, Nemecku, Chorvátsku, Španielsku, Rumunsku, Francúzsku, Turecku, Fínsku, Portugalsku, Holandsku, Belgicku, Lotyšsku, Turecku, Litve, Grécku, Slovinsku, Veľkej Británii a Rakúsku a taktiež s mnohými inými zahraničnými univerzitami a podnikmi.
Zázemie.
Fakulta sídli v budovách AA, AE, BF a BG na univerzitnom kampuse Veľký Diel a v budove LA na letisku v Dolnom Hričove.
V budove AA na prvom poschodí sídli Katedra kvantitatívnych metód a hospodárskej informatiky. Budova bola postavená v roku 2009 a primárne v nej sídli rektorát univerzity.
V budove BF sídlia zvyšné katedry a súčasti fakulty, a to na:
Budova bola postavená v 80-tych rokoch a v roku 2015 sa podrobila komplexnej rekonštrukcii obvodového plášťa a výmene okien.
V budove BG sú umiestnené odborné učebne a hlavná aula Žilinskej univerzity. Je spojená s budovou BF. Na letisku v Dolnom Hričove sú priestory slúžiace potrebám študijných programov Profesionálny pilot, Letecká doprava a Technológia údržby lietadiel. Tieto taktiež prešli kompletnou rekonštrukciou.
V suteréne budovy AE sa nachádza AIDC laboratórium Katedry spojov zamerané najmä na výskum v oblasti RFID technológie.

</doc>
<doc id="547789" url="https://sk.wikipedia.org/wiki?curid=547789" title="Strojnícka fakulta Žilinskej univerzity v Žiline">
Strojnícka fakulta Žilinskej univerzity v Žiline

Strojnícka fakulta () je jedna zo siedmich fakúlt Žilinskej univerzity v Žiline.
História.
Vznikla 1. októbra 1953 ako jedna z fakúlt Vysokej školy železničnej v Prahe. V roku 1960 bola spolu s celou univerzitou presťahovaná do Žiliny. V rokoch 1960 - 1980 bola spojená s elektrotechnickom fakultou do Fakulty strojníckej a elektrotechnickej.
Sídlo.
Strojnícka fakulta sídli v budovách AC, BA, BB, BC, BE, BJ a PP na univerzitnom kampuse Veľký Diel.
Akademická obec.
Dekanom fakulty je prof. Dr. Ing. Milan Sága
Na fakulte v súčasnosti pôsobí:
Vzdelávanie.
Fakulta poskytuje vzdelanie v:
Kvalita štúdia.
Podľa hodnotenia Akademickej rankingovej a ratingovej agentúry (ARRA) sa Strojnícka fakulta ŽU v Žiline umiestnila na 3. mieste spomedzi všetkých technických fakúlt na Slovensku a pravidelne obhajuje prvenstvo medzi všetkými strojníckymi fakultami.

</doc>
<doc id="547793" url="https://sk.wikipedia.org/wiki?curid=547793" title="Kvalifikácia v hádzanej žien na Africké hry 2007">
Kvalifikácia v hádzanej žien na Africké hry 2007

Kvalifikácia v hádzanej žien na Africké hry 2007 bola kontinentálna kvalifikácia v hádzanej žien na Africké hry 2007, ktorú organizuje Africká hádzanárska konfederácia (CAHB). Zúčastnilo sa jej 12 afrických družstiev, ktoré súťažili o 7 postupových miest v 5 regionálnych zónach. Kvalifikácia v zónach II a VII sa neuskutočnila, namiesto nich postúpili družstvá na druhých miestach zo zón III a IV. Kvalifikácia prebiehala od 19. februára do 1. marca 2007.
Priamy postup.
Priamo postúpila iba hostiteľská krajina:
Výsledky.
Zóna I.
Postúpilo , ktorá sa ako jediné družstvo prihlásilo.
Zóna VI.
Postúpila , ktorá sa ako jediné družstvo prihlásila.

</doc>
<doc id="547794" url="https://sk.wikipedia.org/wiki?curid=547794" title="École pratique des hautes études">
École pratique des hautes études

École pratique des hautes études (EPHE) je francúzska vysoká škola typu Grand établissement, čo zhruba odpovedá rydzo výskumnej univerzite, so sídlom v Paríži. Intelektuálne je úzko prepojená s parížskou Sorbonnou, od ktorej je však EPHE administratívne nezávislá. 
Od iných Grandes Écoles sa líši ako metódou výuky, ktorá je založená na konfrontácii študenta s reálnymi problémami praktického výskumu, tak aj svojou inštitucionálnou štruktúrou ktorá je značne decentralizovaná. Laboratóriá patriace pod EPHE sa tak nachádzajú nielen v Paríži, ale aj v mestách ako Dijon, Bordeaux, Caen či na ostrovoch vo Francúzskej Polynézii.
Dejiny.
Bola založená v roku 1868 dekrétom Viktora Duruy, ministra školstva Napoleona III. V roku 1975 sa od nej odštiepila tzv. štvrtá sekcia, venovaná humanitným a spoločenským vedám, z ktorej následne vznikla "École des hautes études en sciences sociales" (EHESS).
Rozdelenie.
EPHE je rozdelená do troch častí (tzv. "sections"): 
Študijné programy.
EPHE poskytuje dva master študijné programy - jeden pre prírodovedne orientovaných postgraduálnych študentov a jeden pre študentov zameraných na výskum v oblasti historických, filologických a náboženských vied. Doktorandské školy "Integrované systémy, biodiverzita a prostredie", "História, dokumenty a texty" a "Náboženstvá a myšlienkové systémy" taktiež udeľujú doktorské tituly, ekvivalentné s PhD. Bakalárske štúdium na EPHE nie je možné, škola však udeľuje tzv. "diplomy" o ktoré sa za určitých okolností môžu uchádzať aj osoby bez maturity.

</doc>
<doc id="547798" url="https://sk.wikipedia.org/wiki?curid=547798" title="Manoel de Oliveira">
Manoel de Oliveira

Manoel de Oliveira (* 11. december 1908, Porto, Portugalsko – † 2. apríl 2015, Porto, Portugalsko ) bol portugalský filmový režisér. 
Začínal koncom dvadsiatych rokov ako herec. Svoj prvý celovečerný film "Anik-Bobo" natočil v roku 1942. Filmu sa venoval aj vo veku viac ako sto rokov; v roku 2012 napríklad nakrútil film "O Gebo e a Sombra".
V roku 1985 a znovu v roku 2004 získal Zlatého leva za prínos svetovej kinematografii. Za svoj film "La Lettre" bol v roku 1999 ocenený cenou poroty na filmovom festivale v Cannes.

</doc>
<doc id="547800" url="https://sk.wikipedia.org/wiki?curid=547800" title="Kvalifikácia v hádzanej mužov na Africké hry 2007">
Kvalifikácia v hádzanej mužov na Africké hry 2007

Kvalifikácia v hádzanej mužov na Africké hry 2007 bola kontinentálna kvalifikácia v hádzanej žien na Africké hry 2007, ktorú organizuje Africká hádzanárska konfederácia (CAHB). Zúčastnilo sa jej 14 afrických družstiev, ktoré súťažili o 7 postupových miest v 5 regionálnych zónach. Kvalifikácia v zónach II a VII sa neuskutočnila, namiesto nich postúpili družstvá na druhých miestach zo zón III a IV. Kvalifikácia prebiehala od 19. do 28. februára 2007.
Priamy postup.
Priamo postúpila iba hostiteľská krajina:
Výsledky.
Zóna I.
Postúpilo , ktorá sa ako jediné družstvo prihlásilo.
Zóna VI.
Postúpila , ktorá sa ako jediné družstvo prihlásila.

</doc>
<doc id="547804" url="https://sk.wikipedia.org/wiki?curid=547804" title="Škola Praktických Vysokých Štúdií">
Škola Praktických Vysokých Štúdií



</doc>
<doc id="547808" url="https://sk.wikipedia.org/wiki?curid=547808" title="Africká kvalifikácia v hádzanej mužov na LOH 1972">
Africká kvalifikácia v hádzanej mužov na LOH 1972

Africká kvalifikácia v hádzanej mužov na LOH 1972 bola africká kontinentálna kvalifikácia v hádzanej mužov na Letné olympijské hry 1972. Organizovala ju Africká hádzanárska konfederácia (CAHB) a konala sa v Tunise, v Tunisku od 25.30. marca 1972, za účasti 6 tímov. Z turnaja sa odhlásili 4 družstvá: , , a . Turnaj pozostával iba z jednej skupiny, v ktorej sa stretol každý s každým. Na turnaji zvíťazilo a jediné postupové miesto vybojovalo domáce družstvo .

</doc>
<doc id="547811" url="https://sk.wikipedia.org/wiki?curid=547811" title="Zond 2">
Zond 2

Zond 2 bola sovietska kozmická sonda, po dvojročnej pauze ďalší pokus o vyslanie sondy k Marsu. Mala na Marse aj pristáť. Sonda vzlietla s nosnou raketou Molnija 30. novembra 1964. Štart bol úspešný a sonda nabrala kurz k Marsu. Potom sa však objavil problém – nedokázala úplne rozvinúť svoje solárne panely a tým si vyrábať dostatok elektrickej energie. Neskôr panely síce rozvinula a dokonca aj úspešne odskúšala svoje plazmové motory, no na jar roku 1965, počas cesty k Marsu, s ňou bolo stratené spojenie. Sonda tak preletela popri Marse ako mŕtve teleso, ktoré nevyslalo žiadne údaje. 

</doc>
<doc id="547815" url="https://sk.wikipedia.org/wiki?curid=547815" title="Akcia Vír">
Akcia Vír

Akcia Vír bol zásah Štátnej bezpečnosti proti členom rehoľnej spoločnosti sv. Františka z Assisi v Česko-Slovensku, ku ktorému došlo 27. marca 1983 na Kvetnú nedeľu.
ŠtB vykonala niekoľko domových prehliadok u františkánov po celom Česko-Slovensku a zhabala náboženskú literatúru, samizdaty, písacie stroje a liturgické predmety. Zatknutých bolo 20 osôb, väčšina z nich bola čoskoro prepustená. Niekoľko františkánov však ostalo vo väzbe pár mesiacov. Obviňovali ich z marenia dozoru nad cirkvami tým, že tajne vstúpili do františkánskeho rádu a vyvíjali v ňom činnosť.
Akcia vyvolala silné protesty hlavne zo zahraničia. Prezidentovi Gustávovi Husákovi poslal protestný telegram generálny predstavený františkánskeho rádu. Prezidentovi poslalo protestný list 87 slovenských aktivistov. V Česku sa 4 000 ľudí podpísalo pod list, v ktorom vyjadrovali solidaritu s väznenými františkánmi.
Pravdepodobne pod tlakom protestov boli v júli 1983 prepustení z väzby aj poslední františkáni a obžaloby boli stiahnuté.
O celej akcii bol v roku 2008 natočený dvojdielny dokumentárny film pod názvom "Akcia Vír".

</doc>
<doc id="547816" url="https://sk.wikipedia.org/wiki?curid=547816" title="Mauritánska železnica">
Mauritánska železnica

Mauritánska železnica je jedinou železničnou traťou v Mauritánii. Jedná sa o jednokoľajnú trať normálneho rozchodu s dĺžkou 704 km. Spája povrchové bane na železnú rudu v oblasti "Zouérat" s prístavom Nuadhibú. Je prevádzkovaná "Société Nationale Industrielle et minière" (Štátny priemyselný a banský podnik).
Výstavba.
Trať bola vybudovaná z iniciatívy francúzskej koloniálnej správy Francúzskej západnej Afriky, ktorú vyvolali objavy bohatých nálezísk železnej rudy v okolí horského masívu "Kidjo Idždil". Prípravné práce na výstavbu, ktoré sa začali v r. 1940, prerušila druhá svetová vojna, boli obnovené v r. 1952. Stavbu financovala akciová spoločnosť "Société Anonyme des Mines de Fer de Mauritanie" (MIFERMA), ktorá prijala formálne rozhodnutie o začatí výstavby 21. marca 1960. Prvý kilometer bol slávnostne uvedený do prevádzky 5. marca 1961 a stavba bola dokončená 25. marca 1963. Slávnostné zahájenie prevádzky na celej trati sa uskutočnilo až 16. júna 1963 za účasti mauritánskeho prezidenta, hoci kolaudácia prebehla 21. apríla a prvý vlak prešiel po tratí už 1. júna.
V r. 1974 bola trať znárodnená ako súčasť majetku spoločnosti MIFERMA a jej správa prešla pod štátny podnik "Société Nationale Industrielle et minière". V rokoch 1976 až 78 sa trať stala cieľom útokov a sabotáží ozbrojencov fronty Polisario.
V najbližších rokoch sa plánuje modernizácia trate, aby sa zvýšila jej využiteľnosť a tiež vybudovanie novej vlečky do povrchovej bane Guelb al-Aouj.
Tunel Šum.
Trasa bola projektovaná tak, aby viedla mauritánskym územím pozdĺž hranice so Západnou Saharou. Trať vedie od Atlantického oceánu východným smerom až k zlomu hranice v blízkosti mesta "Šum" a tam sa stáča na sever. V tomto zlome bola trasa pôvodne projektovaná v úpätí horského útesu, ktorý však leží už na území Západnej Sahary, vtedy spravovanej Španielskom. Francúzi a Španieli nenašli dohodu, ktorá by umožnila exteritoriálne vedenie železnice, preto musel byť vybudovaný útesom tunel, ktorý leží na mauritánskej strane hranice. Tunel, ktorý vedie v značnom spáde žulovým masívom, je 1893 m dlhý a bol nazvaný pamätníkom európskej hlúposti v Afrike.
Keď v r. 1976 južná časť Západnej Sahary pripadla na krátku dobu Mauritánii, bol v r. 1978 vybudovaný obchvat tunela v dĺžke 5 km, ktorý vedie relatívne rovinatou púšťou. Od toho roku nie je tunel v prevádzke.
Popis.
Na trati sú 2 stanice (mimo vlečiek k baniam a prístavu) a 7 zastávok, ktoré sú vo vzdialenostiach približne 60 km. Trať nemá automatické zabezpečenie, riadenie prevádzky je zaisťované vysielačkami. Najmenší polomer oblúka je 1000 m, najväčší pozdĺžny sklon je 5‰. Priemerná rýchlosť vlakov je 38 km/h. Ročne sa po trati prepraví asi 14 miliónov ton nákladu a jej ročný výkon je 16,6 miliardy tonokilometrov.
Prevádzka.
Vlaky.
Na trati je prevádzkovaná predovšetkým nákladná doprava železnej rudy. Nákladné vlaky, ktoré patria k najdlhším na svete, sú dlhé až 2,5 km a skladajú sa z 200 až 210 vozňov s nákladom 84 ton na každom z nich, pri nápravovom zaťažení brutto 26 t. Nákladné vlaky, doplnené služobnými vagónmi sú prevádzkované denne (3 v každom smere) a sú ťahané 3 až 4 dieselelektrickými lokomotívami General Motors EMD SD40 s výkonom po 2430 kW.
Niektoré vlaky sú kvôli preprave automobilov prevádzkované ako zmiešané a sú doplnené sprievodnými osobnými vozňami (I. a II. triedy). Raz až dvakrát ročne sú zo Šumu do Zouaretu vypravované tzv. púštne vlaky; ide o osobné vlaky pre turistov, ktoré sú ťahané staršími dieselovými rušňami CC Alsthom.
Údržba.
Prevádzka na tejto extrémnej trati vyžaduje značnú údržbu, ktorá je zabezpečovaná špeciálnymi pracovnými čatami. Ich základne sú od seba vzdialené cca 150 km a ich hlavnou úlohou je odstraňovanie naviateho piesku, čo sa robí predovšetkým ručne lopatami. Okrem toho je správa trate vybavená špeciálnym vlakom, ktorý trať pravidelne prechádza a zametá piesok z koľají, a ďalej automatickou podbíjačkou.

</doc>
<doc id="547818" url="https://sk.wikipedia.org/wiki?curid=547818" title="Čunking">
Čunking

Čunking (normovaný slovenský názov) alebo Čchung-čching ( - pchin-jin: "Chóngqìng", anglicky "Chongqing") je jedno zo štyroch miest pod ústrednou správou v Čínskej ľudovej republike. Leží na hornom toku rieky Jang-c'-ťiang. K novembru 2010 mal 28 846 200 obyvateľov, čo z neho robí najľudnatejšie čínske mesto. Zahŕňa rozsiahle vidiecke oblasti. Vlastné mestské osídlenie má okolo 6-7 miliónov ľudí, oveľa menej než Šanghaj s 20 miliónmi ľudí žijúcich v urbanizovaných oblastiach. Priemerná hustota zaľudnenia je preto len 350 obyvateľov na km², štyrikrát menšia ako napr. Bratislavy.
Čchung-čching je najväčšie mesto na svete bez prefektúr.
Status priamo spravovaného mesta Čunking získal 14. mája 1997, dovtedy bol ako subprovinčné mesto súčasťou provincie S'-čchuan. Administratívne sa Čunking delí na 19 mestských obvodov, 15 okresov a 4 autonómne okresy.
Je významným kultúrnym a historickým centrom S'-čchuanu, strediskom priemyslu a dopravnou križovatkou. V rokoch čínsko-japonskej vojny (1937 – 1945) bol hlavným mestom Čínskej republiky. Významné je Múzeum Troch tiesňav.
Mesto má vlastný mestský strom - figovník ("Ficus lacor") a mestskú kvetinu kaméliu japonskú ("Camellia japonica").
Most Čchao-tchien men čchang-ťiang ta-čchiao, ktorý sa tu nachádza, má najdlhšie rozpätie oblúkového mosta na svete. Súčasťou tunajšieho metra je aj most "Čchung-čching cchaj-ťia ťia-ling ťiang ta-čchiao", ktorý je najvyšším mostom metra na svete.
Etymológia.
Názov mesta Čchung-čching pozostáva zo slov 重 "čchung" (čo znamená "znovu, opätovne") a 庆 "čching" (čo znamená "slávnosť, oslavovať"). Dohromady názov znamená doslova "Opakujúca sa slávnosť".
Poštové známky.
V tomto vtedy najväčšom meste čínskej provincie S'-čchuan bola francúzska pošta. Vtedajšie indočínske poštové úrady tu používali v rokoch 1903 až 1922 známky Francúzskej Indočíny s pretlačami TCHONGKING alebo TCH'ONG K'ING. Bolo vydaných 67 pretlačovacích provizórií.

</doc>
<doc id="547820" url="https://sk.wikipedia.org/wiki?curid=547820" title="Dolovanie procesov">
Dolovanie procesov

Dolovanie procesov (iné názvy: dolovanie v procesoch, vyťažovanie procesov, procesná ťažba, process mining; angl. "process mining") je technika procesného riadenia, ktorá umožňuje analýzu podnikových procesov na základe zaznamenaných udalostí. Základnou myšlienkou je získať poznatky zo zaznamenaných udalostí pomocou informačného systému. Process mining má za cieľ zlepšiť získavanie dát tým, že poskytuje techniky a nástroje pre poznávanie procesu, kontroly, dát, organizačných a sociálnych štruktúr zo zaznamenaných udalostí. V priemysle je tiež známy ako Automated Business Process Discovery (ABPD).
Techniky dolovania procesov sa často používajú, ak neexistuje žiaden oficiálny opis procesu, ktorý môže byť získaný inými spôsobmi, alebo keď kvalita existujúcej dokumentácie je sporná. Napríklad audit smerovania systému riadenia pracovného toku, transakčné záznamy z ERP systému (systém plánovania podnikových zdrojov) a elektronické záznamy pacienta v nemocnici môžu byť použité na získavanie modelov opisujúcich procesy, organizácie a produkty. Okrem toho tieto zaznamenané javy/udalosti môžu byť použité aj na porovnanie s predchádzajúcim modelom či pozorovanou realitou prispôsobenou nejakému perspektívnemu alebo deskriptívnemu modelu.
Dolovanie procesov sa často nesprávne interpretuje ako oblasť súvisiaca s dátovou vedou. Na dolovanie procesov by sa malo pozerať ako na most medzi dátovou vedou a procesnou vedou. Dolovanie procesov sa zameriava na transformáciu denníka udalostí na zmysluplnú reprezentáciu procesu, ktorá môže viesť k vzniku viacerých problémov spojených s dátovou vedou a so strojovým učením.
Kategórie.
Existujú tri kategórie techník procesnej ťažby.
Process Discovery: Prvý krok v procese ťažby. Hlavným cieľom zisťovania procesov je transformovať protokol udalostí na model procesu. Protokol udalostí môže pochádzať z akéhokoľvek systému na ukladanie údajov, ktorý zaznamenáva aktivity v organizácii spolu s časovými pečiatkami pre tieto aktivity. Takýto protokol udalostí musí obsahovať ID prípadu (jedinečný identifikátor na rozpoznanie prípadu, do ktorého aktivita patrí), popis aktivity (textový popis vykonanej aktivity) a časovú pečiatku vykonania aktivity. Výsledkom zisťovania procesov je vo všeobecnosti model procesu, ktorý predstavuje protokol udalostí. Takýto procesný model možno objaviť napríklad pomocou techník, ako je alfa algoritmus (didakticky riadený prístup), heuristický baník alebo induktívny ťažobník. Existuje mnoho zavedených techník na automatickú konštrukciu modelov procesov (napríklad Petriho siete, diagramy BPMN, diagramy aktivít, stavové diagramy a EPC) na základe protokolu udalostí. Nedávno sa výskum procesného dolovania začal zameriavať na iné perspektívy (napr. údaje, zdroje, čas atď.). Jedným príkladom je technika opísaná v (Aalst, Reijers, &amp; Song, 2005), ktorú možno použiť na vytvorenie sociálnej siete. V súčasnosti sa vyvíjajú techniky ako „streaming process mining“, aby mohli pracovať s nepretržitými online údajmi, ktoré je potrebné spracovať na mieste.
Kontrola zhody: Pomáha pri porovnávaní denníka udalostí s existujúcim modelom procesu s cieľom analyzovať nezrovnalosti medzi nimi. Takýto procesný model môže byť skonštruovaný manuálne alebo pomocou vyhľadávacieho algoritmu. Procesný model môže napríklad naznačovať, že objednávky v hodnote viac ako 1 milión eur vyžadujú dve kontroly. Ďalším príkladom je kontrola takzvaného princípu „štyroch očí“. Kontrola zhody sa môže použiť na detekciu odchýlok (kontrola zhody), na vyhodnotenie algoritmov zisťovania alebo na obohatenie existujúceho modelu procesu. Príkladom je rozšírenie procesného modelu o výkonové dáta, t. j. na projektovanie potenciálnych úzkych miest sa používa nejaký a priori procesný model. Ďalším príkladom je rozhodovací baník opísaný v (Rozinat &amp; Aalst, 2006b), ktorý používa a priori procesný model a analyzuje každú voľbu v procesnom modeli. V denníku udalostí sa konzultuje každá možnosť, aby ste videli, ktoré informácie sú zvyčajne dostupné v momente výberu. Kontrola zhody má rôzne techniky, ako napríklad "prehrávanie založené na tokenoch", "kontrola zhody streamovania", ktoré sa používajú v závislosti od potrieb systému. Potom sa používajú klasické techniky dolovania údajov, aby sa zistilo, ktoré prvky údajov ovplyvňujú výber. V dôsledku toho sa pre každú voľbu v procese vygeneruje rozhodovací strom.
Analýza výkonnosti: Používa sa, keď existuje apriórny model. Model je rozšírený o ďalšie informácie o výkone, ako sú časy spracovania, časy cyklov, čakacie doby, náklady atď., takže cieľom nie je kontrola zhody, ale skôr zlepšenie výkonu existujúceho modelu s ohľadom na určitý výkon procesu. Opatrenia. Príkladom je rozšírenie procesného modelu o výkonové údaje, t. j. nejaký predchádzajúci procesný model dynamicky anotovaný údajmi o výkone. Je tiež možné rozšíriť procesné modely o ďalšie informácie, ako sú pravidlá rozhodovania a organizačné informácie (napr. roly).
Dolovanie procesov vs. iné prístupy k analýze procesov.
Ako sa dolovanie procesov odlišuje od metód:
Business process management.
BPM prebieha niekoľkými fázami: navrhovaním, vykonávaním, analyzovaním a opätovným navrhovaním procesov. Dolovanie procesov zapadá do analytickej fázy životného cyklu BPM. Zatiaľ čo tradičné prístupy BPM sa začínajú modelovaním procesu, dolovanie procesov sa začína pochopením procesov pomocou získavania dát zo skutočných procesov.
Lean Six Sigma.
Dolovanie procesov ako technológiu možno využiť v spojitosti so špecifickými metódami zlepšovania procesov. Populárna metóda používaná v praxi je Lean Six Sigma s využívanou metodológiou DMAIC (Define - Definuj, Measure - Meraj, Analyze - Analyzuj, Improve - Zlepšuj, Control - Riaď).
Process mining môže byť použitý v „as-is“ fáze k identifikácii plytvania a príležitostí k zlepšovaniu oveľa rýchlejšie a presnejšie ako by to bolo možné s manuálnym mapovaním procesu. Poskytuje tiež príležitosť k opakovaniu procesnej analýzy a pomáha s controllingom a udržaním prijatých zmien.
Data mining.
Data mining (dolovanie v údajoch) je oveľa staršie než dolovanie procesov a zriedkavo sa zameriava na procesy. Dolovanie procesov, tak ako data mining, využíva dáta, ale preskúmava a analyzuje procesné modely, aby sa pochopilo ako „as-is“ procesy vyzerajú. Z vedeckého hľadiska dolovanie procesov vychádza viac z prístupu BPM než data mining.
Business intelligence.
Nástroje business intelligence sa musia vysporiadavať s rovnakými výzvami, s akými sa zaoberá dolovanie procesov pri analýze end-to-end procesov. Napríklad je v prípade business intelligence potrebné spojiť dáta z niekoľkých IT systémov, z čoho môže ťažiť dolovanie procesov, ktorý takéto dáta využíva.
BI analyzuje špecifické ukazovatele výkonu procesov (KPI), ktoré však neukazujú ako procesy fungujú. Process mining je komplementárny nástroj, ktorý umožňuje analyzovať procesy a zistiť prečo sú ukazovatele KPI mimo stanovené tolerančné hranice.
Simulácie.
Ľudia často zamieňajú animácie vytvorené v softvéroch pre dolovanie procesov so simuláciou, nie je to však správne. Dolovanie procesov sa začína analýzou súčasnej situácie a automaticky odhaľuje to, ako proces skutočne vyzerá. Simulácia sa začína modelom a umožňuje skúmať alternatícne „what-if“ scenáre.
Veľká výzva pre simuláciu procesov je to, že pre začiatok je potrebné mať dobrý model zachycujúci skutočnosť. Simulácia v kombinácii s Process mining poskytuje veľkú príležitosť získať lepšiu východiskovú pozíciu pre simulácie.
Big data.
Hlavným problém metódy big data je to, že z takto získaných dát ťažko ťažíme pridanú hodnotu. Dolovania procesov, ako nová technika analýzy dát, ktorá sa zameriava na procesy, poskytuje jasné výhody pre kohokoľvek kto rozumie významu podnikových procesov v kontexte množstva dát, ktoré sa neustále akumulujú.
Excel.
MS Excel, prípadne iné tabuľkové editory, môžu byť dobrým nástrojom na zodpovedanie už známych otázok. Neposkytujú však možnosť skúmať nové veci, na ktoré by sme inak neprišli. A podobne ako data mining (dolovanie v údajoch) alebo nástroje business intelligence, Excel neposkytuje procesnú perspektívu.
Rozdelenie procesov v rámci dolovania procesov.
Jedna možnosť chápania procesov, ktoré môžu byť analyzované, je použitie Porterovej analýzy hodnotového reťazca. Tu je pár príkladov procesov, ktoré boli zanalyzované metódou dolovania procesov:
Primárne procesy.
Existuje niekoľko primárnych procesov, ktoré majú podniky spoločné, napríklad:
Taktiež existujú procesy, ktoré sú špecifické pre daný podnik alebo odvetvie, napríklad:
Podporné procesy.
Sekundárne procesy sú napr.:
Procesy používania.
Keď spoločnosť predá produkt, je nevyhnutné, aby vedela, ako ho zákazníci využívajú. Napríklad výrobca zdravotníckych zariadení ako Phillips Healthcare chce analyzovať procesy používania röntgenu doktorom, aby sa zlepšila spoľahlivosť a použiteľnosť ich zariadenia. Ďalší druh procesu v tejto kategórii je takzvaná "zákazníkova jazda", ktorá sleduje, ako zákazníci interagujú so spoločnosťou cez viacero možných kanálov. Predstavte si napríklad zákazníka, ktorý používa internet banking cez webovú stránku a potom volá na zákaznícku podporu, pretože nevie nájsť potrebnú informáciu, ktorú hľadá.
Procesy dodávateľa.
Pre výrobné spoločnosti, ktoré veľmi spoliehajú na externých dodávateľov, ako napríklad automobilové spoločnosti, je často dôležité spolupracovať s ich dodávateľmi už vo fáze výskumu a vývoja a usporiadať ich procesy, aby boli úspešní.
Outsourcované procesy.
Zvyšujúci sa počet podporných procesov je outsourcovaný špeciálnym podnikom, ktoré sú schopné poskytnúť tieto procesy efektívnejšie a za nižšie ceny. Napr. IT je často aspoň z časti riadená externými podnikmi. Iné príklady outsourcingu sú call-centrá, logistické procesy, strážne služby a iné.
Softvér na dolovanie procesov.
Komerčné nástroje na dolovanie procesov:

</doc>
<doc id="547821" url="https://sk.wikipedia.org/wiki?curid=547821" title="Frank Marino">
Frank Marino

Francesco Antonio "Frank" Marino (* 20. november 1954) je kanadský gitarista a frontman hard rockovej kapely Mahogany Rush. Je porovnávaný s Jimi Hendrixom, no je aj považovaný za jedného z najlepších, ale zároveň aj nedocenených gitaristov 70. rokov.
Hudobná kariéra.
Ako päťročný najskôr začal Francesco hrávať na bicie nástroje, no vo veku okolo trinástich už začínal s hrou na gitaru. Jeho štýl hry je silne ovplyvnený Hendrixom. Na webových stránkach je Marino opisovaný ako „popálený Jimiho psychedelickým plameňom...“ a sám to aj potvrdzuje tým, ako rád predvádza coververzie Hendrixovej gitarovej klasiky, akou je napríklad kompozícia „Purple Haze“. Frank Marino často kritizovaný, že sa správa ako Hendrixov klon, no Marino sám seba za imitátora nepokladá, dodáva, že „jeho štýl používa prirodzene, nevybral si ho on, ale štýl si našiel jeho.“ 
Skupina Mahogany Rush, ktorej je lídrom bola viac-menej populárna v 70. rokoch. Ich nahrávky sa vtedy dostali do rebríčkov "Billboardu" a mali aj viacero vystúpení, ako napríklad v roku 1978 bolo na podujatí California Jam II. Koncom 70. rokov bola skupina označovaná ako „Frank Marino and Mahogany Rush“. Zanedlho sa kapela rozpadla a začiatkom 80. rokov Marino vydal u hudobného vydavateľstva CBS dva sólové albumy. Počas 80. a 90. rokov sa skupina dala znovu spojila a niekoľkokrát vystúpila. V roku 1993 sa Frank Marino rozhodol odísť z hudobného priemyslu.
V roku 2001 sa Marino k hudbe znovu vrátil. V roku 2005 sa v interview pre časopis "Guitar Player" vyjadril, že „aj keď vedel, že má nejakých fanúšikov, netušil, že len na internete ich stretne pol milióna“. Vydal album "Eye of the Storm" a šiel na koncertné turné, na ktorom hrával počas show svoje charakteristické improvizované vystúpenia. Frank je stále aktívny, koncertuje a nahráva pod vlastným menom. Bol napríklad spolu s inými umelcami zapojený do nahrávania bluesového albumu, ktorý bol poctou Albertovi Kingovi a Stevie Ray Vaughanovi. 
Marino je strýkom Dannyho Marina, sólového gitaristu kanadskej metalovej kapely The Agonist.
Okrem Jimiho Hendrixa, Marino priznáva vplyv aj iných hudobníkov ako sú: John Cipollina (z kapely Quicksilver Messenger Service), Robbyho Kriegera, Duane Allmana, Johnnyho Wintera a Carlosa Santanu. Hráva blues, heavy metal a improvizované štýly. Ovplyvnil aj ďalších gitaristov, napríklad Zakka Wyldeho, Joe Bonamassu, Erica Galesa a Paula Gilberta. Jeho hru uznáva aj časopis "Guitar Player", ktorý ho označuje spolu s Jeffom Beckom, Eddie Van Halenom a The Edgem (U2) za „výnimočného gitarového hráča s úplným spektrom rozsahu“ (ešte vzletnejšie v origináli ako „full-spectrum guitar god“).

</doc>
<doc id="547824" url="https://sk.wikipedia.org/wiki?curid=547824" title="Africká kvalifikácia v hádzanej mužov na LOH 1976">
Africká kvalifikácia v hádzanej mužov na LOH 1976

Africká kvalifikácia v hádzanej mužov na LOH 1976 bola africká kontinentálna kvalifikácia v hádzanej mužov na Letné olympijské hry 1976. Organizovala ju Africká hádzanárska konfederácia (CAHB) a konala sa v Tunise, v Tunisku od 10.18. apríla 1976, za účasti 7 tímov. Z turnaja sa odhlásilo 9 pôvodne prihlásených družstiev: , , , , , , (v tom čase však nebola členom IHF), a . Tunisko bolo po roku 1972 druhýkrát organizátorom africkej olympijskej kvalifikácie. Turnaj pozostával z dvoch skupín, po ktorých nasledovali zápasy play-off o konečné umiestnenie. Na turnaji zvíťazilo a jediné postupové miesto vybojovalo domáce družstvo .

</doc>
<doc id="547825" url="https://sk.wikipedia.org/wiki?curid=547825" title="Vznik prvej slovenskej republiky">
Vznik prvej slovenskej republiky



</doc>
<doc id="547829" url="https://sk.wikipedia.org/wiki?curid=547829" title="Ștei">
Ștei

Ștei je mesto v Bihárskej župe v Rumunsku, Známe vďaka rumunskému komunistovi Dr. Petru Groza, ktorý tu pôsobil.
Poloha.
Nachádza sa v juhozápadnej časti župy, asi 10 km od najbližšieho mesta Nucet a 20 km od najbližšieho municípia Beiuș.
História.
Je to jedno z miest, ktoré vznikli pri uránových ložiskách v osade Băița, najmä pre robotníkov pracujúcich v miestnych baniach.

</doc>
<doc id="547834" url="https://sk.wikipedia.org/wiki?curid=547834" title="Železničná trať Belehrad – Bar">
Železničná trať Belehrad – Bar

Železničná trať Belehrad – Bar je dôležitá spojnica Belehradu a čiernohorským prístavným mestom Bar. Z metropoly Srbska vedie južným smerom a zaisťuje železničné spojenie Čiernej Hory sa zvyškom Európy.
Poloha a trasovanie.
Jedná sa o trať štandardného rozchodu, dlhú celkom 454,8 km, väčšina trasy je jednokoľajová. Z toho 277,6 km sa nachádza v Srbsku, 9,8 km v Bosne a Hercegovine a 167,4 km v Čiernej Hore. Je kompletne elektrifikovaná. 
V smere z Belehradu na juh je vedená do Valjeva údolím rieky Kolubara, potom údolím jej prítoku Gradac. Prekonáva horský hrebeň Bukovi a smerom do Užice je trasovanie údolím rieky Skrapež. Medzi mestami Požega a Užice prechádza dolinou rieky Đetinje, južne od mesta Užice prechádza pohorím Zlatibor radom tunelov, z ktorých najdlhší má až 6,16 km. V úseku k mestu Priboj je vedená údoliami riek Uvac, Crni Rzav a Jablanica. Cez čiernohorskú hranicu prechádza údolím rieky Lim a ďalej vedie niekoľkými horskými masívmi v blízkosti riek Tara a potom Morača. Trať následne zostupuje do nížiny v okolí čiernohorskej metropoly Podgorice. Ďalšou vážnejšou prekážkou v ceste na juh, smerom do prístavu Bar, je Skadarské jazero (prekonané sypanou hrádzou) a horský masív Sozina, ktorý prekonáva viac než šesťkilometrovým tunelom. 
Najvyšším bodom, kadiaľ trať vedie, je čiernohorské mesto Kolašin () a najnižším prístav Bar (). Najvyššieho sklonu potom dosahuje trať na úseku Podgorica - Bijelo Polje (25 promile).
Tunely.
Vzhľadom na hornatý charakter krajiny, ktorou prechádza, bolo nutné vybudovať celkom 254 tunelov s celkovou dĺžkou 114,437 km (cca 1/4 trasy trate je tak vedená v podzemí). Najdlhším tunelom je "Sozina" (6 170 m), prekonávajúci výškový rozdiel medzi Skadarským jazerom a Jadranským morom, ďalej "Zlatibor" (6 160 m), "Trebješica" (5 170 m ), "Goleš" (4 949 m), "Ostravice (3 131 m), "Mojkovac" (3 243 m), "Mili" (2 258 m) a "Sopotnice" (1 942 m)."
Železničná trať býva často nazývaná srbským, eventuálne čiernohorským alebo juhoslovanským metrom, a to vzhľadom na počet tunelov, ktoré sa na trati nachádzajú.
Mosty.
Na trati sa nachádza celkom 234 mostov v celkovej dĺžke okolo cca 15 km. Väčšina mostov je betónová, menšia časť oceľová. Najvyšší most prekonáva riečku Mala Rijeka, a to vo výške 205 m.
História.
Sny o spojenie Belehradu s Jadranom najkratšou cestou, teda cez veľké pohoria, sa objavovali už v 19. storočí. Až po druhej svetovej vojne bolo možné v atmosfére bujarého rozvoja infraštruktúry socialistického štátu načrtnúť predstavu, kadiaľ by mala byť trať vedená. Spočiatku sa uvažovalo o možnosti viesť trať údolím rieky Drina, kde by bola využitá tiež k výstavbe hydroelektrární na rieke. Hospodárska rada vlády SFRJ vytypovala úsek z Belehradu do Baru cez Valjevo a Užice ako najvhodnejší v roku 1951 a hneď v budúcom roku boli začaté stavebné práce. Výstavbu trate korigoval neskôr zákon vydaný v roku 1966. Po celý záver 60. rokov sprevádzal výstavbu chronický nedostatok finančných prostriedkov; technicky náročné dielo si vyžadovalo značné náklady. Na financovaní sa podieľala aj Medzinárodná banka pre obnovu a rozvoj, ktorá poskytla 50 miliónov USD, však pod podmienkou, že sa bude ďalej modernizovať prístav v meste Bar a bude vybudovaná trať aj do mesta Čačak.
Jednotlivé úseky boli sprevádzkované postupne, od oboch koncov, v nasledujúcom chronologickom poradí:
Trať bola kvôli svojim vysokým finančným nákladom predmetom živých debát v celej krajine. Chorvátski odborníci navrhovali, aby neviedla do čenohorského prístavu Bar, ale cez Sarajevo do Splitu. Tento variant však bol nakoniec odmietnutý. 
Prvý vlak vyšiel z Belehradu do Baru v Čiernej Hore slávnostne 30. mája 1976; dva dni predtým po trati celozväzového významu prešiel i legendárny „plavi voz“ s juhoslovanským vodcom Titom.
Trať poškodilo zemetrasenie v roku 1979, predovšetkým úsek Podgorica-Bar. Železnice utrpela veľké škody hlavne v 90. rokoch, jednak vinou nedostatočných investícií na obnovu (vzhľadom na problematickú ekonomickú situáciu vtedajšej Juhoslávie), jednak kvôli bombardovaniu silami NATO v roku 1999. Po železničnom nešťastí pri meste Bioče, kedy zahynulo 47 cestujúcich, začali byť vykonávané rozsiahle rekonštrukcie, aby bola zvýšená úroveň bezpečnosti dopravy. Súčasná cestovná rýchlosť na trati je pod európskymi štandardmi, pretože na rade miest bola drasticky obmedzená z dôvodov bezpečnosti a nevyhovujúceho stavu trate. Plánovaná modernizácia a prestavba trate, ktorá bude prebiehať až do roku 2015, má výrazne zlepšiť celú situáciu.
V roku 2014 bola železničná trať poničená počas rozsiahlych povodní, predovšetkým v úseku Belehrad – Valjevo. Rekonštrukcia poškodeného úseku sa začala na konci mája 2014 Náklady na komplexnú obnovu trate sa odhadujú na 330 miliónov eur.

</doc>
<doc id="547835" url="https://sk.wikipedia.org/wiki?curid=547835" title="Železničná trať Belehrad - Bar">
Železničná trať Belehrad - Bar



</doc>
<doc id="547837" url="https://sk.wikipedia.org/wiki?curid=547837" title="Andrej Kuc">
Andrej Kuc

Akademický maliar Andrej Kuc (* 27. november 1919, Lechnica, ČSR† 18. október 1998, Spišská Nová Ves, Slovensko) bol slovenský maliar a reštaurátor. Venoval sa obnove slovenských umeleckých pamiatok, pričom pôvodnú podobu vrátil viac ako stovke významných diel .
Bol priamy účastník Slovenského národného povstania. Ako veliteľ partizánskej roty bojoval až do príchodu Červenej Armády. Za zásluhy v národnooslobodzovacom boji proti fašizmu mu bol udelený Rád slovenského národného povstania I. triedy a Česko-slovenský vojnový kríž 1939.
Životopis.
Rodisko, rodičia a životné pomery.
Andrej Kuc sa narodil v obci Lechnica, okres Poprad. Matka bola Alžbeta, rod. Lainsová, starala sa o domácnosť. Otec, Ján Kanty Kuc, bol rezbár a pozlacovač. Oženil sa po skončení I. svetovej vojny ako 49-ročný a neskôr si zriadil stolársku živnosť, aby za prácou viac nemusel cestovať. Andrej sa v mladom veku popri otcovi naučil pozlacovačstvu, čiastočne maliarstvu, stolárstvu a pomerne dobre rezbárstvu. Na toto obdobie spomína ako 74-ročný:
 "„Ja som sa veľa naučil už ako chlapec od svojho otca, no jeho plodnú a osožnú prácu som plne pochopil až počas štúdií.“"
Rodina na Zamagurí v skromných podmienkach hospodárila na šiestich hektároch rolí, lúk a lesa.
Vzdelanie.
Ešte v Lechnici vychodil osem tried ľudovej školy. Odmalička sa zaujímal o maliarstvo, no kvôli chudobe si nemohol štúdium dovoliť. Vo veku 16 rokov sa preto odišiel vyučiť maliarskemu remeslu. Ako učeň pôsobil od 14. augusta 1935 do 14. augusta 1938 u maliarskeho majstra Františka Crháka v Spišskej Starej Vsi. Po ukončení výuky začal pracovať ako pomocník pod vedením maliarskeho majstra Ernesta Waltera v Kežmarku, neskôr u maliarskeho majstra Štefana Palubiaka v Poprade. V tom čase sa taktiež úspešne podrobil skúškam zo štyroch tried meštianskej školy.
Slovenské národné povstanie.
Vojenskú službu, počas ktorej desať mesiacov pôsobil na východnom fronte SSSR, absolvoval v období od 10. januára 1939 do 30. júla 1942. Ženijný kurz absolvoval ako míner a pyrotechnik. Po skončení výcviku sa stal členom Zboru žandárstva. Skúšku absolvoval v Žandárskej škole v Topoľčiankach a následne slúžil ako podriadený žandár na stanici Štiavnické Bane.
Žandársky zbor opustil po vypuknutí Slovenského národného povstania. Do bojov sa ako poľný četník zapojil pri Vrútkach, Priekope, Martine a neskôr pri Červenej Skale. Po čiastočnom potlačení povstania sa pripojil k partizánskemu odboju. Ako veliteľ roty slúžil pre Druhú partizánsku brigádu "Za slobodu Slovanov". Bojoval až do príchodu Červenej armády vo februári 1945.
Zranenie, invalidita a zásluhy.
Po návrate z hôr, vidiac, že obyvatelia obce Kjastava pod Sitnom nemôžu hospodáriť na Nemcami zamínovanej časti chotára, sa rozhodol dobrovoľne oblasť odmínovať. Napriek mimoriadnej opatrnosti stúpil dňa 4. apríla 1945 na nášľapnú mínu a utrpel devastačné poranenia oboch nôh v oblasti predkolenia, v dôsledku čoho mu boli obe nohy amputované. V roku 1965 Andrej Kuc svoj údel opísal slovami:
 "„Invalidita je ťarcha v živote, no hádam táto ma navrátila k svojmu povolaniu, ktoré mám rád a od ktorého som už nevybočil. Myslím, že mám život vyplnený.“"
Za vojenské zásluhy a hrdinstvo bolo Andrejovi Kucovi udelených mnoho vyznamenaní. Na znak zásluh pri obnovení Československej republiky a oslobodení slovenského národa dostal 9. októbra 1946 Rad Slovenského národného povstania I. triedy. 27. mája 1968 mu bolo za preukázanie chrabrého činu v nebezpečí života udelené vyznamenanie Česko-slovenský vojnový kríž 1939.
Štúdium výtvarníctva.
Po vyliečení pracoval od 27. novembra 1949 ako tajomník OAV-SNF (Okresného akčného výboru slovenského národného frontu) a ako vedúci Roľníckeho skladištného družstva v Spišskej Starej Vsi až do 30. novembra 1950. Neskôr, od 1. februára 1951, pracoval nakrátko ako grafik v národnom podniku Obuva v Partizánskom.
Na štúdium odboru reštaurovanie umeleckých pamiatok na Vysokej škole výtvarných umení v Bratislave bol prijatý v rovnakom roku, 1. októbra 1951. Opísal ho ako ťažké:
 "„Môj nebohý otec ma zasvätil do tajov umenia potiaľ, pokiaľ už ako starec na to stačil a pokiaľ sa vyskytla v tomto smere práca, teda v rezbárstve a sochárstve. Ako remeselník – maliar som pochopil len remeselné maniere, ktoré mi neskoršie štúdium výtvarníctva, najmä estetiky, značne sťažili. Tiež súkromné štúdium, ako boli mešťianky a príprava na maturu, bolo nedostatočné a jednostranné, čo som neskoršie pocítil.“"
VŠVU ukončil s vyznamenaním v odbore maliarskych a konzervačných techník 23. júna 1956 u profesora Karola Veselého.
Reštaurátorská a umelecká činnosť.
Venoval sa predovšetkým obnove pamiatok. Pracoval doma i v teréne a najčastejšie reštauroval nástenné maľby. Od ukončenia štúdia pracoval ako slobodný umelec.
V rokoch 1959 až 1961 nakrátko pôsobil ako vedúci Galérie v Bojniciach. Od 1. júna 1973 pracoval pre Slovenský ústav pamiatkovej starostlivosti a ochrany prírody (SÚPSOP), predchodcu dnešného Pamiatkového úradu Slovenskej republiky (PÚSR). Počnúc rokom 1976 prestúpil do podniku Umelecké remeslá v Bratislave, kde bol vedúcim skupiny a ateliéru.
Po zriadení Štátnych reštaurátorských ateliérov (ŠRA) sa stal vedúcim ateliéru a viedol pridelených pracovníkov najmä pri reštaurovaní prenosných umeleckých diel.
Počas svojej činnosti ako reštaurátor zreštauroval a zakonzervoval množstvo pamiatok rôzneho rázu – gotické aj barokové nástenné a olejové maľby, rôzne plastiky, kameňorezby a sgrafitá.
Politický život.
Andrej Kuc bol politicky neangažovaný. O členstvo vo KSČ sa prestal uchádzať v roku 1950.
Osobný život.
Andrej Kuc sa prvýkrát oženil v roku 1946. Jeho manželka Emília, rod. Čamajová, pracovala v Banskej Štiavnici ako pletárka. Po osemnástich rokoch bezdetného manželstva zomrela v roku 1964 na urémiu.
Druhýkrát sa oženil 8. augusta 1964 v Spišskej Novej Vsi s Máriou, rod. Joppovou. Mária v tom čase pracovala ako úradníčka na riaditeľstve Železorudných Baní. Spolu majú dve deti – dcéru, PaedDr. Gabrielu, vydatú Zahurancovú, rod. 1965 a syna, Mgr. art. Ľubomíra Kuca, rod. 1969, ktorý sa takisto venuje reštaurátorskej činnosti.

</doc>
<doc id="547853" url="https://sk.wikipedia.org/wiki?curid=547853" title="Energoland">
Energoland

Energoland je informačné centrum o energii a výrobe elektriny, ktoré otvorili Slovenské elektrárne 14. októbra 2014 v Mochovciach pri atómovej elektrárni. Nachádza sa na ceste medzi Levicami a Nitrou. Určené je predovšetkým pre školy a verejnosť. Vstup je zdarma.
 Expozícia bola ocenená ako "excelentný komunikačný projekt" na konferencii PIME a ako "päťhviezdičkové vzdelávacie centrum" ho hodnotí Laura Elizabeth Kennedy, guvernérka Spojených štátov amerických v Rade guvernérov Medzinárodnej agentúry pre atómovú energiu vo Viedni a chargé d'affaires stáleho zastúpenia USA pri medzinárodných organizáciách vo Viedni. Počet návštevníkov dosiahol v roku 2015 len do júla počet 9-tisíc, na konci roka Energoland oznámil celkovo až 15-tisíc. 
Expozícia.
V Energolande sa nachádza viac ako tridsať objektov, aplikácií a interaktívnych expozícií. Edutainment (spojenie vzdelávania a zábavy) v Mochovciach ponúka informácie o energii, o výrobe elektriny, o globálnom otepľovaní a o uhlíkovej záťaži. Okrem toho sa návštevníci dozvedia o energetickom mixe, dispečingu elektrickej siete alebo o žiarení okolo nás. Expozícia sa zameriava aj na jadrovú energetiku, a to nielen z pohľadu bezpečnosti či rádioaktívneho odpadu, ale venuje sa aj palivovému cyklu, nanosvetu atómov či čerenkovovmu žiareniu. Zaujímavosťou je 3D kino s vlastným filmom Odysea energie, model bezemisnej motorky, interaktívna LED podlaha alebo termálne zrkadlo. Prostredníctvom Mapy energie je možné vyhľadávať rozličné zaujímavé fakty a štatistiky, ktoré sa priamo premietajú na mapu sveta s vyznačenými krajinami. 
Energoland taktiež chce, aby si návštevníci utvorili svoj vlastný názor na výrobu elektriny a jej zdroje. Preto neinformuje výhradne o jadrovej energetike, ale približuje poznatky aj o ďalších zdrojoch: vode, Slnku, vetre, geotermálnej energii či fosílnych palivách. V prehliadke nechýba možnosť vytvoriť si vlastnú fotografiu alebo preskúmať archeologické nálezy z okolia Mochoviec.
Virtuálny sprievodca.
Energoland má svoju virtuálnu sprievodkyňu. Je ňou Gaia – v gréckej mytológii pramatka Zeme. V Energolande nielen sprevádza návštevníkov z informačných panelov, ale aj prostredníctvom mobilnej aplikácie Energoland, ktorú je možné stiahnuť z Google Play a AppStore. Aplikácia pracuje na princípe rozšírenej reality.
PIME Award 2015.
Začiatkom marca 2015 získal Energoland prestížne ocenenie. "PIME Award for Communication Excellence", ktorá sa udeľuje za výnimočné komunikačné projekty, prevzal vedúci komunikácie jadrových elektrární Róbert Holý z rúk generálneho riaditeľa organizácie FORATOM Jean-Pola Ponceleta.
„Je to komplexný a podmanivý príbeh, ktorý jasne ukazuje, ako jadrová energia vždy bola v srdci ľudskej existencie, a že tam vždy ostane. Poskytuje silný zmysel pre príbeh, cestu, ktorá nikdy neskončí, nový rozmer vzdelávania. Návštevníci Energolandu, ktorých vedie virtuálna sprievodkyňa s príznačným menom Gaia, využívajú najmodernejšie interaktívne zábavno-vzdelávacie nástroje, ktoré majú zaujať mladé a technologicky zdatné publikum bažiace po vedomostiach. Toto skutočne nie je obyčajné návštevnícke centrum,“ hodnotí na svojich internetových stránkach Európska nukleárna spoločnosť (ENS – European Nuclear Society), ktorá je organizátorom PIME konferencií.
Cena za komunikačnú excelentnosť sa udeľuje od roku 2005 tým spoločnostiam či výskumníkom, ktorí vytvorili excelentný komunikačný projekt posilňujúci imidž jadrovej energetiky. PIME Award propaguje kreatívne a úspešné komunikačné kampane, povzbudzuje komunikátorov jadra, aby sa nechali inšpirovať dobrou praxou ich kolegov a dokazuje, že atómová komunita je zaviazaná komunikovať s celou verejnosťou. Slovenské elektrárne, spoločnosť skupiny Enel, sa v roku 2015 so svojím projektom Energoland dostali medzi excelentných odborníkov na komunikáciu z Holandska, Belgicka, Ruska či Maďarska, ktorí si ocenenie odniesli z predošlých ročníkov PIME.
Konferencia PIME (Public Information Materials Exchange) už dvadsaťsedem rokov združuje profesionálov z oblasti komunikácie jadrových elektrární z celého sveta. Je to jediné podujatie svojho druhu, ktoré sa po prvýkrát v roku 2015 uskutočnilo aj na Slovensku.
3D film Odysea energie.
V mochovskom Energolande sa nachádza 3D kino, ktoré počas exkurzií premieta návštevníkom film Odysea energie mapujúci vývoj vesmíru, Zeme a zdrojov energie od Veľkého tresku spred 13,8 miliardy rokov. Na festivale Cannes Corporate Media and TV Awards získala táto snímka najlepšiu cenu v kategórii 3D filmov. "Snažili sme sa čo najlepšie zrealizovať námet klienta, Slovenských elektrární, o veľkej ceste časom od Veľkého tresku až po našu budúcnosť, zdôrazňujúc pôvod a význam rôznych zdrojov energie. Našou snahou bolo urobiť film dynamický, emocionálny a pútavý, na vysokej profesionálnej úrovni, a toto ocenenie z Cannes jasne dokazuje, že sa nám zámer podarilo naplniť," povedal o Odysei energii režisér Martin Vančo. 
Stavba Energolandu.
Projekt stavby je dielom Ing. arch. Viktora Šabíka (BARAK Architekti), ktorý potom spolu s firmou QEX a talianskym dizajnérom Simonem Piermariom naprojektovali aj interiér Energolandu. Celková plocha budovy vrátane tréningových miestností a kancelárií je 2 000 štvorcových metrov, samotné infocentrum je umiestnené na ploche 600 m2.
Ďalšie aktivity.
Energoland nie je len návštevníckym a informačným centrom, ale súčasne slúži aj ako školiace stredisko pre pracovníkov Slovenských elektrární a poskytuje aj administratívne priestory. Uskutočňuje sa tu množstvo podujatí pre zamestnancov Slovenských elektrární alebo širokú verejnosť, napríklad oslava 90 reaktor rokov, program v rámci celoštátneho kola Fyzikálnej olympiády, Science Talks počas Týždňa vedy a techniky, konferencia o trvalo udržateľnom rozvoji a pod.

</doc>
<doc id="547854" url="https://sk.wikipedia.org/wiki?curid=547854" title="Jauza">
Jauza

Jauza () je rieka v Moskve a v Moskovskej oblasti v Rusku. Je dlhá. Povodie rieky je .
Priebeh toku.
Pramení v močiari východne od mesta Mytišči. Preteká predovšetkým severovýchodnou časťou Moskvy, pričom v meste je regulovaná a vedie cez ňu 14 diaľničných, 6 železničných mostov a dva mosty metra. Vedie cez ňu aj diaľničný okruh MKAD, na jej brehu sa tiež nachádza technická univerzita. Ústi zľava do Moskvy (povodie Oky) v centre Moskvy.
Prítoky.
Má mnoho prítokov (11 pravostranných a 5 ľavostranných).
Vodný režim.
Pre posilnenie prietoku je do rieky privádzaná prostredníctvom Lichoborského kanála a rieky Lichoborky voda z Chimkinskej priehrady.

</doc>
<doc id="547860" url="https://sk.wikipedia.org/wiki?curid=547860" title="Christiaan Eijkman">
Christiaan Eijkman

Christiaan Eijkman (* 11. august 1858, Nijkerk, Holandsko – † 5. november 1930, Utrecht, Holandsko) bol holandský lekár a patológ, nositeľ Nobelovej ceny za fyziológiu alebo medicínu za rok 1929 za objav antineuritického vitamínu. Nobelovu cenu získal spolu s Frederickom Gowlandom Hopkinsom.
Životopis.
Lekárstvo Eijkmana fascinovalo už od detstva a už v týchto rokoch bol rozhodnutý stať sa lekárom. Svoje predsavzatie zobral vážne a medicínu študoval na univerzite v Amsterdame. V rokoch 18891896 bol riaditeľom patologického laboratória v Batávii, dnešnej Djakarte. Od roku 1898 bol tridsať rokov profesorom hygieny a súdneho lekárstva na univerzite v Utrechte.
Skúmanie choroby beri-beri.
Koncom 19. storočia sa na Blízkom východe rozšírila veľmi zákerná choroba zvaná beri-beri. Holandská vláda vymenovala osobitnú komisiu, ktorá mala za úlohu vyriešiť tento problém. V tejto komisii bol aj Christiaan Eijkman, ktorý bol v Batávii lekárom vo štátnej väznici. Jedného dňa, keď pozoroval sliepky, napadlo ho, či nie je nejaká súvislosť medzi kurou domácou a chorými, ktorí boli postihnutí chorobou beri-beri. Po dlhšom bádaní zistil, že medzi nimi úzka súvislosť je - spoločná strava. Sliepky boli kŕmené zvyškami väzenskej stravy. Okamžite sa informoval, aká je situácia v iných väzniciach a zistil, že niekde je chorých podstatne menej a niekde viac. Zistil totiž, že tam, kde sa varila výhradne lúpaná ryža, bolo chorých viac, a tam, kde šetrili a dávali väzňom nelúpanú ryžu, bola beri-beri skôr vzácnosťou.
Svoje výsledky uverejnil v roku 1897 v lekárskom časopise, ale aj napriek tomu, že tieto pozorovania prakticky znamenali vyriešenie problému choroby beri-beri, jeho správa nevyvolala veľkú pozornosť. Eijkman sa však nevzdával a pokračoval opäť vo svojich pokusoch na sliepkach. Sliepky rozdelil na dve skupiny: jednu kŕmil nelúpanou ryžou, druhú ryžou lúpanou a čoskoro zistil podľa svojho očakávania, že skupina kŕmená lúpanou ryžou prevažne ochorela a druhá skupina, kŕmená nelúpanou ryžou zostala zväčša zdravá. V tejto chvíli sa Eijkmanovi potvrdilo, že v šupke, ktorú obchodníci z ryže odstraňovali, aby mala väčší vzhľad aj väčšiu cenu, musia byť látky, ktorých nedostatok u výhradne ryžovej stravy spôsobuje aj ochorenie beri-beri. To znamená, že nielen že zistil hlavnú príčinu choroby beri-beri, ale tiež, že ako prvý fakticky objavil vitamíny.
Christiaan Eijkman však nedokázal aj napriek svojmu výskumu označiť látku, ktorá spôsobuje chorobu beri-beri. To sa podarilo vedcom až po jeho smrti, kedy poľský bádateľ Kazimierz Funk zopakoval Eijkmanove pokusy tentoraz na holuboch a dospel k záveru, že v šupke nelúpanej ryže sú naozaj látky, ktorých existenciu Eijkman predpovedal. Nazval ich vitamíny podľa latinského slova " vita " - život. V rovnakej dobe ako Funk, látky v šupkách ryže preskúmal aj Frederick Gowland Hopkins a položil základy vedy o vitamínoch.

</doc>
<doc id="547861" url="https://sk.wikipedia.org/wiki?curid=547861" title="Kix (skupina)">
Kix (skupina)

Kix je americká hard rocková skupina, ktorá dosahovala vrchol svojej popularity koncom 80. a začiatkom 90. rokov 20. storočia. Členovia tohto zoskupenia aj v súčasnosti spolu vystupujú. Hrali v roku 2008 na oklahomskom festivale Rocklahoma, v máji roku hrali na podujatí M3 Rock Festival, v ich domovskom štáte Maryland. V auguste roku 2014 vyšiel skupine po 19 rokoch ich nový, siedmy štúdiový album "Rock Your Face Off".
História skupiny.
Skupinu Kix v decembri roku 1977 v meste Hagerstown, v americkom štáte Maryland založili Ronnie Younkins, Brian Forsythe a Donnie Purnell. Pôvodne sa nazývali Shooze, potom sa zmenili na Generators, ký sa nerozhodli pre to, že budú Kix. Boli v Baltimore jednou z najobľúbenejších koncertným hard rockových skupín. V Marylande pútali na seba pozornosť hraním rôznych populárnych coververzií až kým s nimi v roku 1981 nepodpísalo vydavateľstvo Time Warner, pobočka Atlantic Records, nahrávaciu zmluvu. Dva roky po ich vzniku kapela Kix nahrala a vydala svoj eponymný album. Sú na ňom skladby: „Atomic Bombs“, „Heartache“, „Contrary Mary“, „The Itch“ a „The Kid“. Favoritom, ktorý bol ich najobľúbenejším koncertným hudobným číslom bola pieseň „Love at First Sight“. Ich hudobná vypaľovačka „Kix Are for Kids“ kreatívne vošla do podvedomia v súvislostiach s v USA v 60. a 70. rokoch populárnymi kukuričnými vločkami a reklamným sloganom na ďalšie cereálie s názvom „Trix“ („Silly rabbit, Trix are for kids!“). So svojimi hitmi absolvovala skupina turné po všetkých kluboch amerického východného pobrežia. Po prvom albume nasledoval v roku 1983 ďalší s názvom "Cool Kids", ktorý sa stal aj komerčne úspešným. Uviedol ho singel „Body Talk“, ktorý sa mal stať značkou kapely a uchytiť sa v rádiách. Bol sprevádzaný očividne komerčne ladeným videoklipom zobrazujúcim skupinu v plnom nasadení. Oproti pôvodným predpokladom sa iným piesňam ako „Restless Blood“ a „Mighty Mouth“ darilo lepšie. V roku 1985 kapela vydala svoj tretí, podľa ich členov najlepšie hodnotený album "Midnite Dynamite". Single albumu mali v mainstreamovom rebríčku slušné pozície: „Midnite Dynamite“ (#18) a nasledujúci „Cold Shower“ (#23). Ďalšími celkom významnými nahrávkami sú „Sex“ a „Bang Bang (Balls of Fire)“.
V roku 1988 sa kapela Kix vrátila do nahrávacieho štúdia, kde vyprodukovala "Blow My Fuse", ktorý bol certifikovaný ako platinový. Balada „Don't Close Your Eyes“ sa v rebríčku Billboard Hot 100 dostala na 11. pozíciu. Z albumu pochádzajú single „Cold Blood“ a „Blow My Fuse“, ku ktorým sú nakrútené videá z koncertu Hammerjack's. V roku 1989 skupina vydala "Blow My Fuse: The Videos", kde sú videprojekcie zo zákulisia výroby albumu. V roku 1991 kapela uviedla singlom „Girl Money“ svoj ďalší album "Hot Wire". Počas nasledujúceho roku na koncertnom turné nahrali v univerzitnom parku v Marylande svoj koncertný album "Live". Vydali ho v roku 1993. V roku 1994 ich Atlantic Records vylúčili zo svojho portfólia. V roku 1995 vydali Kix u CMC International svoj ďalší štúdiový album "Show Business".
Po vydaní albumu "Show Business" sa skupina rozišla a jej členovia sa venovali svojim sólovým aktivitám. koncom roka 2003 sa na Purnellov popud sformovala najnovšia verzia Kix. Najnovšia zostava sa skladá zo Steve Whiteman (spev), Ronnieho "10/10" Younkinsa (gitary), v skupine je aj Brian "Damage" Forsythe (gitary), Jimmy "Chocolate" Chalfant (bicie, vokály) a Mark Schenker (basgitara, vokály).

</doc>
<doc id="547869" url="https://sk.wikipedia.org/wiki?curid=547869" title="Hierón I.">
Hierón I.

Hierón ("Hierón") bol tyran Gely a Syrakúz v 5. stor pred Kr.
Hierón sa stal tyranom Syrakúz po smrti svojho brata Gelóna, ktorý pôvodne vládol len v Gele. Gelón sa v Gele chopil moci v roku 491 pred Kr. po smrti tyrana Hippokrata. V roku 485 pred Kr. ho syrakúzski aristokrati, ktorých vyhnal ľud, zavolali na pomoc a Gelón si zo Syrakúz urobil svoju rezidenciu a za vládcu Gely vymenoval svojho brata Hieróna. Keď v roku 480 pred Kr. grécki tyrani Gelón a Thérón porazili Kartágijcov, Syrakúzy sa stali vedúcou mocnosťou vo Veľkom Grécku. Po smrti Gela moc v Syrakúzach prevzal Hierón aj napriek nárokom svojho brata Polynéza.
Hierón na začiatku svojej vlády (477 pred Kr.) zabránil Anaxilovi z Rhégia napadnúť v Itálii epizefyrskú Lokridu a razantne vystupoval proti Krotónu. V roku 475 pred Kr. zničil sicílske mesto "Katanu" a znova ho založil ako "Aitnu" s 10 000 novými osadníkmi. Etruskov spacifikoval v roku 474 pred Kr. v rozhodujúcej námornej bitke pri Kúmach a založil syrakúzsku kolóniu na ostrove Ischia. O dva roky neskôr zvrhol vládu tyrana Théróna v Akragante, pretože ten po smrti Gelóna podporoval Polyzéla. Jeho panovnícky dvor hojne navštevovali významní básnici a filozofovia, vrátane Aischyla, Simónida a Epicharma. Jeho víťazstvá v jazdeckom preteku a preteku dvojkolesových vozov so štvorzáprahom z olympijských a pýtických hier oslávil v "epinikiách" lyrický básnik Pindaros. Hierón zomrel v roku 466 pred Kr. a jeho smrťou sa tyranida v Syrakúzach skončila.

</doc>
<doc id="547870" url="https://sk.wikipedia.org/wiki?curid=547870" title="Hlas Ameriky">
Hlas Ameriky

Hlas Ameriky ("Voice of America") je pôvodne rozhlasová, neskôr aj televízna a v súčasnosti aj internetová oficiálna externá stanica federálnej vlády USA, plne hradená z vládnych zdrojov.
Hlas Ameriky začal vysielať 1. februára 1942 v štyroch jazykoch (angličtina, nemčina, francúzština a taliančina). Ich počet sa čoskoro rozrástol na 40, medzi nimi bola aj čeština. Po skončení druhej svetovej vojny bol ich počet znížený, ale len dočasne.
Nové uplatnenie našiel Hlas Ameriky počas studenej vojny vysielaním do krajín komunistického bloku. Paradoxné je, že v 50. rokoch bola stanica Hlas Ameriky obvinená z podpory komunizmu a bola vyšetrovaná podvýborom Josepha McCarthyho.
Hlas Ameriky významne prispel k pádu komunistického režimu v Česko-Slovensku. Česko-Slovenské vysielanie bolo v 80. rokoch 3-hodinové, rozdelené na ranný a večerný blok. Na rozdiel od Slobodnej Európy nebol Hlas Ameriky v 80. rokoch česko-slovenskými úradmi rušený a česko-slovenská redakcia údajne dosahovala vyššiu počúvanosť než Slobodná Európa.
Po páde režimu v Česko-Slovensku stanica obmedzovala vysielanie v češtine a slovenčine. Posledné vysielanie Hlasu Ameriky v slovenčine bolo 27. februára 2004.

</doc>
<doc id="547872" url="https://sk.wikipedia.org/wiki?curid=547872" title="Valea lui Mihai">
Valea lui Mihai

Valea lui Mihai (, pôvodne "Mihaifalău") je mesto v Bihárskej župe v Rumunsku. Nachádza sa na severovýchode župy, 67 km severne od župného mesta Oradea (Veľký Varadín), na hlavnej ceste Diosig – Săcueni – Tarcea – Valea lui Mihai – Satu Mare, 8 km od hranice s Maďarskom.
História.
Prvá písomná zmienka o meste je z 20. augusta 1270. V 14. storočí udelil mestu panovník Karol Róbert právo vyberať mýto. Počas dôb Mateja Korvína sa spomína ako jedno z Bihárskych miest, roku 1459 získava právo na organizovanie trhov. Roku 1587 bolo vyplienené Turkami a obyvateľstvo ušlo do hôr. V 18. storočí tu vlastnili majetky viacerí tunajší šľachtici, ako Stubenberg, Bujanovics, Gencsy, Slavy a Bernat. V roku 1871 bola postavená železničná trať Debrecín - Satu Mare, ktorá prechádzala aj mestom. Vojny mesto prežilo pomerne pokojne, jeho rozmach prichádza práve v medzivojnovom období. Socializmom bolo mesto zasiahnuté rovnako ako celé Rumunsko, boli tu však postavené viaceré priemyselné podniky, ktoré podnietili nárast počtu obyvateľov. Roku 1961 tu vzniklo teoretické lýceum a roku 1968 bola v Stutenbergovskom zámočku založená nemocnica.

</doc>
<doc id="547874" url="https://sk.wikipedia.org/wiki?curid=547874" title="Hans Adolf Krebs">
Hans Adolf Krebs

Sir Hans Adolf Krebs (* 25. august 1900, Hildesheim, Prusko – † 22. november 1981, Oxford, Spojené kráľovstvo) bol nemecký, neskôr anglický lekár a biochemik. Preslávil sa opísaním tzv. citrátového cyklu, známeho tiež pod názvom Krebsov cyklus, kľúčového sledu reakcií v energetickom metabolizme bunky, za čo získal v roku 1953 Nobelovu cenu za fyziológiu alebo medicínu.
Životopis.
Narodil sa v Hildesheime v Nemecku, Alme a Georgovi Krebsovým. Jeho otec, Georg, bol ušný, nosný a krčný chirurg. Hans študoval medicínu na univerzite v Göttingene a tiež na univerzite vo Freiburgu v rokoch 19181923. V roku 1925 získal titul PhD. na univerzite v Hamburgu. Potom odišiel do Berlína, kde jeden rok študoval chémiu a stal sa asistentom Otta Warburga v biologickom ústavu "Kaiser Willhelm Institute" do roku 1930. Potom sa vrátil k lekárstvu do nemocnice v Altone a neskôr na lekársku kliniku na univerzite vo Freiburgu, kde viedol výskum a objavil močovinový cyklus.
Pretože bol židovského pôvodu, bolo mu zakázané prevádzkovať lekársku prax a v roku 1933 bol nútený emigrovať do Anglicka. Tu bol pozvaný do Cambridge, kde pracoval v biochemickom laboratóriu pod vedením Sira Fredericka Gowlanda Hopkinsa (18611947). Krebs sa stal profesorom biochémie na univerzite v Sheffielde v roku 1945. Krebsov záujem o medziprodukty metabolizmu vyústil v roku 1932 k objaveniu močovinového cyklu a v roku 1937 k objaveniu citrátového cyklu.
V roku 1953 bol ocenený Nobelovou cenou za fyziológiu alebo medicínu za „objavenie citrátového cyklu“.
Bol tiež ocenený čestným členstvom na Girton College na University of Cambridge v roku 1979.
Krebs zomrel v Oxforde roku 1981. Jeho syn, Sir John Krebs, je tiež významný vedec.

</doc>
<doc id="547875" url="https://sk.wikipedia.org/wiki?curid=547875" title="Niekoľko viet">
Niekoľko viet

 &lt;ns&gt;0&lt;/ns&gt;
 &lt;revision&gt;
 &lt;parentid&gt;7317017&lt;/parentid&gt;
 &lt;timestamp&gt;2023-04-15T20:11:15Z&lt;/timestamp&gt;
 &lt;contributor&gt;
 &lt;username&gt;Auto-épreuve&lt;/username&gt;
 &lt;/contributor&gt;
 &lt;minor /&gt;
 &lt;origin&gt;7566291&lt;/origin&gt;
 &lt;model&gt;wikitext&lt;/model&gt;
 &lt;format&gt;text/x-wiki&lt;/format&gt;
Niekoľko viet ("Několik vět") bol petičný dokument, vypracovaný na jar roku 1989 hnutím Charta 77 v Česko-Slovensku.
Vznik dokumentu.
Petíciu iniciovali Václav Havel, Jiří Křižan (autor názvu dokumentu), Stanislav Devátý a Alexander Vondra. Pod textom petície boli uvedené aj ich adresy a signatári na tieto adresy posielali podpísané hárky petície. Text bol zverejnený 29. júna 1989 vo vysielaní Slobodnej Európy a Hlasu Ameriky.
Signatári.
Pod petíciou boli podpísaní chartisti (napr. Ján Čarnogurský) ale aj mnohé známe české osobnosti ako Jiří Bartoška, Vladimír Merta, Daniela Kolářová, Bolek Polívka, Michael Kocáb, Hana Zagorová, Josef Kemr, Jiří Suchý. Mená týchto signatárov petície boli vysielané rozhlasovými stanicami Slobodná Európa a Hlas Ameriky.
Zo strany KSČ a štátnych orgánov bola proti petícii vedená neúčinná kampaň. Už deň po zverejnení (30. júna 1989) vyšiel článok v Rudom práve s názvom „Kto seje vietor“, ktorý sa signatárom vyhrážal, že zožnú búrku. Článok však mal aj opačný účinok a pridali sa ďalší významní českí signatári: Zdeněk Svěrák, Jan Čenský, Rudolf Hrušínský, Martin Stropnický, Ivan Trojan.
Už pred petíciou, v lete 1989, v Poľsku prebehli prvé „poloslobodné“ parlamentné voľby, ktoré priniesli obrovský úspech vtedy opozičnej Solidarite. Počas symbolického pohrebu Imreho Nagya 16. júna 1989 v Budapešti alebo v prejavoch Andreja Sacharova na zjazde ľudových poslancov (v tom čase najvyšší sovietsky legislatívny orgán, ) v Moskve zaznamenali omnoho radikálnejšie požiadavky. Napriek tomu česko-slovenské mocenské orgány štátu vnímali petíciu ako vážnu hrozbu a prijímali mimoriadne opatrenia.
V piatok 23. júna disponovalo vedenie federálneho ministerstva vnútra presnou informáciou o výzve, jej obsahu i o zbieraní podpisov pod petíciu. Minister o tom prednostne informoval stranícke špičky. Správa kontrarozviedky uvádzala, že výzva má sedem bodov – požiadaviek a je podobná „kontrarevolučnej výzve dvetisíc slov“ z roku 1968. Podľa tej istej správy mala podpisová akcia slúžiť ako „ľudová anketa s cieľom overiť podporu opozície v prostredí najširších vrstiev“ spoločnosti. „Z informačných tokov bezpečnostných zložiek je zrejmá snaha organizátorov Niekoľkých viet získať medzi prvých signatárov Alexandra Dubčeka.“ To sa im nepodarilo. Ako najznámejší slovenský signatár je doteraz uvádzaný Milan Kňažko, ktorý sa potom v októbri 1989 dokonca otvoreným listom vzdal titul zaslúžilý umelec.
Podobným príkladom na Slovensku bola petícia za oslobodenie zadržaných signatárov Charty 77, neformálne označovaných Bratislavská päťka (Jána Čarnogurského, Miroslava Kusého, Hany Ponickej, Antona Seleckého a Vladimíra Maňáka) v auguste 1989, ktorú vtedy okrem Šimečku a Kňažka podpísal napríklad aj Ján Chryzostom Korec.
Podpisovanie petície "Niekoľko viet" dosiahlo masové rozmery na jeseň roku 1989, tesne pred začiatkom Nežnej revolúcie, bolo pod petíciou podpísaných približne 40 000 občanov Česko-Slovenska.
Celé znenie v origináli.
Několik vět
První měsíce roku 1989 znovu a jasně ukázaly, že i když se současné československé vedení velmi často zaklíná slovy přestavba a demokratizace, ve skutečnosti se dost zoufale vzpírá všemu, co demokracii vytváří nebo ji alespoň vzdáleně připomíná. Petice a iniciativy občanů, které samo nezorganizovalo, odmítá jako nátlakové akce, pokojná lidová shromáždění rozhání, do přípravy nových zákonu nedovoluje veřejnosti mluvit. Tytéž měsíce však zároveň ukázaly, že občanská veřejnost se už vymaňuje z letargie a že stále víc lidí má odvahu veřejně projevit svou touhu po společenských změnách. Pohyb ve společnosti se tak začíná stále povážlivěji srážet s nehybností moci, roste společenské napětí a začíná hrozit nebezpečí otevřené krize. Takovou krizi si nikdo z nás nepřeje. Proto vyzýváme vedení naší země, aby pochopilo, že nadešel čas ke skutečným a důkladným systémovým změnám a že tyto změny jsou svobodná a demokratická diskuse. Prvním krokem k jakýmkoli smysluplným změnám, novou ústavou počínaje a ekonomickou reformou konce, musí tedy být změna společenského klimatu v naší zemi, do kterého se musí vrátit duch svobody, důvěry, tolerance a plurality. Podle našeho názoru je k tomu třeba:
Každý, kdo s tímto stanoviskem souhlasí, je může podpořit svým podpisem.
Vládu vyzýváme, aby s ním nenaložila tak, jak je dosud zvyklá s nepohodlnými názory nakládat. Zasadila by tím osudovou ránu nadějím, jimiž jsme vedeni, totiž nadějím na skutečný společenský dialog jako jediné možné východisko ze slepé uličky, v níž se dnes Československo nalézá.

</doc>
<doc id="547877" url="https://sk.wikipedia.org/wiki?curid=547877" title="Joseph Banks">
Joseph Banks

Sir Joseph Banks, (* 13. február 1743, Londýn, Spojené kráľovstvo – † 19. jún 1820, tamže) bol anglický prírodovedec, botanik, prezident Kráľovskej spoločnosti a patrón anglických prírodovedcov. 
V rokoch 1768 – 1771 sa zúčastnil prvej plavby Jamesa Cooka. Bol jedným zo zakladateľov "The Association for Promoting the Discovery of the Interior Parts of Africa", britskej organizácie, založenej roku 1788 za účelom prieskumu Západnej Afriky. Cieľom organizácie bolo okrem iného objavenie prameňov Nigeru a nájdenie "strateného zlatého mesta" Timbuktu.
Približne 80 druhov rastlín nesie po Josephovi Banks meno Banksia. V Medzinárodnom registri mien rastlín ma skratku Banks.

</doc>
<doc id="547878" url="https://sk.wikipedia.org/wiki?curid=547878" title="Samuel Wallis">
Samuel Wallis

Samuel Wallis (* 23. apríl 1728, Camelford, Spojené kráľovstvo – † 21. január 1795, Londýn) bol britský moreplavec, ktorý v rokoch 1766 – 1768 oboplával svet.
Životopis.
Narodil sa v Camelforde v Cornwalle. Roku 1766 bol poverený velením lode HMS "Dolphin" s cieľom oboplávať svet. "Dolphin" bol sprevádzaný loďou "Swallow" pod velením Philipa Cartereta. Krátko po preplávaní Magalhaesovho prielivu sa obe lode oddelili; Wallis pokračoval k Tahiti, ktoré v júni 1767 pomenoval na počesť britského kráľa "Ostrovom kráľa Georga III.". Potom pokračoval do Batavie, kde mnoho členov jeho posádky zomrelo na dyzentériu. Cestou cez Mys dobrej nádeje sa vrátil v máji 1768 do Anglicka. Wallis preto mohol poskytnúť cenné informácie Jamesovi Cookovi, ktorý bol krátko po Wallisovi vyslaný do Tichomoria a ktorý mal vo svojej posádke aj niekoľko mužov z "Dolphina".
Roku 1780 bol menovaný komisárom britskej Admirality.
Polynézske súostrovie Wallis a Futuna, ktoré je teraz súčasťou francúzskeho zámorského územia, je pomenované na jeho počesť.

</doc>
<doc id="547879" url="https://sk.wikipedia.org/wiki?curid=547879" title="Alexander Dalrymple">
Alexander Dalrymple

Alexander Dalrymple (* 24. júl 1737, Edinburgh, Spojené kráľovstvo - † 19. jún 1808, Londýn) bol škótsky geograf a prvý hydrograf britskej Admirality. 
Bol hlavným propagátorom teórie, že v južnom Tichom oceáne existuje obrovská, doteraz neobjavená pevnina - Terra Australis Incognita. 
Vytvoril tisíce námorných máp mnohých morí a oceánov a prispel významnou mierou k bezpečnosti plavby. Jeho teória podnietila vyslanie radu prieskumných plavieb s cieľom nájsť doteraz neobjavený kontinent a to až do doby, kedy James Cook svojou druhú plavbou, konanou v rokoch 1772 - 1775, dokázal, že Terra Australis neexistuje.
Roku 1765 bol zvolený za člena Kráľovskej spoločnosti. Roku 1782 bol zvolený za zahraničného člena Kráľovskej švédskej akadémie vied.

</doc>
<doc id="547887" url="https://sk.wikipedia.org/wiki?curid=547887" title="Jozef Martin Kristín">
Jozef Martin Kristín

Jozef Martin Kristin (* 18. január 1897, Nemšová – † 24. apríl 1970, Bratislava) bol slovenský brigádny generál, príslušník česko-slovenských légií vo Francúzsku a účastník prvého aj druhého odboja, po komunistickom prevrate postavený mimo službu a väznený.
Životopis.
Narodil sa v Nemšovej, kde vychodil ľudovú školu. Na začiatku prvej svetovej vojny sa v USA prihlásil do Štefánikových légií a bojoval vo Francúzsku.
Za prvej republiky pomáhal vybudovať česko-slovenskú armádu. Pri rozpade prvej česko-slovenskej republiky patril k odporcom vyhlásenia samostatnosti Slovenského štátu. Hneď po jeho vzniku sa zapojil do odboja – pomáhal organizovať úteky českých vlastencov cez Slovensko do Maďarska a Juhoslávie. Odbojovému hnutiu poskytoval dôležité informácie o slovenskej armáde. V máji 1940 bol zatknutý a odsúdený na trest smrti za údajnú špionáž. Po odvolaní mu bol trest zmenený na doživotie. Až do konca vojny bol väznený, oslobodenia sa dočkal v leopoldovskej väznici.
20. februára 1947 bol povýšený do hodnosti brigádneho generála. Po Februárovom prevrate odmietol vstúpiť do komunistickej strany a už 3. marca 1948 bol postavený mimo službu a následne poslaný do výslužby bez nároku na dôchodok. Začiatkom júna 1951 bol daný do väzby a odsúdený na štyri a pol roka väzenia. Bol väznený v Ilavskej väznici, v nápravno-pracovných táboroch v bani Antonín v Zbýšove a v Rtyni v Podkrkonoší. Z väzenia bol prepustený na základe amnestie prezidenta republiky Antonína Zápotockého z mája 1953. Do odchodu do dôchodku v roku 1964 pracoval ako skladník v Pozemných stavbách v Trenčíne. V roku 1969 bol rehabilitovaný, ale už o rok v Bratislave zomrel.
V roku 1990 mu bola vrátená vojenská hodnosť brigádny generál in memoriam. Armádnej zásobovacej základni v Nemšovej bol zapožičaný čestný názov "Multifunkčná zásobovacia základňa Západ brigádneho generála Jozefa Martina Kristina".
Jeho dcéra Eva Kristínová je známa slovenská herečka.

</doc>
<doc id="547888" url="https://sk.wikipedia.org/wiki?curid=547888" title="Hongkonský dolár">
Hongkonský dolár

Hongkonský dolár je oficiálna mena v Osobitnej administratívnej oblasti Číny Hongkong. Zároveň sa neoficiálne používa v Macau a v priľahlej čínskej provincii Kuang-tung. Hongkonský dolár je trinásta najobchodovanejšia mena na svete a od roku 1983 je fixným kurzom naviazaná na americký dolár.
Dejiny.
V rokoch 1863 až 1935 sa v Hongkongu razili a používali strieborné dolárové mince. V roku 1935 opustili posledné dve krajiny - Hongkong a Čína - strieborný štandard a Hongkong prvýkrát zaviedol hongkonský dolár, ktorý bol v pomere 16:1 fixovaný na britskú libru. Kurz bol roku 1967 upravený na 14,55 HKD za libru. V roku 1972 sa presunul fix z britskej libry na americký dolár.
V roku 1974 však Hongkong opustil fixný kurz a bol uvedený režim voľne pohyblivého kurzu. Veľké výkyvy v kurze však vyvolali nestabilitu v bankovom systéme a v roku 1983 sa dolár vrátil k fixnému kurzu v hodnote 7,8 HKD za USD. Naviazanie na americký dolár trvá dodnes a výmenný kurz sa od roku 2005 môže pohybovať v rozmedzí 7,75 - 7,85 HKD za USD.
Makajská peseta (MOP) je v súčasnosti fixným kurzom naviazaná na hongkonský dolar kurzom 1,03 MOP za 1 HKD.
Emitovanie bankoviek.
Podľa Základného zákona (Basic Law), hongkonskej miniústavy, má hongkonská vláda suverenitu nad kontrolou meny na svojom území. Menová politika sa vykonáva prostredníctvom vládnej agentúry Hong Kong Monetary Authority (HKMA). Jednou z jej hlavných úloh je dbať na to, aby bol zachovaný stanovený výmenný kurz s americkým dolárom. Na tento účel zhromaždila tretie najväčšie devízové rezervy na svete.
HKMA však sama nevydáva bankovky. Túto právomoc zverila do rúk troch bánk, ktoré môžu vydať nové bankovky len vtedy, keď majú preukázateľne dostatočné krytie v amerických dolároch. Banky majú voľnú roku pri tvorbe dizajnu bankoviek.
Hongkonské doláre vydávajú:

</doc>
<doc id="547899" url="https://sk.wikipedia.org/wiki?curid=547899" title="International Plant Names Index">
International Plant Names Index

International Plant Names Index (IPNI) je databáza vedeckých mien semenných rastlín, papradí a im príbuzných rastlín, zahŕňajúca aj základné bibliografické údaje, ktoré s týmito názvami súvisia. Je veľmi podrobná na úrovni druhov a rodov. Jej cieľom je eliminovať potrebu neustále vyhľadávať primárne zdroje pri zisťovaní bibliografických informácií o rastlinných názvoch.

</doc>
<doc id="547901" url="https://sk.wikipedia.org/wiki?curid=547901" title="Magic!">
Magic!

Magic! (štylizované ako MAGIC!) je kanadská reggae fusion skupina, ktorej členmi sú textár a producent Nasri, Mark Pellizzer, Alex Tanas a Ben Spivak. Skupina pochádza z Toronta. V roku 2013 vydala skupina debutový singel „Rude“, ktorý dosiahol 1. miesto v siedmych krajinách.

</doc>
<doc id="547905" url="https://sk.wikipedia.org/wiki?curid=547905" title="LM-68M">
LM-68M

LM-68M () je model sovietskej električky vyrábanej spoločnosťou PTMZ. Spolu 2122 vozidiel bolo vyrobených v rokoch 1974 – 1988.
Ide o širokorozchodnú, štvornápravovú a vysokopodlažnú električku, dlhú , širokú , vysokú a s hmotnosťou 19,5 t. V porovnaní so svojím predchodcom LM-68, má električka vystužený rám a chýba jej strešné okno. Kapacita vozidla je 206 osôb, z toho 35 sediacich a 71 stojacich.

</doc>
<doc id="547907" url="https://sk.wikipedia.org/wiki?curid=547907" title="Vașcău">
Vașcău

Vașcău (, do 19. storočia "Craiva") je mesto v Bihárskej župe v Rumunsku, nachádzajúce sa cca od najbližšieho mesta Ștei. Mesto sa skladá z nasledovných častí: 
Câmp, Câmp-Moți, Colești, Vărzarii de Jos, Vărzarii de Sus.
História.
V meste sa nachádza významné archeologické nálezisko zo staršej doby kamennej, dokazujúce osídlenie tohoto územia naozaj oddávna. Prvá písomná zmienka o nejakej usadlosti v tejto oblasti však pochádza až z listiny "Liber regius" z roku 1552, kde sa spomína ako Nagykohó („Veľká pec”, rumunsky Cuptorul Mare). Mesto sa zúčastnilo na revolučných aktivitách roku 1784 a v rokoch 1848 – 1849. V medzivojnovom období boli v meste postavené viaceré školy a továreň na spracovanie mramoru. V roku 1956 sa už spomína ako mesto, skladajúce sa z hore spomenutých častí.

</doc>
<doc id="547913" url="https://sk.wikipedia.org/wiki?curid=547913" title="Major label">
Major label

Major label je v hudobnom priemysle značka, ktorá patrí jednému z kapitálovo najsilnejších a svetový trh ovládajúcich hudobných vydavateľstiev. Ako protiklad tohto označenia býva používaný výraz "independent label", ktorého majiteľom je nezávislé vydavateľstvo.
V súčasnosti existujú tri veľké hudobné vydavateľstvá, ktoré ovládajú asi 80 percent svetového hudobného priemyslu. Sú to Universal Music Group, Sony BMG a Warner Music Group. Produkcia týchto nakladateľstiev sa ďalej delí na hlavné a vedľajšie "značky" ("labely"). Napríklad BMG Entertainment má cez 200 vedľajších značiek. Vzhľadom na neustále prelievanie vedľajších značiek medzi major labely, zakladanie nových a rušenie neúspešných, je veľmi ťažké sa v nich orientovať.
Zoznam major labelov.
Zoznam nie je úplný a poskytuje len nezákladnější prehľad. Sú uvedené len hlavné značky, vedľajšie značky nie sú v zozname uvedené.

</doc>
<doc id="547920" url="https://sk.wikipedia.org/wiki?curid=547920" title="Oxyrhynský papyrus 222">
Oxyrhynský papyrus 222

Oxyrhynský papyrus 222 (P. Oxy. 222 alebo P. Oxy. II 222) je útržkovitý grécky papyrusový rukopis z 3. storočia obsahujúci zoznam olympijských víťazov od neznámeho autora. V súčasnosti sa nachádza v Britskej národnej knižnici (oddelenie rukopisov, 1185) v Londýne.
"Oxyrhynský papyrus 222" bol objavený v roku 1897 v egyptskom nálezisku v Oxyrhynchosu britskými archeológmi Bernardom Grenfellom a Arthurom Huntom. Staroveký Oxyrhynchos sa nachádzal v Hornom Egypte. Po pripojení Egypta k Rímskej ríši sa mesto stalo administrativnym strediskom, obývanom potomkami gréckych prisťahovalcov. Odpadové jamy tohto starovekého mesta ukrývali obrovské množstvo papyrusov nevyčísliteľnej hodnoty. Papyrusy boly dopravené do Oxfordu, kde začala práca na ich lúštení, ktorá trvá dodnes. Texty na papyrusoch obsahujú fragmenty účtov, závetov, súdnych sporov, súkromných listov, horoskopov a iných záznamov. Oživujú tak kedysi kypiaci svet obyvateľov mesta, svet vzostupu a pádu Rímskej ríše a počiatky kresťanstva.
Oxyrhynský papyrus 222 má rozmery 180 x . Predná strana papyrusu uvádza zoznam olympijských víťazov zo 75. do 78. a od 81. do 83. olympijských hier, (480 – 468 pred Kr., 456 – 448 pred Kr.) a športové disciplíny: beh na jedno stadion, zápasenie, box (aj mládežnícky), beh na dve stadiá, dlhý beh, päťboj, pankration, beh ťažkoodencov, preteky so štvorzáprahom koní a jazdecké preteky. Zadná strana obsahuje fragmenty účtov. Text Oxyrhynského papyrusu 222 bol publikovaný Grenfellom a Huntom v roku 1899.

</doc>
<doc id="547921" url="https://sk.wikipedia.org/wiki?curid=547921" title="Thomas C. Schelling">
Thomas C. Schelling



</doc>
<doc id="547922" url="https://sk.wikipedia.org/wiki?curid=547922" title="Eric Stark Maskin">
Eric Stark Maskin



</doc>
<doc id="547923" url="https://sk.wikipedia.org/wiki?curid=547923" title="Eric S. Maskin">
Eric S. Maskin



</doc>
<doc id="547925" url="https://sk.wikipedia.org/wiki?curid=547925" title="Roger B. Myerson">
Roger B. Myerson



</doc>
