<doc id="320836" url="https://sk.wikipedia.org/wiki?curid=320836" title="William Pailes">
William Pailes

William Arthur Pailes (* 26. jún 1952, Hackensack, New Jersey, USA) je americký vojak, astronaut, 186. človek vo vesmíre po lete v raketopláne.
Krátky životopis.
Jeho život je úplne venovaný službe v armáde. V roku 1974 ukončil úspešne United States Air Force Academy v odbore informatika, kde získal titul bakalára. V roku 1981 získal titul magistra v rovnakom odbore na Texas A&amp;M University. Bol vojenským letcom na viacerých základniach v USA a Veľkej Británii. V roku 1982 bol zaradený do armádneho výcvikového strediska budúcich astronautov, po troch rokoch absolvoval let raketoplánom a potom sa vrátil k vojenskej službe. Zo strediska kozmonautov USAF odišiel v roku 1988. Používal prezývku Bill.
Let do vesmíru.
Zúčastnil sa rýdzo vojenskej misie, špionážnej a tiež veľmi utajovanej, s označením NASA STS-51-J, podľa evidencie COSPAR 1985-092A. V posádke boli samí vojaci-dôstojníci: plukovník Karol Bobko, podplukovník Ronald Grabe, major David Hilmers, plukovník Robert Lee Stewart a major William Pailes z kozmickej divízie USAF. Počas letu, ktorý štartoval na kozmodróme Cape Canaveral Air Force Station na Floride 3. októbra 1985 vypustili dve vojenské družice typu DSCS-3 s desaťročnou životnosťou a po štyroch dňoch sa vrátili v poriadku na leteckú základňu Edwards v Kalifornii. Počas letu raketoplán dosiahol výškový rekord 515 km nad Zemou.

</doc>
<doc id="320837" url="https://sk.wikipedia.org/wiki?curid=320837" title="William A. Pailes">
William A. Pailes



</doc>
<doc id="320838" url="https://sk.wikipedia.org/wiki?curid=320838" title="William Arthur Pailes">
William Arthur Pailes



</doc>
<doc id="320839" url="https://sk.wikipedia.org/wiki?curid=320839" title="Reinhard Furrer">
Reinhard Furrer

Reinhard Alfred Furrer (25. november 1940, Wörgl, Nacistické Nemecko, dnes Rakúsko – 9. september 1995, Berlín, Nemecko) bol nemecký vedec a astronaut, ktorý sa v roku 1985 zúčastnil letu STS-61-A v americkom raketopláne Challenger. 
Životné dráha.
Vyštudoval vysoké školy v Kieli (1969) a v Berlíne (1972) a získal doktorát v odbore fyziky. Pracoval a učil potom na univerzite v Berlíne. Absolvoval vedecký pobyt v USA na University of Chicago. Do výcvikového strediska astronautov NASA sa dostal v roku 1982 a tri roky potom sa stal Dr. Furrer už 188. človekom vo vesmíre. 
Let raketoplánom.
Zúčastnil sa desiateho letu raketoplánu Challenger na jeseň roku 1985. Išlo o sedemdňovú misiu STS-61-A s laboratóriom Spacelab na palube. Spolu s Reinhardom Furrerom odštartovala z kozmodrómu na myse Canaveral táto medzinárodná posádka: Henry Hartsfield, Steven Nagel, James Buchli, Guion Bluford , Bonnie Dunbarová, Wubbo Ockels z Holandska a Ernst Messerschmid z Nemecka. 
Pretože dvaja z vedcov boli Nemci, riadenie experimentov sa tentoraz malo uskutočniť prvýkrát z nemeckého riadiaceho strediska v Oberpfaffenhofene v blízkosti Mníchova. Na začiatku misie bola vypustená družica GLOMR a aktivovaný Spacelab, v priebehu letu posádka uskutočnila viac ako 70 experimentov. Misia bola zakončená pristátím na základni Edwards. 
Po lete.
Po lete pokračoval v kariére profesora v Nemecku, v roku 1987 prešiel na WIB Weltraum Inštitút Berlin GmbH v Berlíne. Zostal slobodný. Zomrel pri leteckej havárii lietadla Bf 108 v Berlíne v roku 1995, vo svojich 54 rokoch.

</doc>
<doc id="320840" url="https://sk.wikipedia.org/wiki?curid=320840" title="Reinhard Alfred Furrer">
Reinhard Alfred Furrer



</doc>
<doc id="320841" url="https://sk.wikipedia.org/wiki?curid=320841" title="Charles F. Bolden">
Charles F. Bolden



</doc>
<doc id="320842" url="https://sk.wikipedia.org/wiki?curid=320842" title="Charles Bolden">
Charles Bolden



</doc>
<doc id="320843" url="https://sk.wikipedia.org/wiki?curid=320843" title="Rodolfo Neri Vela">
Rodolfo Neri Vela

Rodolfo Neri Vela (* 19. február 1952, Chilpancingo, Guerrero, Mexiko) je mexický kozmonaut, ktorý sa vďaka šesťdennému letu v raketopláne USA stal 195. človekom vo vesmíre.
Život.
Mladosť a výcvik.
V roku 1975 absolvoval mexickú univerzitu Universidad de Mexico v odbore strojárstvo a elektrotechnika, potom pokračoval v štúdiách na University of Essex vo Veľkej Británii, tu v odbore telekomunikácií. Školu ukončil v roku 1976, vo Veľkej Británii zostal a pokračoval vo svojom vzdelávaní na University of Birmingham, odbory elektromagnetizmus a radiácia. Doktorát získal roku 1979, vo veku 27 rokov. Vrátil sa do Mexika na Universidad de Mexico a venoval sa tu vedeckej práci. Odtiaľ odišiel na Institut of Electrical Research, Mexico a nakoniec odišiel znova do Európy. Tu zostal ako vedecký pracovník u ESA, ESTEC ("), Noorwijk v Holandsku. V roku 1983 bol zaradený do výcvikového strediska astronautov NASA a po dvoch rokoch letel do kozmu.
Let do vesmíru.
S raketoplánom Atlantis v novembri 1985 letela sedemčlenná posádka v zložení: Brewster Shaw, Bryan O'Connor, Sherwood Spring, Mary Cleaveová, Jerry Ross, Charles Walker a Rodolfo Neri Vela ako elektrotechnik. Počas letu vypustili tri telekomunikačné družice (jedna z nich bola mexická) a bezpečne pristáli na leteckej základni Edwards v Kalifornii. Let bol katalogizovaný v COSPAR 1985-109a.

</doc>
<doc id="320846" url="https://sk.wikipedia.org/wiki?curid=320846" title="Kyselina močová">
Kyselina močová

Kyselina močová alebo 2,6,8-trioxypurín je produkt metabolického rozkladu purínových nukleotidov. Kyselina močová je normálnou zložkou moču, ale jej vysoká koncentrácia v krvi môže viesť k dne a iným problémom, ako je cukrovka alebo tvorba obličkových kameňov. Soli kyseliny močovej sa nazývajú uráty.
Chemické vlastnosti.
Kyselina močová bola prvýkrát izolovaná z obličkových kameňov v roku 1776 švédskym chemikom Carlom Wilhelmom Sheeleom. Ako prvý ju syntetizoval ukrajinský chemik Ivan Horbaczewski v roku 1882 z glycínu a močoviny.
Kyselina močová vykazuje laktám-laktím tautomériu (bežne popisovanú ako keto-enol tautomériu). Aj keď vo forme laktimu by mala byť čiastočne aromatická, kryštalizuje vo forme laktamu. Výpočtová chémia takisto potvrdzuje, že tento tautomér by mal byť najstabilnejší. 
Kyselina močová je diprotická kyselina s p"K"a1 = 5.4 a p"K"a2 = 10.3, takže pri fyziologickom pH sa nachádza prevažne vo forme jednomocného urátového aniónu (hydrogénurátu).
Teplota topenia kyseliny močovej je 400 °C, pri ktorej sa však rozkladá. 
Rozpustnosť vo vode.
Kyselina močová je bezfarebná kryštalická látka. Je veľmi málo rozpustná vo vode a iných rozpúšťadlách. Všeobecne platí to isté i pre jej soli s alkalickými kovmi a kovmi alkalických zemín. Všetky tieto jej soli vykazujú vyššiu rozpustnosť v teplej vode oproti studenej, čo umožňuje jednoduchú rekryštalizáciu. Nízka rozpustnosť kyseliny močovej je pôvodom dny. V etanole je jej rozpustnosť zanedbateľná, v zmesiach etanol/voda je niekde v rozmedzí rozpustnosti medzi čistou vodou a čistým etanolom.
Hodnoty v tabuľke ukazujú množstvo vody nutné na rozpustenie jednotkovej hmotnosti uvedenej zlúčeniny. Nižšia hodnota naznačuje vyššiu rozpustnosť.
Biochémia.
Xantínoxidáza (XOD) je enzým, ktorý katalyzuje tvorbu kyseliny močovej z xantínu a hypoxantínu, ktoré sa tvoria z iných purínov. XOD je veľký eným, ktorého aktívne miesto obsahuje molybdén viazaný na síru a kyslík. V bunkách môže byť XOD prítomná ako xantíndehydrogenáza a xantínoxidoreduktáza. XOD bola purifikovaná i z hovädzieho mlieka a slezinových extraktov. Kyselina močová sa vylučuje pri hypoxických podmienkach (nízka saturácia kyslíkom).
Genetická a fyziologická diverzita.
Primáty.
U ľudí a vyšších primátov je kyselina močová (respektíve hydrogénurátový anión) konečným oxidačným produktom purínového metabolizmu a je vylučovaná v moči. U ostatných cicavcov ju ďalej oxiduje enzým urikáza na alantoín. Strata urikázovej aktivity u vyšších primátov je podobná strate schopnosti syntetizovať kyselinu askorbovú, čo naznačuje, že uráty by u týchto druhov mohli do istej miery nahradiť askorbáty. Kyseliny močová i askorbová sú silné redukovadlá (donori elektrónov) a silné antioxidanty. U ľudí pochádza viac než polovica antioxidačnej kapacity krvnej plazmy z hydrogénurátových aniónov.
Ľudia.
Bežná koncentrácia kyseliny močovej v krvi je 25 až 80 mg/l pre mužov a 15 až 60 mg/l pre ženy (pozri však i hodnoty uvedené nižšie). Jednotlivci môžu mať sérové hodnoty až 96 mg/l a nemať dnu. Asi 70 % množstva kyseliny močovej sa denne vylučuje obličkami a asi u 5-25 % ľudí vedie nedostatočné vylučovanie obličkami k hyperurikémii. Bežne sa vylúči asi 250 až 750 mg za deň (čo odpovedá koncentrácii 250 až 750 mg/l, ak sa vytvorí jeden liter moču denne - viac, než je rozpustnosť kyseliny močovej, pretože je vo forme rozpustných urátov).
Psy.
Dalmatíni majú genetickú poruchu príjmu kyseliny močovej obličkami a pečeňou, čím sa znižuje konverzia na alantoín, takže toto plemeno vylučuje kyselinu močovú namiesto alantoínu.
Vtáky a plazy.
U vtákov, plazov a niektorých púštnych cicavcov je kyselina močová takisto konečným produktom purínového metabolizmu, ale vylučuje sa výkalmi v pevnom stave. Na to je nutná náročná metabolická dráha, ktorá je energeticky náročná v porovnaní s vylučovaním iných dusíkatých odpadov, ako sú močovina (z močovinového cyklu) alebo amoniak, ale jej veľkou výhodou je zníženie straty vody, čím sa zabraňuje dehydratácii.
Bezstavovce.
Červ "Platynereis dumerilii", morský mnohoštetinavec, využíva kyselinu močovú ako sexuálny feromón. Samičky ju vylučujú do vody počas párenia, aby vzbudili samčekov uvoľniť spermie.
Genetika.
Aj keď niektoré jedlá, ako mäso a morské plody, môžu zvýšiť hladinu urátov v krvi, genetická rôznorodosť je omnoho väčším prispievateľom k vysokej koncentrácii urátu v krvi. Časť ľudí má mutácie v proteínoch zodpovedných za vylučovanie kyseliny močovej obličkami. Už boli identifikované odchýlky v mnohých génov: : "SLC2A9"; "ABCG2"; "SLC17A1"; "SLC22A11"; "SLC22A12"; "SLC16A9"; "GCKR"; "LRRC16A"; a "PDZK1". "SLC2A9" pomáha transportu kyseliny močovej i fruktózy.
Klinický význam a výskum.
Referenčné rozmedzie pre kyselinu močovú v krvi je zvyčajne 3,4–7,2 mg na 100 ml (200–430 μmol/l) u mužov a 2,4–6,1 mg na 100 ml u žien (140–360 μmol/l). Nižšia a vyššia hladina kyseliny močovej v krvi sa nazývajú hypourikémia a hyperurikémia. Obdobne, pre nižšiu a vyššiu hladinu kyseliny močovej v moči oproti referenčným hodnotám sa používajú názvy hypourikosúria a hyperurikosúria. Koncentrácia kyseliny močovej v slinách môže byť spojená s koncentráciou v krvi.
Vysoká koncentrácia kyseliny močovej.
Hyperurikémia, ktorá spôsobuje dnu, má niekoľko potenciálnych zdrojov:
Dna.
Prieskum v Spojených štátov v roku 2011 ukázal, že asi 3,9 % populácie malo dnu, zatiaľ čo 21,4 % malo hyperurikémiu bez symptómov.
Zvýšená hladina kyseliny močovej v krvi môže spôsobiť dnu, chorobu charakterizovanú bolesťami, ktoré sú spôsobené ihličkovitými kryštálmi zrazenín kyseliny močovej v kĺboch, kapilárach, pokožke a inom tkanive. Dna môže vzniknúť už pri hodnotách kyseliny močovej v krvi od 6 mg na 100 ml (357 μmol/l), ale jednotlivci môžu mať hodnoty až 9,6 mg na 100 ml (565 μmol/l) a nemať dnu. 
U ľudí sú puríny metabolizované na kyselinu močovú, ktorá sa následne vylučuje do moču. Príjem niektorých jedál bohatých na puríny, ako sú mäso alebo morské plody, zvyšuje riziko rozvinutia dny. Dna sa môže objaviť pri bežnej konzumácii mäsa, ako je pečeň a obličky, sladkého pečiva či niektorých morských plodov (napríklad ančovičiek, sleďov, sardiniek, mušlí, hrebenatiek, pstruhov, tresiek, makrel alebo tuniakov). Primeraný príjem zeleniny bohatej na puríny však nie je spojený so zvýšeným rizikom rozvinutia dny.
Jedným zo spôsobov liečenia dny v 19. storočí bolo podanie lítnych solí, pretože lítne soli sú rozpustnejšie. Aktuálne sa zápaly častejšie liečia nesteroidnými protizápalovými liekmi (NSAID), kolchicínom alebo kortikosteroidmi a hladina kyseliny močovej sa udržiava alopurinolom. Alopurinol, ktorý mierne inhibuje xantínoxidázu, je analógom hypoxantínu, ktorý je hydroxylovaný xantínoxidoreduktázou na pozícii 2 za vzniku oxipurinolu.
Syndróm nádorového rozpadu.
Syndróm nádorového rozpadu je stav, ktorý môže nastať pri rakovinách krvi, pri ktorom sa zvyšuje koncentrácia kyseliny močovej v krvi, keď nádorové bunky uvoľnia svoj obsah do krvi, či už spontánne alebo po chemoterapii. Toto môže viesť k akútnemu poškodeniu obličiek, ak sa kryštály kyseliny močovej uložia v obličkách. Liečba zahŕňa hyperhydratáciu, aby sa kyselina močová rozpustila a vylúčila cez moč; rasburikázu, ktorá znižuje množstvo málo rozpustných urátov v krvi; alebo alopurinol, ktorým sa inhibuje purínový katabolizmus, čím sa zamedzí zvyšovaniu množstva kyseliny močovej.
Lesch–Nyhanov syndróm.
Lesch–Nyhanov syndróm je vzácna dedičná choroba, ktorá je takisto spojená s vysokými hladinami kyseliny močovej v krvi. Navyše k bežným symptómom dny sú pri tomto syndróme pozorované spazmy (kŕče), mimovoľný pohyb a kognitívna retardácia.
Ochorenie srdca.
Hyperurikémia môže zvýšiť rizikové faktory pre ochorenie srdca.
Cukrovka 2. typu.
Hyperurikémia môže vzniknúť skôr ako následok inzulínovej rezistencie pri cukrovke než ako jej prekurzor. Jedna štúdia ukázala, že zvýšená kyselina močová v krvi bola spojená s vyšším rizikom cukrovky 2. typu, nezávisle na obezite, dyslipidémii a hypertenzii. Hyperurikémia je takisto asociovaná s komponentami metabolického syndrómu, a to i u detí.
Tvorba obličkových kameňov.
Z mikrokryštálov urátu sodného môžu vznikať obličkové kamene.
Saturácia krvi kyselinou močouv môžu viesť k tvorbe jedného druhu obličkových kameňov, ak uráty kryštalizujú v obličkách. Tieto kamene sú rádiolucentné, takže ich nie je vidieť na bežnom röntgenovom snímku brucha. Takisto môžu viesť k tvorbe kameňov zo šťaveľanu vápenatého.
Nízka koncentrácia kyseliny močovej.
Nízka koncentrácia kyseliny močovej (hypourikémia) môže mať niekoľko príčin. Nízky príjem zinku môže viesť k zníženiu hladiny urátov. Tento efekt môže byť ešte výraznejší u žien, ktoré berú antikoncepciu. Sevelamer, liečivo určené pre prevenciu hyperfosfatémie u ľudí s chronickým zlyhaním obličiek, môže výrazne znížiť sérovú kyselinu močovú.
Skleróza multiplex.
Meta-analýza 10 štúdií ukázala, že hladina kyseliny močovej v krvi je u pacientov so sklerózou multiplex výrazne nižšia v porovnaní so zdravými pacientmi, čo by mohlo mať využitie ako diagnostický biomarker pre sklerózu multiplex.
Normalizácia nízkej hladiny kyseliny močovej.
Úprava nízkej hladiny zinku môže pomôcť zvýšiť hladinu kyseliny močovej v krvnom sére.

</doc>
<doc id="320851" url="https://sk.wikipedia.org/wiki?curid=320851" title="World Open">
World Open

World Open je profesinálny snookerový turnaj. Je to jeden z hlavných bodovaných turnajov.Predtým bol známy ako "Grand Prix", "LG Cup" a tiež "Professsional Players Tournament". V rokoch 2006 a 2007 sa turnaj hral skupinovým spôsobom, podobným viac futbalovým šampionátom ako knock-outovému systému väčšiny snookerových turnajov.
História.
Turnaj založila v roku 1982 WPBSA pod názvom "Professional Players Tournament" (Turnaj profesionálnych hráčov). Vtedy Ray Reardon porazením Jimmiho Whita vo finále 10-5 získal 50 000 libier.
Do roku 2010 bol turnaj známy hlavne ako "Grand Prix", no po nástupe Barryho Hearna bol turnaj premenovaný na "World Open" a bol tiež skrátený formát na 3 víťazné framy, aby sa turnaj stal atraktívnejším pre divákov aj televízne spoločnosti, ktoré ho vysielajú.

</doc>
<doc id="320852" url="https://sk.wikipedia.org/wiki?curid=320852" title="German Masters">
German Masters

German Masters je profesionálny snookrový turnaj, ktorý vznikol v roku 1995 ako bodovaný turnaj pod názvom German Open. V roku 1998 bol premenovaný na German Masters a zbavený funkcie bodovaného turnaja. Znovu oživený bol v sezóne 2010/2011, kedy sa vďaka popularite snookru v Nemecku stal opäť súčasťou Main Tour.

</doc>
<doc id="320853" url="https://sk.wikipedia.org/wiki?curid=320853" title="Dušan Tóth">
Dušan Tóth

Dušan Tóth (* 8. február 1971, Plavé Vozokany) je bývalý slovenský futbalový reprezentant a futbalový tréner. Hrával na poste obrancu. V slovenskej lige odohral vyše 200 zápasov. Momentálne trénuje klub MFK Zvolen.

</doc>
<doc id="320855" url="https://sk.wikipedia.org/wiki?curid=320855" title="Cesta III. triedy 1783 (Slovensko)">
Cesta III. triedy 1783 (Slovensko)

Cesta III. triedy číslo 1783 ("III/1783", staré číslo "III/050071") je cesta III. triedy na Slovensku, v okrese Prievidza. Jej celková dĺžka je 1,910 km a spája obec Ráztočno a mestskú časť Handlovej - Morovno. 
Priebeh.
Cesta začína na križovatke s trasou I/9 v centre obce Ráztočno, mostom prekonáva rieku Handlovka a pokračuje stúpaním k mestskej časti Morovno. Paradoxom je, že hoci ide o časť Handlovej, spojenie s materským mestom je iba touto komunikáciou zachádzkou cez inú, samostatnú obec.

</doc>
<doc id="320856" url="https://sk.wikipedia.org/wiki?curid=320856" title="Premier League Snooker 2010">
Premier League Snooker 2010

2010 Premier League Snooker sa hral od 2. septembra do 28. novembra 2010. Obhajujúci šampión bol Shaun Murphy, ktorý minulý rok porazil vo finále Ronnieho O'Sullivana 7-3. Vo finále vyhral Ronnie O’Sullivan, ktorý porazil Shauna Murphyho 7-1. 
Zápasy.
2. september - Southampton Guidhall
16. september - Plymouth Pavilions
30. september - Preston Guild Hall
7. október - Brentwood Leisure Centre, Essex
14. október - Inverness Leisure Centre
21. október - Spiceball Leisure Centre, Banbury, Oxfordshire
28. október - Penrith Leisure Centre
4. november - Hutton Moor Leisure Centre
11. november - Grimsby Auditorium
18. november - Venue Cymru, Llandudno, Wales

</doc>
<doc id="320858" url="https://sk.wikipedia.org/wiki?curid=320858" title="Marie Ennemond Camille Jordan">
Marie Ennemond Camille Jordan



</doc>
<doc id="320860" url="https://sk.wikipedia.org/wiki?curid=320860" title="Cesta III. triedy 2171 (Slovensko)">
Cesta III. triedy 2171 (Slovensko)

Cesta III. triedy číslo 2171 ("III/2171", staré číslo "III/065033") je cesta III. triedy na Slovensku, v okresoch Prievidza a Turčianske Teplice. Jej celková dĺžka je 9,950 km a spája obce Ráztočno, stredisko Remata a Sklené. Časť úseku medzi Rematou a Skleným je nedobudovaný. 
Priebeh.
Cesta začína na križovatke s trasou I/9 asi 1,3 km za obcou Ráztočno, v smere k Handlovej. Podchádza železničnú trať Horná Štubňa - Prievidza a pokračuje údolím popri veľkom kameňolome k chate Poniklec, kde je križovatka s odbočkou do osady Remata. Cesta pokračuje k stredisku Remata, kde končí vybudovaný úsek cesty z prievidzskej strany. Ďalej vedie lesná, len terénnymi autami zjazdná cesta s prudkým stúpaním na hrebeň pohoria Žiar, kde prechádza do okresu Turčianske Teplice.
Cesta pokračuje vybudovaným úsekom v obci Sklené, ktorú spája s cestou I/65, kde III/2171 končí.

</doc>
<doc id="320865" url="https://sk.wikipedia.org/wiki?curid=320865" title="2010 Premier League Snooker">
2010 Premier League Snooker



</doc>
<doc id="320866" url="https://sk.wikipedia.org/wiki?curid=320866" title="Championship League 2010">
Championship League 2010

2010 Championship League sa hrala od 4. januára do 25. marca 2010. Víťaz tohto turnaja - Marco Fu dostal miesto v Premier League Snooker 2010.
Skupina 1.
Hralo sa 4. a 5. januára 2010. Stephen Maguire bol prvým hráčom, ktorý sa kvalifikoval do víťaznej skupiny. 
Skupina 2.
Hralo sa 6. a 7. januára 2010. John Higgins bol druhým hráčom, ktorý sa kvalifikoval do víťaznej skupiny. 
Skupina 3.
Hralo sa 18. a 19. januára 2010. Judd Trump bol tretím hráčom, ktorý sa kvalifikoval do víťaznej skupiny. 
Skupina 4.
Hralo sa 20. a 21. januára 2010. Marco Fu bol štvrtým hráčom, ktorý sa kvalifikoval do víťaznej skupiny. 
Skupina 5.
Hralo sa 8. a 9. februára 2010. Neil Robertson bol piatym hráčom, ktorý sa kvalifikoval do víťaznej skupiny. 
Skupina 6.
Hralo sa 10. a 11. februára 2010. Mark Allen bol Šiestym hráčom, ktorý sa kvalifikoval do víťaznej skupiny. 
Skupina 7.
Hralo sa 22. a 23. marca 2010. Jamie Cope bol posledným hráčom, ktorý sa kvalifikoval do víťaznej skupiny. 
Víťazná skupina.
Hralo sa 24. a 25. marca 2010. Marco Fu sa kvalifikoval do Premier League. 

</doc>
<doc id="320867" url="https://sk.wikipedia.org/wiki?curid=320867" title="2010 Championship League">
2010 Championship League



</doc>
<doc id="320868" url="https://sk.wikipedia.org/wiki?curid=320868" title="Metóda konečných prvkov">
Metóda konečných prvkov

Metóda konečných prvkov je numerická metóda slúžiaca na simuláciu priebehov napätia, deformácii, vlastných frekvencií, prúdenie tepla, javov elektromagnetizmu, prúdenie tekutín a pod. na vytvorenom fyzikálnom modeli. Jej princíp spočíva v diskretizácii spojitého kontinua do určitého (konečného) počtu prvkov, pričom zisťované parametre sú určované v jednotlivých uzlových bodoch. MKP sa používa predovšetkým pre kontrolu už navrhnutých zariadení, alebo na stanovenie kritického (najnamáhanejšieho) miesta konštrukcie. Hoci sú princípy tejto metódy známe už dlhšiu dobu, k jej masovému využitiu došlo až s nástupom modernej výpočtovej techniky.

</doc>
<doc id="320869" url="https://sk.wikipedia.org/wiki?curid=320869" title="Underworld">
Underworld

Underworld môže odkazovať na:

</doc>
<doc id="320870" url="https://sk.wikipedia.org/wiki?curid=320870" title="Alexandr Alexandrovič Bestužev">
Alexandr Alexandrovič Bestužev

Alexandr Alexandrovič Bestužev , (, pseudonym Marlinskij, * 3. november 1797, Petrohrad, Ruské impérium – † 19. jún 1837, Soči) bol ruský spisovateľ, literárny kritik, dekabrista, publicista.
Život.
Zúčastnil sa dekabristického povstania v čele jedného zo vzbúrených plukov. Spolupracoval s Rylejevom ako spoluautor agitačných piesní a vydavateľ almanachu "Poljarnaja zvezda". V roku 1820 vstúpil do "Spoločnosti milovníkov ruskej slovesnosti" ("Общество любителей российской словесности"). Zaoberal sa literárno-kritickou a publicistickou činnosťou; písal články o ruskej literatúre a prehľady ročnej literárnej produkcie (v rokoch 1823, 1824 a 1825). Keď sa po dlhšej nedobrovoľnej prestávke (väzenie, vyhnanstvo na Sibíri) vrátil k literárnej činnosti, zameral sa na prózu. Nadviazal na svoje poviedky z preddecembrového obdobia, rozvil ich silne vypätú emocionálnu romantickú stránku a začal písať novely pod pseudonymom Marlinskij (podľa obce Marli pri Petrohrade).
Od roku 1829 slúžil ako radový vojak na Kaukaze, kde aj v boji zomrel.
Tvorba.
Próze sa venoval už v období pred dekabristickým povstaním. Napísal cestopisnú črtu v listoch "Cesta do Reveľu" ("Поездка в Ревель", 1820, 1823), boli to texty s historickými námetmi. poviedky "Roman a Oľga" (1824) a "Zradca" ("Изменник", 1824) sa obracali do dávnej ruskej minulosti. S využitím tradície tzv. gotického románu zobrazil pomery v stredovekom Pobaltsku ovládanom prevažne nemeckými rytiermi; "Hrad Wenden" ("Замок Венден", 1823), "Hrad Neuhausen" ("Замок Нейгаузен", 1824, 1825), "Hrad Eisen" ("Замок Ейзен", 1825, 1827), "Reveľský turnaj" ("Ревельский турнир", 1825) a ďalšie. Vyznačovali sa pútavým dejom, dobrodružnými zápletkami, konfliktami, zradami, tajomstvom. Charakteristická bola pre ne tiež neskrývaná náklonnosť k bojovníkom za národnú nezávislosť a sociálnu spravodlivosť.
V Bestuževovej tvorbe tridsiatych rokov patrí významné miesto pozorovaniam z Kaukazu. Kaukazské dojmy sú zachytené v "Listoch z Dagestanu" ("Письма из Дагестана", 1832) a v črtách "Rozlúčenie s Kaspickým morom" ("Прощание с Каспием", 1834). Najznámejšími z tohto obdobia sú jeho hrdinsko-bojovnícke prózy predchnuté divokou romantikou "Ammalat-Bek" (1834) a "Mulla Nur" (1836). 
Protiklad vnútorne bohatých ľudí a utilitarizmu súdobého sveta sa objavuje v prózach "Skúška" ("Испытание", 1830) a "Strašná veštba" ("Страшное гадание", 1831). V emocionálnej tragédii veľkej lásky "Fregata Nádej" ("Фрегат Надежда", 1832) ústi v protišľachtický protest bojovnej demokratickej orientácie. Z podobne ladených próz sú ešte známe dva príbehy z obdobia protikontinentálnej blokády a protinapoleonskej vojny, "Poručík Belozor" ("Лейтенант Белозор", 1831) a "Moreplavec Nikitin" ("Мореход Никитин", 1834).

</doc>
<doc id="320872" url="https://sk.wikipedia.org/wiki?curid=320872" title="Podvýživa">
Podvýživa

Podvýživa alebo malnutrícia (z latinského slova malus - zlý) nedostatočný prísun živín, najmä bielkovín a sacharidov. Prejavuje sa oslabovaním stavby tela, väčšou náchylnosťou na ochorenia a v extrémnom prípade vedie k úmrtiu jedinca. Podvýživa je extrémny a dlhodobý prejav organizmu na hlad. Termín sa používa na označenie tohto stavu pri zvieratách aj ľuďoch. Pri krátkom trvaní sú následky vratné. Pri dlhšom trvaní vedie k chradnutiu, prudkému chudnutiu, celkovej ochabnutosti a strate síl až smrti.
Rozšírenie podvýživy je často spojené s prírodnými katastrofami ako sucho, hladomor, či neúroda, ale môže sa vyskytovať v každej situácii, keď nie je v okolí dosiahnuteľný zdroj potravy ako sa to stalo počas druhej svetovej vojny v koncentračných táboroch alebo počas obliehania mesta Leningrad, kde v dôsledku podvýživy zomrelo v priebehu asi 900 dní najmenej 600 - 800 000 ľudí.
Podvýživa je celosvetový problém aj v súčasnosti, ktorý trápi prevažne chudobné krajiny sveta. Proti početnosti úmrtí sa snažia bojovať svetové organizácie ako OSN, WHO atď., ale pre nedostatok finančných prostriedkov z vyspelých štátov a skorumpovanosti miestnych úradov v mnohých oblastiach neúspešne. Podľa organizácie WHO bolo v roku 2015 vo svete podvýživených 793 miliónov ľudí, teda 13% svetovej populácie.
Príčiny.
Môže byť spôsobený nevhodnou stravou (tzv. jednostranná strava) alebo ochorením tráviaceho traktu, napr. zápalového ochorenia, nádorového ochorenia, vredov čriev a ich zápalového ochorenia, rozličných vírusových a infekčných ochorení, ktoré sprevádzajú ťažké hnačky a vracanie, rozličných duševných porúch – degeneratívnych zmien mozgu a rozličné psychózy (najčastejšie pri anorexii).
Členenie.
Proteín-energetická malnutrícia (kachexia, marazmus).
"Kvantitatívna podvýživa": charakteristický je postupný úbytok tukovej aj netukovej hmoty, pokles váhy a pokles BMI (body mass index). Pri tomto druhu ostáva hladina krvných proteínov v norme. Príčina je vyvážený, celkový nedostatok potravy, nielen niektorých živín.
Proteínová malnutrícia (kwashiorkor).
"Kvalitatívna podvýživa": charakteristický je pokles krvných bielkovín , no pokles hmotnosti nie je veľmi významný, skôr ostáva taká istá alebo narastá, niekedy sa dokonca objavuje obezita. Klesá počet bielych krviniek a objavujú sa poruchy imunity buniek. Merania, ktoré vychádzajú zo zachovanej tukovej hmoty, môžu byť v norme. Príčina tohto druhu malnutrície je nedostatok bielkovín v strave.
Pacienti majú nezriedkavo kombináciu obidvoch druhov podvýživy.
Priebeh.
Dôsledkom podvýživy je spomalenie rastu, oslabenie obranyschopnosti organizmu voči infekciám. Má za následok vznik anémie. Bráni tak normálnemu fungovaniu buniek a ich regenerácii. Vedie k postupnému úbytku svalovej hmoty. Vplyvom podvýživy postupne začnú zlyhávať jednotlivé telesné orgány a dochádza k poškodeniu kostí. V extrémnom prípade vedie k úmrtiu jedinca.
S určitým rizikom môže byť spojené aj náhle obnovenie prísunu potravy, v extrémnom prípade až s úmrtím v dôsledku realimentačného syndrómu.

</doc>
<doc id="320882" url="https://sk.wikipedia.org/wiki?curid=320882" title="Peter Guthrie Tait">
Peter Guthrie Tait

Peter Guthrie Tait (* 28. apríl 1831, Dalkeith, Spojené kráľovstvo - † 4. júl 1901, Edinburgh) bol škótsky matematik a fyzik. 
Spoločne s Kelvinom je autorom vplyvnej učebnice fyziky "Treatise on Natural Philosophy." Kelvinova hypotéza, že atómy sú uzly v éteri doviedla Taita k ranému štúdiu matematickej teórie uzlov, ktorá výrazne prispela k rozvoju topológie ako matematickej disciplíny. Je tiež autorom viacerých vplyvných prác v termodynamike, ako aj diela o kvaterniónoch.

</doc>
<doc id="320883" url="https://sk.wikipedia.org/wiki?curid=320883" title="Peter Tait">
Peter Tait



</doc>
<doc id="320884" url="https://sk.wikipedia.org/wiki?curid=320884" title="Peter G. Tait">
Peter G. Tait



</doc>
<doc id="320885" url="https://sk.wikipedia.org/wiki?curid=320885" title="P. G. Tait">
P. G. Tait



</doc>
<doc id="320888" url="https://sk.wikipedia.org/wiki?curid=320888" title="Nesmrteľní">
Nesmrteľní

Nesmrteľní môže byť:

</doc>
<doc id="320889" url="https://sk.wikipedia.org/wiki?curid=320889" title="Nesmrteľní (Perzia)">
Nesmrteľní (Perzia)

Nesmrteľní boli elitnou jednotkou a jadrom vojska perzských kráľov z dynastie Achajmenovcov od 6. do 4. storočia pred Kr. Jednotku tvorilo 10 000 urodzených bojovníkov, ktorí boli v prípade strát ihneď doplňovaní o nováčikov, takže ich počet zostával konštantný. Medzi Nesmrteľných boli prijímané len osoby médskeho alebo perzského pôvodu. Termín nesmrteľní je tradovaný u Herodota ("athanatoi") a neskôr používaný ostatnými antickými letopiscami a spisovateľmi. Zdá sa, že sami Peržania ho nepoznali a Herodotos len skomolil perzské slovo "anúšija" (útvary, jednotky). 
Hlavnými zbraňami nesmrteľných, ktorí bojovali ako pešiaci, boli luk, šípy a dlhé kopije. Veľké uplatnenie mali títo disciplinovaní a dobre vycvičení bojovníci predovšetkým v období grécko-perzských vojen v 5. storočí pred Kr. a potom počas bojov Dareia III. s vojskami Alexandra Veľkého. Údaje antických kronikárov, že rovnaký vojenský útvar existoval aj v sásánovskej dobe, nie sú dnes vo všeobecnosti akceptované.

</doc>
<doc id="320895" url="https://sk.wikipedia.org/wiki?curid=320895" title="British American Racing">
British American Racing

B.A.R (British American Racing) bola stajňa monopostov Formuly 1, ktorá v šampionáte pôsobila od roku 1999 do roku 2005. Vznikla kúpou stajne Tyrrell. V prvom roku využívala motory Supertec, v následujúcich rokoch motory Honda.
Pretekárska stajňa bola pomenovaná po americkej tabakovej firme British American Tobacco, ktorá na monopostoch propagovala značku cigariet Lucky Strike. V polovici decembra roku 2004 kúpila 45% stajne firma Honda, od roku 2006 ju prevzala úplne a začala jazdiť pod svojou vlastnou značkou Honda Racing, v roku 2009 sa stajňa volala Brawn GP, od roku 2010 Mercedes GP.
Stajňa sídlila v meste Brackley v Veľkej Británii. Vedúcimi tímu boli Craig Pollock, David Richards a Nick Fry. Stajňa debutovala vo Formule 1 na Grand Prix Austrálie 1999 a posledné preteky odjazdila na Grand Prix Číny 2005. 
B.A.R. celkom absolvovala 118 pretekov, v ktorých najväčším úspechom bolo 2x Pole position. Dohromady jazdci stajne nazbierali 227 bodov.

</doc>
<doc id="320900" url="https://sk.wikipedia.org/wiki?curid=320900" title="Caroline Harrisonová">
Caroline Harrisonová

Caroline Lavinia Scottová Harrisonová (1. október 1832, Oxford, Ohio, Spojené štáty - 25. október 1892, Washington) bola manželka 23. prezidenta USA Benjamina Harrisona a do svojej smrti v roku 1892 vykonávala funkciu prvej dámy USA, kde ju vystriedala jej dcéra Mary Harrisonová McKeeová.

</doc>
<doc id="320903" url="https://sk.wikipedia.org/wiki?curid=320903" title="Šizuo Kakutani">
Šizuo Kakutani

Šizuo Kakutani (, ; * 28. august 1911, Osaka, Japonsko – † 17. august 2004, New Haven, Connecticut, USA) bol japonský matematik žijúci v USA. Je známy predovšetkým ako objaviteľ Kakutaniho vety o pevnom bode, ktorá je zovšeobecnením Brouwerovej vety o pevnom bode pre mnohoznačné funkcie (funkčná hodnota je množina) a používa sa v teórii hier pri dokazovaní existencie Nashovej rovnováhy. Je tiež známy vďaka tzv. Kakutaniho mrakodrapu, konceptu v ergodickej teórii, ako aj vďaka dôkazu Poissonovej rovnice metódami stochastickej analýzy. Pôsobil ako profesor na Yale University.

</doc>
<doc id="320904" url="https://sk.wikipedia.org/wiki?curid=320904" title="Shizuo Kakutani">
Shizuo Kakutani



</doc>
<doc id="320907" url="https://sk.wikipedia.org/wiki?curid=320907" title="Cannibal Corpse">
Cannibal Corpse

Cannibal Corpse je americká deathmetalová skupina z Buffala, New York, založená v roku 1988. Spolu so skupinami ako Morbid Angel alebo Death patrí medzi zakladateľov tohto štýlu. Do teraz vydala dve demá, šestnásť štúdiových albumov, dve EP, jednu kompiláciu a tri live-albumy. S predanými albumami, ktorých počet presahuje dve milióny je najlepšie predávajúcou deathmetalovou skupinou v Amerike a druhou najpredávanejšou na svete. 
Skupina sa inšpirovala klasickou thrashmetalovou scénou ako Slayer, Kreator alebo Sodom. Taktiež sa preslávila brutálnymi textami ale aj potlačami albumov, ktoré väčšinou niesli hororovú tematiku. V niektorých krajinách boli cenzúrované, a tak skupina musela navrhnúť alternatívny obal.
Začiatky.
Prvé vystúpenie skupiny bolo v apríli roku 1989, v Buffalo´s River Rock Café klube, krátko po nahraní prvej demonahrávky "Cannibal Corpse". Po necelom roku kapela podpísala kontrakt s vydavateľstvom Metal Blade Records a nahrala ich debutový album "Eaten Back to Life". 
Skupina utrpela počas pár rokov aj zmeny v zostave. V roku 1993 bol zo skupiny vylúčený jeden zo zakladateľov Bob Rusay. O dva roky neskôr bol z kapely vylúčený aj vokalista Chris Barnes a bol nahradený Georgeom Fisherom. Barnes si založil vlastnú skupinu Six Feet Under a neskôr aj skupinu Torture Killer.
Rok 1997 priniesol ďalšie zmeny. Odišiel Rob Barrett a bol nahradený Pat O’Brienom. Jack Owen opustil kapelu v roku 2004, kvôli svojmu druhému projektu Adrift. V roku 2005 sa pridal k Deicide.
Kontroverzia a publicita.
USA.
V roku 1995, senátor Bob Dole obvinil Cannibal Corpse spolu s Geto Boys a 2 Life Crew z ničenia americkej kultúrnej scény. V roku 1994 si skupina zväčšila popularitu účinkovaním vo filme "".
Austrália.
23. októbra, 1996 boli v Austrálii stiahnuté z predaja všetky albumy skupiny, kvôli urážlivým témam piesní a aj obalov albumov.
Nemecko.
Všetky albumy kapely do albumu "Tomb of the Mutilated" boli zakázané tiež kvôli obalom a brutálnym textom. Tiež im bolo zakázané počas koncertovania v Nemecku hrať niektoré piesne s poburujúcimi textami.

</doc>
<doc id="320916" url="https://sk.wikipedia.org/wiki?curid=320916" title="Valencia Street Circuit">
Valencia Street Circuit

Valencia Street Circuit je mestský pretekársky okruh, ktorý leží na juhovýchodnom pobreží Valencie v oblasti mestského prístavu.
Trať je sčasti permanentná a sčasti je tvorená verejnými komunikáciami vedúcimi pozdĺž prístavu. Dominantou trate je 140 metrov dlhý otočný most, ktorý bol rovnako ako ostatné traťové komunikácie, infraštruktúra okruhu a niektoré ďalšie okolité budovy navrhnutý známym architektom Hermannom Tilkem.
Okruh vo Valencii zaznamenal svoju premiéru v kalendári šampionátu Formule 1 v roku 2008 a odvtedy pravidelne hostí Veľkú cenu Európy.
Charakteristika trate.
Umiestnenie okruhu a jeho výborná dostupnosť z centra zaručujú vysokú návštevnosť. Divácky atraktívne sú najmä tribúny vedľa cieľovej rovinky, na ktorej konci jazdci brzdia z rýchlosti /h do prvej zákruty. Zaujímavý je i prejazd cez most v mieste príjazdu do prístavu.
Napriek tomu, že ide o mestský okruh, nie je porovnanie s GP Monaka na mieste. Valencia totiž ponúka na 62% dĺžky okruhu jazdu na plný plyn, zatiaľ čo Monte Carlo len na 42%. Najdlhší úsek, ktorý sa jazdí na plný plyn, sa nachádza medzi zákrutou 10 a 12 a jazdci tu 12 sekúnd tlačia pedál akcelerátora až k podlahe, pričom v Monaku iba 8 sekúnd. Šírka španielskeho okruhu sa pohybuje medzi dvanástimi až štrnástimi metrami.
Na úsekoch, ktoré slúžia bežnej premávke bol pred premiérovými pretekmi v roku 2008 položený nový asfalt, pretože tieto časti navrhnutej trate neboli v najlepšom stave. Premenlivé vlastnosti asfaltového povrchu počas víkendu majú vplyv na mechanickú priľnavosť.
Pri nastavení monopostov vychádzajú technici z požiadavky na nižší prítlak, kvôli dostatočnej rýchlosti na rovinkách. Zvýšené nároky sú kladené predovšetkým na brzdy. Ich zaťaženie je na podobnej úrovni, aká sa dosahuje pri GP Bahrajnu. Niekoľkonásobné brzdenie z rýchlostí prevyšujúcich /h najmä pred 12. a 17. zákrutou, kde jazdci radia druhý rýchlostný stupeň, vyžaduje veľkú spoľahlivosť brzdového systému. Preto sa tu používajú zväčšené prívody vzduchu k brzdám. Čo sa týka celkového vybalansovania monopostu, pre plynulý prejazd členitou traťou je nevyhnutné, aby auto rýchlo a presne reagovalo na časté zmeny smeru jazdy. Tomu zodpovedá tvrdšie nastavenie prednej nápravy, ktorá ale súčasne musí byť dostatočne mäkká, aby nedochádzalo k znižovaniu mechanickej priľnavosti v pomalých zákrutách a nestrácala sa stabilita podvozku pri jazde cez obrubníky.
História.
Zmluva na usporiadanie pretekov bola podpísaná 1. júna 2007 a má platnosť na sedem rokov. O tomto kontrakte rokoval Bernie Ecclestone spolu so zástupcami promotérskej skupiny Valmor Sport – Jorge Martinez Asparom, bývalým motocyklovým pretekárom a Fernandom Roigom, prezidentom futbalového klubu Villarreal. Oficiálna podoba okruhu bola známa 19. júla 2007.
Posledný júlový víkend v roku 2008 mal pre nový španielsky okruh veľký význam. Po prvýkrát sa na ňom konali automobilové preteky. Španielsky šampionát Formule 3 a šampionát International GT Open pripravili slušnú predohru podujatiu kráľovskej motoristickej triedy, ktoré sa uskutočnilo 24. augusta 2008. Prvú GP Európy na okruhu vo Valencii ovládol Felipe Massa na Ferrari, keď vyhral systémom štart–cieľ.
História Veľkej ceny Európy.
Prvá samostatná Veľká cena Európy sa konala v septembri 1983 na britskom okruhu Brands Hatch a stala sa korisťou Brazílčana Nelsona Piqueta na monoposte Brabham BT52-BMW. Nebola však ničím iným, než akousi záplatou, pretože v tej dobe sa v New Yorku mala jazdiť GP USA, ktorú však jej organizátori nakoniec zrušili. FIA vtedy túto dieru v kalendári vyplnila už zmienenou európskou GP.
Neskôr sa tieto preteky presúvali naprieč starým kontinentom na rôzne trate (Nürburgring, Donington Park, Jerez de la Frontera). Pravidelnou súčasťou kalendára svetového šampionátu sa stali až od sezóny 1999. Stalo sa tak kvôli tomu, že Nemci boli v tej dobe vďaka Schumacherovi doslova posadnutí F1, ale mohli ho vidieť iba pri Veľkej cene Nemecka v Hockenheime, a tak sa do šampionátu dostala konkurenčná trať pod Nürburgským hradom.
V posledných dvoch rokoch Európsku Grand Prix začal hostiť španielsky prístav Valencia, na ktorého cestách vytýčil Hermann Tilke mestský okruh. Nová trať sa zhotovila aj napriek tomu, že Valencia už jeden stabilný okruh, na ktorom testujú monoposty F1, dávno má. FIA totiž od trate veľa očakávala. Týmto spôsobom sa preteky mali dostať bližšie k divákom a mali priniesť prospech mestským obchodom a reštauráciám. Takto si vedenie Formule 1 predstavovalo nový trend, lenže už prvý ročník priniesol veľké sklamanie. Na papieri síce všetko vyzeralo veľmi sľubne a zaujímavo, no v skutočnosti okruh s množstvom pomalých zákrut nedával žiadne šance na predbiehanie a stal sa nezáživnou záležitosťou.

</doc>
<doc id="320920" url="https://sk.wikipedia.org/wiki?curid=320920" title="Hudžefa">
Hudžefa

Hudžefa je meno dvoch staroegyptských panovníkov. V skutočnosti je to slovo s významom „vymazaný“ (), podobné . Používalo sa v kráľovských zoznamoch vpísané do kartuši, keď bolo meno panovníka v origináli pri prepise nečitateľné, poškodené alebo zámerne vynechané. V 19. storočí egyptológovia pokladali toto slovo za skutočné meno panovníka. Časom a novými poznatkami bol nájdený jeho správny význam.
V kráľovských zoznamoch sa vyskytujú dvaja panovníci s týmto označením:

</doc>
<doc id="320921" url="https://sk.wikipedia.org/wiki?curid=320921" title="Sepat">
Sepat



</doc>
<doc id="320922" url="https://sk.wikipedia.org/wiki?curid=320922" title="Jozef Mihál">
Jozef Mihál

RNDr. Jozef Mihál (* 18. marec 1965, Nitra) je slovenský matematik-analytik, politik a lektor v oblasti pracovného práva, sociálneho zabezpečenia a dane z príjmu. Od októbra 2023 do júla 2024 pôsobil ako poslanec Európskeho parlamentu, nastúpil ako náhradník za Michala Šimečku, ktorý sa v súvislosti s návratom do slovenskej politiky vzdal mandátu.
V roku 2006 spoluzakladal stranu NÁDEJ (s Jirkom Malchárkom), neskôr pôsobil ako podpredseda pre ekonomiku strany Sloboda a Solidarita, pričom vo vláde Ivety Radičovej zastával post ministra práce, sociálnych vecí a rodiny Slovenskej republiky. Neskôr pôsobil ako podpredseda v strane SPOLU – občianska demokracia, ktorú spoluzakladal s Miroslavom Beblavým a ďalšími poslancami a osobnosťami mimo politiky. Zo strany SPOLU – občianska demokracia po neúspechu v parlamentných voľbách v roku 2020 odišiel a oznámil svoj návrat do strany Sloboda a Solidarita. Vovláde Igora Matoviča menej ako jeden mesiac zastával funkciu štátneho tajomníka Ministerstva práce, sociálnych vecí a rodiny SR pod vedením ministra Milana Krajniaka.
Vzdelanie a kariéra.
Absolvoval gymnázium v Žiline. V rokoch 19831988 vyštudoval odbor teoretická kybernetika, matematická informatika a teória systémov na Matematicko-fyzikálnej fakulte Univerzity Komenského v Bratislave. V rokoch 1990 až 2006 bol spoločníkom a analytikom pre personalistické a mzdové podstystémy v AURUS s.r.o. – informačné systémy. Od roku 2007 je lektorom na témy pracovného práva, sociálneho zabezpečenia a dane z príjmu. V rokoch 2005 až 2008 pracoval ako externý poradca ministra zdravotníctva pre reformu zákona o zdravotnom poistení a systém ročného zúčtovania poistného na verejné zdravotné poistenie. Od roku 2007 (podľa webu firmy 2006) je majiteľom firmy RELIA s.r.o. Firma sa venuje „"organizovaniu konferencií, seminárov a školení na témy daní, odvodov, pracovného práva, účtovníctva a mzdového účtovníctva"“.
Politická činnosť.
Strana Nádej.
V roku 2006 bol angažovaný v politickej strane Nádej, ktorá vznikla tesne pred voľbami. Stranu mal zakladať bývalý minister za ANO, Jirko Malchárek spolu s Jozefom Špirkom, ktorý vtedy pôsobil v Pente. Mihál sa vyjadril, že ho do strany zlákal odvodový bonus a nepociťoval vplyv Penty. Strana vo voľbách nezískala ani percento.
Strana SaS.
V rokoch 2008 až 2009 bol jedným zo štyroch členov prípravného výboru, ktorý stál na začiatku strany SaS.
Vo voľbách do NR SR v júni 2010 získal mandátové tretie miesto, bol označený za odborníka na dane a odvody. Za ministra práce, sociálnych vecí a rodiny zároveň podpredsedu vlády bol prezidentom Gašparovičom vymenovaný 9. júla 2010. Spolu s ním boli vymenovaní ďalší stranícki a koaliční kolegovia z SDKÚ-DS, SaS, KDH a Most-Híd ako súčasť kabinetu Ivety Radičovej po neschopnosti víťazného SMER-u zostaviť vládu.
Vo voľbách do NR SR v marci 2012 kandidoval na 2. mieste kandidátky SaS, ziskom 46 312 preferenčných hlasov získal 3. miesto a poslanecký mandát. Pred voľbami kritizoval odvodový systém. Od roku 2013 živnostníci platia až približne trikrát viac na odvodoch ako zamestnanci, výška dôchodku pritom bude rovnaká.
Vo voľbách do NR SR v marci 2016 kandidoval na 4. mieste kandidátky SaS, ziskom 71 357 preferenčných hlasov sa prekrúžkoval na 3. miesto a získal poslanecký mandát. V parlamente je podpredseda Výboru pre sociálne veci.
V roku 2016 chcel kandidovať proti Richardovi Sulíkovi vo voľbách predsedu strany. Nakoniec ostal podpredsedom.
Vo feburári 2017 oznámil po ôsmich rokoch svoj odchod zo strany. Dôvodov na odchod bolo viacero. Podľa strany šlo „"najmä [o] zdravotné dôvody, nesúlad s názormi predsedu strany Richardom Sulíkom aj veľké pracovné vyťaženie ako experta na dane a odvody"“ Na svojom profile na sociálnej sieti ako dôvod uviedol, že SaS prestáva byť liberálnou stranou pričom on sa za liberála považuje. Podľa Denníka N bol v strane považovaný „"za experta, ktorý garantuje odbornosť strany najmä v otázkach odvodov, čo je pre Slobodu a solidaritu dôležitá téma"“. V rozhovore pre Denník N potvrdil, že sa poslaneckého mandátu neplánuje vzdať: „"Zostávam v parlamente na pozícii pravicového liberála."“ Do hnutia Progresívne Slovensko sa tiež neplánuje zapojiť.
Strana SPOLU.
19. apríla 2017 Mihál oznámil, že spolu s Miroslavom Beblavým založia novú stranu, ale názov oznámia neskôr. Ďalší spoluzakladatelia sú Katarína Macháčková, Zuzana Zimenová, Simona Petrík, Viera Dubačová a Oto Žarnay. Iniciátori strany zároveň zverejnili svoju výzvu Vráťme Slovensko ľuďom. V septembri 2017 oznámili, že strana sa bude volať SPOLU – občianska demokracia. 17. novembra 2017 začali zbierať podpisy na jej založenie. SPOLU – občianska demokracia bola zaregistrovaná ministerstvom vnútra 26. januára 2018. Podporovatelia strany vyzbierali na jej založenie 18 000 podpisov za tri týždne.
Na ustanovujúcom sneme strany, ktorý sa konal 14. apríla 2018 v Poprade, bol Mihál 170 hlasmi zvolený za podpredsedu strany. V parlamentných voľbách vo februári 2020 kandidoval na 5. mieste kandidátky koalície PS/SPOLU. Vo voľbách získal 37 543 hlasov, po zohľadnení preferenčných hlasov obhájil 5. miesto kandidátky. Kvôli výsledku koalície sa do parlamentu nedostal a 1. marca 2020, deň po parlamentných voľbách, informoval o vzdaní sa funkcie podpredsedu strany. 
Návrat do SaS.
Následne 9. marca 2020 oznámil spolu s Richardom Sulíkom návrat do strany Sloboda a solidarita. Následne 21. marca 2020 bol menovaný do funkcie štátneho tajomníka Ministerstva práce, sociálnych vecí a rodiny. Z funkcie odišiel už o necelý mesiac 14. apríla, keď odišiel do Sulíkom vytvorenej ekonomickej krízovej rady.
V júni 2023 Mihál oznámil že bude spolupracovať ako nestraník so subjektami Demokrati a Jablko.
Poslanec Európskeho parlamentu.
Od 26. októbra 2023 sa stal poslancom Európskeho parlamentu ako náhradník za Michala Šimečku, ktorý sa vrátil do slovenskej politiky. Mandát si mohol uplatniť, keďže v roku 2019 kandidoval za poslanca europarlamentu za zoskupenie PS/SPOLU. Do činnosti EP sa zapojil až 8. novembra. Vstúpil do politickej frakcie európskych liberálov a centristov Obnovme Európu (RE).

</doc>
<doc id="320924" url="https://sk.wikipedia.org/wiki?curid=320924" title="Mari Kiviniemiová">
Mari Kiviniemiová

Mari Johanna Kiviniemiová (* 27. september 1968, Seinäjoki, Fínsko) je fínska politička a v období od 22. júna 2010 do 22 júna 2011 fínska premiérka. V minulosti zastávala funkciu ministerky pre verejnú správu a samosprávu (2007-2010) a ministerky zahraničného obchodu a rozvoja (2005-2006).

</doc>
<doc id="320925" url="https://sk.wikipedia.org/wiki?curid=320925" title="OpenLDAP">
OpenLDAP

OpenLDAP Softvér je softvér s otvoreným zdrojovým kódom, ktorý implementuje protokol LDAP - Lightweight Directory Access Protocol – (protokol pre odľahčený prístup do adresára). Tento softvér vytvára skupina vývojárov, ktorá sa nazýva OpenLDAP Project v spolupráci s internetovou komunitou. 
Program je vydaný pod vlastnou licenciou v štýle BSD s názvom OpenLDAP Public License. Tento softvér obsahujú mnohé Linuxové distribúcie, no dá sa spustiť aj na platformách BSD, AIX, Android, HP-UX, Mac OS X, Solaris, Microsoft Windows (založených na NT technológii napr. 2000, XP, Vista, Windows 7, etc.) a z/OS.
História projektu.
OpenLDAP Project bol založený v roku 1998 Kurtom Zeilenganom. Projekt odštartoval vytvorením klonu referenčného zdrojového kódu LDAP od Michiganskej Univerzity, ktorá dlho podporovala vývoj tohto projektu a tiež vývoj samotného LDAP protokolu.
V apríli, 2006, mal OpenLDAP Project troch hlavných členov: Howarda Chu (hlavný architekt), Pierangela Masaratiho a Kurta Zeilenga. Do projektu prispievalo aj viacero významných aktívnych prispievateľov vrátane Luka Howarda, Hallvarda Furusetha, Quanaha Gibson-Mounta a Gavina Henryho.
Súčasti softvéru OpenLDAP.
OpenLDAP Software má tri hlavné komponenty:
OpenLDAP Project pracuje aj na niekoľkých podprojektoch:
Kľúčové vlastnosti softvéru OpenLdap.
LDAPv3: slapd implementuje 3. verziu protokolu Lightweight Directory Access Protocol. slapd podporuje LDAP cez protokoly IPv4 a IPv6 aj cez Unixový IPC.
Vrstva jednoduchej autentifikácie a zabezpečenia (SASL): slapd podporuje silnú autentifikáciu (overenie totožnosti) a zabezpečenie údajov (integrity a dôvernosti) prostredníctvom použitia SASL. Implementácia SASL použitá v slapd je vykonávaná pomocou softvéru Cyrus SASL, ktorý podporuje množstvo mechanizmov vrátane DIGEST-MD5, EXTERNAL a GSSAPI.
Zabezpečená transportná vrstva (TLS): slapd podporuje autentifikáciu založenú na certifikáte a zabezpečenie údajov (integrity a dôvernosti) prostredníctvom použitia TLS (alebo SSL). Implementácia TLS použitá v slapd môže byť vykonávaná buď pomocou softvéru OpenSSL alebo GnuTLS.
Riadenie topológie: slapd sa dá nastaviť tak, aby povoľoval prístup k soketovej vrstve na základe informácií o sieťovej topológii. Táto funkcia používa tzv. TCP wrappery – Obaľovače TCP protokolu (prostriedky, ktoré filtrujú pakety).
Riadenie prístupu: slapd poskytuje bohaté a mocné prostriedky na riadenie prístupu, ktoré nám umožňuje riadenie prístupu k informáciám v našej databáze(ach). Môžeme nastaviť prístup k záznamom na základe autorizačných informácií LDAP, IP adresy, názvu domény a ďalších kritérií. slapd podporuje aj statické aj dynamické informácie pre riadenie prístupu.
Internacionalizácia: slapd podporuje znakovú sadu Unicode aj jazykové značky.
Výber databázového pozadia: slapd umožňuje použiť rôzne druhy databázových pozadí, z ktorých si môžeme vybrať. Obsahuje BDB – vysokovýkonné databázové pozadie s transakciami; HDB – hierarchické vysokovýkonné pozadie s transakciami; SHELL – rozhranie na pozadí pre spúšťanie shell skriptov a PASSWD - jednoduché rozhranie na pozadí pre súbory passwd. Pozadia BDB a HDB sú obsluhované databázou Oracle Berkeley DB.
Viacnásobné databázové inštancie: slapd sa dá nakonfigurovať tak, aby obsluhoval viacero databáz v rovnakom čase. To znamená, že jeden slapd server môže odpovedať na požiadavky mnohých logicky rozdielnych súčastí LDAP stromu, pričom môže používať alebo to isté alebo iné databázové pozadie.
Bežné modulárne API: Ak vyžadujeme ešte väčšie prispôsobenie, slapd nám umožňuje napísať si svoje vlastné moduly. slapd Obsahuje dve odlišné súčasti: popredie, ktoré cez protokol obsluhuje komunikáciu s LDAP klientmi a moduly, ktoré vykonávajú také operácie, akými sú databázové operácie. Vďaka tomu, že tieto dve súčasti komunikujú cez dobre definované API rozhranie jazyka C, môžeme si vytvoriť vlastné, prispôsobené moduly, ktoré rôznymi spôsobmi rozšíria slapd. Dostupných je tiež veľký počet modulov programovateľnej databázy. Tieto modul umožňujú poskytnúť externé dátové zdroje serveru slapd s využitím populárnych programovacích jazykov (Perl, shell a SQL).
Vlákna: slapd je rozdelené do vlákien aby bol výkon čo najväčší. Jeden viacvláknový proces slapd obsluhuje všetky prichádzajúce požiadavky pomocou zhromaždiska vlákien. Týmto sa redukuje vyžadovaná záťaž procesora, pričom sa zachová vysoký výkon.
Replikácia: slapd sa dá nastaviť tak, aby spravoval tieňové kópie informácií v adresáre. Táto schéma replikácie jeden hlavný/viacero vedľajších je životaschopná aj vo vysoko využívaných prostrediach, v ktorých kvôli dostupnosti a spoľahlivosti nestačí jedna inštalácia slapd. Pre extrémne náročné prostredie, v ktorom zlyhanie jedného bodu nie je prípustné, je tiež možné použiť replikáciu viacero hlavných. slapd obsahuje podporu replikácie založenej na LDAP Sync.
Sprostredkovateľská vyrovnávacia pamäť: slapd sa dá nastaviť tak, aby fungoval ako vyrovnávacia pamäť LDAP v úlohe prostredníka.
Konfigurácia: slapd sa dá veľmi dobre nastavovať prostredníctvom jedného konfiguračného súboru, ktorý nám umožňuje zmeniť všetko, čo len budeme chcieť. Konfiguračným voľbám sú pridelené primerané predvolené hodnoty, čo nám výrazne uľahčí prácu. Konfigurácia sa dá nastavovať aj dynamicky použitím samotného LDAPu, čo výrazne zlepšuje ovládateľnosť.
Zdroje.
OpenLDAP 

</doc>
<doc id="320926" url="https://sk.wikipedia.org/wiki?curid=320926" title="Bert Sommer">
Bert Sommer

Bert Sommer (* 7. február, 1949, Albany, New York, USA – † 23. júl, 1990, Troy, New York, USA) bol folkový spevák, gitarista a príležitostný herec, ktorý vystupoval aj na legendárnom festivale Woodstock (1969) a toho času tiež triumfoval hitom „We're All Playing In The Same Band“. Krátku dobu bol členom barokovo-popovej skupiny The Left Banke a tiež spoluautorom a spevákom jej singlových skladieb „Ivy Ivy“/„And Suddenly“. 
Ako herec stvárnil postavu Woofa v pôvodnom broadwayskom muzikáli Vlasy (Hair) a postavu Flatbusha v prvej sérii zábavného programu The Krofft Supershow, nazvanej Kaptain Kool and the Kongs. Jeho stelesnenie hipíka v muzikáli Vlasy bolo natoľko verné, že fotka s jeho podobizňou bola použitá ako divadelný plagát.
Sommer bol považovaný za talentovaného umelca. Jeho vystúpenie z festivalu Woodstock však bolo vystrihnuté, na základe čoho sa mu počas života nedostalo rovnakej pozornosti ako iným hudobníkom, ktorých Woodstock spopularizoval. Získal tak prívlastky "„zabudnutý woodstocký muž“" či stratený "„woodstocký básnik“". 
Bert Sommer zomrel vo veku štyridsaťjeden rokov po dlhom boji s ochorením dýchacích orgánov. Posledné vystúpenie odohral len dvanásť dní pred smrťou v Troyi s bubeníkom a kamarátom Johnnym Rabbom.
Festival Woodstock.
Program Berta Sommera bol zaradený na piatkový deň, ktorý usporiadatelia festivalu vyhradili predovšetkým folkovým hviezdam. Sommer v priebehu večera odohral desať skladieb, vrátane „Jennifer“, „The Road to Travel“ či „And When It's Over“, spolu so sprievodnými hudobníkmi Charliem Bilellom (basgitara) a Irom Stoneom (druhá gitara, organ, harmonika). Odohral tiež hit „America“ folkového dua Simon &amp; Garfunkel o ktorom Paul Simon tvrdil, že išlo o najlepšiu coververziu skladby akéhokoľvek umelca. Do dokumentárneho filmu však záznamy z koncertu neboli zaradené, väčšinou z dôvodu veľmi zlej kvality. Bertov priateľ, zodpovedný za Sommerovu biografiu, je však presvedčený, že záznam jeho celého koncertného setu ani neexistuje. Sám hudobník bol zdrvený, keď zistil, že bolo jeho vystúpenie odignorované. Neobjavilo sa totiž v žiadnom dokumente o Woodstocku, ani na sprievodných soundtrackoch k festivalu. "„Vidíte skupiny ako Santana a hudobníkov ako Richie Havens a Melanie, ktorí v tom čase neboli príliš známi a po Woodstocku ich kariéra explodovala. U Berta vyšlo všetko nazmar,“" tvrdil tiež rock-popový kritik Jim Fusilli z magazínu Wall Street Journal, ktorý hudobníka nazval "„strateným woodstockým básnikom“". Sommerovi priatelia sa však domnievajú, že hlavným dôvodom hudobníkovho vyradenia z histórie Woodstocku boli nezhody medzi nahrávacími spoločnosťami, keďže Berta Sommera zastrešoval Capitol Records a produkciu Woodstocku spoločnosť Warner.
Bert Sommer tak ostal po festivale nepovšimnutý, kým ostatné skupiny a interpreti sa vyšplhali na vrchol popularity.
Posmrtný úspech.
Bert Sommer sa dočkal záujmu o svoju osobu takmer štyridsať rokov po Woodstocku. Záznam festivalovej skladby „Jennifer“ sa ocitol v dokumentárnom filme Woodstock Diaries (1994). Aj napriek rýchlemu šíreniu prostredníctvom internetových sietí však vyvolal dojem, že Sommerov koncertný set pozostával iba z dvoch skladieb („Jennifer“ a „America“). Priateľ, a grafický dizajnér hudobných albumov, Victor Khan venoval Sommerovi spomienkovú webovú stránku, ktorá sa stala jeho oficiálnou. Tri z jeho skladieb sa tiež ocitli v hudobnom sete spoločnosti Rhino Records. 
Diskografia.
Rané nahrávky a stratené single.
S Bert and Bill:
S The Vagrants:
S The Left Banke:
Ako Bert Sommer:

</doc>
<doc id="320934" url="https://sk.wikipedia.org/wiki?curid=320934" title="Elizabeth Monroeová">
Elizabeth Monroeová

Elizabeth Kortrightová Monroeová (* 30. jún 1768, New York - † 23. september 1830, Richmond, Virgínia) bola manželkou 5. amerického prezidenta Jamese Monroea a 5. prvou dámou USA.

</doc>
<doc id="320937" url="https://sk.wikipedia.org/wiki?curid=320937" title="Elizabeth Kortrightová Monroeová">
Elizabeth Kortrightová Monroeová



</doc>
<doc id="320938" url="https://sk.wikipedia.org/wiki?curid=320938" title="Elizabeth Kortright Monroe">
Elizabeth Kortright Monroe



</doc>
<doc id="320939" url="https://sk.wikipedia.org/wiki?curid=320939" title="Elizabeth Monroe">
Elizabeth Monroe



</doc>
<doc id="320940" url="https://sk.wikipedia.org/wiki?curid=320940" title="Caroline Lavinia Scottová Harrisonová">
Caroline Lavinia Scottová Harrisonová



</doc>
<doc id="320941" url="https://sk.wikipedia.org/wiki?curid=320941" title="Caroline Harrison">
Caroline Harrison



</doc>
<doc id="320942" url="https://sk.wikipedia.org/wiki?curid=320942" title="Caroline Lavinia Scott Harrison">
Caroline Lavinia Scott Harrison



</doc>
<doc id="320943" url="https://sk.wikipedia.org/wiki?curid=320943" title="Louisa Adamsová">
Louisa Adamsová

Louisa Catherine Johnsonová Adamsová (neprechýlene Louisa Catherine Johnson Adams; * 12. február 1775, Londýn, Spojené kráľovstvo – † 15. máj 1852, Washington D.C., USA) bola manželka 6. amerického prezidenta Johna Quincyho Adamsa a v rokoch 1825 až 1829 prvá dáma USA. 
Louisa Adamsová pochádzala z vyššej a bohatšej sociálnej vrstvy ako jej manžel.

</doc>
<doc id="320944" url="https://sk.wikipedia.org/wiki?curid=320944" title="Louisa Catherine Johnsonová Adamsová">
Louisa Catherine Johnsonová Adamsová



</doc>
<doc id="320945" url="https://sk.wikipedia.org/wiki?curid=320945" title="Louisa Adams">
Louisa Adams



</doc>
<doc id="320946" url="https://sk.wikipedia.org/wiki?curid=320946" title="Louisa Catherine Johnson Adams">
Louisa Catherine Johnson Adams



</doc>
<doc id="320947" url="https://sk.wikipedia.org/wiki?curid=320947" title="Louisa Catherine Adams">
Louisa Catherine Adams



</doc>
<doc id="320951" url="https://sk.wikipedia.org/wiki?curid=320951" title="Santa Maria sopra Minerva">
Santa Maria sopra Minerva



</doc>
<doc id="320958" url="https://sk.wikipedia.org/wiki?curid=320958" title="Parciálna diferenciálna rovnica">
Parciálna diferenciálna rovnica

Parciálna diferenciálna rovnica je v matematike rovnica obsahujúca neznámu funkciu niekoľkých nezávisle premenných a jej parciálne derivácie podľa týchto premenných. Najvyšší z rádov parciálnych derivácii vyskytujúcich sa v rovnici sa nazýva rád parciálnej diferenciálnej rovnice.
Parciálne diferenciálne rovnice sú zovšeobecnením obyčajných diferenciálnych rovníc, ktoré obsahujú neznámu funkciu jednej premennej a jej derivácie. Každá obyčajná diferenciálna rovnica je súčasne aj parciálnou diferenciálnou rovnicou.
Definícia.
Parciálna diferenciálna rovnica je matematická rovnica tvaru
 formula_1
kde formula_2 je neznáma funkcia "n" premenných. Číslo "k" sa nazýva rád parciálnej diferenciálnej rovnice.
Príklady.
Elementárny príklad.
Uvažujme parciálnu diferenciálnu rovnicu
 formula_3
Zjavne, riešením tejto rovnice sú všetky funkcie nezávislé od "x", preto možno všeobecné riešenie zapísať ako
 formula_4
kde "f" je ľubovoľná funkcia o jednej premennej. Uvedená rovnica je analógiou obyčajnej diferenciálnej rovnice
 formula_5
ktorej riešením je ľubovoľná konštanta "c" (nezávislá od "x").
Rovnica vedenia tepla.
Dôležitým príkladom parciálnej diferenciálnej rovnice je rovnica vedenia tepla, ktorá opisuje šírenie tepla v telesách v závislosti od času. Pre funkciu formula_6 kde formula_7 vyjadruje polohu bodu v priestore a "t" udáva čas, má rovnica vedenia tepla tvar
formula_8
kde formula_9 je konštanta.
Vlnová rovnica.
Vlnová rovnica je parciálna diferenciálna rovnica druhého rádu, ktorá sa využíva na opis vlnenia (akustického, mechanického, elektromagnetického, atď.).
Vo všeobecnosti ide o typ rovnice, ktorá sa dá vyjadriť v tvare
formula_10
kde "c" je konštanta.

</doc>
<doc id="320959" url="https://sk.wikipedia.org/wiki?curid=320959" title="William Otis">
William Otis

William Otis (1813 – 1839) bol americký vynálezca parného rýpadla. Za svoj vynález získal patent 24. februára 1839.
O konštrukciu parného rýpadla sa pokúšal už v roku 1796 James Watt. Nemal ale k dispozícii dostatočne silný stroj, a preto jeho rýpadlo sklamalo.
Ottis využil odvtedy prebehnutého vývoja parných strojov a navrhol 15 ton ťažké rýpadlo s 12 kW parným strojom na železničnom podvozku. Jeho konštrukcia bola natoľko úspešná, že prvé rýpadlo z roku 1839 bolo v prevádzke až do 20. rokov 20. storočia. Výrazným zlepšením bolo iba nahradenie reťazí oceľovými lanami.

</doc>
<doc id="320960" url="https://sk.wikipedia.org/wiki?curid=320960" title="Eaten Back to Life">
Eaten Back to Life

Eaten Back to Life je prvý štúdiový album od americkej death metalovej skupiny Cannibal Corpse. Bol vydaný cez vydavateľstvo Metal Blade, 17. augusta 1990.
Album bol zakázaný v Nemecku (cenzurovaná verzia nie je k dispozícii, pretože zákaz bol v roku 2006 odvolaný) ale aj v iných krajinách, kvôli jeho brutálnym textom a potlači albumu. 
Zaujímavosti.
Na albume sa podieľajú aj členovia iných skupín. Glenn Benton z kapely Deicide a Francis H. Howard z kapely Opprobrium nahrali zadné vokály na piesňach „Mangled“ a „Skull Full of Maggots“.
Na bookletoch vo vnútri albumu je napísané: „Tento album je venovaný Alfredovi Packerovi, prvému americkému kanibalovi“.
Remasterovaná verzia albumu obsahuje video „Born In a Casket (Live)“ a má tiež zmenenú farebnú schému na obale albumu.

</doc>
<doc id="320961" url="https://sk.wikipedia.org/wiki?curid=320961" title="Dušan Poliačik">
Dušan Poliačik

Dušan Poliačik (* 11. február 1955, Dobroč, Banská Bystrica) je česko-slovenský vzpierač, olympionik, ktorý v Moskve 1980 získal bronzovú olympijskú medailu v kategórii do 82,5 kg.

</doc>
<doc id="320963" url="https://sk.wikipedia.org/wiki?curid=320963" title="RO">
RO

Spojenie písmen R a O môže mať rôzne významy:

</doc>
<doc id="320967" url="https://sk.wikipedia.org/wiki?curid=320967" title="Dubawnt (rieka)">
Dubawnt (rieka)

Dubawnt () je rieka v Severozápadných teritóriách a Nunavute v Kanade. Je 830 km dlhá. Povodie má rozlohu 67 000 km².
Priebeh toku.
Pramení v Lavrentijskej vysočine a preteká ňou cez množstvo jazier, z ktorých najväčšie sú Dubawnt, Wholdaia, Wharton. Patrí do povodia rieky Telon, ktorá ústi do Chesterfieldskej zátoky Hudsonovho zálivu.
Vodný režim.
Najvyššie vodné stavy dosahuje na jar a k miernemu poklesu dochádza na konci leta. Na jazere Dubawnt sa aj v lete vyskytuje ľad.

</doc>
<doc id="320968" url="https://sk.wikipedia.org/wiki?curid=320968" title="Dubawnt">
Dubawnt

Dubawnt môže byť:

</doc>
<doc id="320969" url="https://sk.wikipedia.org/wiki?curid=320969" title="Megafón">
Megafón

Megafón (hlásna trúba či zosilňovač hlasu) je ručné lievikovité zariadenie, slúžiace k zosilneniu ľudského hlasu a smerovaniu ho do určitej oblasti. Objavil ho Thomas Edison v roku 1878.
Ľudský hlas má tendenciu šíriť sa rovnomerne do všetkých strán, zatiaľ čo keď je odosielaný skrz megafón, je jeho zvuk koncentrovaný do danej oblasti. Ak človek stojí mimo oblasť do ktorej je zvuk megafónom vysielaný, je ťažšie ho počuť. Existujú aj elektronické megafóny, ktoré zvuk zosilňujú ešte oveľa silnejšie. Tie sa skladajú z mikrofónu, zosilňovača a reproduktora.
Megafóny sa používajú hlavne pri športových udalostiach, politických alebo propagačných aktivitách.

</doc>
<doc id="320970" url="https://sk.wikipedia.org/wiki?curid=320970" title="Albany (rieka)">
Albany (rieka)

Albany () je rieka na severe provincie Ontário v Kanade. Je 982 km dlhá. Povodie má rozlohu 118 000 km².
Priebeh toku.
Odteká z jazera St. Joseph. Horný tok sa vyznačuje veľkým množstvom jazier a perejami. Ústi do Jamesovej zátoky Hudsonovho zálivu. Najväčším prítokom je pravostranná Kenogami.
Využitie.
Rieka sa vyznačuje veľkými energetickými zásobami.

</doc>
<doc id="320973" url="https://sk.wikipedia.org/wiki?curid=320973" title="Majstrovstvá sveta vo futbale 2010 – Osemfinále">
Majstrovstvá sveta vo futbale 2010 – Osemfinále

Osemfinále Majstrovstiev sveta vo futbale 2010 je súčasťou druhej časti majstrovstiev. Postupujú tu dva najlepšie tímy zo skupinovej fázy a postupuje sa pavúkovým štýlom. Ak nastane po 90-tich minútach remíza, nasleduje predĺženie (dvakrát 15 minút). Ak by ani potom nebol známy víťaz, zápas sa rozhodne v penaltovom rozstrele. 
 † - po predĺžení
 × - po penaltovom rozstrele

</doc>
<doc id="320977" url="https://sk.wikipedia.org/wiki?curid=320977" title="Frank Harary">
Frank Harary

Frank Harary (* 11. marec 1921, New York, USA – † 4. január 2005, Las Cruces, Nové Mexiko, USA) bol americký matematik. Je známy predovšetkým vďaka práci v teórii grafov. Zaoberal sa predovšetkým enumeráciou grafov, grafmi s ohodnotením hrán znamienkom a aplikáciami teórie grafov, predovšetkým v spoločenských vedách. Napísal viac ako 700 článkov a viacero vplyvných kníh.

</doc>
<doc id="320978" url="https://sk.wikipedia.org/wiki?curid=320978" title="Anarchistické symboly">
Anarchistické symboly

Aj keď anarchisti spočiatku odmietali význam symbolov v ich politickom hnutí, hlavnými symbolmi anarchizmu sa stali áčko v krúžku a čierna vlajka. Po vzniku viacerých anarchistických smerov (anarchokomunizmus, anarchosyndikalizmus...) si tieto smery vytvorili vlastné symboly, z ktorých mnohé sú používané dodnes.
Čierna vlajka.
Čierna vlajka a všeobecne čierna farba je spojená s anarchistickým hnutím od konca 19. storočia (keďže dovtedy boli anarchisti spojení s komunistami, obidve hnutia používali na svoje označenie červenú farbu). Mnoho anarchistických novín sa volalo "Čierna vlajka" ("Black flag") a tiež veľa anarchistov si ako priezvisko dávalo „Čierny“. V roku 1881 bola v Londýne založená významná anarchistická skupina s názvom „Čierna internacionála“.
Čierna farba vlajky je v zámernom kontraste s farebnými vlajkami väčšiny štátov. Taktiež ako opozitum voči bielej vlajke, ktorá je symbolom vzdatia sa, čierna farba znamená odpor, odmietnutie vzdania sa.
Louise Michelová, francúzska anarchistka, účastníčka Parížskej komúny, 9. marca 1883 v Paríži počas demonštrácie nezamestnaných ako prvá niesla nad sebou čiernu vlajku. Podľa nej je čierna vlajka „vlajkou štrajkujúcich a tých, ktorí sú hladní“. Čierna vlajka ako symbol anarchizmu sa čoskoro dostala aj do Ameriky, kde viala aj počas prvomájových demonštrácií v Chicagu. Podľa čiernej farby sa volala aj ukrajinská anarchistická Čierna armáda.
„A“ v krúžku.
Písmeno „A“ v krúžku je pravdepodobne najznámejší symbol anarchizmu. Je to monogram, ktorý pozostáva z písmena A (z angličtiny "anarchism" – "anarchizmus"), okolo ktorého je písmeno „O“ (z angličtiny "order" – "poriadok"). Spolu to znamená „anarchizmus je poriadok“. Vytvoril ho Giuseppe Fanelli v roku 1868 a prvýkrát ho použila Federálna rada Španielska z anarchistických odborov Medzinárodná asociácia pracujúcich.
Po roku 1977 sa áčko v krúžku, napriek nevôli anarchistov, stalo jedným zo symbolov punku. Ako prvá ho začala využívať skupina Sex Pistols. Punkáči si anarchiu spojovali s rebéliou a chaosom a týmto boli v rozpore s anarchistami. Prvá skupina, ktorá využívala áčko v krúžku a zároveň sa hlásila k myšlienkam anarchizmu, bola britská skupina The Crass.
Iné vlajky a hviezdy.
Rôzne anarchistické smery si vytvorili vlastné vlajky, ktorým sa hovorí aj „polovičné vlajky“. Vlajky sú rozdelené na pravú a ľavú stranu po uhlopriečke. Pravá polovica vlajky je čierna, reprezentujúca anarchizmus, a ľavá polovica vlajky je farba daného smeru. Tieto anarchistické smery si vytvorili aj päťramenné hviezdy, ktoré majú rovnaké farby ako vlajka.
Čierny kríž.
Symbolom Anarchistického čierneho kríža je čierny kríž navrchu so zdvihnutou päsťou, ktorá symbolizuje vzdor proti autoritám. Tiež symbolizuje „ako spraviť z mnohých slabých prstov silnú päsť“. AČK sa snaží pomáhať uväzneným anarchistom dostať sa z väzenia, aj keď boli odsúdení za ilegálny čin, napr. prepadnutie banky.
Čierny kríž bol inšpirovaný znakom Červeného kríža, čo je najväčšia svetová humanitárna organizácia. AČK sa pôvodne volalo Anarchistický červený kríž, no názov bol zmenený približne v roku 1920, aby sa predišlo zmäteniu, keďže v tomto čase aj Červený kríž začal pomáhať väzňom.
Rovnako ako pri červenom kríži, symbol nemá nič s kresťanstvom. Červený a Anarchistický čierny kríž sú humanitárne symboly, zatiaľ čo kresťanský kríž je náboženským symbolom.

</doc>
<doc id="320979" url="https://sk.wikipedia.org/wiki?curid=320979" title="Aritmetická funkcia">
Aritmetická funkcia

Aritmetická funkcia je v matematike reálna alebo komplexná funkcia, ktorej definičným oborom je množina prirodzených čísel. Teda ide o ľubovoľné zobrazenie formula_1
Dôležité operácie definované na aritmetických funkciách sú súčet aritmetických funkcií definovaný ako
 formula_2
a tzv. Dirichletov súčin aritmetických funkcií (alebo tiež "Dirichletova konvolúcia") definovaný ako
formula_3

</doc>
<doc id="320982" url="https://sk.wikipedia.org/wiki?curid=320982" title="Antonio Di Natale">
Antonio Di Natale

Antonio Di Natale (* 13. október 1977, Neapol, Taliansko) je bývalý taliansky futbalista, ktorý hral za klub Serie A Udinese Calcio. Hrával na pozícii útočníka alebo útočného stredopoliara.
V sezóne 2009/2010 a 2010/2011 bol najlepším strelcom talianskej Serie A.
Reprezentoval Taliansko na Majstrovstvách Európy 2012 v Poľsku a na Ukrajine. V prvom zápase skupiny strelil gól na 1-0 proti Španielsku pri remíze 1-1.

</doc>
<doc id="320987" url="https://sk.wikipedia.org/wiki?curid=320987" title="Malostankovské vresovisko">
Malostankovské vresovisko

Malostankovské vresovisko je prírodná pamiatka v správe štátnej ochrany prírody Biele Karpaty.
Leží v pohorí Považský Inovec v podcelku Vysoký Inovec, približne juhovýchodne od obce Trenčianske Stankovce. Nachádza sa v katastrálnom území miestnej časti Malé Stankovce v okrese Trenčín v Trenčianskom kraji. Vyhlásená bola v roku 1987 na rozlohe , bez ochranného pásma. 
Predmetom ochrany je oligotrofné vresovisko s ohrozenými druhmi organizmov. Lokalita je cenná z hľadiska krajinnej ekológie, ochrany genofondu i využitia pre environmentálnu výchovu a vzdelávanie. Na území pamiatky platí 4. stupeň ochrany.

</doc>
<doc id="320988" url="https://sk.wikipedia.org/wiki?curid=320988" title="Wimbledon 2010">
Wimbledon 2010

Wimbledon 2010 je grandslamový tenisový turnaj, ktorý sa uskutočnil od 21. júna do 4. júla 2010 na otvorených dvorcoch s trávnatým povrchom.
Finále.
Dvojhra mužov.
 Rafael Nadal vs. Tomáš Berdych 6-3, 7-5, 6-4 
Dvojhra žien.
 Serena Williamsová vs. Vera Zvonariovová 6-3, 6-2 
Štvorhra mužov.
 Jürgen Melzer / Philipp Petzschner vs. Robert Lindstedt / Horia Tecău 6-1, 7-5, 7-5
Štvorhra žien.
 Vania Kingová / Jaroslava Švedovová vs. Jelena Vesninová / Vera Zvonariovová 7-6(6), 6-2 
Zmiešaná štvorhra.
 Leander Paes / Cara Blacková vs. Wesley Moodie / Lisa Raymondová 6-4, 7-6(5)

</doc>
<doc id="320989" url="https://sk.wikipedia.org/wiki?curid=320989" title="Pseudoterasa Váhu">
Pseudoterasa Váhu

Pseudoterasa Váhu je prírodná pamiatka v pohorí Považský Inovec v podcelku Inovecké predhorie, v približne oblúku medzi obcami Hrádok a Hôrka nad Váhom. Je v správe štátnej ochrany prírody Biele Karpaty.
Nachádza sa v katastrálnom území obcí Hrádok a Hôrka nad Váhom v okrese Nové Mesto nad Váhom v Trenčianskom kraji. Vyhlásená bola v roku 1983 na rozlohe , bez ochranného pásma. Na území pamiatky platí 4. stupeň ochrany.
Predmetom ochrany je: "Cenný geomorfologický útvar svedčiaci o vývoji údolia Váhu v postglaciálnej dobe. Význam územia je vedeckovýskumný a krajinársky."

</doc>
<doc id="320990" url="https://sk.wikipedia.org/wiki?curid=320990" title="Viľgeľm Karlovič Kiucheľbeker">
Viľgeľm Karlovič Kiucheľbeker

 Viľgeľm Karlovič Kiucheľbeker (; * 21. jún 1797, Petrohrad, Ruské impérium – † 23. august 1846, Toboľsk) bol ruský básnik a dekabrista.
Životopis.
Viľgeľm Karlovič Kiucheľbeker pochádzal zo šľachtickej rodiny nemeckého pôvodu. Po štúdiu na Cárskoselskom lýceu (jeho spolužiak bol Alexandr Sergejevič Puškin) pôsobil ako ministerský a diplomatický úradník. Krátko býval v Nemecku, Taliansku, Grécku, v roku 1821 predniesol v Paríži zopár prednášok o ruskej literatúre. V rokoch 1821 −1822 pracoval ako úradník na Kaukaze, kde sa spoznal s Gribojedovom. V rokoch 1823 − 1824 vydával v Moskve spolu s V. F. Odojevským druhý najvýznamnejší dekabristický almanach "Mnemozina". Po porážke dekabristického povstania bol najprv odsúdený na smrť, potom mu trest zmenili a desať rokov strávil vo väzení. Od roku 1835 žil ako vyhnanec na Sibíri a tam, oslepnutý a nervovo vyčerpaný, zomrel na tuberkulózu.
Tvorba.
Bol najplodnejším z dekabristických autorov. Bola pre neho príznačná štýlová a tvarová nevyhranenosť. Vo svojej tvorbe mal blízko k neoklasicistnej estetike.V preddecembrovom období sa uplatňoval predovšetkým ako hlásateľ slobodomyseľne chápaného patriotizmu, služieb smelým občianskym ideálom. Svedčí o tom jeho vtedajšia politická lyrika, napríklad "Priateľom na Rýne" ("К друзьям, на Рейне", 1821), "Grécka pieseň" ("Греческая песнь", 1821) a hlavne programové verše v básňach "Jevgenijovi" ("К Евгению", 1820), "Proroctvo" ("Пророчество", 1822), "Údel básnikov" ("Участь поэтов", 1823), "Básnikov lós" ("Жребий поэта", 1824), "Byronova smrť" ("Смерть Байрона", 1824).
Najvýznamnejším dielom jeho ranej tvorby bola hrdinská tragédia zo starého Ruska "Argejci" ("Аргивяне", 1822 − 1825). Znamenala nový posun v ruskej dráme, pretože narúša klasicistický princíp jednoty deja, miesta a času a nahrádza kanonizovaný šesťstopový rýmovaný jamb päťstopovým nerýmovaným veršom, blankversom.
V roku 1824 napísal článok "O charaktere našej poézie a obzvlášť lyriky v uplynulom desaťročí" ("О направлении нашей: поэзии, особенно лирической, в последнее десятилетие"), ktorý uverejnil v almanachu "Mnemozina". V tomto článku napadol romantizmus Žukovského, ktorý považoval za spiatočnícky, odporujúci produktívnemu vývinu ruskej poézie. Kiucheľbeker požadoval poéziu, v ktorej sa realizujú ideály občianskej slobody.
Kiucheľbekerova tvorba z väzenia a vyhnanstva má väčšinou spomienkový a bojovne protestný charakter, napr. "Rylejevov tieň" ("Тень Рылеева", 1827), "Elégia" ("Элегия", 1832), "Za Jakubovičom" ("На смерть Якубовича", 1846). V trojdielnom dramatickom obraze "Ižorskij" ("Ижорский", prvé dva diely 1829 − 1835, tretí 1840 − 1841) sa pokúsil formou romanticko-ironického mystéria zachytiť životné stroskotanie „zbytočného človeka“ (príbuznosť s Oneginom a Pečorinom, napovedá o tom aj meno hlavného hrdinu, rovnako odvodeného od názvu ruskej rieky).
Historická tragédia "Prokofij Ljapunov" ("Прокофий Ляпунов", 1834) oživuje v duchu Rylejevových dúm postavu jedného z vodcov ľudového odporu proti poľskému vpádu z počiatku 17. storočia. 
Zo skladieb inšpirovaných folklórom je významná rozprávka "Ivan, syn kupecký" ("Иван, купецкий сын", 1832 − 1842).
Kiucheľbeker bol členom "Slobodného spolku ctiteľov slovesnosti, vied a umení" ("Вольное общество любителей словесности, наук и художеств") a filozofického krúžku Ľubomúdrych.

</doc>
<doc id="320992" url="https://sk.wikipedia.org/wiki?curid=320992" title="Selecké kamenné more">
Selecké kamenné more

Selecké kamenné more je prírodná pamiatka v pohorí Považský Inovec v podcelku Vysoký Inovec, približne západne od vrcholu Inovca (). Je v správe Štátnej ochrany prírody Biele Karpaty.
Nachádza sa v katastrálnom území obce Selec v okrese Trenčín v Trenčianskom kraji. Vyhlásená bola v roku 1985 na rozlohe , bez ochranného pásma. Predmetom ochrany je: "kamenné more Považského Inovca, dôležité z vedeckovýskumného, náučného a kultúrno-výchovného hľadiska". Na území pamiatky platí 5. stupeň ochrany.
Geologicky je kamenné more tvorené zvetranými blokmi kremencov lúžňanského súvrstvia.

</doc>
<doc id="321002" url="https://sk.wikipedia.org/wiki?curid=321002" title="Škoda 110 R Coupé">
Škoda 110 R Coupé



</doc>
<doc id="321006" url="https://sk.wikipedia.org/wiki?curid=321006" title="Okšovské duby">
Okšovské duby

Okšovské duby sú chránený areál v pohorí Považský Inovec v podcelku Nízky Inovec, približne západne od obce Zlatníky.
Nachádza sa v katastrálnom území obce Zlatníky, okres Bánovce nad Bebravou v Trenčianskom kraji. Vyhlásená bola v roku 1984 na rozlohe , bez ochranného pásma.
Predmetom ochrany sú: "Jednotlivo i v skupine rastúce duby, pozoruhodné vysokým vekom, mohutným vzrastom a estetickým vzhľadom na vedeckovýskumné, náučné a kultúrno-výchovné ciele". Na území areálu platí 4. stupeň ochrany. 

</doc>
<doc id="321007" url="https://sk.wikipedia.org/wiki?curid=321007" title="Vysoký Inovec">
Vysoký Inovec

Vysoký Inovec je geomorfologický podcelok Považského Inovca, zaberajúci jeho severovýchodnú časť. Nachádza sa tu najvyšší vrch pohoria, Inovec (1041,6 m n. m.). 
Vymedzenie.
Na severe leží Trenčianska kotlina, podcelok Považského podolia, na severovýchode oddeľuje Jastrabské sedlo Trenčiansku vrchovinu, patriacu do Strážovských vrchov a východným smerom sa vlní Nitrianska pahorkatina, podcelok Podunajskej pahorkatiny. Na juhu pokračuje pohorie podcelkom Nízky Inovec a na západe Inoveckým predhorím.
Chránené územia.
Považský Inovec nie je plošne chráneným územím, no vo Vysokom Inovci sa nachádza prírodná rezervácia Čepúšky, Kulháň, Považský Inovec a Preliačina, prírodná pamiatka Malostankovské vresovisko, Selecké kamenné more a Svinica a chránený areál Okšovské duby.
Turizmus.
Z Jastrabského sedla vedie červeno značený chodník na hlavný hrebeň pohoria. Prechádza Inovcom a Panskou javorinou do sedla pod Skalinami, kde pokračuje už Nízkym Inovcom na Marhát. Na hlavnú magistrálu sa pripájajú trasy z okolitých obcí. Turisticky atraktívne sú najmä oba spomínané vrcholy, na ktorých sú rozhľadne. Na severnom úpätí Inovca je postavená turistická chata.

</doc>
<doc id="321008" url="https://sk.wikipedia.org/wiki?curid=321008" title="Nízky Inovec">
Nízky Inovec

Nízky Inovec je geomorfologický podcelok Považského Inovca, zaberajúci jeho strednú časť. Najvyšší vrch podcelku je Bezovec (742,8 m n. m.). 
Vymedzenie.
Podcelok je z veľkej časti obklopený vlastným pohorím; na severe nadväzuje Vysoký Inovec, západným smerom leží Inovecké predhorie a južným smerom pokračujú Krahulčie vrchy. Východným smerom krajina pozvoľna prechádza do Nitrianskej pahorkatiny, ktorá je podcelkom Podunajskej pahorkatiny.
Chránené územia.
V tejto časti Považského Inovca sa nachádza národná prírodná rezervácia Javorníček, prírodná rezervácia Holé brehy, Švibov, Dubový vŕšok a Kňaží vrch, prírodná pamiatka Mokvavý prameň a chránený areál Záhrada.
Turizmus.
Z Jastrabského sedla vedie červeno značený chodník cez Inovec, Panskú javorinu a sedlo pod Skalinami, odkiaľ pokračuje Nízkym Inovcom cez stredisko "Bezovec" a sedlo pod Kostolným vrchom na Marhát. Táto časť pohoria disponuje viacerými turistickými chodníkmi, ktoré prepájajú zaujímavé lokality, medzi inými aj Tematínsky a Topoľčiansky hrad.

</doc>
<doc id="321009" url="https://sk.wikipedia.org/wiki?curid=321009" title="Inovecké predhorie">
Inovecké predhorie

Inovecké predhorie je geomorfologický podcelok Považského Inovca, zaberajúci jeho západnú časť. Najvyšší vrch podcelku je Ostrý vŕšok (571 m n. m.). 
Vymedzenie.
Podcelok zaberá celý západný okraj pohoria, od Trenčína po Hlohovec. Na severe susedí s Trenčianskou kotlinou, podcelkom Považského podolia, západný okraj lemuje po celej dĺžke Dolnovážska niva a na juhu nadväzuje Nitrianska pahorkatina, oba podcelky Podunajskej pahorkatiny. Východným smerom pokračuje Považský Inovec podcelkami Krahulčie vrchy, Nízky Inovec a Vysoký Inovec. V severovýchodnej časti je situovaná jediná geomorfologická časť celého pohoria, Selecká kotlina.
Chránené územia.
V tejto časti Považského Inovca sa nachádza prírodná rezervácia Sychrov, Beckovské Skalice a Sedliská, prírodná pamiatka Selecký potok, Skalka pri Beckove, Pseudoterasa Váhu a Veľký jarok.
Turizmus.
Z Hlohovca vedie severným smerom na Marhát červeno značený chodník, na ktorý sa napájajú viaceré trasy z okrajových lokalít. Spájajú atraktívne miesta a prepájajú chodníky s hlavnou magistrálou, vedúcou cez Inovec a Panskú javorinu. Takmer všetky chránené územia ležia na západnom okraji podcelku, no turisticky atraktívne sú i mnohé archeologické náleziská, ktorými táto oblasť disponuje (napr. Čertova pec či veľkomoravské hradisko Kostolec.

</doc>
<doc id="321010" url="https://sk.wikipedia.org/wiki?curid=321010" title="Mužská štvorhra na Wimbledone 2010">
Mužská štvorhra na Wimbledone 2010

Mužská štvorhra na Wimbledone 2010 sa hrala ako súčasť Wimbledonu 2010 od 21. júna do 4. júla. Súťaže sa zúčastnilo 64 párov, z toho 16 nasadených. 
Nasadenie.
"Nižšie je zoznam nasadených hráčov. V zátvorkách je kolo, v ktorom vypadli."

</doc>
<doc id="321011" url="https://sk.wikipedia.org/wiki?curid=321011" title="Selecká kotlina">
Selecká kotlina

Selecká kotlina je vnútrohorská brázda a geomorfologická časť podcelku Inovecké predhorie v pohorí Považský Inovec. Vrcholí strmo stúpajúcim Hradiskom ().
Vymedzenie.
Selecká kotlina zaberá severovýchodný okraj podcelku Inovecké predhorie, ktorý pokračuje západným smerom. Juhovýchodným a východným smerom leží podcelok Vysoký Inovec a severným smerom sa krajina otvára do Trenčianskej kotliny, podcelku Považského podolia. Kotlinou preteká Selecký potok a jeho prítoky.
Chránené územia.
Kotlina je odlesnená, predstavuje typ krajiny s kultúrnou lesostepu a vidieckou sídelnou štruktúrou. V severnej časti sa nachádza prírodná pamiatka Selecký potok.
Turizmus.
Južnou časťou obce Selec, jediného sídla v kotline, vedie zeleno značený chodník z Beckova do sedla pod Inovcom a tvorí tak vhodnú trasu na dominantu Považského Inovca.

</doc>
<doc id="321012" url="https://sk.wikipedia.org/wiki?curid=321012" title="Kresťanský anarchizmus">
Kresťanský anarchizmus

Kresťanský anarchizmus je druh anarchizmu, založený Levom Nikolajevičom Tolstým v diele "Царство Божие внутри вас" (1894). 
Tolstoj udržoval korešpodenciu s anarchistami Proudhonom a Kropotkinom, nenávidel štát a všetky formy vlády, súkromné vlastníctvo považoval za zločin a peniaze za jeden z najsilnejších nástrojov štátu. Avšak od väčšiny anarchistov sa líšil tým, že bol hlboko založeným kresťanom, a jeho anarchistické myslenie vyplývalo práve z tohto kresťanstva. Cirkev bola podľa neho „klamstvo, krutosť a podvody“, kvôli čomu z nej bol exkomunikovaný.
Jeden z členov Medzinárodného revolučného robotníckeho kongresu v roku 1900 o Tolstojovi povedal, že „Tolstoj je určite skvelý kresťan, veľký spisovateľ, veľký mysliteľ, ale v žiadnom prípade nie je komunistický či revolučný anarchista". No Tolstoj sa nikdy tak ani neprezentoval.

</doc>
<doc id="321017" url="https://sk.wikipedia.org/wiki?curid=321017" title="Emily Donelsonová">
Emily Donelsonová

Emily Tennessee Donelsonová (* 1. jún 1807, Donelson, Tennessee - † 19. december 1836) bola neter 7. prezidenta USA Andrewa Jacksona a v rokoch 1829 - 1834 vykonávala funkciu prvej dámy USA, lebo Jackson bol od roku 1828 vdovec. Jeho žena Rachel Donelsonová zomrela medzi manželovým zvolením a menovaním do úradu. V roku 1834 Emily Donelsonovú nahradila Jacksonova nevesta Sarah Yorke Jacksonová.

</doc>
<doc id="321018" url="https://sk.wikipedia.org/wiki?curid=321018" title="Glycine max">
Glycine max



</doc>
<doc id="321019" url="https://sk.wikipedia.org/wiki?curid=321019" title="Emily Tennessee Donelsonová">
Emily Tennessee Donelsonová



</doc>
<doc id="321020" url="https://sk.wikipedia.org/wiki?curid=321020" title="Emily Tennessee Donelson">
Emily Tennessee Donelson



</doc>
<doc id="321021" url="https://sk.wikipedia.org/wiki?curid=321021" title="Emily Donelson">
Emily Donelson



</doc>
<doc id="321022" url="https://sk.wikipedia.org/wiki?curid=321022" title="Atari Falcon">
Atari Falcon

Atari Falcon bol posledným počítačovým produktom firmy Atari, ktorý je rovnako známy pod presnejším označením "Atari Falcon030 Computer System". Počítač bol založený na vtedy veľmi výkonnom hlavnom procesore Motorola 68030 a kvalitnom DSP procesore Motorola 56001, čo bola relatívne bežná kombinácia u skutočne vyspelých multimediálnych počítačov typu NeXTstation, SGI Indigo a Macintosh.
Atari Falcon bol oficiálne predstavený 23. augusta 1991 v Nemecku, ale na trh sa reálne dostal až za sedem mesiacov. Jeho hlavnou smolou bolo, že sa materská firma počas roku 1993 rozhodla reorganizovať a plne špecializovať na vypustenie a podporu revolučnej 64-bitovej konzoly Atari Jaguar.
Atari Falcon030 však mal toľko silných schopností pri práci so zvukom a videom, že bol vo svojom zlatom období (1992–1993) celom nedostižným multimediálnym strojom.

</doc>
<doc id="321023" url="https://sk.wikipedia.org/wiki?curid=321023" title="Atari Falcon030">
Atari Falcon030



</doc>
<doc id="321027" url="https://sk.wikipedia.org/wiki?curid=321027" title="Édouard Goursat">
Édouard Goursat

Édouard Jean-Baptiste Goursat (* 21. máj 1858, Lanzac, Lot, Francúzsko - † 25. november 1936, Paríž, Francúzsko) bol francúzsky matematik. Zaoberal sa predovšetkým matematickou analýzou, najmä komplexnou analýzou, parciálnymi diferenciálnymi rovnicami a hypergeometrickými radmi. 

</doc>
<doc id="321028" url="https://sk.wikipedia.org/wiki?curid=321028" title="Édouard Jean-Baptiste Goursat">
Édouard Jean-Baptiste Goursat



</doc>
<doc id="321029" url="https://sk.wikipedia.org/wiki?curid=321029" title="Edouard Goursat">
Edouard Goursat



</doc>
<doc id="321030" url="https://sk.wikipedia.org/wiki?curid=321030" title="Edouard Jean-Baptiste Goursat">
Edouard Jean-Baptiste Goursat



</doc>
<doc id="321032" url="https://sk.wikipedia.org/wiki?curid=321032" title="Náboženský anarchizmus">
Náboženský anarchizmus



</doc>
<doc id="321033" url="https://sk.wikipedia.org/wiki?curid=321033" title="Regulárna gramatika">
Regulárna gramatika

Regulárna gramatika je v teórii formálnych jazykov bezkontextová gramatika taká, že pravá strana každého prepisovacieho pravidla obsahuje najviac jeden neterminálny symbol, ktorý navyše musí byť na konci pravej strany pravidla.
Definícia.
Formálne sa regulárna gramatika definuje ako štvorica formula_1 kde "N" je množina neterminálnych symbolov, "T" je množina terminálnych symbolov, formula_2 je množina prepisovacích pravidiel a formula_3 je počiatočný neterminál.
Krok odvodenia a jazyk akceptovaný regulárnou gramatikou sa definujú rovnako, ako pri bezkontextových gramatikách alebo frázových gramatikách. Krok odvodenia je binárna relácia formula_4 na formula_5 definovaná nasledovne:
 formula_6
Keďže má regulárna gramatika oproti frázovým gramatikám obmedzený tvar prepisovacích pravidiel, je možné predchádzajúcu definíciu prepísať ako:
 formula_7
Jazyk akceptovaný regulárnou gramatikou sa definuje nasledovne:
 formula_8
Sila.
Jazyk, pre ktorý existuje regulárna gramatika, ktorá ho generuje, sa nazýva regulárny jazyk. Trieda jazykov generovaných regulárnymi gramatikami (teda trieda regulárnych jazykov) sa rovná triede jazykov akceptovaných konečnými automatmi. Regulárne gramatiky a konečné automaty sú teda z hľadiska popisnej sily ekvivalentné.

</doc>
<doc id="321037" url="https://sk.wikipedia.org/wiki?curid=321037" title="Nigrita">
Nigrita

Nigrita (gr. Νιγρίτα) je mesto v Grécku v kraji Makedónia, leží blízko polostrova Chalkidiki, pri meste Serres žije tu 10 000 obyvateľov.
Dejiny.
Mesto bolo založené v neskorobyzantskom období, usadili sa tu obyvatelia z okolitých území. Najväčší význam dosiahlo v tureckom období, kedy bolo dôležitým centrom gréckeho obchodu. Nigrita a jej okolie bolo známe po turecky ako Köcök Yunan (Malé Grécko), pretože obyvatelia mesta boli prevažne Gréci, severne od Nigrity žili Bulhari. Nigrita bola v roku 1912 pričlenená ku Grécku, známym miestnym bojovníkom proti Turkom bol kapitán Jaklis. Bulharská menšina sa vysťahovala do Bulharska, po roku 1923 sa tu usadili aj Maloázijskí Gréci.
Dnes je Nigrita známa svojim tradičným karnevalom, ktorého pôvod siaha do starovekých osláv na počesť boha Dionýza.

</doc>
<doc id="321042" url="https://sk.wikipedia.org/wiki?curid=321042" title="David Henry Thoreau">
David Henry Thoreau



</doc>
<doc id="321043" url="https://sk.wikipedia.org/wiki?curid=321043" title="Patra">
Patra

Patra, gr. Πάτρα, starogrécky Πάτραι (Patrai), je mesto v Grécku, je hlavným mestom Peloponézu a kraja Achaia. Žije tu približne 213 984 obyvateľov. Periféria Patrasu zahŕňa aj menšie mestá Rio, Paralia, Vrachneika, Arachovitika a Messatida. Z hľadiska dopravy a priemyslu je Patra dôležitým prístavným mestom.
Dejiny.
Starovek.
Mesto bolo založené v staroveku, podľa gréckej mytológie ho založil hrdina Patreus, ktorý bol Achájec a z oblasti Patrasu vyhnal Dórov a Iónov. Vďační achájski obyvatelia po ňom následne pomenovali mesto. Mesto ležalo na výhodnej polohe, a preto oň mali záujem rôzne grécke štáty. Patra bola súčasťou Achájskeho spolku. V roku 146 pred Kr. mesto ovládli Rimania, za cisára Augusta sa tu usadili niekoľkí rímski veteráni. Patra mala určitý status autonómie a grécke obyvateľstvo z okolitého kraja sa začalo sústreďovať v meste. Patra bola hlavným mestom provincie "Achaia", ktorá zahŕňala veľkú časť Grécka. Počas rímskej doby mesto zažilo veľký rozmach, postavili sa tu mnohé stavby, ako fórum a amfiteáter, ktoré sa zachovali dodnes. V meste pôsobil aj Sv. Pavol, ktorý obrátil mnoho Grékov na kresťanstvo. Od roku 395 patrí Patra do Východorímskej (Byzantskej) ríše. Obyvatelia už vyznávali kresťanstvo.
Stredovek.
Obdobie prosperity sa končí v 7. stor., keď mesto viackrát ohrozovali Slovania, ktorí sa usadzovali na Peloponéze. Začiatkom 8. stor. Slovania vyplienili okolitý kraj a mnohé grécke dediny, pretože boli nespokojní s presídľovaním; byzantská vláda totiž začala Slovanov odvážať až na perzskú hranicu. V roku 807 však Gréci na čele s cisárom Nikeforom porazili Slovanov pri meste Patra, ktoré sa snažili dobyť. Gréci toto víťazstvo pripisovali pomoci Sv. Andreja. Väčšina Slovanov bola následne odvedená na perzskú hranicu. Patra tak začína opäť prosperovať, bola tu obnovená byzantská a cirkevná správa a usadili sa tu mnohí Gréci z Itálie, Sicílie a Anatólie. Pochádza odtiaľto aj známy teológ, biskup a filozof 9. stor., Arethas. V roku 1204 mesto a celý Peloponéz ovládli križiaci a zriadili tu Achájske kniežatstvo s hlavným mesto v Patre. V 15. stor. územie ovládli Benátčania, pričom sa Patra striedavo dostávala naspäť pod byzantskú vládu. V roku 1458 mesto dobyli Turci.
Turecká nadvláda.
Počas tureckej doby sa mesto nazývalo Παλαιαί Πάτραι (Paleé Patre, Stará Patra). Svoj obchodný význam však nestratilo, v 18. stor. malo 10 000 obyvateľov, v 19. stor. už vyše 30 000, prevažne Grékov a patrilo k najväčším centrám Peloponézu. Najvýznamnejšími gréckymi podnikateľskými rodinami, ktoré riadili obchod v meste počas tureckej nadvlády, boli Polosovci a Kanakarisovci. Tieto rodiny patria medzi významné grécke rodiny dodnes. Patra bola v 19. stor. centrom Gréckej vojny za nezávislosť, ktorá vypukla v neďalekom kláštore Ajia Lavra a vyvolal ju príhovor patraského biskupa Germana. Od roku 1831 je Patra a Grécko definitívne oslobodené.
Moderná história.
Po oslobodení bola Patra počas celého 19. stor. druhým najväčším a najdôležitejším gréckym mestom, po Aténach, pochádzalo odtiaľto mnoho významných kultúrnych a politických osobností. Významný bol miestny prístav, ktorý neskôr prevýšil až Pireus. V roku 1923, po grécko-tureckej výmene obyvateľstva, tu boli usadení niekoľkí Maloázijskí Gréci. V roku 2004 bola dokončená rozsiahla stavba, Most Charilaosa Trikupisa (Jefira Riu-Antirriu), ktorý spája predmestie Patrasu, Rio s mestom Antirrio, teda Peloponéz so Stredným Gréckom.

</doc>
<doc id="321065" url="https://sk.wikipedia.org/wiki?curid=321065" title="Univerzita pre moderné Slovensko">
Univerzita pre moderné Slovensko

Univerzita pre moderné Slovensko (UPMS) je názov projektu, ktorého odborným garantom je Ivan Mikloš a jeho cieľom je prístupnou formou sprostredkovať základné ekonomické znalosti širokej verejnosti. Študovať na UPMS môže každý, bez rozdielu veku, či reálne dosiahnutého vzdelania.
Projekt si počas svojho krátkeho fungovania získal už viac ako 3000 priaznivcov. UPMS vznikla v apríli 2010, kedy bol odštartovaný prvý trimester štúdia. 
Štúdium na Univerzita pre moderné Slovensko - zrozumiteľnou a nenáročnou formou, šíriť ekonomické znalosti medzi širokou verejnosťou.
Externé odkazy.
Web projektu

</doc>
<doc id="321069" url="https://sk.wikipedia.org/wiki?curid=321069" title="Pazin">
Pazin

Pazin (, , ) je mesto v Chorvátsku na polostrove Istria na západe krajiny. Leží v strede polostrova a od roku 1991 je administratívnym centrom Istrijskej župy. V roku 2001 tu žilo 9 227 obyvateľov.
Významné miesta.
Veľmi známa je tiež Pazinská jama, prvýkrát preskúmaná v roku 1896 a dnes patrí k hojne navštevovaným miestam pre turistov v celej Istrii. Sú tu priamo ukážkové krasové útvary.

</doc>
<doc id="321070" url="https://sk.wikipedia.org/wiki?curid=321070" title="Pisino">
Pisino



</doc>
<doc id="321072" url="https://sk.wikipedia.org/wiki?curid=321072" title="Alexandr Ivanovič Lazutkin">
Alexandr Ivanovič Lazutkin

Alexandr Ivanovič Lazutkin (; * 30. október 1957, Moskva) bol od mája 1992 kozmonaut, člen oddielu kozmonautov RKK Energija. Prvýkrát a naposledy vzlietol do vesmíru vo februári 1997 ako palubný inžinier 23. základnej expedície na stanicu Mir, na obežnej dráhe strávil šesť mesiacov.
Život.
Mladosť.
Narodil sa v Moskve. Po strednej škole bol prijatý na Moskovský letecký inštitút (MAI), ktorý absolvoval v roku 1981, v odbore mechanické vybavenie lietadiel. Do roku 1984 zostal v MAI, potom nastúpil v RKK Energija, kde sa zaoberal prípravou posádok pripravovanej stanice Mir.
Kozmonaut.
Požiadal o vstup do oddielu kozmonautov NPO Energija, v septembri 1989 získal súhlas Hlavná lekárskej komisie na prípravu. Štátna medzirezortná komisia ho odporučila na zaradenie medzi kozmonautov až 3. marca 1992. Potom bol 13. mája 1992 v Energii menovaný členom oddielu kozmonautov ako kandidát na kozmonauta. Po dvojročnom všeobecnom kozmickom výcviku v Stredisku prípravy kozmonautov J. A. Gagarina v Hviezdnom mestečku získal 25. februára 1994 kvalifikáciu "skúšobný kozmonaut".
Od apríla 1995 pôsobil ako palubný inžinier záložnej posádky 21. základnej expedície na Mir, pripravoval sa spoločne s veliteľom Vasilijom Ciblijevom a od júna 1995 aj Johnom Blahom. Od štartu 21. expedície vo februári 1996 postúpila posádka Ciblijev, Lazutkin na miesto hlavnej posádky 23. základnej expedície, od apríla 1996 trénovali spolu s Reinholdom Ewaldom, od augusta aj Jerrym Linengerom.
Do vesmíru Ciblijev, Lazutkin a Ewald odštartovali z Bajkonuru 10. februára 1997 na palube Sojuzu TM-25. Na Mire vystriedali Valerija Korzuna a Alexandra Kaleriho a strávili na stanici šesť mesiacov s americkými kozmonautmi Jerrym Linengerom a od mája 1997 Michaelom Foaleom. Najdramatickejšia udalosť letu bola zrážka zásobovacej lode Progress M-34 s Mirom, pri ktorej bol poškodený modul Spektrum, potom neobývateľný. Na Zem sa Ciblijev a Lazutkin vrátili 14. augusta 1997 po 184 dňoch 22 hodinách 8 minútach letu.
V marci 2002 bol zaradený do záložnej posádky 4. návštevnej expedície na Medzinárodnú vesmírnu stanicu (ISS), expedícia úspešne vzlietla v októbri 2002.
V decembri 2003 bol určený za palubného inžiniera záložnej posádky Expedície 12 a hlavnej posádky Expedície 14 na ISS, kolegami v posádke boli Jeffrey Williams a Clayton Anderson (skoro odpadol kvôli zúženiu posádok na dvoch členov). V auguste 2005 bol vyradený z prípravy zo zdravotných dôvodov a v novembri 2007 stratil status kozmonauta. Z RKK Energija odišiel vo februári 2010 z postu zástupcu veliteľa oddielu kozmonautov. Od februára 2010 je zástupcom riaditeľa Pamätného múzea kozmonautiky (). Alexandr Lazutkin je ženatý, má dve dcéry. 

</doc>
<doc id="321073" url="https://sk.wikipedia.org/wiki?curid=321073" title="Alexandr Lazutkin">
Alexandr Lazutkin



</doc>
<doc id="321075" url="https://sk.wikipedia.org/wiki?curid=321075" title="Alexander I. Lazutkin">
Alexander I. Lazutkin



</doc>
<doc id="321077" url="https://sk.wikipedia.org/wiki?curid=321077" title="Alexander Ivanovič Lazutkin">
Alexander Ivanovič Lazutkin



</doc>
<doc id="321078" url="https://sk.wikipedia.org/wiki?curid=321078" title="Alexandr I. Lazutkin">
Alexandr I. Lazutkin



</doc>
<doc id="321079" url="https://sk.wikipedia.org/wiki?curid=321079" title="Alexander Lazutkin">
Alexander Lazutkin



</doc>
<doc id="321081" url="https://sk.wikipedia.org/wiki?curid=321081" title="Michael Smith (astronaut)">
Michael Smith (astronaut)

Michael John Smith (* 30. apríl 1945, Beaufort, Severná Karolína, USA – † 28. január 1986, nad Floridou) bol armádny letec a americký astronaut, ktorý tragicky zahynul pri havárii raketoplánu Challenger.
Životopis.
Vyštudoval vojenskú námornú akadémiu United States Naval Academy a na rovnakej škole v roku 1967 absolvoval aj postgraduálne štúdium (Naval Postgraduate School). Potom nastúpil na Námorná univerzitnú školu. Roku 1969 absolvoval letecký výcvik. Slúžil ako inštruktor, skúšobný pilot a pilot útočných lietadiel, lietal aj nad Vietnamom. Vo svojich 35 rokoch sa dostal 7. júla 1980 k výcvikovej jednotke astronautov NASA a v tej dobe mal nalietaných 4300 hodín.
Let do vesmíru.
Ako pilot sa koncom januára 1986 zúčastnil misie STS-51-L raketoplánu Challenger. Spolu s ostatnými členmi posádky (Francis Scobee, Judith Resniková, Ellison Onizuka, Ronald McNair, Gregory Jarvis a Sharon McAuliffeová) zahynul pri výbuchu raketoplánu 73 sekúnd po štarte.
Kapitán letectva Michael Smith posmrtne dostal medailu purpurového srdca ().

</doc>
<doc id="321082" url="https://sk.wikipedia.org/wiki?curid=321082" title="Michael J. Smith (astronaut)">
Michael J. Smith (astronaut)



</doc>
<doc id="321083" url="https://sk.wikipedia.org/wiki?curid=321083" title="Michael John Smith (astronaut)">
Michael John Smith (astronaut)



</doc>
<doc id="321084" url="https://sk.wikipedia.org/wiki?curid=321084" title="Buzet">
Buzet

Buzet (, ) je mesto v Chorvátsku na polostrove Istria. V roku 2001 tu žilo 6 059 obyvateľov (2001), z toho takmer 85 % Chorvátov, 0,8 % Talianov, 0,5 % Srbov a približne 14 % ostatných národností.

</doc>
<doc id="321087" url="https://sk.wikipedia.org/wiki?curid=321087" title="Kalamáta">
Kalamáta



</doc>
<doc id="321089" url="https://sk.wikipedia.org/wiki?curid=321089" title="Behringer">
Behringer

BEHRINGER Spezielle Studiotechnik GmbH je nemecká firma, ktorá sa zaoberá vývojom a výrobou audiotechniky. Vznikla v roku 1989 a vďaka masívnej (a teda lacnej) sériovej výrobe sa skoro dostala do vedenia v predaji relatívne lacnej audiotechniky. 

</doc>
<doc id="321096" url="https://sk.wikipedia.org/wiki?curid=321096" title="Gregory Jarvis">
Gregory Jarvis

Gregory Bruce Jarvis (24. august 1944, Detroit, Michigan, USA - 28. január 1986, Cape Canaveral, Florida) bol americký astronaut, ktorý zahynul pri tragédii raketoplánu Challenger v roku 1986.
Život.
V roku 1967 vyštudoval elektrotechniku na univerzite v Buffale (University at Buffalo, The State University of New York), ďalšie vzdelanie získal na Northeastern University (Boston) v roku 1969. Potom lietal ako pilot a kapitán u spoločnosti Air France. Odtiaľ sa vrátil do vlasti, kde nastúpil k leteckej spoločnosti Hughes. Oženil sa s Marcia C. Jarboe, ktorá prevzala jeho priezvisko - Jarvisová. Mali spolu dieťa, chlapca Richarda. V NASA bol od mája 1984, teda len dva roky až do svojej tragickej smrti vo svojich 41 rokoch.
Let do vesmíru.
Bol vymenovaný do misie STS-51-L, ktorá skončila 73 sekúnd po štarte z Mysu Canaveral na Floride haváriou raketoplánu Chelleger. Celá posádka v zložení Francis Scobee, Michael Smith, Judith Resniková, Ellison Onizuka, Ronald McNair, Gregory Jarvis a Sharon McAuliffeová zahynula. Jarvis tu mal pôsobiť ako špecialista.

</doc>
<doc id="321097" url="https://sk.wikipedia.org/wiki?curid=321097" title="Gregory B. Jarvis">
Gregory B. Jarvis



</doc>
<doc id="321098" url="https://sk.wikipedia.org/wiki?curid=321098" title="Gregory Bruce Jarvis">
Gregory Bruce Jarvis



</doc>
<doc id="321099" url="https://sk.wikipedia.org/wiki?curid=321099" title="André Malraux">
André Malraux

André Malraux, celým menom Georges André Malraux (* 3. november 1901, Paríž, Francúzsko – † 23. november 1976, Créteil), bol francúzsky literát, politik, intelektuál a dobrodružný cestovateľ. Písal aj pod pseudonymom Maurice Saint-Rose.
Život.
Neveselé detstvo prežil s rozvedenou matkou a babičkou na predmestí Paríža, kde chodil do školy. V roku 1918 zanechal štúdium na lýceu a nikdy nezískal maturitné osvedčenie. Začal pracovať pre vydavateľa René-Louisa Doyona. V roku 1920 Doyon založil literárnu revue a zveril niektoré rubriky mladému Malrauxovi. Ten písal krátke eseje o teórii literatúry a prvé krátke prózy. Bola to próza v žánri „farfelu“, ako ho sám pokrstil, bola ovplyvnená nemeckým expresionizmom a kubistickou poéziou Apollinaira a Maxa Jacoba.
V roku 1921 sa oženil s Clarou Goldschmidtovou. Odišli na svadobnú cestu po Európe, Tunisku a Sicílii. V Paríži sa Malraux živil ako editor u obchodníka s obrazmi. Investoval na burze a zlé obchody zruinovali manželský pár.
V roku 1924 odišiel do Indočíny spolu s manželkou Clarou a priateľom, aby sa tam zúčastnil publikovania antikolonialistického časopisu „L'Indochine enchaînée“. Bol tam v rokoch 1923 – 1924 súdený a uväznený za vyvážanie khmérskych starožitností. Keď sa vrátil do Francúzska, napísal dobrodružný román "La voie royale", ("Kráľovská cesta)", inšpirovaný vlastným príbehom. Bol vydaný v roku 1930.
V roku 1933 mu vychádza ďalší román, ktorý mu už priniesol slávu. Je to "Condition humaine" – "Ľudský údel" z čínskeho prostredia. Dostal zaň Goncourtovu cenu.
Ako militantný antifašista sa zúčastnil v bojoch Španielskej občianskej vojny na strane republikánov v rokoch 1936 – 1937 a napísal o tom román pod titulom "L'Espoir" – "Nádej". Vyšiel v roku 1937. V roku 1938 bol sfilmovaný pod názvom "Espoir, sierra de Teruel".
V roku 1939 vstúpil do odboja a zúčastnil sa partizánskych akcií proti nemeckej armáde v meste Provins. Museli sa stiahnuť. Zdržiaval sa na juhu v Provensalsku a na Côte d´Azur, ktoré bolo pod ochranou francúzskych vojsk, stretol tam priateľa básnika Jeana Moulina. S priateľkou Josette sa ukrýval až do roku 1943, keď začal opäť aktivitu v odboji v rámci britskej odbojovej siete agentov. Počas tohto obdobia mu porodila Josette dvoch synov. Josette umiera v roku 1945 pri nehode v Paríži. Malraux sa po vojne pripojil k strane generála de Gaulla a politicky sa angažoval v RPF – republikánskej strane. Po návrate gaullistov k moci sa stáva ministrom kultúry medzi rokmi 1959 – 1969.
V roku 1966 sa odlúčil od manželky Madeleine, s ktorou sa zosobášil v roku 1948 a žil so spisovateľkou Louise de Vilmorin vo Verrières-le-Buisson na zámku "Château de Vilmorin" do roku 1969, kedy skonala. Malraux potom nadviazal vzťah s jej neterou Sophie de Vilmorin, ktorá sa starala oň až do jeho smrti. Pochovaný je so svojimi synmi po Josette.
Napísal viaceré eseje o umení, napr. "Le musée imaginaire" alebo "Les voix du silence" z roku 1951. Skonal v roku 1976, jeho popol bol o dvadsať rokov prenesený do francúzskeho Pantéonu.
Dielo.
Myšlienkovo vychádza z existencializmu, proti ktorému stavia ako riešenie čin-akciu, revolučné bratstvo a solidaritu, nádej. V povojnovej tvorbe sa zaoberá hlavne písaním o umení a kultúre, ktoré chápe ako antiosud, teda cieľavedomé formovanie života.

</doc>
<doc id="321107" url="https://sk.wikipedia.org/wiki?curid=321107" title="Panská javorina">
Panská javorina

Panská javorina () je vrch v Považskom Inovci. Leží nad obcou Podhradie, približne západne od Bánoviec nad Bebravou. V roku 2010 bola na vrchole vybudovaná 16 m vysoká drevená rozhľadňa.
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na rozhraní Trenčianskeho a Nitrianskeho kraja, a okresov Bánovce nad Bebravou a Topoľčany. Vrch zasahuje na katastrálne územie obcí Podhradie a Zlatníky. Nachádza sa severne od Novej Lehoty, z ktorej je prístup po červenej značke.
Opis.
Panská javorina je súčasťou hlavného hrebeňa a patrí k výrazným vrcholom južnej časti Vysokého Inovca. Východné a sčasti severné svahy sú čiastočne odlesnené a slúžia ako pasienky. Bočné svahy pokryté lesmi tvoria poľovnícke revíry vysokej a diviačej zveri. V sedle na západnom úbočí je dôležitá križovatka turistických trás, ktorou prechádza hlavná hrebeňová magistrála. Západným smerom susedí vrch Prieľačina (), severne Ostrý vrch (), východne Kamenná () a južne Bezovec (). Severnú a východnú časť masívu odvodňujú prítoky Chotiny, južnú jej prítok Železnica, smerujúce do rieky Nitry, zo západných svahov voda odteká Hôrčanským potokom do Váhu. Najbližšími sídlami sú východným smerom situované Zlatníky a Nemečky, južne ležiaca Nová Lehota a Podhradie a západne položené Kočovce a Kálnica. 
Výhľady.
Vďaka rozhľadni, nadmorskej výške, polohe vrchu a rozsiahlym horským lúkam s nízkou vegetáciou ponúka Panská javorina zaujímavé výhľady. Viditeľné sú okolité vrchy pohoria i okolité kotliny a pahorkatiny, no pri vhodných podmienkach tiež Strážovské vrchy, Vtáčnik, Pohronský Inovec, Tribeč, Malé a Biele Karpaty.
Prístup.
Vrchol je dostupný po turistickej trase 2419, 5130 a 8154.

</doc>
<doc id="321108" url="https://sk.wikipedia.org/wiki?curid=321108" title="Alexandr Stepanovič Viktorenko">
Alexandr Stepanovič Viktorenko

Alexandr Stepanovič Viktorenko (; * 29. marec 1947, Olginka, Kazašská SSR, ZSSR, dnes Kazachstan† 10. august 2023) bol ruský vojenský letec, od mája 1978 sovietsky kozmonaut, člen armádneho oddielu kozmonautov Strediska prípravy kozmonautov. Štyrikrát vzlietol do vesmíru k jednému týždennému a trom dlhodobým pobytom na vesmírnej stanici Mir. Celkom strávil vo vesmíre 489 dní, 1 hodinu a 35 minút. Roku 1997 z oddielu kozmonautov odišiel, žil vo Hviezdnom mestečku.
Život.
Mladosť.
Narodil sa v robotníckej rodine žijúcej v dedine Olginka na severe Kazachstanu, bol ruskej národnosti. Po strednej škole slúžil v armáde, roku 1969 absolvoval Orenburskú vojenskú vysokú leteckú školu (). Potom bol preložený k letectvu Baltskej flotily.
Kozmonaut.
Roku 1977 sa prihlásil do náboru vojenských kozmonautov, prešiel všetkými kolami výberu a 23. mája 1978 bol (spolu s Nikolajom Grekovom) rozkazom hlavného veliteľa letectva zaradený do oddielu kozmonautov Strediska prípravy kozmonautov (CPK) ako poslucháč-kozmonaut (). U novo zaradených kozmonautov sa predpokladalo ich využitie ako pilotov raketoplánu Buran, preto okrem bežnej všeobecnej vesmírnej prípravy prechádzali aj zdokonaľovacím pilotným výcvikom, ktorý prebehol v kazašskom Akťubinsku u 267. strediska skúšok leteckej techniky a prípravy skúšobných letcov () od októbra 1978 do júla 1979. Po návrate do Hviezdneho mestečka bol pri tréningu v pretlakovej komore vinou operátora zasiahnutý elektrickým prúdom, pri následnom páde utrpel otras mozgu a prebral sa až po sedemnástich hodinách. Po nehode sa vrátil k výcviku, kvalifikáciu skúšobný kozmonaut () získal s Grekovom 24. februára 1982.
Na jar 1982 bol zaradený do skupiny pre medzinárodné lety. Od roku 1983 do februára 1984 bol veliteľom rezervnej návštevnej posádky pre Saľut 7, v posádke s ním cvičili Vitalij Sevasťanov a do novembra 1983 aj Rimantas Stankjavičjus. V septembri 1984 bol vymenovaný za veliteľa záložnej posádky (s Alexandrom Alexandrovom, v marci 1985 nahradeným Gennadijom Strekalovom a Jevgenijom Salejom) 5. základnej expedície na Saľut 7, ktorá odštartovala v Sojuze T-14 v septembri 1985.
V novembri 1985 – marci 1986 tvoril s Alexandrovom zálohu pre 1. základnú expedíciu (EO-1) na Mir. V decembri 1986 bol k Viktorenkovi a Alexandrovovi priradený Sýrčan Muhammed Ahmad Fariz a vzniknutá trojica bola určená ako 1. návštevná expedícia na Mir.
Do vesmíru trojica odštartovala z Bajkonuru 22. júla 1987 v Sojuze TM-3. O dva dni neskôr sa spojili s Mirom, Alexandrov v základnej posádke vymenil Alexandra Lavejkina, ktorý musel prerušiť let v dôsledku zdravotných problémov, a po niekoľkodňovom spoločnom pobyte na Mire Viktorenko, Lavejkin a Fariz pristáli 30. júla 1987 v Sojuze TM-2. Let trval 7 dní, 23 hodín a 5 minút.
V januári 1988 bol vymenovaný za veliteľa zálohy pre 4. základnú expedíciu (EO-4) na Mir (s Alexandrom Serebrovom a Francúzom Michaelom Togninim), v decembri 1988 posádka Viktorenko, Serebrov postúpila na miesto hlavnej posádky pre EO-5.
K Miru kozmonauti odštartovali 6. septembra 1989 v Sojuze TM-8. Osídlili stanicu opustenú od apríla 1989 a venovali sa vedeckej činnosti. V decembri prijali nový modul - Kvant-2, v januári a februári 1990 päťkrát vystúpili na povrch stanice. V polovici februára ich vystriedali Anatolij Soloviov a Alexandr Balandin z EO-6. Viktorenko so Serebrovom pristáli 19. februára 1990 po 166 dňoch, 6 hodinách a 58 minútach pobytu v kozme.
V decembri 1990 sa opäť zapojil do prípravy na let na Mir, tentoraz v páre so Sergejom Avdejevom v rezervnej (teda 3.) posádke EO-9. V máji 1991 obaja postúpili do záložnej posádky EO-10 ešte s Rakúšanom Clemensom Lothallerom, po zlúčení rakúskeho a kazašského programu v júli nahradil Avdejeva Talgat Musabajev.
Od októbra 1990 sa už v základnej posádke 10. základnej expedície (EO-10) pripravoval na tretí let. Spoločne s Alexandrom Kalerim a Klausom-Dietrichom Fladom 17. marca 1991 vzlietol v Sojuze TM-14. Flade sa po týždni vrátil s predchádzajúcou posádkou a Viktorenko s Kalerim zostali na stanici. Na Zem sa vrátili 10. augusta 1992 po 145 dňoch, 14 hodinách a 11 minútach letu.
Od februára do júla 1994 v dvojici s Jelenou Kondakovovou pôsobil v záložnej posádke 16. základná expedícia. Potom postúpili do základnej posádky EO-17. Do vesmíru odštartovali ešte s Ulfom Merboldom 3. októbra 1994 v Sojuze TM-20. Merbold sa vrátil po týždni s dvoma kozmonautmi z predchádzajúcej expedície, ktorej tretí člen Valerij Poľakov na stanici zostal. Kozmonauti 17. expedície boli vystriedaní po piatich mesiacoch a pristáli 22. marca po 169 dňoch, 5 hodinách a 22 minútach letu (Viktorenko a Kondakovová), resp. Poľakov po rekordných a doposiaľ neprekonaných 437 dňoch, 17 hodinách a 59 minútach pobytu v kozme.
Z oddielu kozmonautov odišiel po dosiahnutí päťdesiatich rokov 27. júla 1997. Bol ženatý, mal dcéru a syna.

</doc>
<doc id="321109" url="https://sk.wikipedia.org/wiki?curid=321109" title="Alexandr Viktorenko">
Alexandr Viktorenko



</doc>
<doc id="321114" url="https://sk.wikipedia.org/wiki?curid=321114" title="John Casper">
John Casper

John Howard Casper (* 9. júl 1943, Greenville, Severná Karolína, USA) je americký vojenský pilot a astronaut, ktorý absolvoval štyri lety raketoplánom v období rokov 1990-1996. Bol 227. astronautom vo vesmíre, kde strávil 34 dní.
Životopis.
V roku 1966 vyštudoval vojenskú akadémiu a o rok neskôr ukončil vzdelanie v odbore astronautiky na Purdueovej univerzite. Ako vojenský pilot sa zúčastnil vojny vo Vietname. Nalietal 7000 hodín. Potom absolvoval školu testovacích pilotov a pokračoval v lietaní. V NASA bol od 23. mája 1984 a o šesť rokov neskôr letel do vesmíru.
Lety do vesmíru.
Po prvýkrát letel vo februári 1990 na palube raketoplánu Atlantis. Štart bol ako zvyčajne na kozmodróme Cape Canaveral Air Force Station (USA, štát Florida). Štvordňovej misie STS-36 (podľa COSPAR katalogizovaná 1990-019A) na obežnej dráhe Zeme sa zúčastnila táto pätica astronautov, napospol občanov USA: John Creighton, Richard Mullane, David Hilmers, Pierre Thuot a nováčik John Casper, ktorý tu bol ako pilot. Počas letu vypustili špionážnu vojenskú družicu, ktorá sa po mesiaci letu rozpadla na šesť častí. Pristáli na základni Edwards v Kalifornii - (Mohavská púšť).
Za tri roky letel do vesmíru druhýkrát v raketopláne Endeavour na misiu STS-54 (COSPAR 1993-003A), tentoraz už ako veliteľ misie. Spolu s ním na palube boli: Daniel McMonagle, Mario Runce, Gregory Harbaugh a jedna žena - Susan Helmsová. Všetci Američania. Let trval 6 dní a počas neho vypustili na orbitu Zeme spojovaciu družicu TDRS-F. Pristáli tam kde štartovali, na myse Canaveral.
Tretí let absolvoval v raketopláne Columbia v marci 1994. Pätnásťdennej misie STS-62 (COSPAR 1994-015A) sa spolu s ním, veliteľom lode vo vojenskej hodnosti plukovníka, zúčastnila táto pätica skúsených astronautov Andrew Allen, Pierre Thuot, Charles Gemar a Marsha Iwinsová. Raketoplán pristál na Floride.
Štvrtým letom bola misia STS-77 (COSPAR 1996-032A) s raketoplánom Atlantis v septembri 1996. Velil šesťčlennej medzinárodnej posádke v zložení: Curtis Brown, Andrew Thomas, Daniel Bursch, Mario Runce a Marc Garneau. Počas letu vypustili a neskôr zase zachytili družicu Spartan 207 IAE. Štart aj pristátie boli opäť na Floride.
Jeho lety v skratke:

</doc>
<doc id="321115" url="https://sk.wikipedia.org/wiki?curid=321115" title="John H. Casper">
John H. Casper



</doc>
<doc id="321116" url="https://sk.wikipedia.org/wiki?curid=321116" title="John Howard Casper">
John Howard Casper



</doc>
<doc id="321119" url="https://sk.wikipedia.org/wiki?curid=321119" title="Charles Veach">
Charles Veach

Charles Lacy Veach (* 18. september 1944, Chicago, Illinois, USA – † 3. október 1995, Houston, Texas) bol americký astronaut, ktorý v rokoch 1991 a 1992 dvakrát letel raketoplánom do vesmíru. Na obežnej dráhe Zeme strávil 18 dní a je registrovaný ako 246. astronaut.
Životopis.
Absolvoval vojenskú leteckú akadémiu a potom lietal ako pilot, aj vo Vietname. Mal nalietaných 5000 hodín. Oženil sa s Alicou Scottovou a mal s ňou dve deti. Žil aj študoval na Honolulu – Tahiti. U NASA bol medzi astronautov registrovaný od 23. mája 1984 do 10. marca 1995. Zomrel v Houstone na rakovinu kože.
Lety do vesmíru.
Prvá vesmírna misia, ktorej sa zúčastnil, mala označenie STS-83, trvala 8 dní a bola dodatočne po svojom štarte z rampy 39A na kozmodróme Cape Canaveral Air Force Station na Floride katalogizovaná v COSPAR ako 1991 – 031A. Na palube raketoplánu Discovery bola sedemčlenná posádka, v ktorej bol Veach letovým špecialistom, so sebou viezli nemeckú družicu SPAS, jednu americkú špionážnu družicu a množstvo nových vedeckých prístrojov. Misia bola úspešná a zakončená opäť na Floride.
Po 1,5 roku letel do kozmu druhýkrát, miestom štartu (i neskoršieho pristátia) bola opäť Florida. Misia STS-52 (COSPAR 1992 – 070A) na palube raketoplánu Columbia trvala takmer 10 dní. Posádka bola šesťčlenná. Hlavným cieľom letu bolo vypustenie družice LAGEOS 2 na obežnú dráhu. Veach aj v tejto misii pôsobil ako letový špecialista.

</doc>
<doc id="321120" url="https://sk.wikipedia.org/wiki?curid=321120" title="Charles L. Veach">
Charles L. Veach



</doc>
<doc id="321121" url="https://sk.wikipedia.org/wiki?curid=321121" title="Charles Lacy Veach">
Charles Lacy Veach



</doc>
<doc id="321123" url="https://sk.wikipedia.org/wiki?curid=321123" title="Cam">
Cam

Cam (skratka od anglického slova "camera"), je metóda kopírovania filmov, zvyčajne chránených autorským právom.
Nahrávane sa vykonáva v kine za pomoci videokamery. Tá môže byť uložená na statíve, ale väčšinou to nie je možné, a preto je obraz trochu roztrasený. Kamera nemusí zaberať celé plátno, čo má za dôsledok, že chýba kus obrazu po stranách. To môže vadiť, pokiaľ ide o titulkovaný film, kde tým pádom chýba pár písmen. Nahrávky Cam sú tiež charakteristické slabým kontrastom obrazu v tmavých a priveľmi jasných scénach. Zvuk je nahrávaný cez vstavaný kamerový mikrofón, a kvôli tomu, najmä pri komédiách, je počuť smiech divákov v kine. Z týchto dôvodov sa nahrávky Cam považujú za veľmi nekvalitné. V prípade nových filmov sú nahrávky Cam, spolu s Telesync, jedinou dostupnou nelegálnou kópiou. Hneď ako sa objavia nahrávky v lepšej kvalite, rozširovanie týchto sa končí.
Pre vykonanie Cam nahrávky je treba vniesť videokameru do kina, z ktorých niektoré zakazujú vnášanie tašiek, rupsakov atď. Okrem toho v roku 2001 sa začal používať systém Coded Anti-Piracy. Je to zabezpečenie vložené priamo do filmu (unikátne sekvencie malých bodiek), ktoré, pokiaľ neboli odstránené pri úpravách nahrávky, pomáhajú zistiť, v ktorom kine bola nahrávka vykonaná.

</doc>
<doc id="321125" url="https://sk.wikipedia.org/wiki?curid=321125" title="Adam Brémsky">
Adam Brémsky

Adam Brémsky alebo Adam z Brém (* pred rokom 1050 – † 12. október 1081 alebo 1085) bol kronikár a geograf druhej polovice 11. storočia, pôvodom z Horného Saska.
Život.
Adam žil v Brémach okolo roku 1067, bol tam kanonikom a riaditeľom mestskej školy. Pred týmto vyučoval pravdepodobne v Magdeburgu pri tamojšej katedrále. Meno sa zachovalo náhodne podľa zmienky iného kronikára o sto rokov neskôr a to biskupa Helmonda v diele "Chronikus Slavorum". Je doložený na listine arcibiskupa Adalberta ako svedok v roku 1066. Tu je zapísaný ako scholastikus Brémskeho kostola. Je uvedený v treťom riadku v prostrednom stĺpci ako" Ego Adam magister scholarum scripsi et subscripsi" (Ja, Adam scholastikus, som napísal a podpísal).
Dielo.
Je známy predovšetkým ako autor štvorzväzkového diela "Gesta Hammaburgensis ecclesiae pontificum" (Dejiny hamburských biskupov), ktoré sa stalo dôležitým dobovým zdrojom o nemeckej histórii a histórii severoeurópskych krajín.Adam sa vyhýbal komentovaniu udalostí v ríši vzhľadom k jeho v podtexte kritickému postoju ku jeho ochrancovi arcibiskupovi Adalberdovi,ktorý zastával ako jeden z dvoch opatrovníkov nezletilého cisára jednu z najdôležitejších funkcii v ríši.Takže mal priame informácie.Jedinú výnimku urobil pri jeho zázname o výprave do Uhorska a poslednom vikingskom nájazde do Saska,tu opisuje nezmyselnú krutosť Vikingov,
Jeho kronika je písaná pravdepodobne od roku 1066, zachytáva udalosti na severe Európy v čase, keď sa formovali severské kráľovstvá, Nórsko, Dánsko a Švédsko. Súčasne objasňuje aj poslednú vlnu vikingských nájazdov, ktorá má priamu súvislosť s týmito udalosťami. Mnohé významné rody sa odmietali podrobiť autorite kráľov a radšej volili exil; Nóri vysťahovanie na Island, Dáni zväčša nájazdy do Írska alebo Anglicka. Nájazdy do Írska skončili bitkou pri Clontarfe, kde na Veľkú noc v roku 1014 zahynul kráľ Brian, súčasne bola zničená vikingská armáda.
Hambursko-brémska arcidiecéza na prelome tisícročí zahŕňala, ako uvádza kronikár vo svojej štvrtej knihe, celé južné pobrežie Baltu, celú Škandináviu, Orkneje, Shetlandy, Island, Grónsko a Vinland, teda dnešnú americkú pevninu i keď o jej rozsahu nemal ani tušenie. V tejto knihe uvádza plavebné kurzy i vzdialenosti. 
Kroniku písal ako kanonik Brémskeho biskupského kostola na príkaz arcibiskupa Hambursko-brémskej arcidiecézy Adalberta. Skladá sa zo štyroch v podstate samostatných kníh. Štvrtá kniha je čiste geografická a podľa vyššie uvedeného zachytáva zemepisný obzor autora, ktorý ďaleko presahoval vedomosti jeho doby. Bol presvedčený o guľatosti zeme a vedel o existencii severného pólu. V prvej knihe sa ešte držal pôvodného zadania o cirkevných dejinách,to pozostáva z vymenovania misonárov a ich mučedníckych osudov, ale v druhej a tretej sa z neho stal kronikár severských krajín. Zachytáva dejiny Dánska od 8. storočia cez jeho zjednotenie pod vládou kráľa Haralda Modrozubého, dejiny Nórska od výbojov kráľa Haralda Krásnovlasého až po porážku a smrť kráľa Haralda III. v bitke pri Stamford Bridge v roku 1066 ako posledného veľkého vikingského náčelníka. S jeho smrťou končia veľké vikingské nájazdy.
Ďalej píše o dejinách Švédska od čias výbojov kráľa Erika Víťazného až po smrť kráľa Odinkara. Hlavným zdrojom, ktorý používal, bol biskupský archív, kniha donácií brémskeho biskupstva, Fuldské letopisy, stratená kronika neznáma z iných zdrojov "Gestum Anglorum" (Činy Angličanov), osobná skúsenosť a rozhovory s dánskym kráľom Svenom II., ktorý sám bol aktérom mnohých dejinných udalostí 11. storočia. Kráľ Sven bol svokrom obodritského kniežaťa Gotšalka, a preto predstavuje významný zdroj k dejinám polabských Slovanov. Je zaujímavé, že si osvojil jeho pohľad na boj proti pohanom, totiž, že príčinou christianizácie bola snaha o vyberanie poplatkov. Kráľ Sven bol synom Estred, sestry dánsko-anglicko-nórskeho kráľa Knuta Veľkého. Jej manžela, anglosaského grófa Wolfa, dal Knut popraviť a sestre zaplatil pokutu za zabitie. Súčasne potvrdzuje spoľahlivosť islandských ság ako zdroja, pretože okrem drobných detailov sa s nimi stotožňuje po faktickej stránke. Rozdiely sú v detailoch; napríklad ságy uvádzajú, že po bitke pri Stamford Bridge sa do Nórska vrátilo 8 lodí z 300 a podľa Adama žiadna. V závere kroniky Adam uvádza, že nevie či písal pekne, ale vždy sa snažil písať pravdu.

</doc>
<doc id="321128" url="https://sk.wikipedia.org/wiki?curid=321128" title="Uracil">
Uracil

Uracil je heterocyklická zlúčenina odvodená od pyrimidínu. Vyskytuje sa v RNA, kde nahradzuje tymín. Je komplementárna s adenínom.
Biosyntéza a rozklad.
Uracil vzniká biosynteticky ako prvá pyrimidínová báza, a to v podobe uridínmonofosfátu (UMP). Ten sa buď následne fosforyluje za vzniku UTP, ktorý sa premieňa na CTP, alebo sa redukuje za vzniku dUMP a potom metyluje za vzniku dTMP.
Pri rozklade dochádza k jeho hydrogenácii za vzniku dihydrouracilu, ktorý sa potom rozkladá až na β-alanín.

</doc>
<doc id="321129" url="https://sk.wikipedia.org/wiki?curid=321129" title="Džoserova pyramída">
Džoserova pyramída



</doc>
<doc id="321130" url="https://sk.wikipedia.org/wiki?curid=321130" title="Necerichetova pyramída">
Necerichetova pyramída



</doc>
<doc id="321131" url="https://sk.wikipedia.org/wiki?curid=321131" title="Lepsius XXXII">
Lepsius XXXII



</doc>
<doc id="321132" url="https://sk.wikipedia.org/wiki?curid=321132" title="Cytozín">
Cytozín

Cytozín (skratka C alebo Cyt) je heterocyklická zlúčenina odvodená od pyrimidínu. Je súčasťou nukleových kyselín, kde vytvára komplementárny pár s guanínom pomocou troch vodíkových mostíkov.
Biologický význam.
Cytozín predstavuje jednu z báz nukleových kyselín. Nukleotidy, ktoré majú cytozínovú bázu, sa účastnia replikácie DNA i syntézy RNA.
Niektoré formy cytozínových nukleotidov majú i iné funkcie, napríklad cytidíntrifosfát (CTP) sa účastní syntézy fosfolipidov. 
Biosyntéza a rozklad.
Cytozín sa zvyčajne nevyskytuje v tele samostatne, typicky je naviazaný na sacharid v podobe nukleozidu alebo nukleotidu. Cytozín vzniká v metabolizme pyrimidínov, konkrétne vzniká v podobe CTP prostredníctvom aminácie UTP.
Pri rozklade dochádza k premene CMP na cytidín a následne na uridín, ktorý sa potom rozkladá až na β-alanín.

</doc>
<doc id="321133" url="https://sk.wikipedia.org/wiki?curid=321133" title="Lepsius XXXIII">
Lepsius XXXIII



</doc>
<doc id="321134" url="https://sk.wikipedia.org/wiki?curid=321134" title="Lepsius XXXIV">
Lepsius XXXIV



</doc>
<doc id="321135" url="https://sk.wikipedia.org/wiki?curid=321135" title="Zebrahead">
Zebrahead

Zebrahead je americká punk rocková skupina z Orange County v Kalifornii, ktorá vo svojej tvorbe spája prvky punku, funku, alternatívneho metalu a rap rocku. Skupina vznikla v roku 1996.

</doc>
<doc id="321137" url="https://sk.wikipedia.org/wiki?curid=321137" title="Helen Sharmanová">
Helen Sharmanová

Helen Patricia Sharmanová (* 30. máj 1963, Sheffield) je prvá astronautka zo Spojeného kráľovstva, ktorá v roku 1991 pracovala na sovietskej orbitálnej stanici Mir.
Život.
Mladosť a výcvik.
Vzdelanie získala doma vo Veľkej Británii. Roku 1981 ukončila strednú školu Jordan Thorpe Comprehensive School, potom vo svojom rodnom meste školu vysokú University of Sheffield, odbor chémia (ukončené 1984). Nastúpila do práce v General Electric, Hammersmith, Londýn a zároveň pokračovala v štúdiu na Bisbeck College. Tu získala titul PhD a od roku 1987 bola civilným povolaním chemička v čokoládovni Mars vo Slough. V tíme pripravujúcich sa kozmonautov ZSSR sa objavila v roku 1989 ako zástupca tímu projektu Juno z Veľkej Británie. Jej let financovala Moscow Narodny Bank so sídlom v Londýne.
Let do vesmíru.
Z kozmodrómu Bajkonur odštartovala v polovici mája 1991 na palube sovietskej kozmickej lode Sojuz TM-12 (v katalógu COSPAR 1991-034A). Pre ňu to bola sedemdňová misia na stanicu Mir (jeho deviata posádka), letela do vesmíru ako pätnásta žena. Súčasne bola 249. človekom vo vesmíre. V Sojuzu s ňou vzlietli sovieti Anatolij Arcebarskij a Sergej Krikaľov. Dňa 20. mája sa s pomocou ručného riadenia (automatické nefungovalo) pripojili k stanici Mir, kde už bola pripojená loď Sojuz TM-11. Posádka tejto lode už na Mire slúžila a teraz sa obidve posádky na šesť dní spoločnej práce spojili. Sharmanová sa zapojila do vedeckých experimentov. Dňa 26. mája potom spoločne s pôvodnou posádkou Viktor Afanasiev a Musa Manarov v ich lodi Sojuz TM-11 odletela na Zem. Pristáli bez problémov na území Kazachstanu.

</doc>
<doc id="321138" url="https://sk.wikipedia.org/wiki?curid=321138" title="Helen Patricia Sharmanová">
Helen Patricia Sharmanová



</doc>
<doc id="321139" url="https://sk.wikipedia.org/wiki?curid=321139" title="Helen Patricia Sharman">
Helen Patricia Sharman



</doc>
<doc id="321140" url="https://sk.wikipedia.org/wiki?curid=321140" title="Helen Sharman">
Helen Sharman



</doc>
<doc id="321143" url="https://sk.wikipedia.org/wiki?curid=321143" title="Komatiit">
Komatiit

Komatiit je vyvretá ultrabázická hornina, vyznačuje sa vysokým obsahom horčíka, najmä v MgO a väčšinou aj typickou spiniflex štruktúrou. Zdrojová magma komatiitov pochádza zo zemského plášťa.
Ako prví popísali horniny komatiitového zloženia v roku 1969 M.J. a R.P. Viljoenovci z Južnej Afriky. Názov je odvodený od rieky Komati.
Zloženie.
Kamatiity sa obyčajne definujú na základe geochemického zloženia. Z mineralogického hľadiska sú tvorené hlavne forsteritickým olivínom, kalcitickým a často aj chrómovým pyroxénom, anortitom a chromitom.
Od ostatných bázických a ultrabázických hornín ako sú pikrity a ankaramity alebo vysokomagneziálne bazalty sa komatiity odlišujú obsahom MgO, ktorý je v nich vyšší ako 18% (pri prepočte na bezvodý základ). Termín komatiit sa vzťahuje iba na vulkanické prípadne hypoabysálne horniny, teda nie na kumulátové horniny. Vo väčšine (ale nie vo všetkých) komatiitov sa nachádza charakteristická spiniflex štruktúra. Sú v nej prítomné veľké skeletálne, ihličkovité alebo dendritické kryštály olivínu alebo pyroxénu, ktoré sú uložené v jemnozrnnom agregáte klinopyroxénov alebo divitrifikovanom vulkanickom skle. Textúra spoľahlivo odlišuje komatiity od podobných ultrabázických hornín ako sú memječity a pikrity. Komatiity sa tiež vyznačujú pomerne vysokým pomerom obsahu CaO/Al2O3 (&gt; 1) a veľmi nízkým obsahom alkálií (&lt; 0,9% K2O).
Vznik.
Tavenina, z ktorej vznikali komatiity dosahovala teplotu okolo 1600 °C. Dnes nie sú známe žiadne obdobné výlevy. Na rozdiel od iných na horčík bohatých hornín, veľký obsah Mg v hornine nevznikal hromadením kryštálov olivínu v bazaltovej tavenine s normálnym chemizmom (ako napr. pikrit) ale rýchlou kryštalizáciou olivínu z Mg-bohatej taveniny, čoho dôkazom je spiniflex štruktúra.
Využitie.
Komatiity sú zdrojom rúd niklu, medi, chrómu a platiny, tzv. PGE mineralizácie. Tvoria ložiská niklu typu Kambalda (západná Austrália), podobné sa nachádzajú v pásme Cape Smith v Kanade.
Výskyt.
Komatiity sa vyskytujú hlavne v archaických (asi 2,5 miliardy rokov starých) komplexov, oveľa menej má proterozoický vek (2,5-2 miliardy rokov staré). Najznámejšia lokalita, ktorá dala hornine meno sa nachádza v barbertonskom zelenokameňovom pásme vo formácii Komati. Jediné fanerozoické (mladšie ako 0,5 miliardy rokov) komatiity sú známe z kolumbijského ostrova Gorgona a sú asi 90 miliónov rokov staré (krieda).

</doc>
<doc id="321146" url="https://sk.wikipedia.org/wiki?curid=321146" title="Pyrimidín">
Pyrimidín

Pyrimidín je heterocyklická aromatická organická zlúčenina podobná benzénu a pyridínu. Pozostáva z dvoch atómov dusíka na pozíciach 1 a 3 v šesťčlennom kruhu. Patrí medzi diazíny a jeho izomérmi sú pyridazín a pyrazín. 
Deriváty.
Z biochemického hľadiska sú dôležité jeho tri deriváty cytozín, tymín a uracil, ktoré sú integrálnou súčasťou nukleových kyselín. Okrem toho je pyrimidínový kruh súčasťou tiamínu a jeho derivátu, tiamíndifosfátu.

</doc>
<doc id="321147" url="https://sk.wikipedia.org/wiki?curid=321147" title="Istarska županija">
Istarska županija



</doc>
<doc id="321148" url="https://sk.wikipedia.org/wiki?curid=321148" title="Istra">
Istra

Istra môže byť:

</doc>
<doc id="321149" url="https://sk.wikipedia.org/wiki?curid=321149" title="James Voss">
James Voss

James Shelton Voss (* 3. marec 1949, Cordova, Alabama, USA) je viceprezident inžinierstva v SpaceDevu. Je vyslúžilý dôstojník americkej armády, bývalý zástupca pre lety v Johnsonovom vesmírnom stredisku a bývalý astronaut NASA. Je veteránom piatich vesmírnych misií. Na Medzinárodnej vesmírnej stanici strávil celých päť a pol mesiaca.
Mladosť.
Narodil sa v Cordove v Alabame. Je ženatý so Suzan Curryovou z Birminghamu v Alabame. Majú spolu jednu dcéru, Kristie. Jeho koníčky sú práca s drevom, lyžovanie, softball, raketbal, potápanie s prístrojom a lietanie v lietadlách vlastnej výroby. Bol členom Auburnského univerzitného wrestlingového tímu.
Vzdelanie.
Promoval na Opelika High School v Opelika, štát Alabama. V roku 1972 získal titul Bachelor of Science v aerokozmických technológiách na Auburnskej univerzite. Titul Master of Science v rovnakom odbore získal na univerzite v Colorade v roku 1974 a čestný doktorát získal na tej istej univerzite v roku 2000.
Kariéra.
Po absolvovaní školy v Auburne, s hodnosťou poručík, šiel Voss na univerzitu v Colorade, aby získal titul Master of Science pod armádnym programom Army Graduate Fellowship Program. Po absolvovaní základného pechotného výcviku slúžil v 2. prápore 48. pechoty v Nemecku ako veliteľ čaty a personálny dôstojník v špionáži. Po návrate do Spojených štátov navštevoval pokročilý výcvik pechotných dôstojníkov, a potom učil tri roky na katedre mechaniky na americkej vojenskej akadémii. Po absolvovaní americkej námornej školy ako testovací pilot a vojnovej školy štábu ozbrojených síl bol Voss menovaný do US Army Aviation Engineering Flight Activity ako letový testový inžinier, bádateľ a koordinátor rozvoja. Bol tiež zapojený v niekoľkých hlavných leteckých testovacích projektoch pred detailnejším testovaním v Lyndon B. Johnson Space Center pre NASA.
NASA.
Voss pracoval v Johnsonovom vesmírnom stredisku od novembra 1984 do svojho dôchodku v roku 2003. Vo svojej funkcii ako Vehicle Integration Test Engineer testoval v Kennedyho vesmírnom stredisku hmotnosť nákladu na raketoplánoch pre STS-51-D, STS-51-F, STS- 61-C a STS-51-L. Zúčastnil sa vyšetrovaní nehody misie STS-51-L, posledná misia raketoplánu Challenger, kde sa zasadzoval o návrat bezpečnejších letov raketoplánov. Ako kandidát na astronauta bol Voss vybraný v júni 1987. Potom musel absolvovať jednoročný výcvikový a testovací program, ktorý ukončil v auguste 1988, a ktorý mu pridelil funkciu leteckého špecialistu na raketopláne. Pracoval ako člen letového zastupiteľstva v oblasti zabezpečovania letov, ako letový kontrolór, sprostredkujúci komunikáciu medzi zemou a posádkou počas simulácií a letov raketoplánov a ako dôstojník vo výcviku astronautov. Im slúžil v dvoch misiách ako záložný člen posádky na ruskú vesmírnu stanicu Mir. Počas tejto doby žil a trénoval dva roky v stredisku prípravy kozmonautov J. A. Gagarina vo Hviezdnom mestečku. Voss slúžil ako špecialista na misiách STS-44 v roku 1991 a STS-53 v roku 1992, bol veliteľom nákladov na STS-69 v roku 1995 a opäť bol v roku 2000 špecialistom na misii STS-101. Počas roku 2001 žil a pracoval na palube Medzinárodnej vesmírnej stanice ako letový inžinier posádky Expedície 2. Veterán piatich vesmírnych letov, strávil vo vesmáre viac ako 201 dní, štyrikrát vystúpil do voľného priestoru, celkovo na 22 hodín a 35 minút. Jimovou poslednou funkciou v NASA bola zástupcu pre lety na Medzinárodnú vesmírnu stanicu.
Po odchode od NASA.
Po odchode do penzie v roku 2003 sa stal Voss spoludekanom inžinierstva pre externé záležitosti na Auburn University. Tu tiež vyučoval letecké inžinierstvo. V novembri 2007 sa stal viceprezidentom inžinierstva v SpaceDeve. Zúčastnil sa 22. kongresu ASE od 4. októbra do 10. októbra 2009 v Prahe v priestoroch fakulty elektrotechnickej ČVUT.

</doc>
<doc id="321150" url="https://sk.wikipedia.org/wiki?curid=321150" title="James S. Voss">
James S. Voss



</doc>
<doc id="321151" url="https://sk.wikipedia.org/wiki?curid=321151" title="James Shelton Voss">
James Shelton Voss



</doc>
<doc id="321152" url="https://sk.wikipedia.org/wiki?curid=321152" title="Limský záliv">
Limský záliv

Limský záliv (chorv. "Limski zaljev") alebo Limský fjord ("Limski fjord") alebo Limský kanál ("Limski kanal"), je úzky, do pevniny hlboko zarezaný záliv na západnom pobreží polostrova Istria v Chorvátsku. Pri jeho ústí do mora ležia mestá Vrsar na severe a Rovinj na juhu.
Vznikol v dobe ľadovej zatopením časti krasového údolia. Geomorfologicky to teda nie je fjord, hoci sa tak často nazýva.
Zasahuje do pobrežia do hĺbky viac ako 10 km, v najširšom mieste je jeho šírka takmer 600 m. Po oboch stranách je lemovaný strmými skalami, ktoré presahujú výšku 100 m. V skalách sú početné jaskyne. Archeologické nálezy odkryli stopy po človeku z doby neolitu.
Názov je odvodený z latinského slova limes, ktoré znamená hranica. V antickej dobe bol záliv prirodzenou hranicou medzi dvoma rímskymi provinciami, Dalmáciou a Talianskom.
Turisticky významná je Romualdova jaskyňa, pomenovaná po sv. Romualdovi, zakladateľovi benediktínskeho kláštora sv. Michala neďaleko od Limského zálivu.
Záliv a jeho okolie je prírodnou rezerváciou. Plávajú sem výletné lode, pre športové a rybárske lode je záliv uzatvorený.

</doc>
<doc id="321153" url="https://sk.wikipedia.org/wiki?curid=321153" title="Limský kanál">
Limský kanál



</doc>
<doc id="321154" url="https://sk.wikipedia.org/wiki?curid=321154" title="Limský fjord">
Limský fjord



</doc>
<doc id="321155" url="https://sk.wikipedia.org/wiki?curid=321155" title="Limski zaljev">
Limski zaljev



</doc>
<doc id="321156" url="https://sk.wikipedia.org/wiki?curid=321156" title="Limski fjord">
Limski fjord



</doc>
<doc id="321157" url="https://sk.wikipedia.org/wiki?curid=321157" title="Limski kanal">
Limski kanal



</doc>
<doc id="321158" url="https://sk.wikipedia.org/wiki?curid=321158" title="Vrsar">
Vrsar

Vrsar () je menší prístav a obec v západnom Chorvátsku, ktorý sa nachádza asi 10 km južne od mesta Poreč. Nachádza sa na západnom pobreží polostrova Istria a žije tu 1 871 obyvateľov (2007).
Obec je obľúbeným turistickým cieľom, predovšetkým vďaka svojej výhodnej polohe na pobreží Jadranského mora a priaznivej stredomorskej klíme. Niektoré turistické kempingy v blízkosti mesta sú zamerané na naturistickú rekreáciu. Vrsar si obľúbil aj známy milovník Casanova. Patrí medzi najkrajšie mestá celého Stredomoria vďaka prírode a histórii.&lt;br&gt;
Dominantou historickej časti je bývalá rezidencia porečského biskupa, kaštel Vergolini, ktorá leží na kopci nad morom. Za zmienku stojí aj najmenšia ulička v meste široká len niekoľko desiatok centimetrov a ďalšie strmé uličky kľukatiace sa až k moru. Pobrežie je veľmi členité, nachádza sa tu množstvo malých ostrovov. Pláže sú skalnaté a upravené s priestormi na opaľovanie a vstupmi do vody.

</doc>
<doc id="321159" url="https://sk.wikipedia.org/wiki?curid=321159" title="Orsera">
Orsera



</doc>
<doc id="321161" url="https://sk.wikipedia.org/wiki?curid=321161" title="Hum">
Hum

Hum môže byť:

</doc>
<doc id="321162" url="https://sk.wikipedia.org/wiki?curid=321162" title="Thomas Hennen">
Thomas Hennen

Thomas John Hennen (* 17. august 1952, Albany, Georgia, USA) je vojak z povolania, 261. človek vo vesmíre, astronaut NASA.
Životné dráha.
Po získanom vzdelaní na Groveport-Madison High School slúžil na viacerých vojenských základniach Armády Spojených štátov, v roku 1988 bol zaradený do vojenského projektu Terra Scout, ktorý bol zavŕšený jeho účasťou na vesmírnej misii.
Let do vesmíru.
Zúčastnil sa sedemdňovej vojenskej misie amerického raketoplánu Atlantis na jeseň roku 1991. Let, evidovaný v COSPAR ako 1991-080A, mal túto posádku: Frederick Gregory, Terrence Henrick, James Voss, Mario Runce, Story Musgrave. Doplnil ju s funkciou špecialista pre užitočné zaťaženie vtedy nadpraporčík US Army Thomas J. Hennen, odborník rozviedky pre vyhodnocovanie obrazových informácií. Hlavnou a splnenou úlohou bolo vypustiť špionážnu družicu DSP Block 14. Počas letu sa na dráhe míňala s vesmírnou stanicou Mir, z ktorej ich sovietska posádka pozdravila. Tiež ďalšia činnosť posádky patrila hlavne vojenskému poslanie letu, ktorý pre technické problémy musel byť predčasne ukončený.
Po lete.
Thomas Hennen odišiel z armády v decembri 1995. Je spoluzakladateľom a výkonným riaditeľom nadácie Atlantis Foundation, neziskovej organizácie, ktorá je určená pre ochranu a poskytovanie služieb pre ľudí s vývojovým postihnutím.

</doc>
<doc id="321163" url="https://sk.wikipedia.org/wiki?curid=321163" title="Thomas J. Hennen">
Thomas J. Hennen



</doc>
<doc id="321164" url="https://sk.wikipedia.org/wiki?curid=321164" title="Thomas John Hennen">
Thomas John Hennen



</doc>
<doc id="321166" url="https://sk.wikipedia.org/wiki?curid=321166" title="Hum (Chorvátsko)">
Hum (Chorvátsko)

Hum je najmenšie mesto na svete nachádzajúce sa v centrálnej časti polostrova Istria, v severozápadnom Chorvátsku. Leží približne 7 kilometrov od mesta Roc a juhovýchodne od mesta Buzet. Mesto má dnes celkom 18 obyvateľov a je zapísané v Guinnessovej knihe rekordov. 
Hum je obohnaný hradbami dlhými 100 metrov a širokými 35 metrov, kde domy stoja vnútri hradieb iba v troch radách.

</doc>
<doc id="321171" url="https://sk.wikipedia.org/wiki?curid=321171" title="Parentium">
Parentium



</doc>
<doc id="321172" url="https://sk.wikipedia.org/wiki?curid=321172" title="Parenzo">
Parenzo



</doc>
<doc id="321173" url="https://sk.wikipedia.org/wiki?curid=321173" title="Rovigno">
Rovigno



</doc>
<doc id="321174" url="https://sk.wikipedia.org/wiki?curid=321174" title="Pola">
Pola

Pola môže byť:

</doc>
<doc id="321183" url="https://sk.wikipedia.org/wiki?curid=321183" title="Martin Štrbák (opát)">
Martin Štrbák (opát)

Prelát Prof. PaedDr. ThDr. Ambróz Martin Štrbák, PhD., O. Praem (* 6. apríl 1972, Spišská Nová Ves) je emeritný opát premonštrátskeho kláštora v Jasove. Svojho času bol druhý najmladší opát na svete. Je docentom katedry hudby pedagogickej fakulty Katolíckej univerzity v Ružomberku a externým spolupracovníkom katedry katechetiky a pedagogiky teologickej fakulty. Je autorom viacerých publikácií.
Stručný životopis.
Študoval na Konzervatóriu v Košiciach, neskôr katolícku teológiu na Slovensku aj vo Viedni.
Rehoľné rúcho prijal dňa 13. novembra 1991 a prvé rehoľné sľuby zložil 13. augusta 1993. Za kňaza bol vysvätený 20. júna 1997. Za jasovského ordinára bol na obdobie šiestich rokov zvolený 7. júla 2009. Opátsku benedikciu prijal z rúk Jeho Excelencie Mons. Alojza Tkáča, dňa 30. augusta 2009 za prítomnosti generálneho opáta Thomasa Handgrätigena O.Praem. Dodnes je taktiež riaditeľom premonštrátskeho gymnázia na Kováčskej 28 v Košiciach. Jeho nástupcom v pozícii opáta bol zvolený Andrej Ondrej Kiss.

</doc>
<doc id="321184" url="https://sk.wikipedia.org/wiki?curid=321184" title="Brno-sever">
Brno-sever

Brno-sever je od 24. novembra 1990 mestská časť štatutárneho mesta Brna. Mestská časť sa nachádza na pravom brehu rieky Svitavy na severe mesta. 

</doc>
<doc id="321185" url="https://sk.wikipedia.org/wiki?curid=321185" title="Ambróz Martin Štrbák">
Ambróz Martin Štrbák



</doc>
<doc id="321187" url="https://sk.wikipedia.org/wiki?curid=321187" title="Katastrofa">
Katastrofa

Katastrofa alebo pohroma je náhla neočakávaná udalosť s tragickými následkami, veľké nešťastie. 
Z hľadiska krízového manažmentu je "katastrofa" termín, ktorý je v prípade slovenskej právnej úpravy definovaný ako "„mimoriadna udalosť, pri ktorej dôjde k narastaniu ničivých faktorov a ich následnej kumulácii v dôsledku živelnej pohromy a havaria .“" Právne definície v iných štátoch sa môžu líšiť, vo všeobecnosti ale ide o mimoriadnu udalosť väčšieho rozsahu s ničivými následkami.

</doc>
<doc id="321194" url="https://sk.wikipedia.org/wiki?curid=321194" title="Martin Štrbák">
Martin Štrbák

Martin Štrbák je:

</doc>
<doc id="321200" url="https://sk.wikipedia.org/wiki?curid=321200" title="Algirdas Brazauskas">
Algirdas Brazauskas

Algirdas Mykolas Brazauskas (* 22. september 1932, Rokiškis, Litva - † 26. jún 2010, Vilnius) bol litovský politik, prvý slobodne zvolený postsovietsky prezident Litvy.
Prezidentom Litvy sa stal v roku 1993. Z politiky odišiel v roku 1998, no neskôr sa vrátil a pôsobil ako premiér v rokoch 2001 až 2006.
Externé odkazy.
 

</doc>
<doc id="321201" url="https://sk.wikipedia.org/wiki?curid=321201" title="Faidra">
Faidra

Faidra alebo Faidré alebo Fédra (po grécky "Φαίδρα" - Faidra alebo "Φαίδρη" - Faidré; lat. "Phaedra") je v gréckej mytológii dcéra krétskeho kráľa Minoa a jeho manželky Pasifaé. Mala štyroch bratov - Deukalióna, Glauka, Androgea a Katrea - a staršiu sestru Ariadnu.
Syn aténskeho kráľa Aigea Théseus priplával na Krétu, aby v preslávenom labyrinte zabil Minotaura - obludu s telom muža a hlavou býka. Vtedy sa do neho zamilovala jej sestra Ariadna a pomohla mu ťažkú úlohu splniť: pred vstupom do labyrintu mu dala klbko nití, ktoré Théseus za sebou rozmotával. Dostal sa k býčej oblude dlhými temnými a zložitými chodbami, aby s ňou podstúpil ťažký boj. Nakoniec býka prepichol mečom a zvíťazil. Pomocou Ariadniných nití sa dokázal vrátiť späť k východu z labyrintu. Atény aj Kréťania si vydýchli, že nebezpečná obluda je preč.
Théseus si mal vziať Ariadnu za manželku, ale nestalo sa to, či už z vôle bohov alebo (ako sa uvádza iná verzia) preto, že to Théseus nakoniec nechcel urobiť.
V najbližších rokoch prežil Théseus mnohé dobrodružstvá, stal sa athénským kráľom, oženil sa s Antiopou, vodkyňou Amazoniek. Tá však v boji zomrela. Théseus prežil mnohé dobrodružstvá, ale vrátil sa zase do Atén a oženil sa druhýkrát - s Faidrou ktorá mu porodila syna Akamasa a Démofóna.
Faidra sa však zamilovala do Théseovho syna z prvého manželstva - Hippolyta. Bola z toho tragédia, ktorá skončila Hippolytovou smrťou a Faidrinou samovraždou. Príbeh má niekoľko verzií. Jedna hovorí, že sa láske bránila a vzala si život, aby zachránila svoju aj manželovu česť. Podľa inej verzie ona sama Hippolyta zvádzala, bola však odmietnutá a z urazenej samoľúbosti ho obvinila, že bola zvedená. Keď vyšla pravda najavo, spáchala samovraždu.
Théseus požiadal boha Poseidóna, aby Hippolyta zahubil. Poseidón poslal netvora, ktorý splašil kone a tí Hippolyta udupali na smrť.
Odraz v umení.
Generácie umelcov sa sporia o tom, či Faidra bola zvodkyňa alebo nevinná obeť. Jej príbeh spracovali:

</doc>
<doc id="321203" url="https://sk.wikipedia.org/wiki?curid=321203" title="Players Tour Championship">
Players Tour Championship

Players Tour Championship je séria snookrových turnajov, ktorá vznikla v roku 2010 na podnet Barryho Hearna ako súčasť reinovácie snookru. Skladá sa z 12 jednotlivých turnajov, ktoré vyústia do televízneho finále, ktorého sa zúčastní 24 najlepších hráčov. Bude predstavený úplne nový systém bodovania hráčov založený na ich finančných ziskoch.
Šesť z týchto turnajov sa koná v Anglicku, zatiaľčo šesť ďalších vo zvyšku Európy, pričom aspoň štyri z nich v Nemecku. Počet hráčov, ktorí sa môžu zúčastniť každého z turnajov bude 128, teda profesionálnych hráčov, ktorí sa prihlásia, doplnia amatéri, ktorý budú predom vybraní v predkvalifikácii. 

</doc>
<doc id="321204" url="https://sk.wikipedia.org/wiki?curid=321204" title="Players Tour Championship 2010/2011">
Players Tour Championship 2010/2011

Players Tour Championship 2010/2011 je séria 12 snookrových turnajov hraných medzi 20. júnom 2010 a 27. marcom 2011. Šesť z týchto turnajov bude hraných vo World Snooker Academy v Sheffielde a zvyšných šesť v Nemecku a ďalších európskych krajinách. 24 najlepších hráčov, ktorí sa zúčastnili aspoň 6 turnajov, postúpia do televízneho finále v marci.
Rebríček.
Hráči označení * sa nemôžu zúčastniť finále, pretože neodohrali dostatočný počet turnajov.

</doc>
<doc id="321207" url="https://sk.wikipedia.org/wiki?curid=321207" title="Knight Rider (seriál z roku 2008)">
Knight Rider (seriál z roku 2008)

Knight Rider je americký televízny akčný seriál z rokov 20082009, ktorý je založený na televíznom seriáli rovnakého mena z rokov 19821986.

</doc>
<doc id="321209" url="https://sk.wikipedia.org/wiki?curid=321209" title="Ulf D. Merbold">
Ulf D. Merbold



</doc>
<doc id="321211" url="https://sk.wikipedia.org/wiki?curid=321211" title="Alexandr Jurievič Kaleri">
Alexandr Jurievič Kaleri

Alexandr Jurievič Kaleri (; * 13. máj 1956, Jūrmala) je od apríla 1984 sovietsky, resp. ruský kozmonaut, člen oddielu kozmonautov RKK Energija. Trikrát vzlietol do vesmíru k dlhodobému pobytu na vesmírnej stanici Mir. V októbri 2003 vyletel do kozmu k štvrtému dlhodobému letu, tentokrát na Medzinárodnú vesmírnu stanicu (ISS). Celkom strávil vo vesmíre 769 dní, 6 hodín a 37 minút.
Život.
Mladosť.
Alexander Kaleri pochádza z Jurmaly v Lotyšsku, je ruskej národnosti. V roku 1979 absolvoval Moskovský fyzikálno-technický inštitút, odbor dynamika letu a riadenie lietadiel. Potom nastúpil do NPO Energija, tu sa zaoberal spracovaním technickej dokumentácie k stanici Mir.
Kozmonaut.
Od roku 1982 prechádzal výberovým procesom v NPO Energija, prešiel lekárskymi prehliadkami a 15. februára 1984 bol Štátnou medzirezortnou komisiou odporučený do oddielu kozmonautov NPO Energija, formálne zaradený na pozíciu kandidáta na kozmonauta bol 13. apríla 1984. Absolvoval dvojročnú všeobecnú kozmickú prípravu v Stredisku prípravy kozmonautov J. A. Gagarina a 28. novembra 1986 získal kvalifikáciu skúšobný kozmonaut.
Od roku 1987 bol zaradený medzi kozmonautov pripravujúcich sa na lety na Mir. V apríli 1987 bol zaradený do rezervnej (t. j. tretej) posádky 3. základnej expedície na Mir, už v nasledujúcom mesiaci nahradil Sergeja Jemeľanova v záložnej (t. j. druhej) posádke tejto expedície. 3. expedícia odštartovala k Miru v decembri 1987, doterajšia záložná posádka sa následne stala hlavnou pre nasledujúci let. V marci 1988 bol Kaleri vyradený z prípravy zo zdravotných dôvodov a nahradený Sergejom Krikaľovom. Znova zaradený do posádky (rezervná posádka 8. základnej expedície) bol v máji 1990, v decembri 1990 sa posádka stala záložnou pre 9. základnú expedíciu a v máji 1991 hlavnou pre 10. základnú expedíciu. V júli 1991 sa zlúčili lety rakúskeho a kazašského kozmonauta a tak na Kaleriho nezostalo miesto v lodi. Od októbra 1991 sa pripravoval v hlavnej posádke 11. základné expedície.
Do vesmíru odštartoval z Bajkonuru 17. marca 1992 na palube Sojuze TM-14. K Miru v Sojuze vzlietli veliteľ Alexandr Viktorenko, palubný inžinier Alexandr Kaleri a nemecký kozmonaut-výskumník Klaus-Dietrich Flade. Flade sa po týždni vrátil s predchádzajúcou posádkou a Viktorenko s Kalerim zostali na stanici. Na Zem sa vrátili 10. augusta 1992 po 145 dňoch, 14 hodinách a 11 minútach letu.
Od októbra 1995 pôsobil v záložnej posádke 22. základnej expedície (posádka Valerij Korzun, Kaleri, Léopold Eyharts). Kapitán hlavnej posádky Gennadij Manakov krátko pred štartom ochorel a tak 12. augusta 1996 Korzun a Kaleri nahradili v hlavnej posádke Manakova a Pavla Vinogradova.
K svojmu druhému letu vzlietol 17. augusta 1996 v Sojuze TM-24 opäť ako palubný inžinier s Korzunom (veliteľ) a Claudiou André-Deshaysovou (kozmonaut-výskumník) z Francúzska. Po odlete Francúzky, Jurija Onufrienka a Jurija Usačova z predchádzajúcej expedície, zostali na stanici Korzun, Kaleri a Američanka Shannon Lucidová, ktorú vzápätí nahradil John Blaha a v januári 1997 Jerry Linenger. Korzun s Kalerim pristáli 2. marca 1997 po 196 dňoch, 17 hodinách a 26 minútach letu.
Od decembra 1997 do augusta 1998 bol zaradený v záložnej posádke 26. základnej expedície, so Sergejom Zaľotinom. Od marca 1999 sa, opäť sa Zaľotinom, pripravoval k ďalšiemu letu na Mir, tentoraz v 28. základnej expedícii, poslednej expedícii na stanicu Mir. Dvojica kozmonautov odštartovala z Bajkonuru 4. apríla 2000 v Sojuze TM-30. Na Mire strávila dva mesiace a pristála 16. júna 2000 po 72 dňoch, 19 hodinách a 42 minútach letu.
Po treťom lete prešiel Kaleri do programu letov na Medzinárodnú vesmírnu stanicu (ISS). V januári 2001 bol menovaný do záložnej posádky Expedície 5 (štartovala v júni 2002). Od októbra 2002 sa pripravoval na let na ISS v rámci Expedície 7. Vo februári 2003, po havárii Columbie, boli posádky zreorganizované, od marca 2003 spolu s Michaelom Foaleom vytvoril hlavnú posádku Expedície 8. K svojmu štvrtému letu odštartoval z Bajkonuru v Sojuze TMA-3 18. októbra 2003. S Foaleom strávili vo vesmíre 194 dní, 18 hodín a 33 minút, pristáli 30. apríla 2004.
V máji 2006 bol predbežne vymenovaný za veliteľa záložnej posádky Expedície 16 a hlavnej posádky Expedície 18. Expedícia 18 mala v septembri 2008 letieť modernizovanou verziou Sojuzu a Kaleri ako jeden z najskúsenejších ruských kozmonautov jej mal veliť. Avšak skúšky novej lode sa pretiahli, a už v lete 2006 z Expedície 18 vypadol. Ako bol let oddiaľovaný, tak sa Kaleri presunul spočiatku do Expedície 23 (predbežne od augusta 2007, štart naplánovaný na marec 2010), v apríli 2009 do Expedície 25.
Zatiaľ posledný let absolvoval v Expedícii 25/26, ktorá odštartovala 7. októbra 2010. Letel na palube Sojuzu TMA-01M spolu s kolegami Olegom Skripočkom a astronautom Scottom Kellym. K ISS sa pripojili 10. októbra 2010 a na palube Medzinárodnej vesmírnej stanice zotrval až do marca 2011.
Pri zachovaní statusu kozmonauta je Kaleri od októbra 2006 náčelníkom Letovej služby RKK Energija (teraz premenovanej na Vedeckotechnické stredisko RKK Energija). 

</doc>
<doc id="321212" url="https://sk.wikipedia.org/wiki?curid=321212" title="Alexandr Kaleri">
Alexandr Kaleri



</doc>
<doc id="321213" url="https://sk.wikipedia.org/wiki?curid=321213" title="Kenneth Bowersox">
Kenneth Bowersox

Kenneth Duane Bowersox (* 14. november 1956, Portsmouth, Virgínia, USA) pôvodne letec vojenského námorníctva USA, bol od augusta 1987 do januára 2007 astronautom NASA. Má za sebou päť kozmických letov, vrátane šesťmesačného pobytu na Medzinárodnej vesmírnej stanici (ISS). Celkom strávil vo vesmíre 211 dní, 14 hodín a 16 minút.
Život.
Mladosť.
Ken Bowersox sa narodil sa v Portsmouthe v štáte Virgínia, detstvo a mladosť prežil v Bedforde v Indiane. Po ukončení bedfordskej strednej školy v roku 1974 študoval na Námornej akadémii (), v roku 1978 tu získal titul bakalára. Už o rok neskôr sa stal magistrom v odbore strojné inžinierstvo na Columbijskej univerzite. Od roku 1978 slúžil v námorníctve, od roku 1981 ako pilot na lietadlovej lodi Enterprise. Po absolvovaní Školy testovacích letcov USAF () v roku 1985 bol preložený do Námorného zbraňového strediska () v China Lake v Kalifornii.
Astronaut.
Zúčastnil sa 12. náboru astronautov NASA, uspel a 17. augusta 1987 bol začlenený do oddielu astronautov NASA. V ročnom kurze všeobecnej vesmírnej prípravy získal kvalifikáciu pilota raketoplánu Space Shuttle. 
Po dokončení prípravy zastával rôzne funkcie v NASA. Až po takmer piatich rokoch bol zaradený do posádky letu STS-50. Do vesmíru odštartoval na palube raketoplánu Columbia 25. júna 1992. Po splnení programu letu astronauti pristáli 8. júla 1992 na Floride, let trval 11 dní, 20 hodín a 28 minút. 
V dňoch 2.-13. decembra 1993 sa zdržiaval vo vesmíre druhýkrát. Let STS-61 raketoplánu Endeavour trval 10 dní, 19 hodín a 59 minút. Hlavnou úlohou prvej údržbárskej misie k Hubblovmu teleskopu bola korekcia optickej chyby zrkadla.
Tretíkrát sa do vesmíru dostal v dňoch 20. októbra až 5. novembra 1995 tentoraz už ako veliteľ raketoplánu Columbia pri lete STS-73. Misia, ktorej program bol naplnený experimentami v laboratóriu Spacelab, trvala 15 dní, 21 hodín a 21 minút. 
Štvrtýkrát vzlietol do kozmu 11. februára 1997 opäť vo funkcii veliteľa raketoplánu. Let Discovery mal označenie STS-82. Úlohou astronautov bola údržba Hubleovho teleskopu, misia trvala 9 dní, 23 hodín a 38 minút.
V októbri 1997 bol vymenovaný za veliteľa záložnej posádky Expedície 1 na Medzinárodnú vesmírnu stanicu (ISS) a hlavnej posádky Expedícia 3 (z nej bol neskôr vyradený). Expedícia 1 odštartovala k ISS v októbri 2000. V tom istom mesiaci bol vybraný za veliteľa Expedície 6, kolegami v posádke sa stali Nikolaj Budarin a Donald Thomas, neskôr nahradený Donaldom Pettitom.
Do vesmíru nová posádka ISS vzlietla 24. novembra 2002 v raketopláne Endeavour (let STS-113). V dôsledku prerušenia letov raketoplánov po havárii Columbie sa trojica Bowersox, Budarin, Pettit vrátila na Zem v ruskom Sojuze TMA-1. Pristátie v Kazachstane prebehlo 4. mája 2003 po 161 dňoch, 1 hodine a 15 minútach letu.
V januári 2007 odišiel z NASA, od júna 2009 je viceprezidentom oddelenia bezpečnosti letov v spoločnosti SpaceX. Ken Bowersox je ženatý, má troch synov. 

</doc>
<doc id="321214" url="https://sk.wikipedia.org/wiki?curid=321214" title="Kenneth D. Bowersox">
Kenneth D. Bowersox



</doc>
<doc id="321216" url="https://sk.wikipedia.org/wiki?curid=321216" title="Ken Bowersox">
Ken Bowersox



</doc>
<doc id="321218" url="https://sk.wikipedia.org/wiki?curid=321218" title="Kenneth Duane Bowersox">
Kenneth Duane Bowersox



</doc>
<doc id="321219" url="https://sk.wikipedia.org/wiki?curid=321219" title="Players Tour Championship 2010/2011 – Turnaj 1">
Players Tour Championship 2010/2011 – Turnaj 1

Players Tour Championship Turnaj 1 bol prvý snookrový turnaj v rámci série Players Tour Championship v sezóne 2010/2011. Konal sa 25. - 27. júna vo World Snooker Academy v Sheffielde. Zúčastnilo sa 73 profesionálov a 77 amatérov. Vo finále nakoniec vyhral Mark Williams, ktorý v extrémne krátkom čase porazil Stephena Maguira 4-0. 
Body do rebríčka.
Profesionálnym hráčom boli ponúknuté aj body do rebríčka Main Tour:
Predkvalifikácia.
V zápasoch označených * sa súper nezúčastnil

</doc>
<doc id="321220" url="https://sk.wikipedia.org/wiki?curid=321220" title="Nikolaj Kuliomin">
Nikolaj Kuliomin



</doc>
<doc id="321221" url="https://sk.wikipedia.org/wiki?curid=321221" title="Knight Rider">
Knight Rider

Knight Rider môže byť:

</doc>
<doc id="321223" url="https://sk.wikipedia.org/wiki?curid=321223" title="Moskovská univerzita">
Moskovská univerzita



</doc>
<doc id="321224" url="https://sk.wikipedia.org/wiki?curid=321224" title="Lekárka">
Lekárka



</doc>
<doc id="321225" url="https://sk.wikipedia.org/wiki?curid=321225" title="Ellen Bakerová">
Ellen Bakerová

Ellen Louise Shulmanová Bakerová, MD, MPH (* 27. apríl 1953, Fayetteville, Severná Karolína, USA) je americká lekárka a bývalá astronautka NASA. V súčasnej dobe (2010) je riaditeľkou Astronaut Office Education/Medical Branch.
Vyštudovala na troch univerzitách: na University at Buffalo získala bakalársky titul v odbore geológia, na Cornell University získala doktorát z medicíny a na University of Texas získala magisterský titul z verejného lekárstva (). Má za sebou tri vesmírne misie, a to STS-34 z októbra 1989, STS-50 z júna/júla 1992 a STS-71 z júna/júla 1995. Za svoju kariéru kozmonautka strávila vo vesmíre 28 dní, 14 hodín a 31 minút.

</doc>
<doc id="321226" url="https://sk.wikipedia.org/wiki?curid=321226" title="Ellen S. Bakerová">
Ellen S. Bakerová



</doc>
<doc id="321227" url="https://sk.wikipedia.org/wiki?curid=321227" title="Ellen Louise Shulmanová Bakerová">
Ellen Louise Shulmanová Bakerová



</doc>
<doc id="321228" url="https://sk.wikipedia.org/wiki?curid=321228" title="Ellen Baker">
Ellen Baker



</doc>
<doc id="321229" url="https://sk.wikipedia.org/wiki?curid=321229" title="Ellen Louise Shulman Baker">
Ellen Louise Shulman Baker



</doc>
<doc id="321230" url="https://sk.wikipedia.org/wiki?curid=321230" title="Ellen L. Bakerová">
Ellen L. Bakerová



</doc>
<doc id="321231" url="https://sk.wikipedia.org/wiki?curid=321231" title="Ellen Louise Bakerová">
Ellen Louise Bakerová



</doc>
<doc id="321232" url="https://sk.wikipedia.org/wiki?curid=321232" title="Robert Cailliau">
Robert Cailliau

Robert Cailliau (* 26. január 1947, Tongeren, Belgicko) je belgický informatik, ktorý v roku 1990 v CERNe pomohol Timovi Bernersovi-Lee zrealizovať prvú úspešnú internetovú komunikáciu pomocou protokolu HTTP, čím sa stal spolutvorcom World Wide Webu. V súčasnosti je aktívnym členom európskej politickej strany Newropeans.

</doc>
<doc id="321234" url="https://sk.wikipedia.org/wiki?curid=321234" title="Gavril Romanovič Deržavin">
Gavril Romanovič Deržavin

Gavril Romanovič Deržavin, (, * 14. júl 1743, Kazaň, Ruské impérium – † 20. júl 1816, Zvanka, Novgorodská gubernia) bol ruský osvietenský spisovateľ, básnik, minister spravodlivosti, člen Ruskej akadémie, člen "Beseda priateľov ruského slova" ("Беседа любителей русского слова").
Život.
Deržavin pochádzal z rodu tatárskych murzov. Narodil sa v Kazani, kde aj prežil celé svoje detstvo. Veľmi skoro stratil otca, Romana Nikolajeviča Deržavina. Od roku 1762 slúžil v Petrohrade ako radový vojak, v roku 1772 sa stáva dôstojníkom, zúčastnil sa potlačenia Pugačovovho povstania. Pracoval na miestach vysokých štátnych úradov.
Svoju literárnu činnosť Deržavin zaháji v roku 1782 ódou "Felica" ("Фелица"), v ktorej oslavuje Katarínu II. V roku 1785 ho vymenovali za gubernátora Tambovskej gubernie. Deržavinove snahy zaviesť poriadok a odstrániť korupciu viedli ku konfliktom s miestnou elitou. V týchto časoch napísal ódy "Boh" ("Бог", 1784), "Rozliehaj sa, hrom víťazstva" ("Гром победы, раздавайся!", 1791, neoficiálna prvá ruská hymna), "Veľmož" ("Вельможа", 1794), "Vodopád" ("Водопад", 1789).
V rokoch 1791 − 1793 bol tajomníkom Kataríny II. 1802 − 1803 bol ministrom spravodlivosti, neskôr člen "Besedy priateľov ruského slova" ("Беседа любителей русского слова").
V 1803 odišiel do výslužby, zomrel 20. júla 1816 vo svojom sídle Zvanka neďaleko Veľkého Novgorodu. 
Tvorba.
Deržavin rozvíja tradíciu klasicizmu, nadväzuje na Lomonosova, Sumarokova. Básnik je podľa neho predurčený na oslovovanie veľkých činov a na odsudzovanie zlých skutkov. V óde "Felica" ("Фелица", 1782) oslavuje osvietenskú monarchiu, ktorú stelesňuje vláda Kataríny II. 
Ústredným motívom jeho poézie je človek ako neopakovateľná individuálna bytosť v bohatstve svojich vnútorných pocitov. Mnohé z jeho ód majú filozofický charakter, zaoberá sa v nich miestom človeka na zemi, problémami života a smrti.
Priatelia sa často snažili opravovať deržavinovské verše, pretože nedodržiaval prísne metriku, no Deržavin sa tomu bránil. Jeho obrazy a verše sú na pokojnú a racionalistickú epochu klasicizmu neobyčajne emocionálne a vášnivé.

</doc>
<doc id="321235" url="https://sk.wikipedia.org/wiki?curid=321235" title="Wim Ebbinkhuijsen">
Wim Ebbinkhuijsen

Wim Ebbinkhuijsen (* 24. december 1939, Amsterdam, Holandsko) je holandský informatik považovaný za jedného z otcov programovacieho jazyka COBOL. Bol členom, zakladajúcim členom alebo predsedom viacerých komisií a organizácií zaoberajúcich sa týmto programovacím jazykom.

</doc>
<doc id="321238" url="https://sk.wikipedia.org/wiki?curid=321238" title="Tutanchaton">
Tutanchaton



</doc>
<doc id="321242" url="https://sk.wikipedia.org/wiki?curid=321242" title="Žukov">
Žukov

Žukov môže byť:
Priezvisko.
Ruské priezvisko Žukov () od slova žuk – chrobák.

</doc>
<doc id="321243" url="https://sk.wikipedia.org/wiki?curid=321243" title="Eugene Trinh">
Eugene Trinh

Eugene Huu-Chau Trinh (; 14. september 1950, Saigon) je vietnamsko-americký astrofyzik, ktorý sa zúčastnil misie STS-50.
Život.
Eugene Trinh sa narodil 14. septembra 1950 v Saigone ako syn inžiniera a od dvoch rokov bol vychovávaný v Paríži. Od roku 1968 žije vo Spojených štátoch. Americké občianstvo získal vo svojich osemnástich rokoch.
V roku 1972 dostal bakalársky titul v odbore strojárstvo-aplikovaná fyzika na Columbijskej univerzite. V roku 1979 získal prácu v NASA v laboratóriu na reakcie odpudzovania. V súčasnosti je riaditeľom oddelenia prírodných vied v ústredí NASA v hlavnom meste Washingtone. Je ženatý a má jedno dieťa.

</doc>
<doc id="321244" url="https://sk.wikipedia.org/wiki?curid=321244" title="Eugene H. Trinh">
Eugene H. Trinh



</doc>
<doc id="321245" url="https://sk.wikipedia.org/wiki?curid=321245" title="Abel Janszoon Tasman">
Abel Janszoon Tasman

Abel Janszoon Tasman (* 1603, Lutjegast, provincia Groningen – † 10. október 1659, Batavia, Jáva) bol holandský moreplavec, objaviteľ a obchodník. Pre Európu objavil ostrovy, ktoré boli neskôr pomenované ako Nový Zéland a Tasmánia. Jeho meno sa spája s viacerými geografickými lokalitami na južnej pologuli : Tasmanov polostrov v Austrálii, Tasmanovo more, Tasmanovo jazero, Národný park Abela Tasmana, Tasmanov záliv, Tasmanov ľadovec a ďalšie.
Mladosť.
Abel Tasman pochádzal z chudobnej rodiny z holandskej provincie Groningen. Sám sa naučil čítať a písať a vstúpil do služieb Východoindickej spoločnosti. Tá ponúkala možnosť vyniknúť, zbohatnúť a získať námorný výcvik, a tak začiatkom 30. rokov pricestoval do Východnej Indie. Vďaka svojim schopnostiam sa stal lodníkom, kormidelníkom a kapitánom. Svoje kvality preukázal aj pod Quastovým velením. Quastové koráby preskúmali japonské vody a prenikli aj do blízkosti Kurilských ostrovov.
Námorné výpravy.
Po neúspechoch sa guvernér roku 1641 rozhodol vyslať do južných morí novú výpravu a na jej čelo postavil Tasmana. V roku 1642 zdvihli jeho lode Heemskerk a Zeeaen v Batávii kotvy. Dorazili na Maurícius a potom zamierili k juhovýchodu. Na 50° južnej šírky ich však silná búrka prinútila zmeniť kurz a tak už nasledovala nekonečná plavba šírym oceánom na východ. Austrálska pevnina tak zostala ďaleko na severe. Po prvýkrát 24. septembra uvideli hliadky na obzore obrysy veľkých hôr – bola to Van Diemenova zem, dnešná Tasmánia.
Objav Nového Zélandu.
Po deväťdennej plavbe na východ sa pred holandskými loďami vynoril strmý breh na severozápadnom okraji južného z novozélandských ostrovov. Vietor ich hnal priamo do prielivu medzu oboma ostrovmi (Tasman ho pokladal za široký záliv), kde 18. decembra zakotvili. Priateľská „neutralita“ temných bojovných Maorov dlho netrvala: prepadli „náhle bez príčiny“ holandský čln, zabili štyroch námorníkov a urobili na brehu kanibalské hody. Tasman rýchlo opustil neblahé miesto, ktoré nazval Moordenaarsbaai – záliv Vrahov. Pri sledovaní línie pobreží Nového Zélandu k severu si nevšimol úžiny medzi oboma veľkými ostrovmi a nadobudol dojem, že sa plaví pozdĺž rozsiahlej pevniny, zrejme súčasti Schoutenovej a Le Mairovej "Zeme stavov". Nazval preto dnešný Nový Zéland, z ktorého poznal len západné pobrežie oboch ostrovov, tiež zemou Štátov – "Staaten Landt". Pri ďalšej plavbe objavil počas roku 1643 súostrovie Tonga a Fidži, minul Santa Cruz i Šalamúnove ostrovy a pozdĺž Nového Írska (považovaného za novoguinejský breh) sa dostal k Moluckým ostrovom a 14. júna skončil šťastne svoju púť v Batávii.
Tasmanová prvá plavba sa nepochybne radí k najväčším námorným podnikom 17. storočia. Okrem nových objavených zemí – Tasmánie, Nového Zélandu, súostrovia Tonga a Fidži, našiel Tasman aj novú cestu z Indického do Tichého oceánu v pásme priaznivých západných vetrov.
Vzápätí po návrate bol Tasman vyslaný na novú výpravu, tentoraz k severnému pobrežiu Zuidlandtu, a koncom 1644 sa vyplavil so 111 mužmi na troch neveľkých lodiach. Výsledky expedície neboli tentoraz veľmi skvelé. Preskúmala síce celé pobrežie Carpentarského zálivu a Arnhemskú zem až po Severozápadný mys a dala severnému a severozápadnému pobrežiu Nového Holandska (dnešná Austrália) definitívne kontúry, ale neuvidela ani najmenšiu časť jeho východného pobrežia.
Tasman nenašiel Torresov prieliv a tak usúdil, že Nová Guinea a Nové Holandsko tvoria celok.
Záver života a smrť.
Tasman sa plavil stále okolo pustých brehov, kde sa nenachádzalo zlato, korenie ani zdroje rýchleho a ľahkého zisku. Spoločnosť výsledky jeho plavieb sklamali a a už v 40. rokoch usúdila, že omnoho výnosnejšie než chimérické zlato a striebro Zuidlantu je zabehnutý „obchod s celou Indiou a Japonskom“. Nové objavené trasy vzbudzovali naopak obavu, že ich využijú konkurenti. Preto mali v Amsterdame skôr záujem o zatajovanie výsledkov a výprav a na skončení prieskumov Nového Holandska. Táto tendencia zvíťazila na plnej čiare po van Diemendovej smrti († 1645). Ďalších päťdesiat rokov sa k austrálskemu pobrežiu cielene nepriblížila jediná holandská loď a jeho doobjavenie pripadlo už lodiam pod anglickou a francúzskou vlajkou. Tasmanove služby boli ocenené hodnosťou komodora. Po smrti svojho priaznivca sa však ocitol v nemilosti a roku 1648 bol dokonca prepustený a penzionovaný. Po skorej rehabilitácii sa už do služieb spoločnosti nevrátil a niekoľko rokov tak viedol na ostrovoch obchod na vlastnú päsť. 
Najväčší objaviteľ 17. storočia zomrel v Batávii ako vážený a zámožný obchodník v roku 1659. V roku 1942 bol zriadený na Novom Zélande "Abel Tasmen National Park" na Tasmanovú počesť.

</doc>
<doc id="321247" url="https://sk.wikipedia.org/wiki?curid=321247" title="Eugene Huu-Chau Trinh">
Eugene Huu-Chau Trinh



</doc>
<doc id="321248" url="https://sk.wikipedia.org/wiki?curid=321248" title="Batavia">
Batavia



</doc>
<doc id="321252" url="https://sk.wikipedia.org/wiki?curid=321252" title="Franco Malerba">
Franco Malerba

Franco Egidio Malerba (* 10. október 1946 Janov, Taliansko) je prvý taliansky astronaut, 278. človek vo vesmíre, ktorý sa v roku 1992 zúčastnil sedemdňového letu amerického raketoplánu.
Život.
Je absolventom janovskej univerzity Universita di Genova, kde v roku 1970 získal titul strojného inžiniera a o 4 roky neskôr v odbore fyziky titul PhD. Stal sa členom Národného výboru pre vedu, potom bol zamestnaný v NATO v talianskej La Spezia. Po zdarnom ukončení štúdia bol viac ako rok výskumným pracovníkom v USA a Francúzsku, od roku 1977 pracoval ako vedecký pracovník pre Taliansku vesmírnu agentúru (ASI). O 14 rokov neskôr tu absolvoval výcvik astronautov a v roku 1992 letel na obežnú dráhu Zeme.
Let do vesmíru.
Dvanásteho letu (registrovaný v COSPAR 1992-049A) raketoplánu Atlantis sa zúčastnila táto posádka: Loren Shriver, Andrew Allen, Jeffrey Hoffman , Marsha Ivinsová, Franklin Chang-Diaz z Kostariky, Claude Nicollier zo Švajčiarska a Talian Franco Malerba. Práve Malerba mal na starosť taliansku družicu TSS-1, ktorá mala byť vypustená na 20 km dlhom lane. Experiment sa nepodaril a družicu priviezli v nákladnom priestore späť. Posádka vypustila na obežnú dráhu ešte jednu, mohutnú európsku družicu Eureca. Misia, ktorá začala aj skončila na Floride, myse Canaveral, bola označená aj napriek problémom s TSS ako úspešná.
Ocenenia a uznania.
Po Malerbovi je pomenovaná planétka (9897) Malerba, ktorú objavili astronómovia M. Tombelli a U. Munari v roku 1996.

</doc>
<doc id="321253" url="https://sk.wikipedia.org/wiki?curid=321253" title="Franco Egidio Malerba">
Franco Egidio Malerba



</doc>
<doc id="321255" url="https://sk.wikipedia.org/wiki?curid=321255" title="Mae Jemisonová">
Mae Jemisonová

Mae Carol Jemisonová (* 17. október 1956, Decatur, Alabama, USA) je americká astronautka po lete raketoplánom Endeavour v roku 1992, 20. žena a 281. človek vo vesmíre.
Život.
Mladosť a výcvik.
Jej rodičmi sú Charlie Jemison a Dorothy Green. Základné vzdelanie získala na Beethoven School v Chicagu. Titul doktorky získala po absolvovaní dvoch vysokých škôl, v odbore chémia na Stanford University a medicíny na Cornell University. V NASA je od roku 1987.
Let do vesmíru.
Druhá misia raketoplánu Endeavour odštartovala z kozmodrómu na myse Canaveral v septembri roku 1992. Jemisonová ako členka posádky sa stala 281. človekom vo vesmíre, zároveň tu bola prvou ženou tmavej pleti. Osemdňový let bol katalogizovaný v COSPAR pod označením 1992-061A. Sedemčlenná posádka bola v zložení: Robert Gibson, Mae Jamisová, Curtis Brown, Mark Lee, Jerome Apt, Jane Davisová a dr. Mamoru Mohr z Japonska. Bezproblémový let bol venovaný biologickým a technologickým experimentom v laboratóriu Spacelab, pripravenými japonskou agentúrou NASDA.
Po lete.
Populárna astronautka absolvovala v roku 2009 prednáškové turné po amerických školách, organizované manželkou prezidenta USA.

</doc>
<doc id="321256" url="https://sk.wikipedia.org/wiki?curid=321256" title="Mae C. Jemisonová">
Mae C. Jemisonová



</doc>
<doc id="321257" url="https://sk.wikipedia.org/wiki?curid=321257" title="Mae Carol Jemisonová">
Mae Carol Jemisonová



</doc>
<doc id="321258" url="https://sk.wikipedia.org/wiki?curid=321258" title="Mae Carol Jemison">
Mae Carol Jemison



</doc>
<doc id="321259" url="https://sk.wikipedia.org/wiki?curid=321259" title="Mae C. Jemison">
Mae C. Jemison



</doc>
<doc id="321260" url="https://sk.wikipedia.org/wiki?curid=321260" title="Mae Jemison">
Mae Jemison



</doc>
<doc id="321274" url="https://sk.wikipedia.org/wiki?curid=321274" title="Katastrofický film">
Katastrofický film

Katastrofický film je žáner filmu, ktorého hlavnou témou je hroziaca alebo prebiehajúca katastrofa (napr. veľký požiar, zemetrasenie, stroskotanie lode, zrážka vesmírneho telesa so Zemou). Film má zvyčajne rozsiahle obsadenie, obsahuje viac dejových línií, v ktorých sa zameriava na postavy, ktoré sa snažia katastrofe uniknúť, čeliť jej alebo ktoré sa vyrovnávajú s následkami katastrofy. V priebehu filmu typicky umiera množstvo vedľajších postáv, niekedy aj niektorá z postáv hlavných. 
Tento filmový žáner je starý ako film sám. Jedným z prvých diel katastrofického zameranie bol film "Oheň!" (), ktorý v roku 1901 nakrútil škótsky tvorca James Williamson. Katastrofické prvky sa priebežne objavovali aj v ďalších filmoch, ako napríklad "Intolerancia" z roku 1916, "San Francisco"(zemetrasenie) a "V starom Chicagu" (požiar). Vedeckofantastické filmy z 50. a 60. rokov 20. storočia bežne vo svojom deji používali rôzne katastrofické prvky. Príkladom môže byť film "Keď sa zrazili svety" () z roku 1951. Pravý rozkvet katastrofického žánru ale nastal až po roku 1970, keď bol uvedený film "Letisko" () natočený podľa rovnomennej knižnej predlohy Arthura Haileya. 

</doc>
<doc id="321276" url="https://sk.wikipedia.org/wiki?curid=321276" title="L&amp;M">
L&amp;M

L&amp;M je značka cigariet vyrábaných pôvodne firmou Liggett and Meyers Tobacco Company (Liggett Group) a neskôr spoločnosťou Philip Morris, dnes známou ako Altria Group.

</doc>
<doc id="321277" url="https://sk.wikipedia.org/wiki?curid=321277" title="Marguerite Duras">
Marguerite Duras

Marguerite Duras, občianske meno Marguerite Germaine Marie Donnadieu, (* 4. apríl 1914, Gia Dinh, Vietnam† 3. marec 1996, Paríž, Francúzsko) bola francúzska spisovateľka a dramatička.
Život.
Vyrastala v rodine koloniálnych úradníkov vo vtedajšej Indočíne v skromných podmienkach. Po absolvovaní štúdia práva v Paríži vstúpila do komunistickej strany Francúzska. Bola zamestnaná na ministerstve kolónií, na odbore pre Indočínu, odkiaľ dala výpoveď v roku 1940. Dôvodom bola fašizácia tohto úradu. 
Od roku 1942 pracovala vo vládnych službách republiky Vichy na cenzorskom úrade, zároveň bola činná vo francúzskom odboji. Medzitým v roku 1939 sa vydala za Roberta Anthelma. V roku 1944 pri prezradení skupiny ju zatkli, no s pomocou Mitterranda sa jej podarilo uniknúť zo zajatia. Po prezradení odbojovej skupiny zatkli a poslali do koncentračného tábora jej manžela. Marguerite prijala v roku 1943 priezvisko Duras podľa miesta rodiska jej otca. Pracovala v odbojovej skupine spolu s budúcim prezidentom Françoisom Mitterrandom.
Duras mala intímne kontakty s prohitlerovskými kolaborantmi a hitlerovským dôstojníkom. Stala sa milenkou Delvala, ktorý dať odvliecť jej muža do tábora. Po oslobodení dala tohto kolaboranta zatknúť. V auguste 1944 pri oslobodení Paríža vychádzajú jej „Cahiers de la Guerre“ (Vojnové zápisky). V roku 1945 jej priateľ išiel hľadať Anthelma do Dachau a doviedol ho domov chorého na smrť. Dva roky sa oňho starala, potom sa rozviedli. V roku 1947 porodila syna Jeana Moscola (alias Jean Outa). V neskorších rokoch mala problémy s alkoholom.
Politické aktivity.
Ešte v roku 1945 vstúpila opäť do Komunistickej strany Francúzska. V roku 1960 sa angažovala proti vojne v Alžírsku, podpísala „Manifest 121“. V roku 1971 podpísala „Manifest proti zákazu potratov“ spolu so Simone de Beauvoir a Jeanne Moreau.
Literárna tvorba.
Svoju prvotinu publikovala v roku 1943 pod názvom „Les impudents“. Prvý úspešnejší román vydala až v roku 1950. Bol to "Un barrage contre le Pacifique" ("Hrádza proti Pacifiku"), inšpirovaný vlastným životom. Autorka sa zaradila po vojne do hnutia „nový román“. Začala pravidelne publikovať príbehy z aktuálneho povojnového spoločenského prostredia. Až v roku 1984 dosiahla s románom "L´amant" ("Milenec") enormný úspech a obdržala Goncourtovu cenu. Prepracovaný vyšiel znovu v roku 1991 pod názvom "Milenec zo severnej Číny".
V ČSSR vyšiel jej román "Námorník z Gibraltáru" ("Le marin de Gibraltar").
Prix Goncourt en 1984, Prix Ritz-Paris-Hemingway (meilleur roman publié en anglais) en 1986.

</doc>
<doc id="321278" url="https://sk.wikipedia.org/wiki?curid=321278" title="L’Alpe-d’Huez">
L’Alpe-d’Huez

Alpe d'Huez je stredisko zimných športov vo výške 1 860 metrov nad morom. Nachádza sa na mieste bývalých pastvín v centrálnej časti francúzskych Alp, na území obce Huez, v departemente Isère. 
Tour de France.
Alpe d'Huez je známe ako jedna z najťažších častí Tour de France. Zatiaľčo trasa pretekov sa každoročne mení, Alpe d'Huez je cieľovým miestom jednej z etáp takmer každý rok od roku 1976. Prvýkrát tu bol cieľ etapy Tour de France v roku 1952. Túto etapu vyhral taliansky cyklista Fausto Coppi.
Stúpanie do Alpe d'Huez je dlhé 13,8 km s priemerným stúpaním 8,1 % a s 21 ostrými zatáčkami - vlásenkami ("les 21 virages"), nesúcimi mena predchádzajúcich víťazov etáp. Pretože v roku 2001 presiahol počet víťazov počet zatáčok, bola prvá zatáčka nazvaná po Fausto Coppim aj Lance Armstrongovi.
V posledných rokoch býva okolie stúpania do L'Alpe-d'Huez miestom zhromáždenia obrovského množstva divákov, ktoré prechádza až do davových scén. V roku 1999 Giuseppe Guerini vyhral etapu aj napriek tomu, že bol na vedúcej pozícii zhodený z bicykla jedným z nadšených fanúšikov, ktorý si ho chcel vyfotiť (divák sa za to neskôr Guerinimu ospravedlnil). V roku 2004 sa tu išla časovka jednotlivcov do vrchu, ktorú sledovalo takmer milión divákov. Armstrong vyhral túto etapu za ohlušujúceho jasotu a zostal len 1 sekundu za oficiálnym rekordom trati, ktorý držal Marco Pantani časom 37 minút, 35 sekúnd.
Alpe d'Huez je tiež známe ako "holandský Vrchol", Holanďania tu vyhrali 8 z prvých 14 etáp. Približne každý tretí fanúšik z prítomných divákov je z Holandska. Od roku 1989 ale nevyhral žiadny Holanďan. V posledných dvanástich ročníkoch 
6 etáp s cieľom na Alpe d'Huez vyhrali talianski jazdci, 3 americkí jazdci a po jednom Bask Iban Mayo, Fränk Schleck z Luxemburska, Španiel Carlos Sastre. Dvakrát sa tu naposledy tešili francúzski jazdci, Pierre Rolland (2011) a Christophe Riblon (2013)
Cieľu väčšinou predchádza náročné stúpanie na tri ďalšie alpské priesmyky, v jedinej etape dlhej 175 km tak pretekári prekonávajú celkové prevýšenie 5 180 metrov.
Najrýchlejšie časy.
Časy potrebné k zdolanie vrcholu sa merajú až od roku 1994, takže výsledky pred týmto dátumom sú len subjektívne a diskutabilné. Medzi rokmi 1994 až 1997 sa meral čas od 14,5 km pred cieľom. Od roku 1999 je fotobunka snímajúca čas umiestnená 14 km pred cieľom. V ostatných rokoch sa meralo 13,8 km pred vrcholom, v mieste kde začína vlastné stúpanie. 
Tieto rôzne spôsoby merania dávajú priestor pre špekulácie, kto vyšiel hore v najrýchlejšom čase. Ako 'oficiálny' rekord Marca Pantaniho 37'35" uvádza napríklad UK-based Procycling magazine, ďalej World Cycling Productions - vydavateľ série DVD o Tour de France a magazín Cycle Sport. V biografii Marca Pantaniho.

</doc>
<doc id="321279" url="https://sk.wikipedia.org/wiki?curid=321279" title="Alpe-d’Huez">
Alpe-d’Huez



</doc>
<doc id="321280" url="https://sk.wikipedia.org/wiki?curid=321280" title="Alpe d’Huez">
Alpe d’Huez



</doc>
<doc id="321290" url="https://sk.wikipedia.org/wiki?curid=321290" title="Marguerite Germaine Marie Donnadieu">
Marguerite Germaine Marie Donnadieu



</doc>
<doc id="321295" url="https://sk.wikipedia.org/wiki?curid=321295" title="Alexandr Fiodorovič Poleščuk">
Alexandr Fiodorovič Poleščuk

Alexandr Fiodorovič Poleščuk (; 30. október 1953, Čeremchovo) je bývalý ruský kozmonaut z oddielu kozmonautov RKK Energija. Do vesmíru letel v roku 1993 ako 286. človek zo Zeme. 
Životopis.
Vysokú školu so zameraním na strojárstvo absolvoval v Moskve, na Moskovskom leteckom inštitúte, tu získal titul inžiniera. Do NPO Energija bol zaradený ako testovací inžinier roku 1977, ako kozmonaut výskumník o dva roky neskôr. Oženil sa s Irinou Petrovovou, rodenou Čisťakovovou, majú spolu dcéru Ľubov Alexandrovnu (1979) a žijú v Kaliningrade. 
Let do vesmíru.
Vo svojich 39 rokoch sa Alexander Poleščuk dostal do vesmíru na palube kozmickej lode Sojuz TM-16. Bol tu palubným inžinierom, veliteľom mu bol Gennadij Manakov. Obaja odštartovali 24. januára 1993 z kozmodrómu Bajkonur a pripojili sa k vesmírnej stanici Mir. Tu Poleščuk strávil takmer pol roka ako člen 13. základnej posádky. Absolvoval dva výstupy EVA mimo stanicu kvôli montáži solárnych panelov na modul Kvant. Na Zem sa vrátil v rovnakej lodi, s ktorou na Mir priletel, po 179 dňoch 22. júla 1993

</doc>
<doc id="321296" url="https://sk.wikipedia.org/wiki?curid=321296" title="Alexandr Poleščuk">
Alexandr Poleščuk



</doc>
<doc id="321301" url="https://sk.wikipedia.org/wiki?curid=321301" title="Ulrich Walter">
Ulrich Walter

Ulrich Hans Walter (* 9. február 1954, Iserlohn, Severné Porýnie-Vestfálsko, Nemecko) je nemecký vedec a astronaut z letu v raketopláne s laboratóriom Spacelab.
Krátky životopis.
V rokoch 1964-1972, po ukončení základnej školskej dochádzky, absolvoval aj Märkisches gymnasium a potom začal študovať na univerzite v Kolíne, odbor fyzika. V roku 1980 tu získal vysokoškolský diplom a o päť rokov neskôr doktorský titul. S ním odcestoval do USA, kde nastúpil vedeckú prax v Argonne National Laboratory. V roku 1986 potom prešiel na University of California, Berkeley, kde pokračoval vo vedeckej práci. Po dvoch rokoch strávených v Amerike sa vrátil do Nemecka a zapojil sa do strediska astronautov nemeckej kozmickej agentúry DLR v Kolíne nad Rýnom. Oženil sa.
Koncom roka 1990 bol vybraný na let s laboratóriom Spacelab D-2. S ďalšími nemeckými astronautmi odišiel do USA, kde sa v rokoch 1991-1993 pripravoval v Johnsonovom vesmírnom stredisku v Houstone. Roku 1993 letel do vesmíru v misii STS-55. Svojím bezmála desaťdňovým letom sa zapísal do histórie ako 291. človek vo vesmíre.
Let do vesmíru.
Raketoplán Columbia odštartoval k svojmu 14. letu z Kennedyho vesmírneho strediska na Floride koncom apríla roku 1993. Na palube bola táto sedemčlenná posádka: Steven Nagel, Terrence Henricks, Jerzy Ross, Charles Precourt, Bernard Harris a dvojica nemeckých vedcov sprevádzajúcich laboratórium Spacelab II na palube, Ulrich Walter a Hans Schlegel. Misia je evidovaná v COSPAR pod označením 1993-027A. Walter uskutočnil sériu lekárskych experimentov a potom pracoval na biologických a technologických pokusoch s rôznymi materiálmi vo Spacelabe. Kvôli zlému počasiu pristál raketoplán na kalifornskej základni Edwards.
Po lete.
V septembri 2003 sa zúčastnil veľkého stretnutia mnohých, najmä nemeckých, kozmonautov a osobností v Nemecku. V tom čase mal 49 rokov.

</doc>
<doc id="321302" url="https://sk.wikipedia.org/wiki?curid=321302" title="Ulrich Hans Walter">
Ulrich Hans Walter



</doc>
<doc id="321305" url="https://sk.wikipedia.org/wiki?curid=321305" title="Algebrická geometria">
Algebrická geometria

Algebrická geometria (staršie "algebraická geometria") je matematická disciplína, ktorá využíva metódy abstraktnej algebry na riešenie geometrických problémov. Je jednou zo základných oblastí modernej matematiky a súvisí s veľkým množstvom matematických disciplín, napríklad s komplexnou analýzou, topológiou, či teóriou čísel.
Algebrická geometria vznikla zo snáh o riešenie sústav polynomiálnych rovníc. Základným objektom jej štúdia sú algebrické variety, ktoré sú geometrickým vyjadrením riešení takýchto sústav.

</doc>
<doc id="321308" url="https://sk.wikipedia.org/wiki?curid=321308" title="William McArthur">
William McArthur

William Surlers McArthur ml. (* 6. júl 1951, Laurinburg, Severná Karolína, USA) bol pôvodne letec Armády USA, od januára 1990 je členom oddielu astronautov NASA. Do vesmíru vzlietol trikrát v rokoch 19932000 na palube amerických raketoplánov, pri štvrtom lete strávil pol roka na Medzinárodnej vesmírnej stanici (ISS) ako člen Expedície 12. V kozme strávil celkom 224 dní, 22 hodín a 22 minút.
Život.
Vojak.
William McArthur pochádza zo Severnej Karolíny, tu tiež roku 1969 ukončil strednú školu. Po strednej škole nastúpil na Vojenskú akadémiu Spojených štátov vo West Pointe. V roku 1973 ju absolvoval a bol pridelený do Fort Bragg k 82. výsadkovej divízii. Po ročnom štúdiu (197576) na armádnej leteckej škole bol na dva roky preložený do Kórey, neskôr slúžil opäť v Spojených štátoch. Roku 1983 získal magisterský titul na Georgia Institute of Technology. Potom do roku 1986 prednášal vo West Pointe. Roku 1987 absolvoval školu skúšobných letcov Naval Test Pilot School a začal pracovať v Johnsonovom vesmírnom stredisku.
Astronaut.
V roku 1987 sa prihlásil do 12. náboru astronautov NASA a dostal sa len medzi 117 finalistov. Druhýkrát, v 13. nábore, už bol úspešný a od 17. januára 1990 sa stal astronautom. Absolvoval všeobecnú kozmickú prípravu a získal kvalifikáciu letový špecialista.
Čoskoro po skončení základného výcviku bol zaradený do posádky letu STS-58. Do vesmíru odštartoval na palube raketoplánu Columbia 18. októbra 1993. Raketoplán pristál po 14 dňoch a 14 minútach letu dňa 1. novembra 1993.
V dňoch 12. – 20. novembra 1995 sa do vesmíru pozrel druhýkrát, tentoraz na palube raketoplánu Atlantis pri lete STS-74 trvajúcom 8 dní, 4 hodiny a 32 minút.
V júni 1997 bol zaradený do posádky letu STS-92 raketoplánu Discovery, let prebehol od 11. do 24. októbra 2000 a trval 12 dní, 21 hodín a 44 minút.
V marci 2001 bol vymenovaný za palubného inžiniera posádky Expedície 8 na Medzinárodnú vesmírnu stanicu (ISS) s Michaelom Foaleom a Valerijom Tokarevom, toho istého roku odišiel z armády. Vo februári 2003 boli posádky obmedzené na dvoch kozmonautov a tak Foale z trojice vypadol. McArthur (teraz veliteľ) a Tokarev boli presunutí do Expedície 9 a zálohy pre Expedíciu 8, štart Expedície 9 bol naplánovaný na apríl 2004. V januári 2004 bol však ruskými lekármi pre zdravotné problémy vyradený z posádky, neskôr bolo rozhodnuté vymeniť aj Tokareva. Teraz sa dvojica McArthur, Tokarev pripravovala na štart v októbri 2005 ako posádka Expedície 12 (súčasne tvorili zálohu pre Expedíciu 10).
K svojmu poslednému a najdlšiemu letu odštartoval 1. októbra 2005 z kozmodrómu Bajkonur v lodi Sojuz TMA-7 spoločne s Tokarevom a vesmírnym turistom Gregory Olsenom. Na stanici vystriedali kolegov z jedenástej expedície, šesť mesiacov plnili letový program a 8. apríla 2006 pristáli na Zemi. Let trval 189 dní, 19 hodín a 52 minút.
William McArthur je ženatý, má dve dcéry.

</doc>
<doc id="321309" url="https://sk.wikipedia.org/wiki?curid=321309" title="William S. McArthur">
William S. McArthur



</doc>
<doc id="321310" url="https://sk.wikipedia.org/wiki?curid=321310" title="William Surlers McArthur">
William Surlers McArthur



</doc>
<doc id="321311" url="https://sk.wikipedia.org/wiki?curid=321311" title="Kvalifikácia na Majstrovstvá Európy vo futbale 2008">
Kvalifikácia na Majstrovstvá Európy vo futbale 2008

Kvalifikácia na Majstrovstvá Európy vo futbale 2008 bola futbalová súťaž, ktorá sa začala v auguste 2006 a skončila v novembri 2007. a , ako usporiadatelia ME, nemuseli hrať kvalifikáciu; ostatných 50 tímov členských krajín UEFA bolo vyžrebovaných do 7 kvalifikačných skupín. Prvé dva tímy z každej skupiny postúpili na finálový turnaj ME 2008.
Skupina A.
Arménsko a Azerbajdžan odohrali iba 12 zápasov, lebo zápasy medzi nimi boli rozhodnutím UEFA zrušené.

</doc>
<doc id="321336" url="https://sk.wikipedia.org/wiki?curid=321336" title="Tomb of the Mutilated">
Tomb of the Mutilated

Tomb of the Mutilated je tretí štúdiový album od americkej deathmetalovej skupiny Cannibal Corpse. Bol vydaný 22. septembra, 1992 cez vydavateľstvo Metal Blade Records. Do roku 2006 bol v Nemecku zakázaný, kvôli jeho brutálnym textom.
Pieseň „Hammer Smashed Face“ bola propagovaná vo filme "Ace Ventura: Zvierací detektív". Pieseň „I Cum Blood“ je v repertoári rádia Liberty City Hardcore station, v hre Grand Theft Auto IV.

</doc>
<doc id="321340" url="https://sk.wikipedia.org/wiki?curid=321340" title="David Wolf">
David Wolf

David Alexander Wolf (* 23. august 1956, Indianapolis, USA) je americký astronaut, veterán piatich vesmírnych misií a jeden z bývalých členov posádky vesmírnej stanice Mir.
Vyštudoval elektrické inžinierstvo na Purdue University (1982) a medicínu na Indiana University. Neskôr slúžil ako letecký chirurg u amerického letectva. V roku 1983 sa stal zamestnancom Johnsonovho vesmírneho strediska, kde skúmal fyziologické efekty mikrogravitácie. V roku 1990 bol vybraný ako kandidát na astronauta NASA. Jeho prvou vesmírnou misiou bola STS-58 v roku 1993. V roku 1997 a 1998 bol členom posádky ruskej vesmírnej stanice Mir (tam odcestoval počas misie STS-86 a vrátil sa počas misie STS-89). Počas misie STS-112 podnikol výstup do otvoreného vesmíru (EVA). Počas misie STS-127 potom pri výstupe EVA dokončil inštaláciu japonského modulu Kibó.
Keď bol v rokoch 1997/1998 na palube Miru, stal sa prvým Američanom, ktorý volil vo vesmíre. Do roku 2010 strávil vo vesmíre 168 dní, 8 hodín a 57 minút.

</doc>
<doc id="321341" url="https://sk.wikipedia.org/wiki?curid=321341" title="David A. Wolf">
David A. Wolf



</doc>
<doc id="321342" url="https://sk.wikipedia.org/wiki?curid=321342" title="David Alexander Wolf">
David Alexander Wolf



</doc>
<doc id="321354" url="https://sk.wikipedia.org/wiki?curid=321354" title="Tura (Egypt)">
Tura (Egypt)

Tura (; ; ) je staroegyptská archeologická lokalita, nachádzajúca sa v Dolnom Egypte, na začiatku nílskej delty, na jej východnom brehu. Jej pozostatky sa dnes dajú nájsť 14 kilometrov od centra Káhiry, na polceste do "Helwánu". V staroveku sa tu nachádzal jeden z najvýznamnejších vápencových lomov využívaný po celý čas antickej histórie Egypta. Neďaleko, pri dnešnej dedine "Maasara" sa nachádzal ďalší lom toho istého vápenca.
Vápenec z "Tury" bol najkvalitnejším a najbelším vápencom, ktorý sa dal zohnať v celom starovekom Egypte. Výborné vlastnosti horniny určovali jej použitie, a tak ju môžeme nájsť napr. ako povrchové obklady bohatých hrobiek alebo bloky stropov a podláh mastáb s väčšou nosnosťou, ktoré boli pôvodne konštruované z nepálených tehál. Lom sa používal v období Starej ríše ako zdroj materiálu napr. pre obloženie a bloky základovej plošiny Snofruovej Lomenej pyramídy, ako zdroj kameňa pre sarkofágy hrobiek elity Starej ríše, ako zdroj vápenca pre obklady pyramíd Strednej ríše alebo materiál pre rôzne chrámy Novej ríše. Napr. panovník Ahmose I. použil turský vápenec na výstavbu Ptahovho chrámu v Mennoferi a Amonovho Južného háremu v Tébach. V staroveku bol v lokalite uctievaný boh Anup, o čom svedčia nálezy. Okrem toho sa v oblasti našlo niekoľko rozsiahlych pohrebísk z konca praveku, Archaického obdobia, až po Rímske obdobie.
Ložisko turského vápenca sa nachádza hlboko pod povrchom, preto kameň ťažili tzv. tunelovaním, pomocou hĺbených štôlní a siení, vysokých aj 10 metrov v hĺbkach miestami 50 metrov, namiesto obvyklého spôsobu otvorenej jamy. Robotníci oddelili kus kameňa, rozbili ho a presne evidované časti vytiahli na povrch. Tie sa potom dopravovali k riečnemu prístavu, kde pokračovala ďalšia distribúcia. Podzemné priestory staticky zabezpečovali tým, že v potrebných miestach nechávali kusy pôvodnej horniny, ktoré podopierali strop siení.
Niektoré z týchto štôlní boli prístupné ešte v roku 1941 (po Kr.). Vtedy v lome č. 35 robotníci našli množstvo voľných archov z kníh dvoch alexandrijských cirkevných otcov – Órigéna a Dydima Slepého. Robotníci, ktorí tieto listy našli, ich ukradli a aj napriek tomu, že ich museli vrátiť, stále veľa z nich chýba a objavujú sa občas na trhu so starožitnosťami. Predpokladá sa, že pôvodné mohol mať každý zväzok aj viac ako 480 strán.
Pôvodný staroegyptský názov Strabón mylne interpretoval ako názov miesta, kde žili Trójania, a tak sa po grécky volalo Trója. Dnes je táto lokalita sčasti zo západu prekrytá moderným sídlom Turou v Káhirskom guvernoráte ().

</doc>
<doc id="321357" url="https://sk.wikipedia.org/wiki?curid=321357" title="Útočná puška">
Útočná puška

Útočná puška je automatická (samočinná) strelná zbraň konštruovaná na puškový náboj alebo odvodený puškový náboj, ktorá umožňuje streľbu jednotlivými výstrelmi a dávkami. Útočné pušky sú vo väčšine armád štandardnou zbraňou pechoty. Medzi najviac používané útočné pušky patria zbrane AK-47 a od nich odvodené konštrukcie, tiež M-16, G36, FN FNC alebo Steyr AUG. Slovenské ozbrojené sily používajú vz. 58.
História.
Termín „útočná puška“ je odvodený od nemeckej zbrane „Sturmgewehr“ StG 44 ( – útok, "gewehr" – puška, zbraň) zavedenej na konci 2. svetovej vojny. Samotný termín zaviedol A. Hitler a „útočné“ pušky používala nemecká armáda najmä počas ústupových bojov v neskoršej fáze vojny, teda prevažne pri obrane.
Napriek tomu, že Sturmgewehr 44 býva často označovaná za prvú tejto kategórie, zbrane používajúce zmenšený puškový náboj schopné strieľať dávkou existovali už skôr. Ide však o kategóriu, ktorú možno označiť ako automatická puška. Zrejme prvou z nich bola talianska zbraň Cei-Rigotti, ktorá používala náboje 6,5x52mm Mannlicher-Carcano. Ďalšou bola ruská zbraň „ručnojeružjo-pulemjot“ model 1916 konštruktéra V.G. Fjodorova. Išlo v podstate o automatickú pušku používajúcu náboj 6,5x50mm Arisaka. V Rusku bol pre podobný typ zbraní zavedený termín „avtomat“. Prvou jednotkou vyzbrojenou puškami tohoto typy sa 1. decembra 1916 stala zvláštna rota elitného 1. izmailského pluku, ktorá sa tak stala historicky prvou jednotkou na svete vyzbrojenou výhradne automatickými zbraňami. Ďalšou zbraňou obdobného charakteru bola americká M1918 Browning Automatic Rifle, ktorá v sebe spájala charakteristiky automatickej pušky a ľahkého guľometu. 
Široké rozšírenie automatických pušiek nastalo predovšetkým po skončení druhej svetovej vojny. Automatické zbrane tohto charakteru sa však vo výzbroji armád objavovali už v priebehu vojny. Automatické zbrane jednotlivca, schopné rýchlej a účinnej streľby (na rozdiel od samopalov) zavádzala ako jedna z prvých sovietska červená armáda. Boli to jednak poloautomatické pušky Tokarev SVT 38, Tokarev SVT-40 a automatická Tokarev AVT 40 a Simonov AVS36. Práve mechanizmus týchto pušiek inšpiroval Nemcov ku konštrukcii zbrane StG 43 a jej zlepšenej verzie StG 44.
Po skúsenostiach s nemeckým nasadením zbraní tejto kategórie pristúpili k zavádzaniu útočných pušiek prakticky všetky krajiny. V súčasnosti sa stali útočné pušky štandardnou zbraňou pechoty väčšiny krajín.

</doc>
<doc id="321359" url="https://sk.wikipedia.org/wiki?curid=321359" title="Andreas Okopenko">
Andreas Okopenko

Andreas Okopenko (* 15. marec 1930, Košice, Česko-Slovensko – † 27. jún 2010 Viedeň, Rakúsko) bol rakúsky spisovateľ.
Život.
Otec Andreasa Okopenka bol ukrajinský lekár a jeho matka bola Rakúšanka. Od roku 1939 žila rodina vo Viedni. Po štúdiu chémie na Viedenskej univerzite bol Okopenko aktívny v priemysle. Od roku 1950 sa čoraz viac venoval literatúre. V rokoch 1951 až 1953 vytvoril literárny časopis, v ktorom publikoval diela početných členov vtedajšej rakúskej avantgardy. Od roku 1968 až do svojej smrti žil ako spisovateľ na voľnej nohe vo Viedni.
Okopenko bol v rokoch 1973 až 1985 členom autorskej schôdze v Grazeri a od roku 1999 až do svojej smrti bol členom rakúskeho umeleckého senátu.

</doc>
<doc id="321360" url="https://sk.wikipedia.org/wiki?curid=321360" title="Tourah">
Tourah



</doc>
<doc id="321361" url="https://sk.wikipedia.org/wiki?curid=321361" title="L’Angelo Grande">
L’Angelo Grande

L’Angelo Grande () je vrch nachádzajúci sa v pohorí Ortlerské Alpy, v provincii Južné Tirolsko, v Taliansku. Jeho vrchol leží vo výške 
L’Angelo Grande sa nachádza na východnej strane Valle di Zai, severne od Vertainspitze, od ktorej ju delí sedlo Angelusscharte ().
Výstup.
Východiskovým bodom pri výstupe na vrchol je stredisko Solda (), ležiace juhozápadne od Vertainspitze. Cesta vedie cez Düsseldorfskú chatu ("Düsseldorfer Hütte"), odkiaľ vedie severovýchodným smerom „Reinstadlerská cesta“ ("Reinstadlerroute") istená miestami lanami. Cesta nahor je kamenitá, vo vyšších polohách prevažuje kombinácia ľad/sneh a zráz je kolmý až 40°. Obťažnosť I-II. UIAA.

</doc>
<doc id="321362" url="https://sk.wikipedia.org/wiki?curid=321362" title="Angelo Grande">
Angelo Grande



</doc>
<doc id="321363" url="https://sk.wikipedia.org/wiki?curid=321363" title="Hohe Angelusspitze">
Hohe Angelusspitze



</doc>
<doc id="321364" url="https://sk.wikipedia.org/wiki?curid=321364" title="L’Hospitalovo pravidlo">
L’Hospitalovo pravidlo

L’Hospitalove pravidlá alebo L'Hôpitalove pravidlá (vyslovuje sa "lopitalove") slúžia na výpočet limít tzv. "neurčitých výrazov" typu formula_1 a formula_2. Tieto pravidlá možno použiť tiež pri riešení neurčitých výrazov typu formula_3, formula_4, formula_5, formula_6 alebo formula_7, ktoré však vhodnými úpravami prevádzame na neurčité výrazy typu formula_1 alebo formula_2.
Ako prvý tieto pravidlá zverejnil Guillaume de l’Hospital v roku 1692. Tieto pravidlá však pravdepodobne boli známe už Johannovi Bernoullimu.
Znenie vety.
Ak máme funkcie formula_10, pre ktoré v bode "c" platí formula_11 a formula_12, potom v prípade, že existuje (vlastná alebo nevlastná) limita formula_13, platí
formula_14
kde formula_15 označuje deriváciu funkcie.
Podobne v prípade, kedy máme funkcie formula_10, pre ktoré v bode "c" platí formula_17 a formula_18. Ak existuje (vlastná alebo nevlastná) limita formula_13, potom opäť platí vzťah 
formula_14
Uvedené l'Hospitalove pravidlá sú použiteľné aj v nevlastných bodoch.
Ak je formula_21 v bode "c" opäť neurčitým výrazom, možno l’Hospitalove pravidlá použiť opakovane. Takto môžeme postupovať, dokiaľ nezískame nejaký výraz, ktorý nie je neurčitý.
Úprava výrazov pre použitie l’Hospitalovho pravidla.
l’Hospitalove pravidlá sú definované len pre neurčité výrazy typu formula_1 alebo formula_2. Ostatné neurčité výrazy je nutné previesť na tento typ neurčitého výrazu.
Uvažujme ďalej funkcie formula_10, ktoré v bode "c" naberajú hodnôt 0 alebo formula_25.
formula_54
formula_60

</doc>
<doc id="321366" url="https://sk.wikipedia.org/wiki?curid=321366" title="Talğat Amankeldiulı Musabayev">
Talğat Amankeldiulı Musabayev

Talğat Amankeldiulı Musabayev (; ; * 7. január, 1951, Kargaly, Kazašská SSR, ZSSR (dnešný Kazachstan)† 4. august 2025) bol pôvodne zamestnanec kazašskej Správy civilného letectva.&lt;br&gt;
Od októbra 1990 do novembra 2007 sovietsky, po rozpade Sovietskeho zväzu ruský kozmonaut, člen oddielu kozmonautov Strediská prípravy kozmonautov J. A. Gagarina. Absolvoval tri kozmické lety, dva dlhodobé na vesmírnu stanicu Mir v roku 1994 a 1998, tretíkrát vzlietol do vesmíru roku 2001 na týždennú návštevu Medzinárodnej vesmírnej stanice (ISS). Vo vesmíre strávil celkom 341 dní, 9 hodín a 49 minút.
Život.
Mladosť.
Talgat Musabayev je kazašskej národnosti, pochádza z dediny Kargaly v Almatinskej oblasti Kazachstanu. Po skončení strednej školy študoval na inštitúte civilného letectva v Rige () odbor rádioelektronické vybavenie, dokončil ho v roku 1974. Potom sa vrátil do Kazachstanu, získal zamestnanie na letisku v Boraldaji. V rokoch 1975-1976 bol tajomníkom okresného výboru Komsomolu, v rokoch 1976-1987 sa venoval politicko-výchovnej práci v kazašskej Správe civilného letectva a neskôr v Alma-Atskom leteckom oddieli. Paralelne lietal v miestnom aeroklube.
Kozmonaut.
Roku 1985 pri oslavách 30. výročie vzniku kozmodrómu Bajkonur vznikla myšlienka letu Kazacha do vesmíru, ktorá rýchlo získala podporu politického vedenia republiky. Medzi vojenskými letcami sa vhodného kandidáta nájsť nepodarilo, začalo sa preto hľadať aj u civilistov. Talgat Musabayev sa prihlásil a na jar 1986 prešiel lekárskymi testami na mieste aj v IMBP, ale potom celá vec zaspala.
V januári 1987 prešiel z kancelárskej práce na miesto pilota (od júna 1989 veliteľa lietadla An-2 na boraldajskom letisku. Od júna 1990 lietal ako druhý pilot Tu-134 z Alma-Aty.
Druhýkrát sa pred lekárov IMBP postavil v roku 1988, vo februári 1989 získal ich súhlas a 11. mája 1990 bol štátnou medzirezortnou komisiou odporučený na prípravu. V októbri 1990 bol preložený do Strediska prípravy kozmonautov (CPK) a začal výcvik spoločne so skupinou novinárov. V marci 1991 nastúpil na vojenskú službu a bol začlenený do oddielu CPK na post kandidáta na kozmonauta-vyskumnika.
Od mája 1991 sa pripravoval v rámci programu kazašského letu v záložnej posádke s Vasilijom Ciblievom a Alexandrom Lavejkinom. Od júla 1991, po zlúčení kazašského a rakúskeho letu opäť v záložnej posádke s Alexandrom Viktorenkom a Rakúšanom Clemensom Lothallerom. Dňa 13. septembra 1991 absolvoval základný výcvik a získal kvalifikáciu skúšobný kozmonaut. O mesiac neskôr sa na Mir pozrel prvý Kazach v kozme Toktar Aubakirov a Rakúšan Franz Viehböck. Musabayev zostal v oddiele CPK, roku 1993 absolvoval Akťubinskú vojenskú vysokú leteckú školu.
V auguste 1993 bol menovaný do záložnej posádky 15. základnej expedície na Mir (v zložení Jurij Malenčenko, Musabayev, German Arzamazov), od februára 1994 tvoril s Malenčenkom hlavnú posádku 16. základnej expedície.
Prvý let.
Sojuz TM-19 s posádkou Malenčenko, Musabayev odštartoval z Bajkonuru 1. júla 1994. Členovia novej základnej posádky prevzali stanicu od existujúceho osadenstva, Viktor Afanasjev a Jurij Usačov 9. júla odleteli domov, Valerij Poľakov na Mire zostal. Dvojica nováčikov pracovala na stanici s Poľakovom do októbra 1994, kedy odovzdali Mir a Poľakova nástupcom zo 17. základnej expedície a 4. novembra pristáli. Let trval 125 dní, 22 hodín a 53 minút.
Druhý let.
V marci 1996 bol vymenovaný za veliteľa hlavnej posádky Sojuzu TM-27 (25. základnej expedície - Musabayev, Nikolaj Budarin a 15. návštevnej expedície - Léopold Eyharts) a záložnej posádky Sojuzu TM-25 (23. základnej expedície - Musabayev, Nikolaj Budarin a 14. návštevnej expedície - Hans Schlegel) na Mir.
K druhému letu vzlietol v Sojuze TM-27 z Bajkonuru 29. januára 1998. Na Mire zostal do 25.augusta 1998. Z predošlej posádky Musabayev a Budarin zdedili Američana Andrewa Thomasa, ktorého v júni 1998 odviezol raketoplán Discovery. Počas pobytu na Mire Musabayev päťkrát vystúpil na povrch stanice.
Tretí let.
Od júla 1997 sa pripravoval na funkciu veliteľa 1. návštevnej expedície na Medzinárodnú vesmírnu stanicu (ISS), od decembra 2000 s Jurijom Baturinom a prvým vesmírnym turistom americkým podnikateľom Dennisom Titom. Do vesmíru odštartovali na palube Sojuzu TM-32 dňa 28. apríla 2001. Po piatich dňoch strávených na ISS sa vrátili v Sojuze TM-31. Pristáli 6. mája, let trval 7 dní, 22 hodín a 4 minúty.
Po odchode z oddielu kozmonautov.
V novembri 2003 opustil oddiel kozmonautov, potom čo bol v auguste 2003 menovaný za náčelníka bojovej prípravy armádneho (teda vrtuľníkového) letectva. Už v novembri 2003 prešiel na funkciu zástupcu náčelníka Žukovského vojenskej leteckej akadémie. Roku 2005 odišiel do Kazachstanu, získal tamojšie občianstvo a bol menovaný generálnym riaditeľom spoločnosti Bajterek (spravuje štartovaciu rampu a obslužné zariadenia pre rakety Angara na Bajkonure). V marci 2007 sa postavil do čela novo založenej Národnej vesmírnej agentúry Kazašskej republiky.
Rodina.
Musabayev je ženatý, manželka Viktorija Voldemarovna je stomatologička, syn Danijar slúži vo vojenských jednotkách ministerstva vnútra Kazachstanu, dcéra Kamila vyštudovala psychológiu.

</doc>
<doc id="321367" url="https://sk.wikipedia.org/wiki?curid=321367" title="Talgat Musabajev">
Talgat Musabajev



</doc>
<doc id="321372" url="https://sk.wikipedia.org/wiki?curid=321372" title="Leroy Chiao">
Leroy Chiao

Leroy Chiao (* 28. august 1960, Milwaukee, Wisconsin, USA) pôvodne inžinier zamestnaný u dodávateľov NASA, od januára 1990 bol americkým astronautom, členom oddielu astronautov NASA. Do vesmíru sa prvýkrát dostal v roku 1994 na palube raketoplánu Columbia. Krátkodobé lety raketoplánom si ešte dvakrát zopakoval, roku 1996 a 2000. Štvrtýkrát do vesmíru sa dostal roku 2004 ako člen Expedície 10 na Medzinárodnú vesmírnu stanicu (ISS), vzlietol a pristál tentoraz v ruskom Sojuze. Jeho posledný let trval 193 dní, celkom strávil vo vesmíre 229 dní, 8 hodín a 45 minút. V roku 2005 odišiel z NASA, o rok neskôr sa stal viceprezidentom spoločnosti Excalibur Almaz.
Život.
Mladosť.
Leroy Chiao sa narodil v Milwaukee v štáte Wisconsin, detstvo prežil v Danville v Kalifornii. Tu tiež roku 1978 ukončil strednú školu. Roku 1983 získal bakalársky titul v odbore chemické inžinierstvo na Kalifornskej univerzite v Berkeley. Potom študoval rovnaký odbor na Kalifornskej univerzite v Santa Barbare, magistrom sa stal v roku 1985, doktorom v roku 1987.
Od roku 1987 pracoval v spoločnosti Hexcel, kalifornského dodávateľa NASA, v oblasti vývoja a výskumu materiálov. Podieľal sa na vývoji kompozitných polymérov určených pre budúce vesmírne teleskopy. Od roku 1989 bol zamestnaný v Národnom laboratóriu Lawrence Livermore ().
Astronaut.
Roku 1989 sa prihlásil do 13. náboru astronautov NASA a k 17. januáru 1990 bol prijatý do oddielu astronautov NASA. Absolvoval ročnú všeobecnú kozmickú prípravu, v ktorej získal kvalifikáciu letový špecialista.
Po skončení základného výcviku bol zaradený do posádky letu STS-65. Do vesmíru odštartoval na palube raketoplánu Columbia 8. júla 1994. Raketoplán pristál po 14 dňoch, 17 hodinách a 56 minútach letu dňa 23. júla 1994.
V dňoch 11. - 20. januára 1996 sa zdržiaval vo vesmíre druhýkrát. V priebehu letu STS-72 dvakrát vystúpil do kozmického priestoru, výstupy trvali 6 hodín 9 minút a 6 hodín 53 minút. Misia raketoplánu Endeavour trvala 8 dní, 22 hodín a 2 minúty. 
Tretíkrát vzlietol do vesmíru na palube raketoplánu Discovery pri lete STS-92 v dňoch 11. až 24. októbra 2000. Misia pokračovala vo výstavbe Medzinárodnej vesmírnej stanice (ISS). Počas letu opäť dvakrát vystúpil do vesmíru, spolu na 13 hodín a 16 minút.
V marci 2001 bol vymenovaný za veliteľa záložnej posádky Expedície 8 na ISS. Koncom roka 2002 sa súčasne stal veliteľom Expedície 10. Po havárii Columbie boli sa plány zmenili. Nakoniec od novembra 2003 začal výcvik ako veliteľ záložnej posádky Expedície 9 a hlavnej posádky Expedície 10, v páre s palubným inžinierom Saližanom Šaripovom.
Štvrtýkrát vzlietol do vesmíru 14. októbra 2004 v ruskom Sojuze TMA-5. Na ISS pracoval spoločne s Šaripovom. Počas pobytu na ISS dvakrát vystúpil do vesmíru, celkovo na rovných 10 hodín. Dvojica Chiao, Šaripov pristála 25. apríla 2005 po 192 dňoch, 19 hodinách a 2 minútach letu.
Po letoch.
V októbri 2005 odišiel z NASA i oddielu astronautov. Pracoval v spoločnosti Sachi Koto Communications. Roku 2006 sa stal viceprezidentom spoločnosti Excalibur Almaz, pripravujúcej kozmické lety lodí odvodených od sovietskej lode TKS.
Chiao je skúsený pilot s náletom 2600 hodín.

</doc>
<doc id="321373" url="https://sk.wikipedia.org/wiki?curid=321373" title="Stohový potok">
Stohový potok

Stohový potok je potok na Hornom Považí, v severozápadnej časti okresu Žilina. Je to pravostranný prítok Varínky, meria 5,5 km a je tokom IV. rádu.
Pramení v Malej Fatre, v podcelku Krivánska Fatra, na prudkom severnom svahu Stohu v nadmorskej výške približne , v NPR Rozsutec, kde vzniká spojením viacerých vetiev. Koryto potoka je v tomto mieste tvorené hrubou vrstvou nestabilných skál. Odtiaľ tečie smerom na severozápad cez osadu Štefanová. Tu priberá niekoľko menších ľavostranných prítokov a následne z pravej strany Kremenný potok. Tok smeruje cez Novú dolinu, ktorá je súčasťou Vrátnej doliny a následne sa vlieva v nadmorskej výške cca do Varínky.

</doc>
<doc id="321377" url="https://sk.wikipedia.org/wiki?curid=321377" title="Stoh">
Stoh

Stoh môže byť:

</doc>
<doc id="321381" url="https://sk.wikipedia.org/wiki?curid=321381" title="Hoverla">
Hoverla

Hoverla (, ; , , ) je vysoký vrch v Karpatoch a zároveň najvyšší vrch na Ukrajine. Nachádza sa na hranici Ivanofrankivskej a Zakarpatskej oblasti v karpatskej časti s názvom Beskydy v pohorí Čornohora. Na východnom svahu pramení rieka Prut.
Turistika.
Od konca augusta do začiatku júna je vrchol hory pokrytý snehom. Vzhľadom na lavínové nebezpečie sa výstupy od novembra do mája neodporúčajú. Najvyhľadávanejšia cesta na Hoverlu vedie z mesta Vorochta. Prechádza k rieke Prut a smeruje do dediny Černohora. Z dediny trvá cesta na vrchol približne 5 hodín chôdze (). Chodník prechádza popri zimnom stredisku Zarosľak (kemp, hotel) a stúpa ďalej do lesov, ktoré sú plné porastov strieborných jedlí a briez. Svahy sú porastené bukovými a smrekovými lesmi. Vrchol tvoria subalpínske lúky, ktoré sa na Ukrajine nazývajú "poloniny". Po nenáročnom hrebeni vystupuje chodník na vrchol s kovovým krížom a štátnou vlajkou. Výhľad z vrcholu je výborný obzvlášť na blízke rumunské pohorie Maramureš na juhu.
Dátum prvého výstupu nie je známy. Na konci 19. storočia sa hora stala turistickou atrakciou, najmä pre turistov z miestneho regiónu Halič. Roku 1880 bol vytvorený prvý turistický chodník z Hoverly na Krasny Luh a následujúci rok prvá chata. V 20. storočí a obzvlášť po roku 1991, keď Ukrajina získala nezávislosť stratili Ukrajinci lacný prístup k horským oblastiam v Rusku. Zvýšila sa popularita miestnych hôr a Hoverla sa stala obľúbená ako stredisko extrémnych športov. Pre svoju výšku sa ju pokúša zdolávať veľké množstvo neskúsených turistov, čo vedie k častým omrzlinám alebo k smrti.
Každoročne na horu vystúpi bývalý ukrajinský prezident Viktor Andrijovyč Juščenko.
Príroda.
Svah hory je pokrytý bukovým a smrekovým porastom. Vo výške nad začína pás subalpínskeho trávnatého porastu, známeho pod názvom poloniny.
História.
V rokoch 1918 až 1938 bola Hoverla na hranici Československa a Poľska. Dodnes sú tu zachované a dobre viditeľné niektoré hraničné kamene Československa.

</doc>
<doc id="321392" url="https://sk.wikipedia.org/wiki?curid=321392" title="Turistická značkovaná trasa číslo 8123">
Turistická značkovaná trasa číslo 8123

 Turistická značkovaná trasa číslo 8123 známa aj ako Chodník Karla Dominaje krátka žltá trasa v pohorí Považský Inovec. Začína na železničnej stanici v Piešťanoch a končí pri jaskyni Čertova pec. Čas prechodu trasy je odhadovaný na 2:45 h, rovnako opačným smerom. Dĺžka trasy je 10,7 km. Turistická trasa je v správe Klubu slovenských turistov.
Charakteristika.
Pohodlná túra prebiehajúca väčšinou lesom bez výhľadov. Možnosť kombinovať do okruhu s modrou 2417 alebo zelenou 5135.
Opis.
Trasa sa začína na železničnej stanici v Piešťanoch a vedie Staničnou a Teplickou ulicou do centra mesta. Z centra pokračuje k ústrednej orientácii pri národnej kultúrnej pamiatke Kolonádový most na Kúpeľnom ostrove. Prebieha spolu so zelenou 5135 po Dominovej promenáde k mostu pre peších ponad mŕtve rameno Váhu pred ktorým sa zelená odpája. Za mostom vľavo po hrádzi a ďalej po Dominovej promenáde v obci Banka. Za futbalovým štadiónom križuje cestu číslo 507. Pokračuje Dominovou cestou, vchádzajúc do podcelku Inovecké predhorie, za ňou cez most do doliny okolo potoka a rekreačnej oblasti. Lesnou cestou k "Obrázkovej hore", cez potok a ďalej na zalesnené návršie Plešiny, kde sa križuje s červenou 0705. Klesá k bývalej Kolibe pod Gaštanom. Tu sa spája so zelenou 5135 a spolu prechádzajú okolo jaskyne Čertova pec alejou k motorestu.

</doc>
<doc id="321394" url="https://sk.wikipedia.org/wiki?curid=321394" title="Windows Movie Maker">
Windows Movie Maker

Windows Movie Maker bol program (video editor) firmy Microsoft určený na vytvorenie a spracovanie videonahrávok (filmov, dokumentov, domácich nahrávok), ktorého podpora skončila 10. januára 2017. Bol súčasťou operačných systémov Windows Me, Windows XP a Windows Vista. K Windows 7 Microsoft miesto neho ponúkal na stiahnutie program Windows Live Movie Maker ako súčasť balíka Windows Live Essentials.
História.
Prvá verzia bola súčasťou Windows Movie Maker Windows Me, ktorý vyšiel 14. septembra 2000. Po vydaní Windows Vista (2005) bol jeho vývoj ukončený verziou Windows Movie Maker 2.6. Windows Live Movie Maker sa stal jeho nasledovníkom.
Windows Live Movie Maker.
Nová verzia vyšla pod názvom "Windows Live Movie Maker", ako súčasť balíka "Windows Live Essentials" (známy aj ako "Windows Live Installer"), ktorý sa ešte raz v roku 2012 premenoval na Windows Essentials, v ktorom bol Movie Maker len jednou z viacerých súčastí. Vydané boli dve verzie, v roku 2009 a 2011. Napriek podobnému názvu, nejde o ďalšiu verziu, ale je to úplne nový softvér.
Windows Movie Maker 2012.
"Windows Movie Maker 2012" vyšiel ako súčasť balíka Windows Essentials. Táto verzia už vyšla bez označenia "Live", lebo Microsoft túto značku opustil. Je to posledná verzia tohto programu (najnovšia verzia je číslovaná 16.4.3528.0331 zo 17. apríla 2014).
Windows Live Movie Maker aj Windows Movie Maker 2012 sú nekompatibilné s predchádzajúcimi verziami (nedajú sa importovať projekty) a v obidvoch tiež chýba časová os (Time Line). Navyše v slovenskej verzii je zle preložené "Fade In" a "Fade Out" ako "Zosilnenie" a "Zoslabeni"e. Napriek tomu to bol často používaný program na úpravu videa na platforme Windows najmä v školách.
Ukončenie podpory a náhrada.
Podpora pre balík Windows Essentials 2012 sa skončila 10. januára 2017 a tým zanikol Windows Movie Maker od Microsoftu, čo využili iné firmy, ktoré ponúkajú aplikácie s podobnými názvami ako Movie Maker 2016, 2018 a pod., ktoré však nie sú otvorené ani bezplatné (freeware). 
Namiesto Movie Maker v aktualizácii Windows 10 Fall Creator na jeseň roku 2017 uviedol Microsoft ako súčasť aplikácie Fotografie softvér Story Remix, ktorý bol do slovenčiny preložený ako "Výtvory - video". Tento softvér umožňuje vytvárať videá z obrázkov a videí alebo ich importovať. Umožňuje používateľom pridávať prechody, 3D efekty, zvukové stopy a štýly. Používatelia môžu pridávať do svojich videí aj 3D animácie. Ďalšie témy a efekty je možné získať stiahnutím aplikácie Doplnok Fotografie (anglicky Microsoft Photo Add-On), z Microsoft Obchodu (Windows Store). 

</doc>
<doc id="321401" url="https://sk.wikipedia.org/wiki?curid=321401" title="Kostol najsvätejšieho mena Ježišovho pri Largo di Torre Argentina">
Kostol najsvätejšieho mena Ježišovho pri Largo di Torre Argentina

Kostol najsvätejšieho mena Ježišovho pri Largo di Torre Argentina () alebo skrátene Kostol Ježiša (tal. "Chiesa del Gesù") je baroková sakrálna stavba v Ríme. Je materským chrámom jezuitskej rehole.
Kostol je príkladom stavieb, ktorých povesť prekročila nielen hranice mesta, ale aj štátu. Vďaka činnosti jeho zakladateľov sa stal známym takmer na celom svete. Z architektonického hľadiska predstavuje del Gesù vzorový model kostolov postavených v tzv. jezuitskom stavebnom štýle.
Dejiny stavby.
Pôvodne na tomto mieste stával malý farský kostol Santa Maria della Strada. V roku 1542, dva roky po vzniku jezuitského rádu, pridelil pápež Pavol III. rehoľným bratom tento malý kostolík a o sedem rokov nato ho povolil zbúrať, aby na jeho mieste mohol vzniknúť väčší chrám, hodný rastúceho významu rehole. Takmer dvadsať rokov však trvalo vyriešenie rôznych majetkových sporov, kým sa v roku 1568, vďaka mecenášstvu kardinála Alessandra Farnese, začalo so stavbou.
Kardinál Farnese poveril vypracovaním projektu nového kostola renomovaného architekta Giacoma Barozziho. Barozzi (známy najmä pod menom mesta, z ktorého pochádzal, Vignola) sa zhostil úlohy so cťou a vytvoril projekt, ktorý sa svojou koncepciou a architektonickým prevedením stal vzorom mnohých barokových sakrálnych stavieb v Európe.
Pôdorys kostola má tvar latinského kríža s ukončením v podobe apsidy podľa vzoru ranokresťanských bazilík. Vignola, ktorý na stavbe pracoval až do konca svojho života, touto koncepciou vyhovel religióznym požiadavkám zadávateľov stavby. Rádoví stavitelia po Vignolovej smrti stavbu i dokončili a v novembri 1584 vysvätili. Dnešný vzhľad priečelia kostola, otvárajúceho sa do rovnomenného námestia, je výsledkom práce významného talianskeho sochára a architekta druhej polovice 16. storočia Giacoma della Portu, ktorý v diele spojil prvky renesančného a barokového stavebného slohu.
Architektúra stavby.
Kostol má v pôdoryse tvar latinského kríža s centrálnou kupolou nad miestom kríženia pozdĺžneho a priečneho ramena. Architektonicky je kostol jednoloďovou stavbou s priečnym transeptom, pričom loď je po bokoch členená na každej strane štvoricou malých kaplniek. 
Priečelie kostola, členené horizontálne i vertikálne, zaujme svojím umeleckým stvárnením a prísnou symetrickosťou. Nápadné je najmä horizontálne členenie na dve poschodia oddelené širokým trámom, nesúcim nápis s menom mecenáša stavby. Druhému, nahor sa zužujúcemu poschodiu, ukončenému trojuholníkovitým štítom, dominujú po stranách umiestnené výrazné volúty. Rovnako ako horné tak i dolné podlažie je vertikálne delené pilastrami a stĺpmi. 
Tri brány sú od okolitého terénu výškovo oddelené mohutným schodiskom. Nad strednou je reliéfne stvárnený znak jezuitskej rehole. Nad oboma bočnými bránami sú v nikách umiestnené sochy jezuitských svätcov - vľavo svätého Ignáca z Loyoly a vpravo svätého Františka Xaverského.
Interiér kostola.
Ešte väčší duchovný a umelecký zážitok získa návštevník v interiéri kostola. Monumentálna výzdoba je reprezentovaná predovšetkým impozantnými stropnými freskami, patriacimi k vrcholným prácam neskorobarokovej sakrálnej výmaľby. 
Pôvodne bolo interiérové vybavenie ako aj výzdoba kostola strohé a jednoduché. Dnešná, honosnosťou hýriaca baroková výzdoba, tvorená dokonalou súhrou rôznofarebných mramorov, štukatúry, zlatenia, fresiek a sôch, už neposkytuje predstavu a jednoduchej dekorácii interiéru v čase vzniku stavby.
Stropné fresky.
V druhej polovici 17. storočia bolo rozhodnuté o novom vybavení interiéru. Zámerom predstaviteľov rehole bolo urobiť na návštevníkov kostola dojem a súčasne virtuóznym spôsobom vzdať hold vykupiteľskému dielu Ježiša Krista. Vďaka doporučeniu slávneho sochára a architekta Gian Lorenza Berniniho fascinujúcu freskovú výzdobu klenieb vytvoril jeho priateľ Giovanni Battista Gaulli, známy i pod menom Baciccio. Fresky - "Vzývanie baránka" (v apside), "Triumf mena Ježišovho" (v centrálnej lodi), "Anjelský cyklus" (v kupole) a "Apoteóza svätého Ignáca" (nad svätcovým oltárom v ľavom transepte) -, fascinujúce svojou dynamickosťou a priestorovou iluzívnosťou, priniesli umelcovi nehynúcu slávu.
Baciccio začal na výzdobe pracovať v roku 1672. Ako prvá vznikla freska v kupole zachytávajúca umelcovu predstavu o raji. Nebeská scéna predstavuje postavy ohlasujúce Kristov príchod - starozákonných prorokov, podávajúcich správu o Ježišovom diele a štyroch evanjelistov ako i štyroch učiteľov cirkvi, ktorí Ježišovo dielo vykladali.
Témou fresky na strope hlavnej lode je oslava Ježišovho mena a velebenie jeho spásneho diela: pred jeho slávou padá na kolená celý vesmír - a záleži na každej bytosti, či bude spasená. Všetci, ktorí mu uverili budú zachránení; tí, ktorí sú ovládaní hriechom budú zatratení (ožarujúce Božie svetlo ich oslepuje). Scéna dýcha svojou dramatičnosťou.
Jej protipólom je freska "Vzývanie baránka" z roku 1682 v apside kostola, kde pohľad na mystického Baránka, sprevádzaného anjelmi, navodzuje atmosféru pokoja a harmónie.
Najmladším dielom je freska nad oltárom svätého Ignáca, ktorá pochádza z roku 1685.
Okrem freskovej výmaľby súčasťou maliarskej výzdoby sú štukatérske práce a alegorické sochy Antonia Raggiho a Leonarda Retiho.
Kaplnky.
Súčasťou centrálnej lode je osem postranných kaplniek (po štyroch na každej strane). Vľavo sú to kaplnky (smerom k hlavnému oltáru): Kaplnka svätého Františka Borgiu ("Capella di S. Francesco Borgia") so stropnými freskami zachytávajúcimi výjavy martýria apoštolov svätého Petra a svätého Pavla (autor Niccolò Circignani), Kaplnka Svätej rodiny ("Capella della Sacra Famiglia") s freskovou výzdobou zachytávajúcou udalosti pred Kristovým narodením a z jeho najranejšieho detstva ("Nebeské slávnosti narodenia Krista", "Zvestovanie pastierom", "Vraždenie neviniatok", "Predstavenie Krista v chráme" a "Klaňanie troch kráľov"), Kaplnka Najsvätejšej Trojice ("Cappella della Santissima Trinità"); tesne pred presbytériom je Kaplnka Panny Márie na ceste ("Capella di S. Maria della Strada"), ktorá nesie názov kostolíka pôvodne stojaceho na mieste dnešnej stavby.
Prvou kaplnkou na pravej strane je Kaplnka svätého Ondreja ("Capella di S. Andrea") s freskami s výjavmi zo života niektorých svätcov, druhou kaplnkou je kaplnka zvaná "Capella della Passione" s lunetovými freskami, ktorých dominantným námetom je utrpenie Krista ("Ježiš v Getsemanskej záhrade", "Judášov bozk", "Ecce homo" a i.), nasleduje tzv. Anjelská kaplnka ("Capella degli Angeli") so stropnou freskou "Korunovácia Panny Márie"; pred apsidou sa vpravo nachádza Kaplnka Najsvätejšieho Srdca Ježišovho ("Capella del Sacro Cuore").
Oltáre.
Okrem hlavného oltára, pochádzajúceho až z 19. storočia, umelecky i historicky hodnotnejšie sú oltáre v transepte kostola. Oba patria prvým svätcom jezuitského rádu - vľavo svätému Ignácovi z Loyoly a vpravo svätému Františkovi Xaverskému. Oltár svätého Ignáca z Loyoly nad hrobom tohto svätca vytvoril v rokoch 1696 - 1700 jezuitský mních Andrea Pozzo. Pôvodná monumentálna socha tohto svätca zo striebra bola dielom francúzskeho umelca Pierra Le Grosa. V roku 1798 však bola socha roztavená; dnešná pochádza z rokov 1803 - 1804 z dielne Antonia Canovu. Pod oltárnou menzou sú v bohato zdobenej bronzovej schránke uchovávané svätcove ostatky. Oltár svätého Ignáca pôsobivo dopĺňajú dve monumentálne alegorické súsošia: po pravej strane "Náboženstvo porážajúce herézu" od Pierra Legrosa a po ľavej "Viera víťaziaca nad modloslužobníctvom" od Jeana-Baptistu Théodona.
Oltár je pozoruhodný i tým, že počas dňa je socha svätého Ignáca ukrytá za oltárnym obrazom, kým podvečer sa obraz pomocou zvláštneho zariadenia odsunie a svätcovu sochu odhalí.
Pravej časti transeptu dominuje oltár sv. Františka Xaverského, vytvorený architektom Pietrom da Cortonom v rokoch 1674 - 1678, s oltárnym obrazom z roku 1679 (dielo Carla Marattu) s námetom svätcovej smrti.
V presbytériu sa okrem hlavného oltára (dielo Antonia Sartiho z rokov 1834 - 1843) s oltárnym obrazom s námetom Kristovej obriezky (autor Alessandro Capalti) nachádza i pomník kardinála a neskoršieho svätca Roberta Bellarmina z roku 1622 od Gian Lorenza Berniniho.

</doc>
<doc id="321404" url="https://sk.wikipedia.org/wiki?curid=321404" title="Pál Schmitt">
Pál Schmitt

Pál Schmitt (* 13. máj 1942, Budapešť) je maďarský športovec a politik. V rokoch 2010 až 2012 bol prezidentom Maďarska, predtým poslancom Európskeho parlamentu za stranu Fidesz, jedným z podpredsedov Európskej ľudovej strany a dvojnásobným olympijským víťazom v šerme. 

</doc>
<doc id="321408" url="https://sk.wikipedia.org/wiki?curid=321408" title="Archa (medzinárodná komunita)">
Archa (medzinárodná komunita)

L'Arche (), je medzinárodná komunita založená na kresťanských základoch, ktorá vytvára domov a životný program pre ľudí s mentálnym postihnutím. L'Arche bola založená v roku 1964 keď Jean Vanier, syn kanadského guvernéra George Vaniera a Pauline Vanierovej, pozval dvoch mentálne postihnutých mužov do svojho domu v meste Trosly-Breuil vo Francúzsku.
Názov „L’Arche” znamená „Archa” (myslené „Noemova archa”). L’Arche je dnes svetovo rozšírená organizácia, ktorá víta ľudí s rôznou tradíciou viery.
V roku 1964 vďaka priateľstvu s dominikánskym kňazom Otcom Thomasom Philippom Jean Vanier založil organizáciu L'Arche, aby sa starala týmto spôsobom o ľudí s mentálnym postihnutím, ktorí doposiaľ žili v ústavoch. Jean Vanier pocítil a prijal Boží hlas, aby k sebe domov prijal dvoch mužov, Raphaela Simiho a Philippa Seuxa. Mali tak možnosť opustiť ústav, aby naďalej zdieľali svoj život s Jeanom v skutočnom domove Trosly-Breuil vo Francúzsku. Ich nový domov pomenoval L'Arche. Následne bolo založených ďalších 130 iných komunít po celom svete v Európa, Afrike, Ázii, Austrálii, Severnej a Južnej Amerike.
Aj keď komunity L'Arche boli založené v mnohých odlišných kultúrach a v každej jednotlivo sa odrážajú etnické a náboženské odlišnosti tej ktorej oblasti, vzájomne zdieľajú spoločnú filozofiu a prístup. Ľudia s mentálnym postihnutím a ich asistenti spoločne žijú, pracujú a tak vytvárajú domov, v ktorom si každý uvedomuje svoju jedinečnosť a svoje dary.

</doc>
<doc id="321409" url="https://sk.wikipedia.org/wiki?curid=321409" title="Let L-200 Morava">
Let L-200 Morava

Let L-200 Morava je československé viacúčelové lietadlo, ktoré sa pre svoju obľúbenosť a kvalitu v súčasnosti používa hlavne na vyhliadkové lety.
Vývoj.
Vývoj lietadla L-200, ktoré sa malo stať novým aerotaxíkom, začal v továrni Let Kunovice roku 1955. Výsledkom konštrukčnej kancelárie bol podarený päťmiestny kovový dolnoplošník. Prvý let prototypu XL-200 sa uskutočnil 9. apríla 1957. Pri letových skúškach sa ukázalo, že motory nie sú dosť výkonné. Nový plánovaný motor M-337 bol k dispozícii až roku 1959 a jeho inštalácia výrazne zlepšila výkony lietadla. Do roku 1964 sa vyrobilo 367 kusov lietadiel všetkých typov.

</doc>
<doc id="321410" url="https://sk.wikipedia.org/wiki?curid=321410" title="Let Kunovice">
Let Kunovice



</doc>
<doc id="321411" url="https://sk.wikipedia.org/wiki?curid=321411" title="L-200 Morava">
L-200 Morava



</doc>
<doc id="321412" url="https://sk.wikipedia.org/wiki?curid=321412" title="Aeronca L-3">
Aeronca L-3

Aeronca L-3 bolo pozorovacie a spojovacie lietadlo vojenského letectva Spojených štátov počas druhej svetovej vojny. L-3 bolo vojenskou verziou predvojnového civilného cvičného typu "Aeronca Model 65 „Defender“". Pôvodne získalo označenie O-58, keď bolo prvýkrát objednané pre letectvo. Lietadlo bolo skúšané v lete 1941 počas vojenského cvičenia v Louisiane a Texase, kde bolo používané pre rôzne podporné úlohy (spojovacie lety, prevoz ľahkých nákladov).
V čase, kedy americké pozemné jednotky vstúpili do bojov druhej svetovej vojny, začali používať lietadlá L-3 rovnakým spôsobom ako pozorovacie balóny v prvej svetovej vojne – k navádzaniu delostreleckej paľby na miesta sústredenia nepriateľských jednotiek. Tiež boli využívané pre spojovacie a prepravné účely a ku krátkym prieskumným letom, teda pre úlohy, ktoré vyžadovali lietadlo s krátkym vzletom a pristaním na provizórnych vzletových a pristávacích dráhach. 
V čase, kedy Spojené štáty vstúpili do vojny, bola Aeronca L-3 (a jej sesterský typ Taylorcraft L-2) prehlásené za operačne zastarané a nikdy neboli oficiálne poslané na frontu. Dôvodom bola nepekná tendencia lietadla prechádzať do pádu a vývrtky v ľavotočivej zatáčke, rovnako tak ako to, že boli k dispozícii novšie a modernejšie typy lietadiel. Miesto na frontu boli posielané k cvičným jednotkám, kde slúžili ako cvičné lietadlá a „taxíky“. Spojovací piloti začínali výcvik na L-3 a potom prechádzali na väčšie lietadlá ako boli Piper L-4 alebo, v prípade USAAF, Stinson L-5.
Existujú správy o tom, že isté množstvo L-3 boli nedopatrením poslané na frontu v severnej Afrike a následne predané jednotkám Slobodných Francúzov, ktoré tam vtedy operovali. Nie je ale známo, koľko lietadiel síly Slobodných Francúzov získali.

</doc>
<doc id="321414" url="https://sk.wikipedia.org/wiki?curid=321414" title="William Gregory">
William Gregory

William George "Borneo" Gregory (* 14. máj 1957, Lockport, New York, USA) je bývalý americký astronaut, ktorý na jar 1995 absolvoval šestnásťdňový let raketoplánom.
Životopis.
V rodnom Lockporte absolvoval základnú i strednú školu. Potom o štyri roky absolvoval vojenskú akadémiu United States Air Force Academy. V roku 1979 nastúpil na vysokú školu Columbia University, neskôr svoje vzdelanie dokončil na iných vysokých školách (napr. Troy University). Používal prezývku Borneo. Stal sa armádnym letcom, inštruktorom a to aj na základni Edwards v Kalifornii. Do výcvikového strediska astronautov NASA v Houstone bol zapísaný v roku 1990, po absolvovaní výcviku bol zaradený do jednotky astronautov. Letel v roku 1995. Štyri roky potom z NASA odišiel a stal sa obchodným manažérom v Honeywell - Phoenix.
Let do vesmíru.
V ôsmej misii raketoplánu Endeavour bola táto posádka: Stephen Oswald, Tamara Jerniganová, Wendy Lawrenceová, John Grunsfeld, Samuel Durrance, Ronald Parise a pplk. USAF William Gregory, vtedy vo funkcii pilota. Štartovali z Kennedyho vesmírneho strediska na Floride.
Let misie STS-67 bol neskôr katalogizovaný v COSPAR pod označením 1995-007A. Na palube do vesmíru vyviezli zostavu troch astronomických ďalekohľadov Astro-2. Let bol venovaný hlavne astronomickým pozorovaním. Kvôli počasiu Pristáli na základni Edwards v kalifornskej púšti Mojave a na základni aj pred návratom 19. marca 1995 do Houstonu prespali.
Gregory bol v poradí 322. človekom vo vesmíre, kam letel len raz.

</doc>
<doc id="321415" url="https://sk.wikipedia.org/wiki?curid=321415" title="William G. Gregory">
William G. Gregory



</doc>
<doc id="321416" url="https://sk.wikipedia.org/wiki?curid=321416" title="William George Gregory">
William George Gregory



</doc>
<doc id="321417" url="https://sk.wikipedia.org/wiki?curid=321417" title="John Grunsfeld">
John Grunsfeld

John Mace Grunsfeld, Ph.D. (* 10. október 1958, Chicago, Illinois, USA) je americký fyzik a od roku 1992 astronaut NASA, veterán letov raketoplánmi, ktorý bol vo vesmíre päťkrát. 
Astronaut.
Do tímu NASA bol vybraný v roku 1992. Od roku 2010 pracuje v Baltimore v Space Telescope Science Institute.
Osobný život.
John Grunsfeld je ženatý s Carol E. Schiffovou. Majú dve deti. Medzi jeho koníčky patrí lietanie, plávanie, jazda na bicykli a hudba.

</doc>
<doc id="321418" url="https://sk.wikipedia.org/wiki?curid=321418" title="John M. Grunsfeld">
John M. Grunsfeld



</doc>
<doc id="321419" url="https://sk.wikipedia.org/wiki?curid=321419" title="John Mace Grunsfeld">
John Mace Grunsfeld



</doc>
<doc id="321420" url="https://sk.wikipedia.org/wiki?curid=321420" title="Michael López-Alegría">
Michael López-Alegría

Michael Eladio López-Alegría (* 30. máj 1958, Madrid, Španielsko), pôvodne letec námorníctva USA je od marca 1992 americkým astronautom, členom oddielu astronautov NASA. Do vesmíru sa prvýkrát dostal v roku 1995 na palube raketoplánu Columbia. Krátkodobé lety raketoplánom si ešte dvakrát zopakoval v roku 2000 a 2002. Programom oboch letov bolo pokračovanie vo výstavbe Medzinárodnej vesmírnej stanice (ISS). Štvrtýkrát do vesmíru a tretíkrát na ISS sa dostal ako člen Expedície 14, vzlietol a pristál tentoraz v ruskom Sojuze. Jeho posledný let trval 215 dní, celkom strávil vo vesmíre 257 dní, 22 hodín a 49 minút.
Život.
Vojak.
Michael Lopez-Alegria sa narodil v španielskom Madride, rodina sa neskôr presťahovala do Kalifornie. Tu tiež, v meste Mission Viejo, v roku 1976 ukončil strednú školu. Roku 1980 získal bakalársky titul na Vojenskej námornej akadémii (). Potom od roku 1981 slúžil vo vojenskom letectve, v rokoch 1983-86 v Španielsku, lietal na námorných hliadkovacích lietadlách Orion EP-3E. Od roku 1986 študoval súčasne v škole testovacích letcov námorníctva v Patuxent River v Marylande a na US Naval Postgraduate School, ktorú ukončil s titulom magistra roku 1988. Potom do roku 1992 pracoval v leteckom skúšobnom stredisku námorníctva ().
Astronaut.
V roku 1989 sa prihlásil do 13. náboru astronautov NASA, ale prijatý nebol. V roku 1991 sa zúčastnil 14. náboru, druhýkrát uspel, a od 31. marca 1992 sa stal členom oddielu astronautov NASA. Absolvoval ročnú všeobecnú kozmickú prípravu a získal kvalifikáciu letový špecialista. 
Čoskoro po skončení základného výcviku bol zaradený do posádky letu STS-73. Do vesmíru odštartoval na palube raketoplánu Columbia 20. októbra 1995. Raketoplán pristál po 15 dňoch, 21 hodinách a 53 minútach letu dňa 5. novembra 1995.
Po lete bol vyslaný do Strediska prípravy kozmonautov vo Hviezdnom mestečku vo funkcii predstaviteľa NASA.
V júni 1997 bol zaradený do posádky letu STS-92. Misia k Medzinárodnej vesmírnej stanici (ISS) sa uskutočnila v dňoch 11. - 24. októbra 2000, bola posledná pred trvalým osídlením stanice. Pri dvoch výstupoch na povrch stanice počas montážnych prác strávil v otvorenom vesmíre 14 hodín a 3 minúty.
Tretíkrát vzlietol do vesmíru na palube raketoplánu Endeavour pri lete STS-113 v dňoch 24. novembra až 7. decembra 2002. Cieľom letu bola výmena posádky a pokračovanie vo výstavbe stanice. Tri výstupy do kozmu mu trvali celkovo 19 hodín a 55 minút.
V januári 2004 bol vymenovaný za veliteľa záložnej posádky Expedície 14 na ISS. V septembri 2005 nahradil Jeffreyho Williamsa, veliteľa hlavnej posádky tej istej expedície.
Štvrtýkrát vzlietol do vesmíru 18. septembra 2006 v ruskom Sojuze TMA-9. Na ISS pracoval spoločne s Rusom Michailom Ťurinom a Nemcom Thomasom Reiterom, ktorého v decembri nahradila Sunita Williamsová. Počas pobytu na ISS päťkrát vystúpil do vesmíru, spolu na 33 hodín a 42 minút. Dvojica López-Alegría, Ťurin pristála 21. apríla 2007 po 215 dňoch, 8 hodinách a 23 minútach letu.

</doc>
<doc id="321421" url="https://sk.wikipedia.org/wiki?curid=321421" title="Michael E. López-Alegría">
Michael E. López-Alegría



</doc>
<doc id="321422" url="https://sk.wikipedia.org/wiki?curid=321422" title="Michael Eladio López-Alegría">
Michael Eladio López-Alegría



</doc>
<doc id="321423" url="https://sk.wikipedia.org/wiki?curid=321423" title="Michael Eladio Lopez-Alegria">
Michael Eladio Lopez-Alegria



</doc>
<doc id="321424" url="https://sk.wikipedia.org/wiki?curid=321424" title="Michael E. Lopez-Alegria">
Michael E. Lopez-Alegria



</doc>
<doc id="321425" url="https://sk.wikipedia.org/wiki?curid=321425" title="Michael Lopez-Alegria">
Michael Lopez-Alegria



</doc>
<doc id="321439" url="https://sk.wikipedia.org/wiki?curid=321439" title="Majstrovstvá sveta vo futbale 2010 – Štvrťfinále">
Majstrovstvá sveta vo futbale 2010 – Štvrťfinále

Štvrťfinále Majstrovstiev sveta vo futbale 2010 je druhá časť play-off fázy majstrovstiev. Postupujú tu víťazi osemfinálových zápasov. Víťazi štvrťfinále postupujú do Semifinále. Ak nastane po 90-tich minútach remíza, nasleduje predĺženie (dvakrát 15 minút). Ak by ani potom nebol známy víťaz, zápas sa rozhodne v penaltovom rozstrele. 
 † - po predĺžení
 × - po penaltovom rozstrele

</doc>
<doc id="321442" url="https://sk.wikipedia.org/wiki?curid=321442" title="Marobud">
Marobud

Marobud (iné názvy: Marbod, Marobod, Maroboduus; 35/30 pred n.l. – 37/38 n.l., Ravenna) bol markomanský kráľ a prvý historicky doložený panovník vládnuci na českom území v období 9/6 pred .n.l – 17/18 n.l. (tzv. Marobudova/Mar (o) bodova ríša). Pôvod jeho mena má keltský tvar. Keltské "Maroboduos" by vraj germánsky znelo "Marabadvaz" – „"v boji slávny"“. Pôvod keltského tvaru je neznámy.
Život.
Marobud pochádzal z urodzeného markomanského rodu a o jeho mladosti veľa nevieme. Prežil ju zrejme v Ríme, kde bol, ako bolo častým zvykom, odvedený ako rukojemník a vzdelávaný po boku urodzených rímskych chlapcov. Niekedy pred rokom 9 pred n.l. sa vrátil k svojmu kmeňu, ktorý v tom čase sídlil v strednej Germánii a stal sa jeho kráľom. Medzi rokmi 9 – 6 pred n.l. sa Markomani v súvislosti s aktívnou činnosťou rímskych jednotiek v tej oblasti presunuli na územie Čiech, kde osídlili najmä stredné, južné a východné Čechy a podkrušnohorské oblasti.
Marobud si podmanil kmeň Lugiov sídliaci v Sliezsku a jeho zvrchovanosť postupne uznali i Silingovia, Góti, Semnoni a Longobardi. Jeho moc tak siahala od Dunaja na juhu, k dolnému Labe na západe a k dolnej Visle na severovýchode.
Čoskoro vytvoril mocnú a prosperujúcu ríšu, ktorá mala podľa vzoru Ríma vybudovanú veľkú armádu. Hoci ho Rimania vnímali ako hlavného konkurenta v oblasti, snažil sa voči Rímu viesť politiku neutrálnosti.
Rímsky historik Velleius Paterculus sa zúčastnil na výprave, ktorú proti Marobudovi Rimania podnikli v roku 6 n.l. Prvý smer útoku vychádzal z vojenského tábora Carnuntum (pri Viedni) pod vedením Tiberiusa (neskorší cisár) a druhý od vojenského tábora Mogontiacum (dnešný Mohuč) viedol Lucius Sentius Saturninus, toho času miestodržiteľ provincie Germánia. Zrejme na úspech predurčená výprava vyšla navnivoč, keď v Panónii vypuklo povstanie a Tiberius bol nútený ísť na pomoc panónskym posádkam. Marobud toto dočasné rímske oslabenie nevyužil na protiútok, naopak urýchlene uzavrel s Rímom zmluvu o nezávislosti, priateľských vzťahoch a neútočení, ktorá mu na ďalšie desaťročie zaistila pokoj.
Marobud zachoval lojalitu Rímu aj počas povstania v Germánii pod vedením cheruského vodcu Arminia, ktoré viedlo k veľkým obetiam na rímskej strane (bitka v Teutoburskom lese). Rastom Arminiovej moci od Marobuda odpadli niektoré kmene (Semnoni) a v roku 17 n.l. došlo k prvému priamemu stretu medzi Arminiom a Marobudom. Ten bol v roku 18 n.l. zvrhnutý po prepade Katvaldom, vyhnaným šľachticom, ktorý získal spojenca u Gótov na dolnej Visle. Marobud sa uchýlil pod rímsku ochranu, bol však internovaný a zvyšok života strávil v Ravenne, kde bol aj pochovaný. Je iróniou osudu, že podobný osud zajatca v Ravene prežila aj Thusnelda, manželka jeho najväčšieho, vtedy už mŕtveho protivníka Arminia.

</doc>
<doc id="321443" url="https://sk.wikipedia.org/wiki?curid=321443" title="Louise Michelová">
Louise Michelová

Louise Michelová (* 29. máj 1830, Vroncourt-la-Côte, Francúzsko – † 10. január 1905, Marseille) bola francúzska anarchistka, učiteľka a zdravotná sestrička. Často používala pseudonym "Clémence". 
Počas Parížskej komúny ošetrovala ranených ozbrojencov komúny. Po jej porazení bola deportovaná do Novej Kaledónie. Tam sa spoznala s Nathaliou Lemelovou, anarchofeministku, taktiež aktívnu v komúne. Stretnutie s Nathaliou ju ovplyvnilo natoľko, až sa stala anarchistkou. Do Francúzska sa vrátila v roku 1880 po amnestii udelenej vzbúrencom z komúny. V Európe začala s revolučnými aktivitami. V roku 1881 sa zúčastnila anarchistického kongresu v Londýne, kde sa zúčastnila mnohých demonštrácií a mala na nich aj prejavy.
V roku 1883 v Paríži počas anarchistickej demonštrácie niesla čiernu zástavu z ktorej sa vďaka tomu stal tradičný anarchistický symbol. V tom istom roku viedla rozvášnený dav, ktorý vyraboval pekársky obchod, a bola kvôli tomu odsúdená na šesť rokov do väzenia. Prepustená bola už v roku 1886, no po krátkom čase bola opäť zatknutá kvôli politickej činnosti. V roku 1890 odišla do Anglicka, odkiaľ sa vrátila až v roku 1895. Kvôli svojej činnosti opäť čelila mnohým zatknutiam. Na sklonku života začala cestovať po Francúzsku a prednášať o anarchizme. 
Zomrela 10. januára 1905 v hoteli Oasis v Marseille.

</doc>
<doc id="321448" url="https://sk.wikipedia.org/wiki?curid=321448" title="Obelisk">
Obelisk

Obelisk je vysoká, úzka, štvorhranná a na konci sa zužujúca pamätná stavba, ktorej koniec býva v tvare pyramídy tzv. pyramidiónom. Pomer výšky k šírke býva 1:10.
V staroveku boli patrili obelisky medzi monolity, ale v súčasnosti sú postavené z viacerých častí a bývajú umiestnené aj v interiéri. V starovekom Egypte boli obelisky asociované s večnosťou a pripomínaním. Menšie obelisky alebo stavby im podobné sa nachádzajú v Európe, Ázii, na amerických cintorínoch alebo ako pamiatky na 1. sv. vojnu v austrálskych dedinách.

</doc>
<doc id="321457" url="https://sk.wikipedia.org/wiki?curid=321457" title="Chris Hadfield">
Chris Hadfield

Christopher Austin Hadfield (* 29. august 1959, Sarnia), pôvodne vojenský pilot, bol od júna 1992 jedným z kanadských astronautov. Prvýkrát vzlietol do vesmíru v roku 1995 v raketopláne Atlantis pri lete STS-74 na ruskú vesmírnu stanicu Mir, druhýkrát roku 2001 v raketopláne Endeavour pri misii STS-100 na Medzinárodnú vesmírnu stanicu (ISS). 19. decembra 2012 letel na 145 dňový let na ISS v rámci Expedície 34 a 35.
Po návrate v máji 2013 oznámil odchod na odpočinok.
Život.
Mladosť, pilot.
Strednú školu ukončil v roku 1977. V rokoch 1978-1980 študoval na "Royal Roads Military College" vo Victorii v Britskej Kolumbii, potom na "Royal Military College" v Kingstone v Ontáriu, tu roku 1982 získal titul bakalára strojárstva. Do roku 1985 prechádzal leteckým výcvikom na rôznych základniach kanadského vojenského letectva. Potom slúžil u 425. perute ("425 Squadron") kanadského letectva. V rokoch 1988-1989 študoval v škole testovacích letcov na Edwardsovej leteckej základni. Od roku 1989 bol na tri roky pridelený na leteckú základňu amerického námorníctva Patuxent River ("Patuxent River Naval Air Station"). Roku 1992 sa stal magistrom na University of Tennessee, študoval tu letecké systémy.
Astronaut.
Prihlásil sa do druhého kanadského náboru astronautov vyhláseného Kanadskou vesmírnou agentúrou (CSA), prešiel všetkými kolami výberu a 8. júna 1992 sa stal jedným zo štvorice nových astronautov CSA. Ešte ten istý rok začal základný kozmonautický výcvik a získal kvalifikáciu "letový špecialista" raketoplánu.
Bol menovaný za člena posádky letu STS-74 raketoplánu Atlantis. Do kozmu odštartoval 12. novembra 1995. Cieľom letu bola doprava zásob, vybavenia a najmä stykového modulu na stanicu Mir, išlo o druhú návštevu Miru americkými raketoplánmi. Hadfield sa tak stal jediným Kanaďanom, ktorý kedy navštívil stanicu Mir. Atlantis pristál 20. novembra, v kozme strávil 8 dní, 4 hodiny a 31 minút.
Slúžil v houstonskom stredisku riadenia letov na poste hlavného operátora ("Capcom") pre spojenie s astronautmi, celkovo pri 25 letoch raketoplánov. V rokoch 1996-2000 bol vedúcim oddielu astronautov CSA.
V júni 1997 bol zaradený do posádky letu STS-99, neskôr premenovaného na STS-100. Druhýkrát vzlietol na obežnú dráhu 19. apríla 2001 v raketopláne Endeavour. Cieľom misie bola doprava vybavenia a zásob na Medzinárodnú vesmírnu stanicu (ISS). Let trval 11 dní, 21 hodín a 30 minút, raketoplán pristál 1. mája 2001.
V rokoch 2001-2003 zastával funkciu riaditeľa operácií NASA ("Director of Operations for NASA") v Stredisku prípravy kozmonautov vo Hviezdnom mestečku. Roku 2003 odišiel z kanadskej armády, po 25 rokoch služby.
V auguste 2007 bol Hadfield predbežne vybraný za náhradníka Roberta Thirska v Expedícii 20/21 na ISS so štartom v máji 2009, vo februári 2008 menovanie oficiálne potvrdila NASA. Začiatkom roku 2010 bol vybraný do záložnej posádky Expedícia 31 /32 (štartujúca v marci 2012) a hlavnej posádky Expedícia 34/35 so štartom v decembri 2012.
Chris Hadfield je ženatý, má tri deti.
Literárna činnosť.
O svojich skúsenostiach zo života astronauta vydal v roku 2013 knihu "An Astronaut's Guide to Life on Earth". V roku 2014 vyšla v slovenčine pod názvom Astronautov sprievodca životom na Zemi.
Neskôr vydal vedeckofantastický román "The Apollo Murders", ktorý vyšiel v češtine pod názvom "Smrtící Apollo".

</doc>
<doc id="321458" url="https://sk.wikipedia.org/wiki?curid=321458" title="Chris A. Hadfield">
Chris A. Hadfield



</doc>
<doc id="321459" url="https://sk.wikipedia.org/wiki?curid=321459" title="Christopher Austin Hadfield">
Christopher Austin Hadfield



</doc>
<doc id="321460" url="https://sk.wikipedia.org/wiki?curid=321460" title="Chris Austin Hadfield">
Chris Austin Hadfield



</doc>
<doc id="321461" url="https://sk.wikipedia.org/wiki?curid=321461" title="Christopher A. Hadfield">
Christopher A. Hadfield



</doc>
<doc id="321463" url="https://sk.wikipedia.org/wiki?curid=321463" title="Christian Wulff">
Christian Wulff

Christian Wilhelm Walter Wulff (*19. jún 1959, Osnabrück, Nemecko) bol prezident Nemecka od roku 2010 do roku 2012. Povolaním je právnik. Pred zvolením za nemeckého prezidenta bol ministerský predseda vlády spolkovej krajiny Dolné Sasko. Dňa 30. júna 2010 bol v treťom kole Nemeckým spolkovým zhromaždením tesnou väčšinou zvolený za desiateho prezidenta Nemecka.
16. februára 2012 podala hannoverská prokuratúra žiadosť na Imunitný výbor Nemeckého spolkového snemu o pozbavenie imunity prezidenta Ch. Wulffa. Dôvodom je podozrenie z neoprávneného využívania a garantovania výhod hospodárskym činiteľom z jeho strany počas zastávania funkcie ako dolnosaský krajinský premiér. 17. februára oznámil Christian Wulff odstúpenie z funkcie prezidenta. Úrad hlavy štátu Nemeckej spolkovej republiky zastával 20 mesiacov.

</doc>
<doc id="321464" url="https://sk.wikipedia.org/wiki?curid=321464" title="Scott Horowitz">
Scott Horowitz

Scott Jay "Doc" Horowitz (* 24. marec, 1957, Philadelphia, USA) je bývalý americký astronaut, plukovník amerického letectva a veterán vesmírnych misií.
Študoval inžinierstvo na California State University a potom získal doktorát z leteckého inžinierstva na Georgia Institute of Technology (1982) a pracoval ako vedec pre Lockheed Company. Neskôr vstúpil do amerického letectva a lietal na strojoch T-38 a F-15. V decembri 1990 úspešne absolvoval United States Air Force Test Pilot School. V roku 1992 bol vybraný NASA ako kandidát na astronauta. Neskôr pilotoval misie STS-75 (1996), STS-82 (1997) a STS-101 (2000). Velil misii STS-105 na Medzinárodnú vesmírnu stanicu (ISS), počas ktorej došlo k doplneniu zásob a výmene posádky stanice.

</doc>
<doc id="321465" url="https://sk.wikipedia.org/wiki?curid=321465" title="Scott J. Horowitz">
Scott J. Horowitz



</doc>
<doc id="321466" url="https://sk.wikipedia.org/wiki?curid=321466" title="Scott Jay Horowitz">
Scott Jay Horowitz



</doc>
<doc id="321468" url="https://sk.wikipedia.org/wiki?curid=321468" title="Maurizio Cheli">
Maurizio Cheli

Maurizio Cheli (* 4. máj 1959, Modena, Taliansko) je vojenský letec a bývalý astronaut talianskej národnosti, 344. človek vo vesmíre, zástupca ESA pri lete amerického raketoplánu Columbia.
Životopis.
Absolvoval taliansku univerzitu Sapienza Università di Roma v odbore fyzika a potom školu skúšobných pilotov Empire Test Pilots 'School, Boscomb Down, v Spojenom kráľovstve.
V rokoch 1978 až 1992 bol testovacím pilotom talianskeho vojenského letectva, od roku 1992 bol zaradený medzi pripravujúcich sa astronautov európskej agentúry ESA. Po svojom lete v raketopláne sa vrátil k pôvodnému povolaniu u letectva. Je ženatý, manželka sa volá Marianne, rodená Merchezová.
Let do vesmíru.
Maurizio Cheli letel raketoplánom Columbia v misii s označením STS-75 na začiatku roka 1996. Spolu s ním leteli: Andrew Allen, Scott Horowitz, Franklin Chang-Diaz, Jeffrey Hoffman, Claude Nicollier zo Švajčiarska a Umberto Giudoni, tiež Talian, ale za Taliansku vesmírnu agentúru (ASI). Počas pätnásťdenného letu na obežnej dráhe Zeme pracovali s laboratóriom USMP-3 a vypustili na mnohokilometrovom lane taliansku družicu TSS-1R. Podobne ako u jej predchodkyne sa lano pretrhlo a družica im odletela z dosahu.

</doc>
<doc id="321469" url="https://sk.wikipedia.org/wiki?curid=321469" title="Edward Lu">
Edward Lu

Edward Tsang Lu (* 1. júl 1963, Springfield, Massachusetts, USA) pôvodne fyzik a astronóm, bol od decembra 1994 do augusta 2007 astronautom NASA. Má za sebou tri kozmické lety, vrátane šesťmesačného pobytu na Medzinárodnej vesmírnej stanici (ISS). Celkom strávil vo vesmíre 205 dní, 23 hodín a 20 minút.
Život.
Mladosť.
Edward Lu je čínskeho pôvodu, narodil sa v Springfielde v štáte Massachusetts, detstvo a mladosť prežil v Honolulu na Havaji a v meste Webster v štáte New York. Po ukončení strednej školy (roku 1980) vo Webster študoval elektrotechniku na Cornellovej univerzite, roku 1984 tu získal titul bakalára. O štyri roky neskôr sa stal doktorom aplikovanej fyziky na Stanfordovej univerzite. Potom sa venoval fyzike Slnka a astrofyzike vo vysokohorskom laboratóriu v Boulder v Colorade. Od roku 1992 bol zamestnaný aj v Spojenom inštitúte pre laboratórnu astrofyziku () pri Coloradskej univerzite. V rokoch 1992 - 1995 študoval v Astronomickom inštitúte v Honolulu.
Astronaut.
Zúčastnil sa 15. náboru astronautov NASA, uspel a 8. decembra 1994 bol začlenený do oddielu astronautov NASA. Po kurze všeobecné vesmírnej prípravy získal v máji 1996 kvalifikácii letového špecialistu.
Skoro po dokončení prípravy bol zaradený do posádky letu STS-84. Do vesmíru odštartoval na palube raketoplánu Atlantis 15. mája 1997. Atlantis priviezol na stanicu Mir nového amerického člena základnej posádky. Raketoplán pristál po 11 dňoch, 20 hodinách a 28 minútach letu 24. mája 1997. 
V dňoch 8. - 20. septembra 2000 sa zdržiaval vo vesmíre druhýkrát. Misia STS-106 raketoplánu Atlantis trvala 11 dní, 19 hodín a 12 minút. Jej úlohou bolo pripraviť a zásobiť Medzinárodnú vesmírnu stanicu (ISS) na stále osídlenie.
V marci 2001 bol vymenovaný za palubného inžiniera hlavnej posádky Expedície 7 na ISS, kolegami v posádke sa stali Jurij Malenčenko (veliteľ) a Sergej Moščenko, neskôr nahradený Alexandrom Kalerim. Po havárii Columbie bola posádka obmedzená na dvoch kozmonautov - Malenčenka a Lua.
Do vesmíru vzlietol 26. apríla 2003 v ruskom Sojuze TMA-2. V dôsledku prerušenia letov raketoplánov bola Expedícia 7 iba dvojčlenná. Dvojica Malenčenko, Lu pristála po šesťmesačnej práci na stanici v Kazachstane dňa 28. októbra 2003 po 184 dňoch, 22 hodinách a 46 minútach letu.
V auguste 2007 odišiel z NASA.
Edward Lu je ženatý, má jedno dieťa.

</doc>
<doc id="321470" url="https://sk.wikipedia.org/wiki?curid=321470" title="Edward T. Lu">
Edward T. Lu



</doc>
<doc id="321471" url="https://sk.wikipedia.org/wiki?curid=321471" title="Edward Tsang Lu">
Edward Tsang Lu



</doc>
<doc id="321472" url="https://sk.wikipedia.org/wiki?curid=321472" title="Ed Lu">
Ed Lu



</doc>
<doc id="321474" url="https://sk.wikipedia.org/wiki?curid=321474" title="Pavel Vladimirovič Vinogradov">
Pavel Vladimirovič Vinogradov

Pavel Vladimirovič Vinogradov (; * 31. august 1953, Magadan) je od mája 1992 ruský kozmonaut, člen oddielu kozmonautov RKK Energija. Prvýkrát vzlietol do vesmíru v auguste 1997 ako palubný inžinier 24. základnej expedície na stanici Mir, v kozme strávil šesť mesiacov. Druhýkrát sa opäť na pol roka vydal do vesmíru ako veliteľ Expedície 13 na Medzinárodnú vesmírnu stanicu (ISS). Jeho tretí let sa uskutočnil 28. marca 2013 na palube rakety Sojuz TMA-08M, ktorou letel na 166-dňovú expedíciu 35/36 s návratom 11. septembra 2013. Celkom tak strávil vo vesmíre takmer 547 dní.
Život.
Mladosť.
Pavel Vinogradov sa narodil v Magadane na Ďalekom východe, detstvo strávil v Anadyre na Čukotke, je ruskej národnosti. Po ukončení strednej školy v Anadyre roku 1970 nebol prijatý na Moskovský letecký inštitút (MAI), našiel si prácu sústružníka a roku 1971 sa na MAI dostal. Absolvoval roku 1977, v odbore výroby lietadiel. Do roku 1983 zostal v MAI, zaoberal sa spracovaním programov používaných na projektovanie mnohonásobne použiteľných kozmických lodí. Roku 1980 získal druhý diplom na MAI v odbore systémová analýza a veľké počítačové systémy. Súčasne externe spolupracoval s Inštitútom lekársko-biologických problémov na programe Buran. Roku 1983 nastúpil v RKK Energija, tu sa zaoberal prípravou programov posádok Sojuzov a palubných inžinierov Buranu.
Kozmonaut.
Žiadosť o vstup do oddielu kozmonautov NPO Energija poslal ešte ako pracovník MAI generálnemu konštruktérovi Energie už roku 1981. Na jar 1983 získal súhlas lekárskej komisie IMBP. Potom ešte len začal pracovať v Energii. Roku 1984 zložil technické skúšky potrebné pre vstup medzi kozmonautov, ale nenaplnil požadovanú trojročnú dobu zamestnania vo firme. Preto sa mohol zúčastniť až ďalšieho náboru roku 1987, opäť prešiel technickými aj lekárskymi testami, 21. októbra 1988 získal súhlas Hlavnej lekárskej komisie na prípravu. Ale na zasadnutí Štátnej medzirezortnej komisie 29. decembra 1988 nemal podporu predstaviteľov Energie a nebol odporučený na zaradenie medzi kozmonautov. Nevzdal sa, prihlásil sa aj do nasledujúceho náboru a tentoraz na Štátnej komisii prešiel (3. marca 1992). Potom bol 13. mája 1992 v Energii zaradený na pozíciu kandidáta na kozmonauta. Dvojročná všeobecná kozmickú príprava v Stredisku prípravy kozmonautov J. A. Gagarina sa pre zdravotné problémy pretiahla, ukončil ju vo februári 1995, potom získal kvalifikáciu skúšobný kozmonaut.
Od februára 1995 bol určený za palubného inžiniera záložnej posádky 20. základnej expedície na Mir. Od októbra 1995 postúpil do hlavnej posádky 22. základnej expedície, ale v auguste 1996 ochorel veliteľ posádky Gennadij Manakov a hlavnú posádku nahradila záložná.
Od augusta 1996 sa pripravoval v hlavnej posádke 24. základné expedície, s Jurijom Gidzenkom (od októbra nahradeným Anatolijom Soloviovom). Do vesmíru odštartovali z Bajkonuru 5. augusta 1997 na palube Sojuzu TM-26. Na Mire vystriedali Vasilia Ciblieva a Alexandra Lazutkina a strávili na stanici šesť mesiacov s postupne sa vystriedavšími americkými astronautmi Michaelom Foaleom, Davidom Wolfom (privezeným raketoplánom Atlantis) a Andrewom Thomasom (privezeným raketoplánom Endeavour). Na Zem sa Soloviov a Vinogradov vrátili po 197 dňoch, 17 hodinách a 34 minútach letu. 
Už v júli 1997 bol vybraný do záložnej posádky Expedície 3 na ISS vo funkcii palubného inžiniera, vo februári 1998 bol súčasne vymenovaný za palubného inžiniera hlavnej posádky Expedície 5. Ale vo februári 1999 bol v oboch posádkach nahradený Nadeždou Kuželnou a prevedený do programu Mir. Vytvoril so Saližanom Šaripovom záložnú posádku 28. základnú expedíciu (letela v apríli - júni 2000) a hlavnú posádku 29. základnej expedície, ktorej let bol nakoniec v decembri 2000 zrušený. Do zániku Miru v marci 2001 bola dvojica Šaripov, Vinogradov udržiavaná ako záložná pre prípad mimoriadnej situácie na Mire.
V novembri 2002 bol zaradený do záložnej posádky 5. návštevnej expedície a hlavnej posádky 6. návštevnej expedície na ISS. Už v januári nasledujúceho roka bol odstránený z prípravy zo zdravotných dôvodov. Vo februári 2003 sa stal náčelníkom oddielu kozmonautov RKK Energija. 
V januári 2004 bol určený za veliteľa Expedície 13. K svojmu druhému letu vzlietol 30. marca 2006 v Sojuze TMA-13 s americkým palubným inžinierom Jeffrey Williamsom a brazílskym kozmonautom Marcosom Pontesom. Členovia Expedície 13 - Vinogradov a Williams prevzali stanicu od dvojice William McArthur, Valerij Tokarev z Expedície 12, ktorí po týždni s Pontesom pristáli so Sojuzom TMA-7 . V septembri 2006 Vinogradov s Williamsom odovzdali stanicu následovníkom z Expedície 14 a 28. septembra pristáli na Zemi po 182 dňoch, 22 hodinách a 43 minútach pobytu v kozme. 
V októbri 2007 bol odvolaný z funkcie náčelníka oddielu kozmonautov a menovaný za zástupcu náčelníka Skúšobného leteckého strediska RKK Energija, pri zachovaní statusu kozmonauta.

</doc>
<doc id="321475" url="https://sk.wikipedia.org/wiki?curid=321475" title="Pavel Vinogradov">
Pavel Vinogradov



</doc>
<doc id="321476" url="https://sk.wikipedia.org/wiki?curid=321476" title="Elektroslabá interakcia">
Elektroslabá interakcia

Elektroslabá interakcia je fyzikálna teória zjednocujúca elektromagnetickú a slabú interakciu. Sformulovaná bola koncom 60. rokov 20. storočia S. Glashowom, A. Salamom a S. Weinbergom, ktorý za ňu boli v roku 1979 ocenení Nobelovou cenou za fyziku.
Častice asociované s elektroslabou interakciou.
Ľavotočivé leptóny resp. kvarky z jednej generácie tvoria páry, takzvané dublety. Ľavotočivosť týchto častíc značíme v tabuľke pomocou indexu L (z angl. left). Naproti tomu pravotočivé leptóny resp. kvarky tvoria singlety. Značíme ich indexom R (z angl. right).
"Elektroslabá interakcia " pôsobí na nasledujúce dublety a singlety elementárnych častíc:
Elektrický náboj udávame v jednotkách elementárneho náboja. Čiara nad kvarkmi "d", "s" a "b" značí takzvané CKM-Miešanie (pozri CKM-matica).
"Elektroslabá interakcia" pôsobí taktiež na antičastice zodpovedajúce hore uvedeným leptónom resp. kvarkom. Častice podliehajúce elektroslabej interakcii nesú okrem elektrického náboja "Q" slabý hypernáboj "YW". Pričom medzi hodnotou elektrického náboja a tretím komponentom slabého hypernáboja platí tento vzťah: 
formula_1.

</doc>
<doc id="321487" url="https://sk.wikipedia.org/wiki?curid=321487" title="Semion Konstantinovič Timošenko">
Semion Konstantinovič Timošenko

Semion Konstantinovič Timošenko (), (* 18. február 1895 – † 31. marec 1970) bol sovietsky armádny dôstojník ukrajinského pôvodu, maršal Sovietskeho zväzu (1940), dvojnásobný hrdina Sovietskeho zväzu (1940, 1965). V rokoch 1940 – 1941 národný komisár obrany ZSSR (minister obrany).
Počas druhej svetovej vojny viedol Hlavný stan vrchného velenia, neskôr veliteľ juhozápadného strategického smeru a krátko aj ako veliteľ záložného frontu. Neskôr poverený prípravou nových jednotiek. Od apríla 1942 veliteľ severokaukazského stratigického smeru a krátko severokaukazského frontu. V januári 1943 menovaný do funkcie veliteľa jazdectva.
Život.
Mladosť a raná kariéra.
Narodil sa v rodine roľníka v obci Furmanka, dnes Furmanovka Kilijského okresu Odesskej oblasti na Ukrajine vo vtedajšom Ruskom impériu. Absolvoval vidiecku školu. V decembri roku 1914 bol povolaný do armády. V roku 1915 absolvoval výcvik guľometníka a slúžil na fronte prvej svetovej vojny. Bojoval v 4. jazdeckej divízii na Juhozápadnom a Západnom fronte. Za odvahu bol vyznamenaný krížom sv. Juraja všetkých 3 stupňov.
Počas občianskej vojny slúžil od roku 1918 v Červenej armáde. Velil čate a jazdeckej eskadre. V auguste 1918 sa ako veliteľ pluku zúčastnil obrany mesta Caricyn. Od novembra 1918 bol poverený vedením jazdeckej brigády. Táto jednotka bola od júna 1919 súčasťou zboru S.M. Buďonného. V roku 1919 vstúpil do komunistickej strany. Od novembra 1919 do augusta 1920 velil 6. a od októbra 1921 4. jazdeckej divízii, spadajúcej pod 1. jazdeckú armádu. Zúčastnil sa i sovietsko-poľskej vojny. Počas občianskej vojny bol 5-krát ranený, no ani raz neodišiel od jednotky. Bol 3-krát vyznamenaný Radom červenej zástavy a čestným revolučným zbrojom.
Medzivojnové obdobie.
V rokoch 1922 a 1927 navštevoval vojensko-akademické kurzy a v roku 1930 veliteľské kurzy na vojensko-politickej akadémii N.G. Tolmačeva. Následne velil 3. a 6. jazdeckému zboru. Od augusta 1933 pôsobil ako zástupca veliteľa bieloruského a od septembra 1935 kyjevského vojenského okruhu. Od júna 1937 velil jednotkám severokaukazského a od septembra 1937 charkovského vojenského okruhu. 8. februára 1938 mu bola udelená hodnosť veliteľa 1. triedy a bol poverený vedením kyjevského zvláštneho vojenského okruhu.
Druhá svetová vojna.
Pri vpáde sovietskych vojsk do Poľska v roku 1939 velil ukrajinskému frontu. Po neúspechoch Vorošilova a Mereckova pri útoku na Fínsko bol 7. januára 1940 poverený vedením druhej ofenzívy severozápadného frontu, ktorej sa podarilo preraziť mannerheimovu líniu a prinútiť Fínov rokovať o mieri. 21. marca 1940 bol vyznamenaný titulom hrdina Sovietskeho zväzu. 7. mája 1940 bol povýšený do hodnosti maršala. Od mája 1940 pôsobil ako národný komisár obrany ZSSR, čo bola funkcia ministra obrany, v ktorej nahradil nekompetentného K.J. Vorošilova. Napriek svojej konzervativite videl potrebu modernizácie a reforiem armády. V tomto období prijal mnohé dôležité rozdhodnutia týkajúce sa modernizácie a skvalitnenia bojaschopnosti vojsk, ktorých veliteľské kádre boli poznačené stalinskými čistkami. Nariadil zvýšiť produkciu tankov a podieľal sa na zavedení viacerých poriadkov, ktoré priblížili Červenú armádu starej cárskej armáde.
Po začiatku nemeckého vpádu bol 23. júna 1941 menovaný za predsedu Hlavného stanu hlavného velenia (tzv. Stavka). Táto pozícia však nebola efektívna, lebo všetky jeho rozhodnutia musel odobriť J.V. Stalin, ktorý vojskám de facto velil. 10. júla 1941 bol vytvorený Hlavný stan vrchného velenia, ktorému od 18. júla velil Stalin. 19. júla zbavil Stalin Timošenka funkcie národného komisára obrany a poveril ho funkciou zástupcu národného komisára obrany, ktorým sa sám menoval. Timošenko vo funkcii zástupcu zotrval do septembra 1941.
Podieľal sa na riadení bojových operácií počas bojov o Smolensk, keď od 10. júla do 10. septembra 1941 velil západnému frontu. Za cenu ťažkých strát sa tu sovietom podarilo zastaviť bleskový nemecký postup na Moskvu. 30. septembra 1941 bol Timošenko poverený vedením novo sa formujúceho juhozápadného frontu, ktorý bránil najjužnejší segment sovietsko-nemeckého frontu. Tu nahradil vo funkcii veliteľa juhozápadného frontu S.M. Buďonného pri obrane Kyjeva. Najprv síce podľa rozkazov stavky presadzoval držanie pozícií, no po oboznámení sa so situáciou na fronte súhlasil s generálmi M.P. Kirponosom a V.I. Tupikovom, ktorí radili z mesta ustúpiť. Pre Stalinov nátlak nebol ústup z hroziaceho obkľúčenia východne od Kyjeva realizovaný dostatočne skoro a došlo k strate veľkého množstva živej sily a vojenskej techniky. Timošenko bol z obkľúčeného mesta evakuovaný, jeho podriadení Kirponos i Tupikov padli pri pokuse o prebitie sa z obkľúčenia.
Koncom novembra 1941 velil protiútokom vedený za cieľ znovu získať Rostov na Done. Tieto bojové operácie boli jednou z prvých porážok nemeckých vojsk na východnom fronte, pri ktorých boli Nemci nútení k rozsiahlejšiemu ústupu. Na jar 1942 velil charkovskej operácii, pri ktorej sa jeho sily v dôsledku nemeckých protiútokov dostali do obkľúčenia a utrpeli veľmi ťažké straty.
Od 12. do 23. júla krátko velil stalingradskému frontu. Následne bol od októbra 1942 do marca 1943 poverený velením severozápadnému frontu, kde riadil neúspešnú demianskú operáciu. Neskôr pôsobil ako koordinátor Hlavného stanu vrchného velenia na rôznych úsekoch frontu. Od marca do júna 1943 koordinoval operácie leningradského a volchovského frontu počas staroruskej operácie, ktorá sa tiež skončila bez väčších úspechov značnými stratami sovietskych vojsk. Od júna do decembra 1943 dozeral na operácie severokaukazského frontu a čiernomorskej flotily. Od februára do júna 1944 2. a 3. pobaltského frontu a od augusta do konca vojny pri 2., 3. a 4. ukrajinskom fronte.
Povojnové pôsobenie.
Po vojne v rokoch 1945 a 1946 pôsobil ako veliteľ v Bieloruskom Baranoviči. Ďalšie 3 roky na Južnom Urale a neskôr opäť v Bielorusku. V roku 1960 bol poverený funkciou generálneho inšpektora ministerstva obrany, čo bolo viac-menej čestné miesto. Od roku 1961 do svojej smrti viedol predsedníctvo Rady výboru vojnových veteránov. Zomrel v Moskve v roku 1970.

</doc>
<doc id="321488" url="https://sk.wikipedia.org/wiki?curid=321488" title="Semion Timošenko">
Semion Timošenko



</doc>
<doc id="321489" url="https://sk.wikipedia.org/wiki?curid=321489" title="Majstrovstvá Južnej Ameriky vo futbale 1916">
Majstrovstvá Južnej Ameriky vo futbale 1916

Majstrovstvá Južnej Ameriky vo futbale 1916 boli historicky prvé kontinentálne majstrovstvá Južnej Ameriky. Turnaj sa uskutočnil v Buenos Aires v Argentíne od 2. do 17. júla 1916. Víťazom sa stala reprezentácia Uruguaja. Najlepším strelcom sa stal Uruguajčan Isabelino Gradín s troma gólmi.
Kvalifikácia.
Kvalifikácia sa neuskutočnila. Na turnaj automaticky postúpili reprezentácie Argentíny, Brazílie, Čile a Uruguaja.
Externé odkazy.
Majstrovstvá Južnej Ameriky vo futbale 1916 - štatistiky (anglicky)

</doc>
<doc id="321500" url="https://sk.wikipedia.org/wiki?curid=321500" title="Nápoj lásky">
Nápoj lásky

Nápoj lásky (v origináli "L'elisir d'amore") je názov opery Gaetana Donizettiho z roku 1832. Autorom libreta je Felice Romani. 
Obsah.
Nápoj lásky je opera buffa o dvoch dejstvách. Jej dej sa odohráva na talianskom vidieku v 19. storočí.
Prvé dejstvo.
Nemorino sa užiera svojou neopätovanou láskou k Adine, navyše žiarli na jej ďalšieho (aj keď rovnako ako on odmietaného) nápadníka – seržanta Belcora. Kupuje preto za svoje posledné peniaze od potulného mastičkára Dulcamaru domnelý nápoj lásky – v skutočnosti fľaša obyčajného vína, ktoré má podľa slov mastičkára začať fungovať za jeden deň po použití.
Druhé dejstvo.
Nápoj lásky nezafunguje. Nemorino už nemá peniaze, takže sa necháva naverbovať na vojnu, aby mal na ďalšiu fľašu elixíru. V tom prichádza správa, že Nemorinovi v meste zomrel bohatý strýko, ktorý mu odkázal značný majetok. Všetky dievčatá sa začínajú točiť okolo náhle bohatého mladíka, ktorý to pričíta účinku elixíru. Adina odkupuje od verbovačov Nemorinovu zmluvu a zasnubuje sa s ním, až neskôr sa dozvedá o Nemorinovom bohatstve. Tento šťastný koniec Dulcamara vydáva za účinok svojho elixíru, ktorý je vďaka tomu okamžite vypredaný – kupuje si ho celá dedina.

</doc>
<doc id="321501" url="https://sk.wikipedia.org/wiki?curid=321501" title="L’elisir d’amore">
L’elisir d’amore



</doc>
<doc id="321505" url="https://sk.wikipedia.org/wiki?curid=321505" title="L’illustré">
L’illustré

L’Illustré je švajčiarsky časopis so sídlom v Lausanne, ktorý je vydávaný vo francúzštine. Vlastní ho mediálna skupina Ringier. "L’Illustré" sa zaoberá aktualitami zo Švajčiarska aj zo sveta a životom ľudí. 
Hlavnými redaktormi sú Christopher Pass a Jean-Luc Iseli.
Časopis vychádza každú stredu v náklade 91 481 výtlačkov a má približne 366 000 čitateľov.

</doc>
<doc id="321506" url="https://sk.wikipedia.org/wiki?curid=321506" title="L-Innu Malti">
L-Innu Malti

Pieseň L-Innu Malti () je hymna Malty. Hudbu zložil Robert Samut (1870-1934) a text napísal Dun Karm Psaila (1871-1961).
História hymny.
Prvé prevedenie piesne "L-Innu Malti" sa konalo v roku 1923, ale oficiálnou národnou hymnou sa stala v roku 1964. Autor textu Dun Karm Psaila bol požiadaný, aby napísal slová na existujúcu hudbu školskej hymny Roberta Samuta. Text má formu modlitby.
Text a slovenský preklad.
L-Innu Malti.
Lil din l-Art ħelwa, l-Omm li tatna isimha,&lt;br&gt;
Ħares, Mulej, kif dejjem Int ħarist:&lt;br&gt;
Ftakar li lilha bil-oħla dawl libbist.
Agħti, kbir Alla, id-deh'n lil min jaħkimha,&lt;br&gt;
Rodd il-ħniena lis-sid, saħħa 'l-ħaddiem:&lt;br&gt;
Seddaq il-għaqda fil-Maltin u s-sliem.
Maltská hymna.
Našu vlasť tak drahú, ktorej meno nosíme,&lt;br&gt;
stráž, ó Pane, ako si to dosiaľ činil.&lt;br&gt;
Pamätaj na tu, ktorú si pokryl chválou.
Daj Bože, vládnucim múdrosť, bohatým milosrdenstvo,&lt;br&gt;
sílu robotníkom, nech slúžime poctivosti, pravde a viere:&lt;br&gt;
Povzbuď maltský národ v jednote a mieri.

</doc>
<doc id="321507" url="https://sk.wikipedia.org/wiki?curid=321507" title="Maltská hymna">
Maltská hymna



</doc>
<doc id="321509" url="https://sk.wikipedia.org/wiki?curid=321509" title="1. slovenská národná hokejová liga 1983/1984">
1. slovenská národná hokejová liga 1983/1984

1. slovenská národná hokejová liga 1983/1984 bola dvadsaťprvou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo Plastika Nitra, ktoré skončilo na konečnom 1. mieste v základnej časti, ale v kvalifikácii si postup do najvyššej súťaže nevybojovalo. Vypadlo družstvo ZVL Žilina. Nováčikom pre nasledujúcu sezónu sa stalo družstvo Slávia Ekonóm Bratislava.

</doc>
<doc id="321511" url="https://sk.wikipedia.org/wiki?curid=321511" title="1. slovenská národná hokejová liga 1984/1985">
1. slovenská národná hokejová liga 1984/1985

1. slovenská národná hokejová liga 1984/1985 bola dvadsaťdruhou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo PS Poprad, ktoré skončilo na konečnom 1. mieste v základnej časti, ale v kvalifikácii si postup do najvyššej súťaže nevybojovalo. Vypadlo družstvo Slávia Ekonóm Bratislava. Nováčikom pre nasledujúcu sezónu sa stalo družstvo ZVL Žilina.

</doc>
<doc id="321517" url="https://sk.wikipedia.org/wiki?curid=321517" title="Bjarni Tryggvason">
Bjarni Tryggvason

Bjarni Valdimar Tryggvason (* 21. september 1945, Reykjavík – † 5. apríl 2022, London) bol kanadský astronaut, ktorý letel do vesmíru roku 1997 v raketopláne Discovery. Bol v poradí 363. kozmonautom Zeme.
Životopis.
Výcvik.
Univerzitné vzdelanie zakončil v roku 1972 v odbore fyzika a spočiatku pracoval ako meteorológ, v roku 1974 sa na univerzitu vrátil na štyri roky ako vedecký pracovník. Roku 1978 absolvoval vedeckú stáž na univerzitách v Japonsku a rok potom v Austrálii. V rokoch 1979 - 1982 učil na kanadskej univerzite University of Western Ontario.
Do kanadského oddielu astronautov sa dostal v roku 1983 ako jeden z prvých. Neskôr absolvoval výcvik u NASA. Najskôr bol nominovaný ako záložný člen do predčasne zrušenej misie STS-71-F v roku 1987 a o päť rokov neskôr bol náhradníkom misie STS-52.
Misia STS-85.
V roku 1997 sa svojho letu do kozmu dočkal, keď sa na palube raketoplánu Discovery zúčastnil dvanásťdennej misie STS-85. Posádku tvorilo päť Američanov a on z Kanady. Odštartovali 7. augusta 1997 z kozmodrómu Kennedyho vesmírneho strediska a tam tiež 19. augusta 1997 svoj let ukončili. Let bol katalogizovaný v COSPAR pod označením 1997-039A. Počas letu vypustili, o pár dní neskôr zas zachytili, družicu CRISTO-SPAS a odviezli ju na Zem.
Po lete do kozmu.
V roku 1998 začal s výcvikom pre ďalšie prípadné misie, však nominovaný na ne nebol. V roku 2008 sa rozhodol z tímu odísť a vo svojich 63 rokoch učil na univerzite University of Western Ontario.

</doc>
<doc id="321518" url="https://sk.wikipedia.org/wiki?curid=321518" title="Bjarni Valdimar Tryggvason">
Bjarni Valdimar Tryggvason



</doc>
<doc id="321519" url="https://sk.wikipedia.org/wiki?curid=321519" title="Michael Bloomfield">
Michael Bloomfield

Michael John Bloomfield (16. marec 1959, Flint, Michigan, USA) je vojenský letec a kozmonaut USA. Stal sa 364. kozmonautom Zeme, v kozme strávil pri svojich troch letoch viac ako 32 dní.
Životopis.
Je absolventom strednej školy Lake Fenton High School v meste Fenton, potom sa prihlásil k armáde, zvládol štúdium na vojenskej akadémii v Colorado Springs (ukončil ju v roku 1981) a svoje štúdium ukončil po mnohoročnej prestávke na univerzite Old Dominion university v Norfolku.
Slúžil u armády ako vojenský letec, dva roky na základni v Nemecku, inak v USA. Oženil sa s Lori Ann Millerovou. V roku 1995 sa prihlásil k NASA, v Houstone absolvoval v rokoch 1995-1996 výcvik a bol zaradený medzi jednotku astronautov. V NASA zostal do roku 2007.
Lety do vesmíru.
V rokoch 1997 až 2002 absolvoval tri lety v raketopláne do vesmíru na orbitálne stanice Mir, resp.ISS.

</doc>
<doc id="321520" url="https://sk.wikipedia.org/wiki?curid=321520" title="Michael J. Bloomfield">
Michael J. Bloomfield



</doc>
<doc id="321521" url="https://sk.wikipedia.org/wiki?curid=321521" title="Michael John Bloomfield">
Michael John Bloomfield



</doc>
<doc id="321522" url="https://sk.wikipedia.org/wiki?curid=321522" title="Sága">
Sága

Sága môže byť:

</doc>
<doc id="321526" url="https://sk.wikipedia.org/wiki?curid=321526" title="Leonid Konstantinovič Kadeňuk">
Leonid Konstantinovič Kadeňuk

Leonid Konstantinovič Kadeňuk (; ; * 28. január 1951, Kliškovcy – † 31. január 2018, Kyjev) bol kozmonaut z Ukrajiny, 368. človek vo vesmíre. Do kozmu sa dostal na palube amerického raketoplánu Columbia.
Životopis.
Absolvoval vysokú vojenskú leteckú školu, od roku 1971 slúžil v letectve. V auguste 1976 bol zaradený do oddielu kozmonautov CPK VVS, v rámci prípravy na lety raketoplánom Buran prešiel leteckú prípravou (do júla 1977), potom všeobecnou kozmickou prípravou, ktorú ukončil v januári 1979. Bol v skupine kozmonautov určených na lety raketoplánom.
V marci 1983 bol uvoľnený z oddielu kozmonautov a preložený do Lipecka, od 1984 do akťubinskej pobočky Štátneho vedecko-výskumného inštitútu vojenského letectva (GKNII VVS). Dôvodom odvolania bol rozvod. V auguste 1987 bola v inštitúte založená vlastná skupina kozmonautov, Kadeňuk bol od októbra 1988 členom tejto skupiny. Vo Hviezdnom mestečku sa pripravoval na let raketoplánom, od novembra 1990 do marca 1992 bol zaradený do programu Sojuz-záchranca (príprava záchranného letu v prípade problémov Buranu).
Roku 1995 podpísali vlády USA a Ukrajiny dohodu o lete ukrajinského kozmonauta v americkom raketopláne. Začiatkom roka 1996 Kadeňuk požiadal o ukrajinské občianstvo, vo februári 1996 ho dostal a odišiel z ruskej armády a teda aj oddielu kozmonautov. Ukrajinským výberom prešiel bez problémov, v októbri 1996 s troma ďalšími kandidátmi začal prípravu v Johnsonovom vesmírnom stredisku v Houstone, od mája 1997 v hlavnej posádke.
Let do vesmíru.
Raketoplán Columbia odštartoval z mysu Canaveral na Floride k svojmu 24. letu na konci novembra 1997. Let je evidovaný v COSPAR ako 1997-073A. Na jeho palube bola šesťčlenná posádka v zložení: Kewin Kregel, Steven Lindsey, Winston Scott, Kalpana Chawlová, Takao Doi z Japonska a Ukrajinec Ledonid Kadeňuk. Počas svojej úspešnej 16dennej misie vyskúšali samostatne lietajúcu kameru, slnečné laboratórium Spartan a vykonávali nácvik výstupov EVA ako prípravu pred montážami pripravovanej stanice ISS. Pristáli na Floride.
Po lete.
V januári 1998 bol povýšený a menovaný za náčelníka správy letectva Vojsk protivzdušnej ochrany Ukrajiny, neskôr sa stal poradcom ministra obrany. Od júla 1999 bol pomocníkom prezidenta Ukrajiny, od februára 2000 pracoval vo Vojenskej inšpekcii pri prezidentovi Ukrajiny, v novembri 2001 sa stal opäť pomocníkom prezidenta. V apríli 2002 bol zvolený do ukrajinského parlamentu ako nezávislý kandidát, po celé štyri roky bol podpredsedom výboru pre obranu a bezpečnosť. Od decembra 2002 do januára 2005 bol súčasne poradcom prezidenta. V marci 2006 kandidoval za Blok Litvina (tretí na kandidátke), ale Blok neprekonal päťpercentnú hranicu a do parlamentu sa nedostal.

</doc>
<doc id="321527" url="https://sk.wikipedia.org/wiki?curid=321527" title="Leonid Kadeňuk">
Leonid Kadeňuk



</doc>
<doc id="321529" url="https://sk.wikipedia.org/wiki?curid=321529" title="Scott Altman">
Scott Altman

Scott Douglas Altman (* 15. august 1959, Lincoln, Illinois, USA) je americký testovací pilot a veterán štyroch pilotovaných letov raketoplánom operovaných americkou vládnou agentúrou NASA. Zúčastnil sa dvoch posledných misií k Hubblovmu vesmírnemu ďalekohľadu.
Zoznam misií.
Svoju prvú misiu absolvoval ako pilot raketoplánu Columbia na misii STS-90. Raketoplán mal v nákladovom priestore laboratórium Spacelab . Pri svojej druhej misii STS-106, raketoplán Atlantis, letel opäť ako pilot na ISS v roku 2000. Jeho tretia misia, na ktorej pôsobil už ako veliteľ, bola STS-109, posledná úspešná misia raketoplánu Columbia pred jeho haváriou v roku 2003, ktorá zamierila k Hubbleovmu teleskopu. Svoju štvrtú misiu (STS-125) (raketoplán Atlantis), absolvoval opäť ako veliteľ. Uskutočnila sa v máji 2009, mierila k Hubbleovmu teleskopu.

</doc>
<doc id="321530" url="https://sk.wikipedia.org/wiki?curid=321530" title="Scott D. Altman">
Scott D. Altman



</doc>
<doc id="321531" url="https://sk.wikipedia.org/wiki?curid=321531" title="Scott Douglas Altman">
Scott Douglas Altman



</doc>
<doc id="321532" url="https://sk.wikipedia.org/wiki?curid=321532" title="Pedro Duque">
Pedro Duque

Pedro Duque (celé meno Pedro Francisco Duque Duque, * 14. marec 1963, Madrid, Španielsko) je španielsky inžinier, v rokoch 1992-2007 člen oddielu astronautov Európskej vesmírnej agentúry (ESA). Roku 1998 absolvoval krátkodobý kozmický let v americkom raketopláne Discovery (misia STS-95) a o päť rokov neskôr v ruskom Sojuze navštívil Medzinárodnú vesmírnu stanicu (ISS) ako člen 5. návštevnej expedície. Celkom v kozme strávil 17 dní, 42 hodín a 42 minút. Po odchode z ESA roku 2007 je riaditeľom spoločnosti Deimos Imaging SL.
Život.
Mladosť.
Pedro Duque pochádza zo španielskej metropoly Madrid, roku 1986 absolvoval Vysokú technickú školu leteckých inžinierov () pri madridskej Polytechnickej univerzite ().
Po škole získal zamestnanie v Európskom stredisku vesmírnych operácií () v Darmstadte, pracoval v skupine určujúcej obežnej dráhy satelitov.
Astronaut.
Roku 1991 sa prihlásil do 2. náboru Európskej vesmírnej agentúry (ESA), dostal sa medzi päť španielskych finalistov a 25. mája bol zaradený do oddielu astronautov ESA. Vlastnú prípravu v Európskom stredisku astronautov () v Kolíne nad Rýnom začal v júni 1992, koniec roka 1992 strávil na stáži v Stredisku prípravy kozmonautov (CPK) vo Hviezdnom mestečku. Od augusta 1993 sa spolu s ďalším tromi kolegami z oddielu ESA v CPK pripravoval k letom na ruskú kozmickú stanicu Mir. V máji 1994 bol vymenovaný za náhradníka Ulfa Merbolda pre let Euromir 94 (október-november 1994), počas letu pracoval v Stredisku riadenia letov (CUP) ako koordinátor spojenia s posádkou.
V máji 1995 bol vymenovaný za náhradníka špecialistov pre užitočné zaťaženie pre let STS-78 raketoplánu Columbia, v máji 1995 - júni 1996 sa pripravoval v Johnsonovom vesmírnom stredisku v Houstone. Pri vlastnom lete slúžil opäť ako spojár.
Od augusta 1996 spolu s astronautmi 16. náboru NASA prešiel výcvikom letového špecialistu raketoplánu. V novembri 1997 bola oznámená jeho účasť v lete STS-95. Do vesmíru odštartoval v raketopláne Discovery 29. októbra 1998, let trval 8 dní, 21 hodín a 44 minúty.
V decembri 2002 bol vymenovaný za palubného inžiniera 5. návštevnej expedície na Medzinárodnú vesmírnu stanicu (ISS) s plánovaným štartom v apríli 2003. Po havárii Columbie a zrušení letov raketoplánov bol program letov radikálne zmenený. Nanovo bol zaradený ako jediný člen 5. návštevnej expedície so štartom v októbri 2003. ESA let pomenovala Cervantes.
Do vesmíru vzlietol na lodi Sojuz TMA-3 18. októbra 2003 spoločne s členmi novej základnej posádky - Alexandrom Kalerim a Michael Foaleom, od 20. októbra pracoval na ISS, pristál s vystriedanou posádkou 28. októbra 2003. Vo vesmíre strávil 9 dní, 21 hodín a 2 minúty.
V lete 2007 odišiel z ESA a stal sa riaditeľom spoločnosti Deimos Imaging SL, zaoberajúcej sa dizajnom a prevádzkovaním družice pre diaľkový prieskum Zeme Deimos 1, ktorá vzlietla v júli 2009.
Pedro Duque je ženatý, má tri deti.

</doc>
<doc id="321536" url="https://sk.wikipedia.org/wiki?curid=321536" title="Valerij Ivanovič Tokarev">
Valerij Ivanovič Tokarev

Valerij Ivanovič Tokarev (; * 29. október 1952, Kapustin Jar) je ruský kozmonaut, ktorý sa podieľal na budovaní a obsluhe Medzinárodnej vesmírnej stanice ISS.
Život.
Mladosť a výcvik.
Po základnej škole sa rozhodol pre vojenskú kariéru v sovietskej armáde. Nastúpil na Vyššie vojenské letecké učilište v Stavropole, toto úspešne ukončil v roku 1973 (v 21. rokoch) a začal slúžiť ako vojenský pilot. Potom absolvoval výcvik skúšobného pilota, ukončil ho roku 1982. Absolvoval Vojenskú leteckú akadémiu J. A. Gagarina v Monino, kde sa stal leteckým inžinierom. V roku 1987 bol prijatý do výcvikového strediska kozmonautov. Výcvik zakončil roku 1989 a bol preradený do oddielu kozmonautov a presťahoval sa do Hviezdneho mestečka. Bol tiež v skupine kandidátov pre let raketoplánom Buran. V Moskve potom absolvoval štúdium na Akadémii národného hospodárstva, ktoré úspešne ukončil roku 1995. V ďalších rokoch bol dvakrát v kozme. Bol niekoľkokrát vyznamenaný, o. i. ako Hrdina Ruskej federácie. Je ženatý, jeho manželka sa volá Irina (* 1955), syn sa volá Ivan, dcéra Oľga,
Lety do vesmíru.
Po prvýkrát letel v raketopláne koncom jari 1999 vo veku 47 rokov. Misia, katalogizovaná v COSPAR ako 1999-030A, mala za úlohu doviesť materiál a zásoby na novú stanicu ISS. So sebou mali aj laboratórium Spacelab pre implementáciu série vedeckých pokusov. Posádka bola sedemčlenná, päť členov boli Američania, jeden Rus a jeden Kanaďan. Na stanici doplnili ďalšie jej časti. Tokarev tam bol preto, že niektoré montážne práce sa týkali ruských modulov stanice. Pristáli po úspešnom lete tam, kde štartovali, na Floride, Mys Canaveral.
Druhýkrát letel v ruskej kozmickej lodi Sojuz TMA-7 ako veliteľ, v lodi bol McArthur a kozmický turista Američan Gregory Olsen. Misia bola označená v COSPAR 2005-039A. Odštartovali z Bajkonuru, pripojili sa k stanici ISS, kde pôsobila posádka Expedície 11 a na stanici všetci strávili spoločne týždeň. Potom stará posádka spolu s Olsenom odletela vo svojom Sojuze TMA-6 dole na Zem, pristáli na území Kazachstanu. Nová Expedícia 12 tvorená dvojicou Tokarev a McArthur začala samostatnú činnosť. Na stanici boli bezmála pol roka, Tokarev tu strávil 53. narodeniny. Po splnení úloh sa vo svojom Sojuze vrátili na Zem, vystriedaní novú obsluhou z Expedície 13.
Plukovník Tokarev je registrovaný ako 388. kozmonaut Zeme so 199 dňami strávenými v kozme. Absolvoval 2 výstupy do voľného vesmíru (EVA) zo stanice ISS, pri ktorých strávil 11 hodín a 5 minút.

</doc>
<doc id="321537" url="https://sk.wikipedia.org/wiki?curid=321537" title="Valerij Tokarev">
Valerij Tokarev



</doc>
<doc id="321538" url="https://sk.wikipedia.org/wiki?curid=321538" title="Players Tour Championship 2010/2011 – Turnaj 2">
Players Tour Championship 2010/2011 – Turnaj 2

Players Tour Championship Turnaj 2 bol druhý snookrový turnaj v rámci série Players Tour Championship v sezóne 2010/2011. Konal sa 8. - 11. júla vo World Snooker Academy v Sheffielde. Zúčastnilo sa 81 profesionálov a 83 amatérov. Vyhral Mark Selby, ktorý vo finále porazil Barryho Pinchesa 4-3.
Body do rebríčka.
Profesionálnym hráčom boli ponúknuté aj body do rebríčka Main Tour:
Predkvalifikácia.
V zápasoch označených * sa súper nezúčastnil

</doc>
<doc id="321540" url="https://sk.wikipedia.org/wiki?curid=321540" title="Korfu (mesto)">
Korfu (mesto)

Korfu ("Kérkyra") je mesto na severozápade Grécka. Je hlavným mestom rovnomenného okresu a najväčším na ostrove Korfu. Leží na východnom pobreží ostrova. Mesto je dôležitou turistickou destináciou a významnú úlohu zastáva už od 8. storočia.
Veľkým lákadlom je Staré mesto v Korfu, ktoré je od roku 2007 súčasťou svetového dedičstva UNESCO. V meste sa nachádza archeologické múzeum. 

</doc>
<doc id="321541" url="https://sk.wikipedia.org/wiki?curid=321541" title="Majstrovstvá Južnej Ameriky vo futbale 1917">
Majstrovstvá Južnej Ameriky vo futbale 1917

Majstrovstvá Južnej Ameriky vo futbale 1917 boli druhé kontinentálne majstrovstvá Južnej Ameriky. Turnaj sa uskutočnil v Montevideu v Uruguaji od 30. septembra do 14. októbra. Víťazom sa stala reprezentácia Uruguaja. Najlepším strelcom sa stal Uruguajčan Ángel Romano zo štyrmi gólmi.
Kvalifikácia.
Sa žiadna neuskutočnila. Na turnaj automaticky postúpili reprezentácie Argentíny, Brazílie, Čile a Uruguaja.
Štadióny.
Všetky zápasy sa odohrali v Montevideu na štadióne Parque Pereira, s kapacitou 40 000 divákoch.
Strelci.
4 góly
3 góly
2 góly
1 gól
Vlastný gól
Externé odkazy.
Majstrovstvá Južnej Ameriky vo futbale 1917 - štatistiky (anglicky)

</doc>
<doc id="321542" url="https://sk.wikipedia.org/wiki?curid=321542" title="Slovenské učené tovarišstvo">
Slovenské učené tovarišstvo

Slovenské učené tovarišstvo alebo Tovarišstvo literného umenia alebo staršie Učené slovenské tovarišstvo (pôvodne "Slowenské učené Towarišstwo" alebo "Towarišstwo litterného umeňá") bol spolok, ktorý združoval prívržencov bernolákovcov na celom Slovensku a šíril slovenský jazyk a literatúru. Bol založený v roku 1792 v Trnave ako výsledok národných snáh o kultúrne a osvetové pozdvihnutie Slovákov. Medzi členov a hlavné osobnosti spolku patrili Anton Bernolák, Juraj Fándly, Jozef Ignác Bajza, Ján Hollý, Alexander Rudnay a iní.
Anton Bernolák a Juraj Fándly sa snažili o vytvorenie takej spoločnosti, ktorá by vydávala aj osvetové a ľudovýchovné diela. Takou sa stalo Slovenské učené tovarišstvo, ktorého úlohou bolo hlavne organizovať a viesť národné hnutie a pomáhať sproletarizovanej inteligencii v ľudovýchovnej a osvetovej činnosti. Preto boli založené i podobné „stánky“ Tovarišstva v Nitre, v Banskej Bystrici, v Jágri, vo Veľkom Rovnom a na východnom Slovensku v Solivare, v Rožňave a v Košiciach. Na konci tretieho roku svojej existencie malo už Tovarišstvo na území celého Slovenska do 450 členov.
Členovia Tovarišstva prejavovali veľký záujem aj o zakladanie slovenských novín a časopisov, pretože v nich videli dôležitý nástroj ovplyvňovania verejnej mienky a posilňovania slovenskej myšlienky. Vo viedenskom “pobočnom stánku" Tovarišstva, chceli vydávať noviny v bernolákovskej slovenčine, nakoľko v hlavnom meste monarchie bolo možno získať aj najdôležitejšie a najaktuálnejšie vnútropolitické spravodajstvo. Hlavným cieľom ich vydávania bolo “našej slovenskej reči očiščení, krásu a vivíšení", no tieto plány sa napokon nerealizovali. 

</doc>
<doc id="321544" url="https://sk.wikipedia.org/wiki?curid=321544" title="Roman Kreuziger (1965)">
Roman Kreuziger (1965)

Roman Kreuziger (* 11. jún 1965, Uničov) je bývalý česko-slovenský a český cyklista a cyklokrosár. Je otcom cyklistu Romana Kreuzigera mladšieho.
Úspechy.
V roku 1983 sa ako česko-slovenský reprezentant stal juniorským majstrom sveta v cyklokrose. Na majstrovstvách sveta amatérov v roku 1987 v Mladej Boleslavi získal bronzovú medailu. Neskôr sa mu podarilo jazdiť vyrovnané partie na Giro d’Italia s jazdcami typu Lanca Armstronga.
Neskôr sa venoval cestnej cyklistike. V roku 1991 zvíťazil v etapových pretekoch Okolo Rakúska (Österreich Rundfahrt).

</doc>
<doc id="321545" url="https://sk.wikipedia.org/wiki?curid=321545" title="Sergej Viktorovič Zaľotin">
Sergej Viktorovič Zaľotin

Sergej Viktorovič Zaľotin (; * 21. apríl 1962, Ščiokino) bol od augusta 1990 sovietsky (po rozpade Sovietskeho zväzu ruský) kozmonaut, člen oddielu kozmonautov CPK. Roku 2000 vzlietol na palube lode Sojuz TM-30 k poslednej, dvadsiatej ôsmej, expedícii na stanicu Mir. V októbri-novembri 2002 absolvoval týždenný kozmický let na Medzinárodnej vesmírnu stanicu (ISS) ako veliteľ 4. návštevnej expedície. Celkom strávil vo vesmíre 83 dní, 16 hodín a 35 minút. Od roku 2004 vykonáva mandát poslanca Tulská oblastnej dumy za stranu Spravodlivé Rusko, resp. od konca roka 2008 za Jednotné Rusko.
Život.
Mladosť.
Sergej Zaľotin pochádza zo Ščjokina ležiaceho v Tulskej oblasti v strednom Rusku, je ruskej národnosti. Roku 1979 absolvoval strednú školu vo Ščjokine, bol prijatý Borisoglebskú vojenskú vysokú leteckú školu, ukončil ju v roku 1983. Potom lietal v 9. stíhacej leteckej divízii Moskovského vojenského okruhu.
Kozmonaut.
Koncom roka 1989 sa zúčastnil 11. náboru do oddielu kozmonautov v Stredisku prípravy kozmonautov (CPK). Prešiel lekárskymi prehliadkami a 11. mája 1990 rozhodnutím Štátnej medzirezortnej komisie bol odporučený na kosmonautický výcvik. Dňa 8. augusta 1990 bol zaradený v CPK na pozíciu kandidáta na kozmonauta. Absolvoval dvojročnú všeobecnú kozmickú prípravu a 11. marca 1992 získal kvalifikáciu "skúšobný kozmonaut".
Od apríla 1992 bol zaradený medzi kozmonautov pripravujúcich sa na lety na Mir. Po štyroch rokoch bol vo februári 1996 vymenovaný za veliteľa záložnej posádky 26. expedície na Mir (vzlietla v auguste 1998), prípravu na let začal s Alexandrom Kalerim, od mája 1998 aj Olegom Kotovom.
Súčasne vo februári 1998 bol spolu s Kalerim určený do posádky 28. expedície na Mir. Štart sa predpokladal pôvodne na august 1999, z finančných dôvodov bol odložený na apríl 2000. Od januára 2000 so Zaľotinom a Kalerim trénoval herec Vladimir Steklov, ktorý mal vo vesmíre natáčať film, filmová spoločnosť však nesplnila finančné podmienky dohody a Steklov bol 16. marca 2000 vyradený.
Do vesmíru odštartoval 4. apríla 2000 na palube lode Sojuz TM-30. Kozmonauti oživili stanicu, venovali sa vedeckým experimentom, a po dvoch mesiacoch pobytu na Mire sa 16. júna vrátili na Zem. Let trval 72 dní, 19 hodin a 42 minút.
Prešiel do programu letov na Medzinárodnú vesmírnu stanicu (ISS), v máji - októbri 2001 cvičil vo funkcii veliteľa záložnej posádky 2. návštevnej expedície na ISS. Od decembra 2001 stál na čele 4. návštevnej expedície pripravujúcej sa na výpravu na ISS.
K svojmu druhému letu vzlietol 30. októbra 2002 v Sojuze TMA-1 s kozmonautom ESA z Belgicka Frankom De Winne a kolegom Jurijom Lončakovom. Po týždennom pobyte na stanici vyplnenom vedeckými experimentami trojica 10. novembra 2002 pristála v lodi Sojuz TM-34 na Zemi po lete trvajúcom 10 dní, 20 hodín a 53 minút.
Politik.
V decembri 2003 neúspešne kandidoval do Štátnej dumy. V októbri 2004 bol zvolený do dumy Tulskej oblasti, preto 20. októbra 2004 odišiel z armády aj oddielu kozmonautov. V Tulskej Dume bol zvolený za predsedu poslaneckého klubu strany Spravodlivé Rusko a podpredsedu ekonomického výboru. V decembri 2007 opäť neúspešne kandidoval do Štátnej dumy, o rok neskôr prešiel do strany Jednotné Rusko a v októbri 2009 obhájil mandát v Tulskej oblastnej Dume, stal sa podpredsedom výboru pre sociálne otázky a ekológiu.

</doc>
<doc id="321546" url="https://sk.wikipedia.org/wiki?curid=321546" title="Sergej Zaľotin">
Sergej Zaľotin



</doc>
<doc id="321547" url="https://sk.wikipedia.org/wiki?curid=321547" title="Pamela Melroyová">
Pamela Melroyová

Pamela Anne Melroyová (* 17. september 1961, Palo Alto, Kalifornia, USA) je dôstojníčka United States Air Force a astronautka NASA. Ako pilot raketoplánu sa zúčastnila misií STS-92 a STS-112, pri misii STS-120 bola veliteľkou letu.
Vzdelanie, vojenská kariéra.
Melroyová získala v roku 1983 titul bakalára fyziky a astronómie na Wellesley College. V roku 1984 potom ukončila magisterské štúdium v odbore Zem a planetárne vedy na univerzite Massachusetts Institute of Technology. 18. mája 2008 získala čestný titul () na Iona College v New Rochelle, New York.
Nastúpila do armády, stala sa pilotom. V priebehu vojny v zálive v roku 1991 sa zúčastňovala bojových letov. Pôsobila na Edwardsovej leteckej základni ako testovací pilot. Z armády odišla v roku 2007.
Lety do vesmíru.
Melroyová bola v roku 1994 vybraná ako kandidát na astronauta a prešla výcvikom pre pilotovanie raketoplánu. Pilotovala raketoplán pri dvoch misiách, obe misie boli návštevami Medzinárodnej vesmírnej stanice: STS-92 v roku 2000 a STS-112 v roku 2002. 19. júna 2006 NASA oznámila, že Melroyová bude veliť raketoplánu pri misii STS-120. Stala sa tak druhou ženou, ktorá velila raketoplánu (po Eileen Collinsovej). Posádka misie STS-120 navštívila stanicu v čase, keď tu pracovala Expedícia 16, ktorej velila Peggy Whitsonová. Na palube ISS boli teda súčasne dve ženy – veliteľky.

</doc>
<doc id="321548" url="https://sk.wikipedia.org/wiki?curid=321548" title="Pamela A. Melroyová">
Pamela A. Melroyová



</doc>
<doc id="321549" url="https://sk.wikipedia.org/wiki?curid=321549" title="Pamela Anne Melroyová">
Pamela Anne Melroyová



</doc>
<doc id="321550" url="https://sk.wikipedia.org/wiki?curid=321550" title="Pamela Anne Melroy">
Pamela Anne Melroy



</doc>
<doc id="321551" url="https://sk.wikipedia.org/wiki?curid=321551" title="Pamela Melroy">
Pamela Melroy



</doc>
<doc id="321552" url="https://sk.wikipedia.org/wiki?curid=321552" title="Feynmanov diagram">
Feynmanov diagram

Feynmanov diagram predstavuje grafickú reprezentáciu výpočtov daných fyzikálnych veličín (ako napríklad účinný prierez) v rámci kvantovej poruchovej teórie. Sú pomenované podľa Richarda Feynmana, ktorý ich zaviedol v roku 1948, a nachádzajú široké uplatnenie v časticovej fyzike (QED, QCD), štatistickej fyzike a mnohých ďalších oblastiach. 
Feynamnové diagramy pozostávajú z čiar reprezentujúcich propagátory danej teórie a vertexov, kde sa tieto čiary stretávajú. Jednotlivé elementy sú dané Feynmanovými pravidlami, ktoré sú špecifické pre daný uvažovaný model. Týmto spôsobom vznikajú určité topológie príznačné pre daný fyzikálny model.
Feynamnové diagramy kategorizujeme podľa počtu nezávislých uzavretých slučiek na stromové diagramy (angl. tree diagrams) neobsahujúce žiadne slučky a na diagramy jedno-, dvoj- a viacslučkové.

</doc>
<doc id="321553" url="https://sk.wikipedia.org/wiki?curid=321553" title="Feynmanove diagramy">
Feynmanove diagramy



</doc>
<doc id="321554" url="https://sk.wikipedia.org/wiki?curid=321554" title="Mac Mini">
Mac Mini



</doc>
<doc id="321555" url="https://sk.wikipedia.org/wiki?curid=321555" title="Dennis Tito">
Dennis Tito

Dennis Anthony Tito (* 8. august 1940, Queens, New York) je americký podnikateľ, ktorý sa stal prvým vesmírnym turistom. Tito však s týmto označením nesúhlasí a nazýva sa "nezávislým výskumníkom", pretože na obežnej dráhe uskutočnil niekoľko vedeckých pokusov. Do vesmíru sa vydal 28. apríla 2001 s Talgatom Musabajevom a Jurijom Baturinom ako člen 1. návštevnej expedície na Medzinárodnú vesmírnu stanicu (ISS), štartoval v lodi Sojuz TM-32, vracal sa v Sojuze TM-31. Na obežnej dráhe strávil celkovo 7 dní, 22 hodín a 4 minúty. Tito za výlet do vesmíru zaplatil 20 miliónov dolárov.

</doc>
<doc id="321556" url="https://sk.wikipedia.org/wiki?curid=321556" title="Dennis Anthony Tito">
Dennis Anthony Tito



</doc>
<doc id="321558" url="https://sk.wikipedia.org/wiki?curid=321558" title="Cyrano z Bergeracu (dráma)">
Cyrano z Bergeracu (dráma)

Cyrano z Bergeracu () je divadelná hra, veršovaná dráma v piatich dejstvách takmer celá napísaná v dvanásťslabičných alexandrínoch. Jej autorom je Edmond Rostand, ktorý ju napísal súc inšpirovaný príbehom a tvorbou iného francúzskeho autora - šľachtica Savinien Cyrano de Bergerac, vlastným menom Hector Savinien de Cyrano. Hra bola po prvý raz uvedená na javisku Divadla Porte-Saint-Martin v Paríži 28. decembra 1897 a má neustálu popularitu.
Inšpiračné zdroje.
Okrem toho, že je dlhá, obsahuje viac ako 1600 veršov, má početné postavy a náročnú výpravu. Hru uvádzal a hral v nej hlavnú úlohu populárny herec Coquelin starší. Úspech bol taký presvedčivý, že cez pauzu prišiel do Rostandovej lóže vtedajší minister, aby dekoroval vlastnou stužkou Čestnej légie autora so slovami: „Dovoľujem si odovzdať ju trochu vopred.“ Rostand toto vyznamenanie neskôr naozaj obdržal. Cyrano sa za nasledovné dva roky hral štyristokrát, do roku 1913 dosiahol počet repríz tisíc len v samotnom Paríži.
Čo sa týka inšpiračných zdrojov, Rostand hru nazval "heroickou komédiou", no kritika ju analyzovala a objavila v nej skôr romantizmus a neoromantizmus. Na príbeh rytiera Saviniena de Cyrano upozornila autora jeho manželka, spisovateľka Rosemonde Gérard. Rostand písal hru v období 189697 a počas tvorby interaktívne spolupracoval s hercom Coquelinom starším, čím sa stalo, že hlavná postava bola na mieru ušitá práve jemu.
Dej.
Konštrukcia deja hry stojí na troch postavách. Dvoch zamilovaných, Roxane a Christianovi a priateľovi Christiana, Cyranovi z Bergeracu. Cyrano, milujúci sesternicu Roxanu (ktorej však lásku nikdy nevyznal, pretože sa bál odmietnutia kvôli svojmu veľkému nosu), sa ponúkne, že bude písať zaľúbené listy Roxane v mene rytiera Christiana neznalého umenia poetického. Cyrano píše veršované listy lásky a sám sa zamiluje do Roxany.
Hra sa začína dejstvom, v ktorom sa počas divadelného predstavenia odohrá povestný súboj Cyrana s protivníkom vikomtom de Valvert v Hôtel de Bourgogne. Dej pokračuje scénou u výrobcu paštét Ragueneaua, kde sa stretáva Cyrano s Christianom. Ten, objednajúc si uňho listy Roxane, netuší, čo tým spôsobí. Cyrano dlhé roky potom písal a potme recitoval pod Roxaniným balkónom vlastné veršované vyznania. Rytieri nikdy neprezradili autorstvo pred Roxanou, po skone Christianovom v bitke pri Arrase Cyrano nepriznal zámenu. Preciózka Roxana naďalej miluje Christiana i zásluhou ideálnej predstavy o ňom vytvorenej z listov. Svoje autorstvo a lásku priznáva Cyrano Roxane, ktorá sa oňho stará v kláštore, až tesne pred smrťou.
Hlavnou postavou deja zostáva Cyrano, ktorý je zosobnením rytierskosti. Nadaný hudobne a literárne, odvážny a schopný šermiar má len jednu vadu. Dlhý nos. Tento telesný znak dotvára jeho povahu a robí z normálneho šľachtica tej doby výraznú osobnosť, i keď tragikomickú. Zostáva hlavnou atrakciou predstavenia, lebo Rostandovi sa podaril v jeho prípade vytvoriť večný model muža, skvelého, no i keď len takmer, lebo mu príroda či Boh trochu ukrivdili. Cyrano si získal sympatie divákov navždy.
Spoločenské súvislosti.
Francúzsko na konci 19. storočia muselo čeliť kríze myslenia, ktorá sa prejavila v politike a vlasteneckom cítení následkom prehraných pruských vojen a sociálnych revolúcií. S Napoleonovým pádom sa vyrovnala francúzska vlastenecká elita tak, že z neho urobila francúzsky idol, avšak to nestačilo. Do situácie poklesnutého sebavedomia Francúzov vstúpil Rostand so svojou heroickou komédiou. Vlieval do myslí divákov hrdosť na francúzsky esprit, odvahu, galantnosť a ochotu umrieť za Francúzsko s eleganciou gaskonského rytiera. Druhé dejstvo, pojednávajúce o obliehaní Arrasu Španielmi počas tridsaťročnej vojny, je heroizáciou gaskonských kadetov a ich uvedenie na piedestál ako vzoru. Odtiaľ pramenilo aj veľkorysé gesto jedného ministra s predčasným odovzdávaním medaily Čestnej légie. Nezávisle od spolitizovania kultúrnej udalosti bola hra jednoznačným tvorivým úspechom Edmonda Rostanda.
K večnej diváckej priazni hre pomohol teda model „francúzskosti“ skvelého muža s chybičkou krásy, čím sa stal žijúcim a reálnym vzorom pre široké davy francúzskych divákov. Okrem mužského vzoru sa v hre objavila aj ženská hrdinka v osobe Roxany vyznávajúcej preciózne životné zásady a prejavujúcej odvahu vo vojnových časoch. Roxana prišla k Arrasu v treťom dejstve do tábora kadetov nielen za svojím milým ale i s úmyslom podporiť jeho spolubojovníkov. Odborná kritika toto hodnotí ako prejav emancipácie francúzskej ženy, ktorého potreba ožíva práve vo vojnových časoch.
Zdroj.
 

</doc>
<doc id="321559" url="https://sk.wikipedia.org/wiki?curid=321559" title="Jurij Valentinovič Lončakov">
Jurij Valentinovič Lončakov

Jurij Valentinovič Lončakov (; * 4. marec 1965, Balchaš) je pôvodne vojenský pilot. Od júla 1997 do septembra 2013 bol ruským kozmonautom, členom oddielu CPK, od roku 2003 bol veliteľom oddielu. Do vesmíru vzlietol trikrát, prvýkrát v roku 2001 na palube raketoplánu Endeavour (let STS-100) na Medzinárodnú vesmírnu stanicu (ISS), druhýkrát roku 2002 pri výmene záchranných Sojuzov na ISS a tretíkrát od jesene 2008 absolvoval polročný kozmický let na ISS ako palubný inžinier Expedície 18. Celkom strávil vo vesmíre 200 dní, 18 hodín a 39 minút.
Život.
Mladosť.
Jurij Lončakov pochádza z mesta Balchaš v Džezkazganskej oblasti v Kazachstane, je ruskej národnosti. Roku 1986 s vynikajúcim prospechom ukončil Orenburskú vojenskú vysokú leteckú školu. Potom slúžil v Ostrove v Pskovskej oblasti, od roku 1989 v Bykove v Mahiľovskej oblasti, u pluku námorného letectva vyzbrojeného raketonosnými lietadlami Tu-16. Preškolil sa na Suchoj Su-24 M a od roku 1991 slúžil v skúšobnom centre vojsk protivzdušnej obrany (PVO) v Priozjorsku v Kazachstane, od roku 1994 v pluku lietadiel A-50 vojsk PVO v Pečorách na severe Ruska. Od roku 1996 študoval Žukovského vojensko-inžiniersku akadémiu, absolvoval ju v roku 1998.
Kozmonaut.
Počas štúdia na akadémii si podal žiadosť o prijatie medzi kozmonautov. Prešiel všetkými kolami výberu a 27. júla 1997 bol rozhodnutím Štátnej medzirezortnej komisie odporučený do oddielu kozmonautov CPK, do oddielu bol na pozíciu kandidáta na kozmonauta zaradený po skončení akadémie 24. júna 1998. Absolvoval štandardnú všeobecnú kozmickú prípravu vo Stredisku prípravy kozmonautov J. A. Gagarina a 1. decembra 1999 získal kvalifikáciu skúšobný kozmonaut.
Od januára 2000 bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). V septembri 2000 bol vybraný do posádky letu STS-100 na raketopláne Endeavour. Cieľom letu bolo pokračovanie vo výstavbe ISS. Endeavour odštartoval 19. apríla a pristál 1. mája 2001, let trval 11 dní, 21 hodín a 31 minút.
Od marca 2002 sa pripravoval v záložnej posádke 4. návštevnej expedície na ISS, 1. októbra 2002 nahradil v hlavnej posádke vesmírneho turistu Jamesa Bassa, vylúčeného pre neplatenie. Pritom zostal v záložnej posádke ako náhradník veliteľa Zaľotina. K ISS vzlietol v Sojuze TMA-1 30. októbra 2002 spolu s Sergejom Zaľotinom a Frankom De Winne. Trojica sa podľa plánu spojila so stanicou, týždeň zostali a vrátila sa v Sojuze TM-34. Pristáli 10. novembra 2002, let trval 10 dní, 20 hodín a 53 minút.
V novembri 2003 bol vymenovaný za veliteľa oddielu kozmonautov CPK. Roku 2004 sa stal kandidátom technických vied. V júli 2005 bol zaradený do skupiny ISS 15/16/17, z ktorej mali byť zostavené posádky zodpovedajúcich čísel. Roku 2006 absolvoval Ruskú akadémiu štátnej služby pri prezidentovi Ruska. Vo februári 2007 bol vymenovaný za veliteľa záložnej posádky Expedície 18. V auguste 2007 sa súčasne stal veliteľom Expedície 20. V máji 2008 nahradil Saližana Šaripova v hlavnej posádke Expedície 18.
Do kozmu vzlietol 12. októbra 2008 na palube Sojuzu TMA-13 s Michaelom Finckeom a vesmírnym turistom Richardom Garriottom. Fincke a Lončakov prevzali stanicu od Expedície 17, ktorej dvaja členovia (Sergej Volkov a Oleg Kononenko) s Garriotom po týždni pristáli so Sojuzom TMA-12, pričom zostávajúci člen Expedície 17, Gregory Chamitoff, prešiel do novej posádky. V novembri 2008 raketoplán Endeavour priviezol za Chamitoffa Sandru Magnusovú. V marci 2009 raketoplán Discovery priviezol Kóičiho Wakatu a odviezol Magnusovú. Počas letu Lončakov dvakrát vystúpil do vesmíru, spolu na 10 hodín 27 minút. V apríli 2009 Fincke a Lončakov odovzdali stanicu následovníkom z Expedície 19 a 8. apríla pristáli na Zemi.

</doc>
<doc id="321560" url="https://sk.wikipedia.org/wiki?curid=321560" title="Jurij Lončakov">
Jurij Lončakov



</doc>
<doc id="321564" url="https://sk.wikipedia.org/wiki?curid=321564" title="Charles Hobaugh">
Charles Hobaugh

Charles Owen Hobaugh (* 5. november 1961, Bar Harbor, Maine, USA) je americký astronaut NASA. Má štyri deti. Má rád lyže, volejbal, behanie, triatlon.
STS-104 bola jeho prvá misia do vesmíru, v ktorej letel ako pilot v raketopláne Altantis. Jeho druhou misiou STS-118 bola misia raketoplánu Endeavour, pri ktorej letel už ako veliteľ misie. Jeho ďalším letom bola misia STS-129 raketoplánu Atlantis. Raketoplán s Charlesom Hobaughom ako veliteľom letu odštartoval 16. novembra 2009 z Kennedyho vesmírneho strediska na Floride. Na Medzinárodnú vesmírnu stanicu (ISS) dopravila náhradné diely a zásoby.

</doc>
<doc id="321565" url="https://sk.wikipedia.org/wiki?curid=321565" title="Charles Owen Hobaugh">
Charles Owen Hobaugh



</doc>
<doc id="321566" url="https://sk.wikipedia.org/wiki?curid=321566" title="Charles O. Hobaugh">
Charles O. Hobaugh



</doc>
<doc id="321571" url="https://sk.wikipedia.org/wiki?curid=321571" title="Konstantin Mirovič Kozejev">
Konstantin Mirovič Kozejev

Konstantin Mirovič Kozejev (; * 1. december 1967, Kaliningrad) bol pôvodne inžinier spoločnosti RKK Energija, od apríla 1996 bol kozmonautom, členom oddielu kozmonautov RKK Energija. Roku 2001 na svojom jedinom kozmickom lete navštívil Medzinárodnú vesmírnu stanicu (ISS), vo vesmíre strávil 9 dní a 20 hodín. Roku 2008 odišiel z oddielu kozmonautov, naďalej pracuje v spoločnosti RKK Energija.
Život.
Mladosť.
Konstantin Kozejev pochádza z Kaliningradu (roku 1996 premenované na Koroľov), je ruskej národnosti. Po strednej škole bol roku 1983 prijatý na štúdium na Kalinigradskú strojárensku odbornú školu (), ktorý absolvoval v roku 1987. Nasledujúce dva roky zabrala základná vojenská služba. Potom v rokoch 1989-1992 študoval na Moskovskom letecko-technologickom inštitúte (). Už od marca 1991 pracoval v spoločnosti RKK Energija, najprv ako technik, neskôr, po absolvovaní inštitútu, ako inžinier-technológ. Venoval sa spracovaniu technickej dokumentácie pre výcvik kozmonautov v stave beztiaže pri parabolických letoch a pri práci v bazéne. Zúčastnil sa prípravy výstupov do otvoreného vesmíru.
Kozmonaut.
Prihlásil sa do oddielu kozmonautov, prešiel všetkými kolami výberu a 2. apríla 1996 bol zaradený do oddielu kozmonautov RKK Energija. Absolvoval dvojročnú všeobecnú kozmickú prípravu a 17. novembra 1998 získal kvalifikáciu skúšobný kozmonaut.
Bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). V auguste 2000 vymenil Sergeja Revina v záložnej posádke 1. návštevnej expedície na ISS (letela v apríli 2001). Súčasne sa dvojica Viktor Afanasiev, Konstantin Kozejev ešte s francúzskou kozmonautku Claudie André-Deshaysovou pripravovala na let v nasledujúcej, druhej, návštevnej expedície na ISS.
Trojica Afanasiev, Kozejev, André-Deshaysová odštartovala do vesmíru 21. októbra 2001 z kozmodrómu Bajkonur v lodi Sojuz TM-33. O dva dni neskôr sa spojili so stanicou, počas týždňa splnili vedecký program, napospol experimenty francúzsko-ruského programu Andromeda a 31. októbra sa v Sojuze TM-32 vrátili domov na Zem. Misia trvala 9 dní a 20 hodín.
V roku 2005 sa pripravoval v zálohe Expedície 12, ale na žiadosť NASA bol z posádky vyradený. Pribral totiž v páse a nemohol preto pracovať v americkom skafandri. V marci 2007 lekári navrhli jeho odchod z oddielu kozmonautov, oficiálne štatút kozmonauta stratil 22. novembra 2008. Zostal zamestnancom RKK Energija.

</doc>
<doc id="321572" url="https://sk.wikipedia.org/wiki?curid=321572" title="Konstantin Kozejev">
Konstantin Kozejev



</doc>
<doc id="321575" url="https://sk.wikipedia.org/wiki?curid=321575" title="Zdeněk Štybar">
Zdeněk Štybar

Zdeněk Štybar (* 11. december 1985, Planá) je český cyklokrosár. Od roku 2006 jazdí za belgický Fidea Cycling Team a žije v belgickom Essene. 
Úspechy.
Doterajším vrcholom jeho kariéry je zisk dvoch titulov majstra sveta v kategórii Muži - Elite:
Okrem toho je dvojnásobným majstrom sveta v kategórii do 23 rokov (2005 a 2006) a dvojnásobným vicemajstrom sveta v kategórii Elite (2008 a 2009). V sezóne 2008/09 obsadil 3. miesto v konečnom hodnotení Svetového pohára. Je štvornásobným majstrom ČR v cyklokrose (2005, 2008, 2009 a 2010). 21. októbra 2007 v belgickom Kalmthoute prvýkrát vo svojej kariére zvťazil v pretekoch Svetového pohára. 
V sezóne 2009/10 zvíťazil v pretekoch Svetového pohára v Koksijde, Igorre a Roubaix, čím si zaistil prvenstvo v konečnom hodnotení tejto súťaže. 

</doc>
<doc id="321579" url="https://sk.wikipedia.org/wiki?curid=321579" title="Dedičstvo alebo Kurvahošigutntag">
Dedičstvo alebo Kurvahošigutntag

Dedičstvo alebo Kurvahošigutntag (po čes. "Dědictví aneb Kurvahošigutntag") je česko-slovenská filmová komédia z roku 1992 od režisérky Věry Chytilovej s Bolkom Polívkom v hlavnej úlohe. Dej filmu je situovaný do dedinského prostredia a času rodiaceho sa kapitalizmu. 
Dej.
Hlavným hrdinom príbehu je starý mládenec "Bohuš" (Bolek Polívka), žijúci jednoduchým životom lesníka v rozpadajúcej sa chalupe v malej dedinke. Pokojný život, pozostávajúci z popíjania a poflakovania sa, naruší príchod advokáta Ulricha (Miroslav Donutil), ktorý Bohušovi oznámi, že otec, ktorého nikdy nepoznal mu zanechal obrovský majetok. Šokovaný Bohuš sa hneď vypravuje pozrieť svoj nový majetok do Brna, kde sa ihneď stáva stredobodom pozornosti. Do času vybavenia formalít všetko financuje advokát - kolotoč pre deti, koňa, plynovod pre obec, bazén, no i neustále pitky. 
Situácia sa zauzľuje zistením, že Bohuš je nevlastným synom boháča a na dedený majetok tak nemá nárok. Od nešťastného mladíka utekajú všetci „priatelia“, profitujúci z jeho dobráckej povahy a situácie. Osamotenému a zadlženému zúfalcovi sa zjaví právnik Strážny s ďalšou neuveriteľnou správou.

</doc>
<doc id="321585" url="https://sk.wikipedia.org/wiki?curid=321585" title="Roberto Vittori">
Roberto Vittori

Roberto Vittori (* 15. október 1964, Viterbo, Taliansko) bol pôvodne pilot talianskej armády, od augusta 1998 je astronautom oddielu ESA. V rokoch 2002 a 2005 sa zúčastnil dvoch krátkodobých kozmických letov v ruských Sojuzoch na Medzinárodnú vesmírnu stanicu (ISS). Tretiu krátkodobú návštevu ISS absolvoval tentokrát v americkom raketopláne Endeavour so štartom 16. mája 2011.
Život.
Mladosť.
Po absolvovaní strednej školy študoval v rokoch 1983 - 1985 fyziku na univerzite v Pise, nasledujúce štyri roky strávil na vojenskej leteckej akadémii v Pozzuoli. Roku 1990 absolvoval stáž u amerického letectva v Texase. Potom slúžil u talianskeho letectva, lietal na Tornado GR1. Bol vyslaný na štúdium na škole testovacích letcov námorného letectva USA v Patuxent River, úspešne ju absolvoval v novembri 1995. Po návrate sa zúčastnil prác na programe Eurofighter 2000. Počas služby nalietal viac ako 2000 hodín v 40 typoch lietadiel.
Astronaut.
V júli 1998 bol v 3. nábore Talianskej vesmírnej agentúry (ASI) vybraný do oddielu astronautov ESA, v auguste 1998 začal s ďalšími členmi oddielu ESA výcvik na funkciu letového špecialistu v Johnsonovom vesmírnom stredisku v Houstone. Výcvik letového špecialistu absolvoval v auguste 2000. V marci 2001 sa kvalifikoval ako operátor manipulátora raketoplánu, v júli toho istého roku v Kanade získal aj kvalifikáciu operátora manipulátora na ISS.
Prvý let.
V auguste 2001 bol zaradený do posádky 3. návštevnej expedície na Medzinárodnú vesmírnu stanicu (ISS) a začal prípravu vo Stredisku prípravy kozmonautov vo Hviezdnom mestečku. Do vesmíru vzlietol z Bajkonuru 25. apríla 2002 v Sojuze TM-34 spoločne s Jurijom Gidzenkom a juhoafrickým milionárom Markom Shuttleworthom. Počas týždenného pobytu na ISS sa venoval experimentom programu Marco Polo. Po splnení programu trojica návštevníkov pristála 5. mája 2002 sa Sojuzom TM-33 po 9 dňoch, 21 hodinách a 25 minútach letu.
Druhý let.
Od augusta 2004 sa vo Hviezdnom mestečku pripravoval na ďalšiu misiu, nazvanú Eneide. Štartoval v Sojuze TMA-6 ako jediný člen 8. návštevnej expedície na ISS spolu s posádkou Expedície 11 (Sergej Krikaľov a John Phillips), pristál s vracajúcimi sa členmi Expedície 10 v Sojuze TMA-5. Vo vesmíre prežil 9 dní, 22 hodín a 21 minút v dňoch 15. - 25. apríla 2005.
Tretí let.
Od roku 2008 sa uvažovalo o jeho účasti v niektorom zo zostávajúcich letov Space Shuttle. Až 11. augusta 2009 NASA oznámila zostavu posádky letu STS-134, do ktorej bol Vittori zaradený. Štart raketoplánu bol naplánovaný na koniec júla alebo v septembri 2010.
Po odkladoch najmä z finančných dôvodov sa let napokon uskutočnil až 16. mája 2011. Raketoplán na ISS dopravil magnetický spektrometer (Alpha Magnetic Spectrometer – AMS-02) a vonkajšiu logistickú plošinu „ExPRESS Logistics Carrier“ (ELC).
Po úspešne splnenej misii raketoplán 1. júna 2011 aj s posádkou pristál na Floride. Pre Endeavour to bola 25-ta a posledná misia.
Roberto Vittori je ženatý, má troch synov.

</doc>
<doc id="321589" url="https://sk.wikipedia.org/wiki?curid=321589" title="Intermediálna častica">
Intermediálna častica

Intermediálna (alebo sprostredkujúca alebo výmenná) častica je nositeľom fyzikálnych interakcií. V rámci štandardného modelu. časticovej fyziky sú popísané intermediálne častice silnej, slabej, a elektromagnetickej interakcie
Prehľad známych intermediálnych častíc.
Medzi experimentálne potvrdené intermediálne častice patria gluóny, fotóny a bozóny, ktoré sú popísané v rámci štandardného modelu časticovej fyziky. V analógii k súčasnému popisu elementárnych interakcií založenom na kvantovej teórii poľa boli navrhnuté rôzne hypotetické modely pre gravitačnú interakciu. Intermediálne častice vyskytujúce sa v týchto modeloch sa všeobecne nazývajú gravitóny. Vlastnosti predpovedané takýmto gravitónom sa môžu v rámci rôznych teórii líšiť. Avšak do dnešného dátumu nebola ich existencia, či prípadne efekty z nej plynúce, experimentálne overené. 
V nasledujúcej tabuľke sú prehľadne zhrnuté známe intermediálne častice a interakcie, ktorých sú nositeľmi. 

</doc>
<doc id="321603" url="https://sk.wikipedia.org/wiki?curid=321603" title="L’Osservatore Romano">
L’Osservatore Romano

L’Osservatore Romano () je denník Svätej stolice založený v roku 1861. V taliančine vychádza ako denník, v ďalších siedmich jazykoch potom v podobe stručných súhrnov najdôležitejších článkov vydávaných raz za týždeň (francúzsky, anglicky, španielsky, portugalsky, nemecky a malajálamsky) či mesačne (poľsky). Denník pokrýva predovšetkým aktivity Svätej stolice a dianie v cirkvi a oznamuje (a poprípade aj zverejňuje) pápežské dokumenty. Súčasným šéfredaktorom denníka je Giovanni Maria Vian.

</doc>
<doc id="321604" url="https://sk.wikipedia.org/wiki?curid=321604" title="Osservatore Romano">
Osservatore Romano



</doc>
<doc id="321608" url="https://sk.wikipedia.org/wiki?curid=321608" title="Steve Fossett">
Steve Fossett

James Stephen Fossett (* 22. apríl 1944, Jackson, Tennessee, USA – † 3. september 2007, Sierra Nevada, Kalifornia) bol americký podnikateľ, letec, námorník a dobrodruh. Stal sa držiteľom niekoľkých desiatok svetových rekordov ako pilot, námorník alebo diaľkový plavec. 
3. septembra 2007 sa stratil pri lete nad púšťou v štáte Nevada bez toho, aby niekto zachytil núdzový signál. Neúspešne po ňom pátrali stovky dobrovoľníkov, armáda a lietadlá Civil Air Patrol. Jeho manželka podala 26. novembra 2007 žiadosť, aby bol Fossett vyhlásený za mŕtveho. Tejto žiadosti chicagsky súd vyhovel a 15. februára 2008 vyhlásil Fossetta oficiálne za mŕtveho.
Život.
Detstvo prežil v Kalifornii, kde sa jeho rodina presťahovala z Tennessee a v dobrodružstve začínal ako horolezec. V mladosti, ako člen organizácie Boy Scouts of America, splnil podmienky prestížneho skautského ocenenia „Eagle Scout“, orlí skaut. Bol členom Svetového skautského výboru WOSM, World Organisation of Scout Movement. V roku 1966 získal na Stanfordovej univerzita titul BA a roku 1968 na Washington University v St. Louis titul MBA. Po skončení štúdií pracoval niekoľko rokov pre viaceré finančné spoločnosti. Po 15 rokoch sa osamostatnil a jeho sprostredkovateľské spoločnosti Marathon Securities a Lakota Trading (1980) mu zarobili veľký majetok.
30. septembra 2008 našiel v pohorí Sierra Nevada náhodný turista niekoľko Fossettových vecí (napr. pilotný preukaz bez fotografie, sveter). O deň neskôr bol nájdený vrak lietadla, ktoré pravdepodobne patrilo Fossettovi. Nakoniec boli nájdené aj pozostatky patriace Fossettovi. Dňa 9. 7. 2009, NTSB vyhlásila, že pravdepodobná príčina havárie bola neúmyselné stretnutie pilota so vzostupným vetrom, ktoré prekročilo schopnosti lietadla. K nehode prispeli vzdušné prúdy, nadmorská výška a hornatý terén.

</doc>
<doc id="321609" url="https://sk.wikipedia.org/wiki?curid=321609" title="San Luigi dei Francesi">
San Luigi dei Francesi



</doc>
<doc id="321612" url="https://sk.wikipedia.org/wiki?curid=321612" title="Jano (kniha)">
Jano (kniha)

Jano je príbeh pre deti od spisovateľa Fraňa Kráľa z roku 1931 o slovenskom dedinskom chlapcovi z 30. rokov 20. storočia. Z knihy sa dá dozvedieť ako sa u nás kedysi žilo, dielo zobrazuje jeden rok z chlapcovho života. Autorovi sa postavu Jana podarilo vytvoriť nadmieru prirodzene, ako živého, ako by sme sa s ním kdesi už stretli. Jeho postava je ako otvorená kniha, číra a priama, možno v nej čítať, vieme čo si myslí, čo cíti.

</doc>
<doc id="321619" url="https://sk.wikipedia.org/wiki?curid=321619" title="Majstrovstvá Južnej Ameriky vo futbale 1919">
Majstrovstvá Južnej Ameriky vo futbale 1919

Majstrovstvá Južnej Ameriky vo futbale 1919 boli tretie kontinentálne majstrovstvá Južnej Ameriky. Turnaj sa uskutočnil v Rio de Janeiro v Brazílii od 11. do 29. mája. Víťazom sa stala reprezentácia Brazílie. Najlepším strelcom sa stali Brazílčania Arthur Friedenreich a Neco so štyrmi gólmi.
Rozhodol až dodatočný zápas ktorý vyhrala reprezentácia Brazílie nad Uruguajom.
Účastníci turnaja.
Na turnaj automaticky postúpili reprezentácie: 
Play off.
"Tento zápas sa predlžoval dvakrát 30 minút, čím sa stal najdlhším zápasom v histórii futbalu, so súhrnom 150 minút."
Strelci.
4 góly
3 góly
2 góly
1 gól
Vlastný gól

</doc>
<doc id="321620" url="https://sk.wikipedia.org/wiki?curid=321620" title="Mierka">
Mierka

Mierka môže byť:

</doc>
<doc id="321621" url="https://sk.wikipedia.org/wiki?curid=321621" title="Donald Pettit">
Donald Pettit

Donald Roy Pettit (* 20. apríl 1955, Silverton, Oregon, USA) je americký chemik Národného laboratória Los Alamos, od mája 1996 americký astronaut, člen oddielu astronautov NASA. Do vesmíru sa prvýkrát dostal v roku 2002 na polročnú výpravu na Medzinárodnú vesmírnu stanicu (ISS) ako člen Expedícia 6. Druhýkrát vzlietol do vesmíru na palube raketoplánu Endeavour (let STS-126). Tretíkrát letel v decembri 2011 opäť na dlhodobú misiu v Sojuze TMA-03M na ISS v rámci (Expedícií 30/31). Vo vesmíre počas troch letov strávil zhruba 370 dní a vykonal dva výstupy do otvoreného vesmíru.
Život.
Mladosť.
Donald Pettit sa narodil v Silvertone v Oregone, tu tiež roku 1973 ukončil strednú školu. Roku 1979 získal bakalársky titul na Oregonskej štátnej univerzite () v odbore chemické inžinierstvo. Roku 1985 získal titul doktora na Arizonskej univerzite (). Už od roku 1984 pracoval v Národnom laboratóriu Los Alamos. Tu sa zaoberal výskumom dynamiky plynov a materiálov v stave beztiaže, jedným z výsledkov jeho prác je šálka dovoľujúca pitie kávy v prostredí mikrogravitácie.
Astronaut.
V roku 1984 sa prihlásil do 10. náboru astronautov NASA a dostal sa len medzi 128 finalistov. Roku 1987 sa zúčastnil 12. náboru, opäť neprešiel. Roku 1994 sa zúčastnil 15. náboru, ale zase neprešiel. Úspech slávil až po štvrtýkrát, v máji 1996 v 16. nábore. Absolvoval všeobecnú kozmickú prípravu a získal kvalifikáciu letový špecialista.
Prvý let.
Do posádky bol prvýkrát zaradený v marci 2001, išlo o záložnú posádku Expedície 6. V júli 2002 bol preradený do hlavnej posádky tej istej expedície. Do vesmíru odštartoval na palube raketoplánu Endeavour 24. novembra 2002. S kolegami s Expedície 6 - veliteľom Kennethom Bowersoxom a palubným inžinierom Nikolajom Budarinom - prevzali od členov Expedície 5 na nasledujúcich šesť mesiacov Medzinárodnú vesmírnu stanicu (ISS). Počas letu Pettit dvakrát vystúpil do otvoreného vesmíru, celková dĺžka výstupov bola 13 hodín a 17 minút. Trojica pristála 4. mája 2003 v Sojuze TMA-1, let trval 161 dní, 1 hodinu a 15 minút.
Druhý let.
V decembri 2003 bol menovaný do záložnej posádky Expedície 11, ale čoskoro ho vymenil Daniel Tani. V októbri 2007 (oficiálne bolo vymenovanie oznámené 22. novembra 2007) bol zaradený na miesto letového špecialistu letu STS-126. Raketoplán Endeavour odštartoval na let STS-126 15. novembra 2008, k ISS vyniesol modul Leonardo, posádka sa venovala údržbe stanice, bol vymenený tretí člen posádky ISS. Endeavour pristál 30. novembra 2008 po 15 dňoch, 20 hodinách a 29 minútach letu.
V júli 2009 bol navrhnutý do hlavnej posádky Expedície 30 so štartom v novembri 2011.
Tretí let.
21. decembra 2011 odštartoval z kozmodromu Bajkonur Sojuz TMA-03M. Na jeho palube boli okrem Pettita aj kozmonauti Oleg Kononenko a André Kuipers. 23. decembra sa kozmická loď spojila s Medzinárodnou vesmírnou stanicou (ISS) a kozmonauti sa pripojili k posádke stanice na dlhodobý pobyt.
Súčasťou Pettitových úloh bolo zachytenie prilietajúcej nepilotovanej zásobovacej lode Dragon pomocou robotického manipulátora, tzv. kanadskej ruky (Canadarm 2) a pritiahnutie k zadokovaniu k modulu Harmony. Pettit potom ako prvý kozmonaut v histórii 26. mája vstúpil na obežnej dráhe do kozmického plavidla, vytvoreného komerčnou spoločnosťou.
Počas svojej misie pomáhal demonštrovať vplyv mikrogravitácie na pohyb objektov v priestoroch stanice, konkrétne v simulácii pohybov populárnej hry Angry Birds od spoločnosti Rovio. Videozáznam bol použitý pre nové vydanie hry (Angry Birds Space) 22. mája 2012.
Po splnení všetkých úloh misie ho spolu s kolegami Kononenkom a Kuipersom rovnaký Sojuz, ktorým letel na ISS, aj dopravil bezpečne na Zem. 1. júla 2012o 08:14 UTC sa pristávací modul dotkol Zeme a zavŕšil tak takmer 190-dňový let.
Kreativita a iné aktivity.
Počas Expedície 6 v rokoch 20022003 použil náhradné a nadbytočné diely na zostrojenie zariadenia, ktoré kompenzuje pohyb stanice (napr. voči Zemi alebo hviezdam) a umožňuje stabilné zameranie fotoaparátu alebo kamery na snímaný objekt. 
Od novembra 2006 do januára 2007 sa pripojil k expedícii na hľadanie meteoritov v Antarktíde (ANSMET), kde strávil šesť týždňov pri zbere vzoriek meteoritov, vrátane lunárnych. Počas expedície vykonal núdzové opravy elektroinštalácie na snežnom skútri a chirurgickom zubárskom vybavení.
V novembri 2008, počas svojho druhého pobytu vo vesmíre, dokončil vývoj hrnčeka na kávu pre kozmonautov s využitím fyzikálnych zákonov o chovaní kvapalín v prostredí mikrogravitácie. Ten umožňuje dopravovať kávu okolo vnútorných záhybov hrnčeka tak, aby ju bolo možné piť a nepoužívať pritom sáčky a slamky. Tento „zero-g cup“ bol v máji 2009 publikovaný v magazíne "National Geographic" spolu s Pettitovými poznámkami o vzťahu uhlov na priľnavosť kvapalín k rôznym stavebným materiálom.

</doc>
<doc id="321622" url="https://sk.wikipedia.org/wiki?curid=321622" title="Donald Roy Pettit">
Donald Roy Pettit



</doc>
<doc id="321623" url="https://sk.wikipedia.org/wiki?curid=321623" title="Donald R. Pettit">
Donald R. Pettit



</doc>
<doc id="321625" url="https://sk.wikipedia.org/wiki?curid=321625" title="Jurij Georgijevič Šargin">
Jurij Georgijevič Šargin

Jurij Georgijevič Šargin (; * 20. marec 1960, Engels) je pôvodne vojenský inžinier slúžiaci v skupine predstaviteľov kozmických síl armády Ruskej federácie v spoločnosti RKK Energia. Od mája 1996 sa stal ruským kozmonautom, prvým z kozmických síl. Roku 2004 absolvoval desaťdňový kozmický let na na Medzinárodnú vesmírnu stanicu (ISS). Roku 2008 bol vymenovaný za zástupcu veliteľa Strediska skúšok a riadenie kozmických prostriedkov, preto stratil štatút kozmonauta.
Život.
Mladosť.
Jurij Šargin je ruskej národnosti, narodil sa v robotníckej rodine žijúcej v meste Engels v centrálnej časti Ruska. Po ukončení strednej školy študoval na Vojensko-inžinierskom inštitúte A. F. Možajského (dnes Vojensko-kozmická akadémia A. F. Možajského (), absolvovoval ho roku 1982 so špecializáciou na kozmické stroje. Po štúdiu slúžil v útvaroch Hlavnej správy kozmických prostriedkov (GUKOS) ministerstva obrany (od 1992 Vojenských kozmických síl, VKS). Do roku 1987 na kozmodróme Bajkonur, potom v skupine vojenských predstaviteľov v NPO Energija, pričom od roku 1994 bol vedúcim skupiny.
Kozmonaut.
V polovici 90. rokov sa prihlásil do výberového konania, prešiel potrebnými lekárskymi prehliadkami a 2. februára 1996 bol štátnou medzirezortnou komisiou odporúčený ku kozmonautickému výcviku. V máji toho istého roku bol menovaný za kandidáta na kozmonauta () Vojenských kozmických síl. Absolvoval dvojročnú všeobecnú kozmickú prípravu a 20. marca 1998 mu bola priznaná kvalifikácia "skúšobný kozmonaut".
Vo februári 1998 bol zaradený do záložnej posádky 26. expedície na Mir, ale už v máji bol z posádky vyradený pre chorobu. Dňa 2. septembra 1998 bol prevedený z kozmických síl (vtedy začlenených do raketových vojsk strategického určenia) k letectvu a začlenený do oddielu CPK. Dňa 28. decembra 2001 ho minister obrany vrátil späť ku kozmickými silám, zostal v oddiele CPK vo Hviezdnom mestečku.
V auguste 2004 bol zaradený do posádky lode Sojuz TMA-5 vo funkcii palubného inžiniera 2 ako jediný člen 7. návštevnej expedície na Medzinárodnú vesmírnu stanicu (ISS).
Sojuz TMA-5 s posádkou Saližan Šaripov, Leroy Chiao (členovia Expedície 10 na ISS) a Šargin odštartovali z Bajkonuru 14. októbra 2004. Členovia novej základnej posádky prevzali stanicu od existujúceho osadenstva - Expedície 9, ktoré so Šarginom 24. októbra odletelo v Sojuze TMA-4 späť na Zem.
V auguste 2008 bol vymenovaný za zástupcu veliteľa Strediská skúšok a riadenie kozmických prostriedkov pre vedeckovýskumnú prácu a preto sa v októbri 2008 vzdal štatútu kozmonauta.
Šargin je rozvedený, má syna a dcéru.

</doc>
<doc id="321626" url="https://sk.wikipedia.org/wiki?curid=321626" title="Jurij Šargin">
Jurij Šargin



</doc>
<doc id="321627" url="https://sk.wikipedia.org/wiki?curid=321627" title="Pauliho matice">
Pauliho matice

Pauliho matice tvoria množinu troch komplexných hermitovských a unitárnych matíc o dvoch riadkoch a dvoch stĺpcoch. Zvyknú sa označovať gréckym písmenom 'sigma' (σ). V súvislosti s izospinom je obvyklé používať grécke písmeno 'tau' (τ). Píšeme ich v nasledujúcom tvare:
formula_1
formula_2
formula_3
Algebrické vlastnosti.
Platia nasledujúce dôležité vzťahy:
formula_4
pričom symbolom "I" označujeme jednotkovú maticu o dvoch stĺpcoch a dvoch riadkoch.
Determinanty a stopy spĺňajú tieto vzťahy:
formula_5
Z hora uvedených vlastností priamo plynie, že vlastné hodnoty každej a jednej pauliho matice σ"i" sú ±1.
Komutačné relácie.
Pauliho matice splňujú nasledujúce komutačné relácie:
formula_6
Taktiež vyhovujú antikomutačným reláciam:
formula_7

</doc>
<doc id="321631" url="https://sk.wikipedia.org/wiki?curid=321631" title="John Lynch Phillips">
John Lynch Phillips

John Lynch Phillips (* 15. apríl 1951, Fort Belvoir, Virgínia, USA) je od roku 1996 astronaut NASA.
Osobný život.
John Phillips je ženatý s Laurou Jean Doellovou. Majú dve deti. Medzi jeho obľúbené športy patrí lyžovanie, plávanie, kanoistika a turistika.

</doc>
<doc id="321632" url="https://sk.wikipedia.org/wiki?curid=321632" title="John L. Phillips">
John L. Phillips



</doc>
<doc id="321633" url="https://sk.wikipedia.org/wiki?curid=321633" title="John Phillips">
John Phillips

Meno John Phillips môže odkazovať na:

</doc>
<doc id="321634" url="https://sk.wikipedia.org/wiki?curid=321634" title="Brno-Starý Lískovec">
Brno-Starý Lískovec

Brno-Starý Lískovec je mestská časť na juhozápadnom okraji štatutárneho mesta Brna. Pod názvom Starý Lískovec tiež katastrálne územie.
Mestská časť má rozlohu 328 ha, je tu evidovaných 37 ulíc a 933 adries.

</doc>
<doc id="321635" url="https://sk.wikipedia.org/wiki?curid=321635" title="Siesta">
Siesta

Siesta je krátke zdriemnutie, často po obede. Takáto doba spánku je spoločná tradícia v niektorých krajinách, najmä tých, kde je teplé počasie.
Slovo "siesta" pochádza zo španielčiny, je odvodené z latinského výrazu "hora sexta" (doslova "šiesta hodina") a v podstate znamená prestávku uprostred dňa.
Siesta je tradičný denný spánok v Španielsku, a v dôsledku španielskeho vplyvu aj v mnohých latinskoamerických krajinách. 
Siesta je bežná v oblastiach s vysokými dennými teplotami, najmä v oblastiach, kde ľudia zvyknú na obed aj v lete požívať ťažké jedlá. Popoludňajší spánok častým zvykom v Albánsku, Bangladéši, Bosne a Hercegovine, Číne, Chorvátsku, na Cypre, v Grécku, Indii, Iráne, Taliansku (hlavne v južnom), Macedónsku, Malte, Čiernej Hore, krajinách Severnej Afriky, Pakistane, Filipínach, Srbsku, Slovinsku, Taiwane a vo Vietname.
Pôvodný koncept siesty umožňoval počas obedňajšej prestávky oddych a poskytoval možnosť stráviť čas so svojimi priateľmi a rodinou. História siesty siaha v rôznych krajinách do ďalekej minulosti. V samotnom Španielsku do obdobia španielskej občianskej vojny, keď chudoba viedla mnoho Španielov pracovať na viacerých pracovných miestach s nepravidelnou pracovnou dobou odkladajúc obed na neskoršie popoludňajšie hodiny.

</doc>
<doc id="321636" url="https://sk.wikipedia.org/wiki?curid=321636" title="Ženská štvorhra na Wimbledone 2010">
Ženská štvorhra na Wimbledone 2010

Ženská štvorhra na Wimbledone 2010 sa hrá ako súčasť Wimbledonu 2010 od 21. júna do 4. júla. Súťaže sa zúčastní 64 párov, z toho 16 nasadených.

</doc>
<doc id="321637" url="https://sk.wikipedia.org/wiki?curid=321637" title="Starý Lískovec">
Starý Lískovec



</doc>
<doc id="321640" url="https://sk.wikipedia.org/wiki?curid=321640" title="Gregory Olsen">
Gregory Olsen

Gregory Hammond Olsen (* 20. apríl 1945, Brooklyn, New York NY, USA) je po Američanovi Dennisovi Títovi (2001) a Juhoafričanovi Markovi Shuttleworthovi (2002) tretím kozmickým turistom sveta.
Olsen je významným vedeckým pracovníkom v oblasti polovodičových detektorov infračerveného žiarenia a úspešným podnikateľom. Je držiteľom 12 amerických patentov v tejto oblasti. Počas svojho doterajšieho života založil dve úspešné súkromné firmy na výrobu polovodičových detektorov žiarenia v oblasti blízkeho a krátkovlnného infračerveného žiarenia, EPITAXX a Sensors Unilimited. Prvú z nich v roku 1990 s veľkým ziskom predal za 12 mil USD. Druhú spoločnosť najprv tiež v roku 2000 predal, o dva roky neskôr ju však spoločne s jej manažmentom od nového vlastníka znovu odkúpil a v súčasnej dobe je jej riaditeľom.
Okrem toho Dr. Olsen zasadá v poradných výboroch viacerých univerzít, napr Princeton University, strediska pre fotoniku University of Southern California, mikroelektronického strediska University of Florida, University of Virginia a vysokej školy City College of New York.
V roku 2003 sa rozhodol, že využije svoje finančných možností a zakúpil si u ruskej kozmickej agentúry FKA týždennú cestu do vesmíru. V tom istom roku, po absolvovaní vstupných lekárskych prehliadok, výcvik vo Hviezdnom mestečku síce začal, ale pri opakovaných lekárskych testoch nimi neprešiel az praktického výcviku bol vyradený. Pokračoval aspoň v teoretickom štúdiu. Po zlepšení zdravotného stavu na jar roku 2005 mu bol výcvik znovu povolený a v lete toho istého roku bol zaradený do posádky kozmickej lode Sojuz TMA-7, ktorá odštartovala k Medzinárodnej vesmírnej stanicu ISS 1. októbra 2005. Suma, ktorú zaplatil za let, nebola oficiálne oznámená, pohybuje sa však okolo 20 mil USD.
Odborný životopis.
Kozmická činnosť.
Vo výcviku v Stredisku pre prípravu kozmonautov J. A. Gagarina, Hviezdne mestečko (Rusko) – od 2003 do 2005

</doc>
<doc id="321641" url="https://sk.wikipedia.org/wiki?curid=321641" title="Gregory Hammond Olsen">
Gregory Hammond Olsen



</doc>
<doc id="321642" url="https://sk.wikipedia.org/wiki?curid=321642" title="Čenkovej deti">
Čenkovej deti

Čenkovej deti je knižka pre deti od spisovateľa Fraňa Kráľa z roku 1932, ktorá tematizuje život slovenských chudobných ľudí, v období 30. rokov 20. storočia. V porovnaní s rozprávkou Jano je autorov obraz v knihe Čenkovej deti oveľa šírší, mnohé veci sú povedané jasnejšie, priamejšie, reálnejšie. Spisovateľ ukladá vážne obrazy jeden za druhým, pričom každý je novou obžalobou a výzvou do boja.
Charakteristika diela.
Hanka žije u zámožného sedliaka na dedine, jej život je plný úmornej práce a z vyčerpania nevládze ani spať. Nepozná chvíľku oddychu ani radosti. Ďalší obraz - Miško, žijúci u chudobného obuvníckeho majstra Kaspera v meste, na okraji priepasti existencie, zmietajúc sa v biede v boji s chorobami. Do sveta boháčov nás uvádza malý Paľko, ktorého mama ho predala za tisíc korún, aby nemusel hladovať. Dieťa chudobnej matky má byť len domácim zvieratkom, rozptylom unudenej bohatej domácej pani. Ku koncu knihy sa deti Čenkovej vracajú k matke, každé s inou bolestnou skúsenosťou. Zaspávajú s vedomím, že proti nespravodlivému svetu treba bojovať.
Obsah.
I. Od matky do sveta
II. Mišo
III. Hanka
IV. Paľko
V. Zo sveta späť k matke

</doc>
<doc id="321644" url="https://sk.wikipedia.org/wiki?curid=321644" title="Brno-střed">
Brno-střed

Brno-střed je od 24. novembra 1990 mestská časť štatutárneho mesta Brna. Leží uprostred mesta po oboch brehoch rieky Svratky, západne od rieky Svitavy. Mestská časť zahŕňa celé katastrálne územia Město Brno, Staré Brno, Štýřice, Veveří, Stránice a časti katastrálnych území Černá Pole, Pisárky, Trnitá a Zábrdovice. Má rozlohu 1503 ha a k 9. augustu 2009 mala 91 171 obyvateľov.

</doc>
<doc id="321645" url="https://sk.wikipedia.org/wiki?curid=321645" title="Budkáčik a Dubkáčik">
Budkáčik a Dubkáčik

Budkáčik a Dubkáčik je príbeh pre deti od spisovateľa Jozefa Cígera Hronského z roku 1932. Dielo vyniká svojou ľubozvučnosťou, obraznosťou, básnivosťou a hudobnosťou jazyka.
Charakteristika diela.
Ide o jednu z Hronského zvieracích rozprávok, ktoré v jeho tvorbe predstavujú osobitý svet. Zjavným postupom pri rozvíjaní satirickosti v príbehu je striedanie prístupov zvieracích "postáv" ku skutočnosti. Na jednej strane je to prístup z pohľadu zvieraťa ("prasiatkam Dubkáčikovi a Budkáčikovi, sa prieči vôňa šíriaca sa z fabriky na mydlo; čudujú sa tomu, že sa im chalupa - železničný vozeň - rozbehla"). Na druhej strane to je prístup, ktorý na oživenie zábavnosti príbehov využíva zobrazovanie ľudských povolaní a činností zvieracími postavami. Prasací bratia Budkáčik a Dubkáčik sú kominármi, hudobníkmi, krajčírmi. Žijú po celý čas medzi ľudmi, na svojich cestách sa stretávajú s ľudskou civilizáciou a technikou - ľodou, podzemnou dráhou, vlakom, atď. Prasiatka často prirovnávajú svoj prasací život k tomu ľudskému, s tým že stále dospejú k záveru, že ten prasací je pre nich lepší.
V iných jazykoch.
Dielo bolo preložené aj do češtiny a maďarčiny, pričom mená hlavných hrdinov boli prispôsobené tamojšiemu detskému čitateľovi:

</doc>
<doc id="321647" url="https://sk.wikipedia.org/wiki?curid=321647" title="Nie Chaj-šeng">
Nie Chaj-šeng

Nie Chaj-šeng (* 13. október 1964) (, trad. ), ) je od roku 1998 čínsky kozmonaut. Absolvoval dva pilotované lety (Šen-čou 6 a Šen-čou 10) a v súčasnosti je čínskym kozmonautom s najdlhšie stráveným časom vo vesmíre.
Život.
Nie Chaj-šeng pochádza z malej dediny neďaleko mesta Jang-tang z okresu Cao-jang v provincii Chu-pej. V štrnástich rokoch, po smrti otca, odišiel zo školy živiť rodinu. Vrátil sa až na naliehanie učiteľov. V rokoch 1983-1987 študoval vojenskú vysokú leteckú školu. Po štúdiu slúžil vo vojenskom letectve.
Kozmonaut.
V októbri 1995 začal medzi čínskymi vojenskými pilotmi výber do oddielu kozmonautov. Medzi kozmonautov bol zaradený v januári 1998. Pri prvom čínskom pilotovanom kozmickom lete (2003, Šen-čou 5) bol druhým náhradníkom.
Roku 2005 bol menovaný za člena posádky lode Šen-čou 6, druhého čínskeho letu, veliteľom lode bol Fej Ťün-lung Fej. Loď odštartovala 12. októbra 2005 o 3:00 UTC.
Po splnení letového programu pristáli kozmonauti v návratovom module 16. októbra 2005 o 20:33 UTC. Orbitálny modul zostal na obežnej dráhe s očakávanou životnosťou pol roka, zanikol v atmosfére Zeme 1. apríla 2008.
Roku 2008 bol zaradený do záložnej posádky letu Šen-čou 7. Bol náhradníkom pilota Ťin Chaj-pchinga. V roku 2012 bol náhradníkom veliteľa letu Šen-čou 9.
Svojho druhého pilotovaného letu sa Nie Chaj-šeng dočkal v júni 2013, tentokrát ako veliteľ lode Šen-čou 10, ktorá sa spojila s kozmickou stanicou Tchien-kung 1. Letu sa spolu s ním zúčastnila druhá čínska kozmonautka Wang Ja-pching a kozmonaut Čang Siao-kuang. Let trval takmer 15 dní a Nie Chaj-šeng sa po ňom stal čínskym kozmonautom s najdlhším celkovým pobytom vo vesmíre.

</doc>
<doc id="321652" url="https://sk.wikipedia.org/wiki?curid=321652" title="Marcos Pontes">
Marcos Pontes

Marcos Cesar Pontes (* 11. marec 1963, Bauru, São Paulo, Brazília) je brazílsky pilot a astronaut. 
30. marca 2006 sa stal prvým občanom Brazílie, ktorý vzlietol do vesmíru. Jeho kozmický let - 10. návštevná expedícia na Medzinárodnú vesmírnu stanicu (ISS) - trval necelých desať dní.
Kariéra.
Pontes je jedným z najskúsenejších pilotov brazílskeho vojenského letectva (FAB), má hodnosť podplukovníka, nalietal vyše 2000 hodín na 25 typoch letadlel. V júni 1998 bol vybraný brazílskou vesmírnou agentúrou INPE ku kozmickému letu v americkom raketopláne. Výcvik začal v auguste 1998 a skončil v decembri 2000, keď získal kvalifikáciu letového špecialistu.
Kozmický let.
Pontesov let bol plánovaný na rok 2004. Po skaze Columbie vo februári 2003 boli však lety raketoplánov prerušené. Brazílčania sa preto obrátili na Roskosmos. Dňa 2. septembra 2005 bola podpísaná medzi Brazíliou (za ňu Sergio Gaudenzi) a Ruskom (Anatolij Perminov) dohoda za 20 miliónov amerických dolárov. Pontes teda nasadol na lietadlo a odletel do Moskvy, aby bol preškolení na ruské Sojuzy.
Pontesov let bol naplánovaný presne na sté výročie osláv brazílskeho priekopníka letectva Alberta Santos-Dumonta. 30. marca 2006 sa Pontes stal prvým portugalsky hovoriacim človekom, ktorý vzlietol do vesmíru. Počas svojej cesty vykonával Pontes osem experimentov vybraných brazílskou vesmírnou agentúrou. Sojuz TMA-8 pristál 8. apríla 2006 s posádkou Expedície 12 v Kazachstane.

</doc>
<doc id="321653" url="https://sk.wikipedia.org/wiki?curid=321653" title="Marcos Cesar Pontes">
Marcos Cesar Pontes



</doc>
<doc id="321661" url="https://sk.wikipedia.org/wiki?curid=321661" title="Samantha Reed Smithová">
Samantha Reed Smithová

Samantha Reed Smithová (* 29. jún 1972, Houlton, Maine, USA – † 25. august 1985, Auburn, Maine) bola americká školáčka a mierová aktivistka, ktorá napísala list generálnemu tajomníkovi Komunistickej strany Sovietskeho zväzu Jurijovi Andropovovi a potom navštívila ZSSR. Napísala aj knihu a hrala v televíznom seriáli.
Z mierových aktivít Samanthy Smithovej.
List Jurijovi Andropovovi a návšteva ZSSR.
Americká školáčka z Manchestru v štáte Maine, ktorá sa preslávila v USA aj v bývalom Sovietskom zväze počas studenej vojny napísala v roku 1982 novozvolenému generálnemu tajomníkovi Komunistickej strany Sovietskeho zväzu Jurijovi Andropovovi list, na ktorý dostala odpoveď, obsahujúcu osobné pozvanie k návšteve Sovietskeho zväzu. Toto pozvanie Samantha Smithová prijala. Navštívila Moskvu, Leningrad a známy pioniersky tábor Artek na Kryme. S ťažko chorým Andropovom sa osobne nestretla, počas pobytu v Sovietskom zväze sa s ním porozprávala aspoň po telefóne.
Návšteva Japonska.
Samantha Smithová vzbudila široký záujem médií v oboch krajinách ako "vyslankyňa dobrej vôle" a "najmladší americký veľvyslanec". Ako mierová aktivistka navštívila so svojou matkou aj Japonsko, kde sa stretla s premiérom Yasuhirom Nakasonem a navštívila Medzinárodné sympózium mládeže v Kobe, kde predniesla prejav, v ktorom navrhla, aby si sovietski a americkí predstavitelia dvakrát ročne vymenili svoje vnučky, pretože by to podľa jej slov pomohlo k odvráteniu bombardovania a vojny. "Prezident by neprikázal bombardovať krajinu, v ktorej sa nachádza jeho vnučka" - zdôraznila mladučká Samantha Smithová vo svojom prejave.
Tragická smrť v detskom veku.
V auguste 1985 vo veku trinástich rokov tragicky zahynula pri leteckom nešťastí v americkom štáte Maine spolu so svojim otcom, keď sa vracali z návštevy Anglicka. Posádka malého dvojmotorového lietadla spoločnosti Bar Harbor Airlines (let číslo 1808) pri slabej viditeľnosti nezvládla pristátie a nikto z ôsmich ľudí nachádzajúcich sa v lietadle tragédiu neprežil.

</doc>
<doc id="321663" url="https://sk.wikipedia.org/wiki?curid=321663" title="Lisa Nowaková">
Lisa Nowaková

Lisa Marie Nowaková (rodená Caputová; * 10. máj 1963, Washington D.C., USA) je bývalá americká astronautka. V NASA pracovala od 1996 a dosiahla kvalifikáciu letovej odborníčky na robotiku. Nowaková vzlietla prvýkrát do vesmíru na palube raketoplánu počas misie STS-121 4. júla roku 2006. Vo vesmíre strávila skoro 13 dní.
Životopis.
Jej rodina pochádza z Talianska. Nowaková sama je členkou "Národnej organizácie taliansko-amerických žien". V roku 1988 sa vydala za Richarda Nowaka. Je matkou troch detí. Syn sa narodil v roku 1992 a dcéry-dvojičky v roku 2001. V januári 2007 sa jej manželstvo ocitlo v troskách. 5. februára 2007 bola v Orlande na Floride zatknutá. Polícia ju obvinila z pokusu o vraždu svojej sokyne v láske Colleen Shipmanovej. Nowaková bola prepustená na kauciu. V novembri 2009 ju odsúdili na podmienečný trest jedného roka. 19. augusta 2010 bola prepustená z námorníctva so zníženou hodnosťou na veliteľ.

</doc>
<doc id="321664" url="https://sk.wikipedia.org/wiki?curid=321664" title="Lisa Marie Nowaková">
Lisa Marie Nowaková



</doc>
<doc id="321665" url="https://sk.wikipedia.org/wiki?curid=321665" title="Lisa Marie Nowak">
Lisa Marie Nowak



</doc>
<doc id="321666" url="https://sk.wikipedia.org/wiki?curid=321666" title="Lisa Nowak">
Lisa Nowak



</doc>
<doc id="321667" url="https://sk.wikipedia.org/wiki?curid=321667" title="Christopher Ferguson">
Christopher Ferguson

Christopher John Ferguson (* 1. september 1961, Philadelphia) je americký komerčný astronaut Boeingu, bývalý kapitán United States Navy a astronaut NASA. Je evidovaný ako 444. človek vo vesmíre. Zúčastnil sa dvoch letov do vesmíru. V roku 2006 ako pilot raketoplánu "Atlantis" počas misie STS-115 a ako veliteľ misie STS-126 v roku 2008. V roku 2011 velil poslednej misii raketoplánu STS-135.
Životopis.
Vzdelanie a zamestnanie.
Vzdelanie získal na strednej škole v Archbishop Ryan High School for Boys, Philadelphia (ukončil 1979), neskôr na univerzite v Drexel ako inžinier (ukončil 1984) a postgraduálne na vojenskej Naval Postgraduate School ako letecký inžinier (ukončil 1991). Je ženatý, s manželkou Sandrou majú tri deti.
K NASA do Houstonu nastúpil v roku 1998 a po dvojročnom výcviku bol v roku 2000 zaradený do jednotky astronautov.

</doc>
<doc id="321668" url="https://sk.wikipedia.org/wiki?curid=321668" title="Christopher John Ferguson">
Christopher John Ferguson



</doc>
<doc id="321669" url="https://sk.wikipedia.org/wiki?curid=321669" title="Christopher J. Ferguson">
Christopher J. Ferguson



</doc>
<doc id="321671" url="https://sk.wikipedia.org/wiki?curid=321671" title="Sunita Williamsová">
Sunita Williamsová

Sunita Lyn Williamsová (* 19. september 1965, Euclid, Ohio, USA) bola pôvodne vojenský pilot, od júna 1998 je americká astronautka, členka oddielu astronautov NASA. Má za sebou dva ukončené dlhodobé pobyty na Medzinárodnej vesmírnej stanici (ISS) – od decembra 2006 do júna 2007 ako členka Expedície 14 a 15 a od júla do novembra 2012 ako členka Expedície 32 a 33, a od 5. júna 2024 do 18. marca 2025 ako veliteľka (od 22. septembra) Expedície 72.
Život.
V námorníctve.
Sunita Lyn Williamsová sa narodila v meste Euclid v Ohiu, detstvo a mladosť prežila v Needhame v štáte Massachusetts. Vyštudovala Námornú akadémiu (United States Naval Academy) a od roku 1987 slúžila vo vojenskom námorníctve, spočiatku na veliteľstve pobrežných systémov (Naval Coastal System Command), od roku 1989 ako pilotka vrtuľníka.
Astronautka.
V júni 1998 bola v 17. nábore vybraná medzi astronautov NASA. Začala ročný kozmonautický výcvik a v auguste 1999 získala kvalifikáciu "letový špecialista". Počas letu Expedície 1 na ISS pôsobila v Moskve ako predstaviteľka NASA pri Roskosmose. Po návrate do Houstonu sa venovala práci v oddelení vyvíjajúcom robotické manipulátory pre ISS.
V novembri 2002 bola zaradená do záložnej posádky Expedície 10. Po havárii Columbie bolo zloženie posádok menené, nakoniec bola v decembri 2003 určená do Expedície 12 ako vedecký pracovník. Po ďalšom odložení letov raketoplánu bola Expedícia 12 obmedzená na dvoch členov a Williamsová z nej vypadla. Nakoniec bola v máji 2006 zaradená do Expedície 14.
Prvý let.
Do vesmíru odštartovala 10. decembra 2006 na palube raketoplánu Discovery (let STS-116). Na stanici ISS vystriedala Thomasa Reitera, aby sa pripojila k členom Expedície 14 (Michael López-Alegría a Michail Ťurin), pracujúcim na stanici už od septembra. V priebehu letu uskutočnila štyri výstupy do otvoreného vesmíru s celkovou dĺžkou 26 hodín 17 minút. V apríli 2007 López-Alegríu a Ťurina nahradili Fiodor Jurčichin a Oleg Kotov, čím sa posádka ISS premenovala na Expedíciu 15. Williamsová zostala na stanici do júna 2007, kedy ju odviezol raketoplán Atlantis počas letu STS-117.
Vo februári 2008 prešla medzi astronautov-manažérov a bola vymenovaná za zástupcu vedúceho oddielu astronautov (Astronaut Office) NASA. V júni 2008 sa vrátila medzi aktívnych astronautov.
Druhý let.
V roku 2009 začala prípravu na let ako členka zálohy pre Expedíciu 30 (štart v novembri 2011) a hlavnej posádky Expedície 32 so štartom v máji 2012.
Napokon bola preradená do pozície letového inžiniera pre Expedíciu 32 a veliteľa Expedície 33.
Na tieto expedície odštartovala v Sojuze TMA-05M 15. júla 2012. V rámci Expedície 33 vypustili niekoľko minisatelitov CubeSats a úspešne vyskúšali nový druh protokolu pre dátové siete s toleranciou dlhých odoziev (DTN – Delay-tolerant networking).
Po úspešnom splnení úloh misií sa posádka Sojuzu TMA-05M v rovnakom zložení vrátila na Zem 19. novembra 2012.
Tretí let.
Tretí let absolvovala ako jeden z dvoch členov posádky novovivinutej americkej kozmickej lode Boeing CST-100 Starliner. Stala sa tak prvou ženou v histórii, ktorá absolvovala prvý pilotovaný let nového typu kozmickej lode. Dovtedy tvorili posádky nových typov kozmických ľudí výlučne muži a pri typoch lodí Voschod, Mercury, Gemini a Apollo sa ženy do posádok ani nikdy nedostali. Starliner odštartoval 5. júna 2024 a podľa pôvodných plánov mal trvať 2 týždne alebo až 6 mesiacov. Druhým členom posádky bol Barry Wilmore. Napriek problémom s únikom hélia sa Starliner pripojil k ISS. Motorčeky lode po pripojení podstúpili sériu testov. Práca motorčekov bola normálna, hoci bol zaevidovaný ďalší únik hélia z nich. Pre problémy s funkciou motorčekov zostala posádka Starlinera na ISS. 24. augusta a priebehu tlačovej konferencie NASA oznámila, že kozmická loď Boeing CST-100 Starliner sa zo svojho prvého pilotovaného letu vrátí bez posádky. Po skúškach jej problematických motorov sa totiž nepodarilo s istotou dokázať, že loď je bezpečná. Williamsová a Willmore sa preto stali členmi dlhodobej expedície. Velenie ISS Williamsová prebrala 22. septembra 2024. Jej dvojčlennú posádku priviezla na Zem 18. marca 2025 kozmická loď Crew Dragon, ktorá štartovala s dvojčlennou posádkou namiesto klasickej štvorčlennej. 

</doc>
<doc id="321672" url="https://sk.wikipedia.org/wiki?curid=321672" title="Sunita Lyn Williamsová">
Sunita Lyn Williamsová



</doc>
<doc id="321673" url="https://sk.wikipedia.org/wiki?curid=321673" title="Sunita L. Williamsová">
Sunita L. Williamsová



</doc>
<doc id="321674" url="https://sk.wikipedia.org/wiki?curid=321674" title="Sunita Lyn Williams">
Sunita Lyn Williams



</doc>
<doc id="321675" url="https://sk.wikipedia.org/wiki?curid=321675" title="Sunita L. Williams">
Sunita L. Williams



</doc>
<doc id="321676" url="https://sk.wikipedia.org/wiki?curid=321676" title="Sunita Williams">
Sunita Williams



</doc>
<doc id="321677" url="https://sk.wikipedia.org/wiki?curid=321677" title="Steven Swanson">
Steven Swanson

Steven Ray "Swanny" Swanson (* 3. december 1960, Syracuse, New York, USA) je od roku 1998 astronaut NASA.

</doc>
<doc id="321678" url="https://sk.wikipedia.org/wiki?curid=321678" title="Steven Ray Swanson">
Steven Ray Swanson



</doc>
<doc id="321679" url="https://sk.wikipedia.org/wiki?curid=321679" title="Steven R. Swanson">
Steven R. Swanson



</doc>
<doc id="321682" url="https://sk.wikipedia.org/wiki?curid=321682" title="Paderborn">
Paderborn

Paderborn (vo vestfálskej dolnonemčine: "Paterboärn") je nemecké mesto s viac ako 140 000 obyvateľmi, ktoré leží vo východnej časti spolkovej krajiny Severné Porýnie-Vestfálsko vo vládnom obvode Detmold, západne od Teutoburského lesa. Je centrom krajinského okresu Paderborn. Súčasné hranice mesta pochádzajú z roku 1975, kedy sa následkom územnej reformy zväčšil počet obyvateľov o polovicu a prekročil tak hranicu 100 000. Názov mesta je odvodzovaný od riečky Pader (prítoku rieky Lippe) považovanej za najkratšiu v Nemecku (4 km), ktorá pramení na území mesta. Paderborn získal názov od jej prameňa (lat. "patris brunna"). Tunajší priemysel je zameraný na informačné technológie.
Dejiny a kultúra.
Prvá písomná zmienka o osídlení v mieste prameňa je z roku 777, teda z čias Karola Veľkého, ktorý sem niekoľkokrát zvolal ríšsky snem. Už od roku 799, kedy sa tu Karol Veľký stretol s pápežom Levom III. (ten ho na ďalší rok korunoval za cisára), tu sídli biskupstvo. Roku 1930 povýšene na arcibiskupstvo, pod ktoré spadajú tiež diecézy Erfurt, Fulda a Magdeburg. Roku 1028 je Paderborn prvýkrát zmienený ako mesto, roku 1254 už ako hanzové.
Súčasne so založením biskupstva začala stavba tunajšieho dómu "Paderborner Dom". Jeho dominantou je 93 m vysoká západná veža v románskom slohu zo začiatku 13. storočia. V krypte sú uložené ostatky miestneho patróna sv. Libora, prinesené roku 836 z Le Mans. Zaujímavosťou je neskoro gotické okno zo začiatku 16. storočia, tzv. "Dreihasenfenster", ktoré zobrazuje trojicu zajacov spojených ušami tak, že z troch uší tvoriacich trojuholník náležia každému zajacovi dve. Výjav zrejme symbolizuje nedeliteľnosť svätej Trojice, hoci ide zrejme o prastarý symbol. Medzi ďalšie pamiatky patrí renesančná radnica a moderné Diecézne múzeum.
Doprava.
Paderborn leží na železničnej trati Hamm – Kassel, mimo trasy rýchlovlakov ICE. 
Školstvo.
Roku 1614 bola v Paderborne založená prvá univerzita vo Vestfálsku, dnes fungujúca len ako teologická fakulta; univerzita bola znovuzaložená až roku 1972.
Partnerské mestá.
Paderborn je aj členom mestskej ligy Nová Hanza.

</doc>
<doc id="321683" url="https://sk.wikipedia.org/wiki?curid=321683" title="Nebo – peklo – raj">
Nebo – peklo – raj

Nebo – peklo – raj je štvrtý štúdiový album slovenskej rockovej skupiny Tublatanka, ktorý vydalo v roku 1990 hudobné vydavateľstvo Supraphon. Hitmi albumu sa stali skladby „Matka“ a „Démon pomsty“.

</doc>
<doc id="321684" url="https://sk.wikipedia.org/wiki?curid=321684" title="John Olivas">
John Olivas

John Daniel Olivas (* 25. máj 1966, Los Angeles, Kalifornia, USA) je americký astronaut. 
Rodinný život.
John Olivas je ženatý a má päť detí.
Kariéra.
Predtým ako nastúpil do NASA pracoval ako medicínsky technik. V tomto obore získal aj doktorát (Rice University). Roku 1998 bol Olivas vybraný pre kozmonautský výcvik. Odvtedy pracuje pre NASA a zúčastnil sa dvoch vesmírnych letov.

</doc>
<doc id="321685" url="https://sk.wikipedia.org/wiki?curid=321685" title="John Daniel Olivas">
John Daniel Olivas



</doc>
<doc id="321686" url="https://sk.wikipedia.org/wiki?curid=321686" title="John D. Olivas">
John D. Olivas



</doc>
<doc id="321687" url="https://sk.wikipedia.org/wiki?curid=321687" title="George Zamka">
George Zamka

George David Zamka, (* 29. jún 1962, Jersey City, New Jersey, USA) je americký dôstojník a astronaut, ktorý absolvoval dva lety do vesmíru v raketoplánoch (v roku 2007 a 2010) na stanicu ISS.
Životopis.
Po absolvovaní strednej školy Rochester Adams High School v Michigane roku 1980 nastúpil do armády, kde v rokoch 1980-1984 vyštudoval vojenskú akadémiu United States Naval Academy so zameraním na matematiku. Bol pilotom u vojenského námorníctva, neskôr testovacím pilotom. Nalietal viac ako 3500 hodín na 30 rôznych typoch lietadiel. V roku 1988 bol zapojený do projektu Officer na leteckej vojenskej základni Patuxent River.
Toho istého roku sa prihlásil do NASA k absolvovaniu výcviku budúcich astronautov a po jeho úspešnom zakončení bol v roku 2000 do jednotky začlenený. O sedem rokov neskôr letel do vesmíru v hodnosti majora. V tom čase mal 45 rokov. Je ženatý s Elisou Walkerovou.
Lety do vesmíru.
2007.
Ako pilot odštartoval na palube raketoplánu Discovery pri misii STS-120 na obežnú dráhu Zeme. K Medzinárodnej vesmírnej stanici (ISS) sa raketoplán pripojil 25. októbra 2007. Pre Discovery to bol 34. let, pre Zamku prvý. Misia bola označená v COSPAR ako 2007-050a. V sedemčlennej posádke spolu s Zamkom boli: Pamela Melroyová, Stephanie Wilsonová, Scott Parazynski, Douglas Wheelock, Paolo Nespoli z Talianska a Daniel Tani.
Hlavným cieľom ich letu bolo dopraviť a nainštalovať ďalší z modulov stanice, Harmony. Počas letu sa astronautom podarilo všetky stanovené úlohy úspešne splniť. Modul Harmony bol pripojený k stanici, podarilo sa po problémoch rozložiť solárne panely na nosníku P6.
Na stanici v čase ich pobytu pôsobili členovia Expedície 16. Pri návrate vzali člena tejto expedície Claytona Andersona, nahradil ho Tani z ich posádky. Raketoplán úspešne pristál tam, kde odštartoval, na Kennedyho vesmírnom stredisku na Floride.
2010.
V roku 2008 bol Zamka vybraný do funkcie veliteľa raketoplánu Endeavour pri montážnej misii STS-130 k ISS.
Zamka bol zaregistrovaný ako 462. človek vo vesmíre.

</doc>
<doc id="321688" url="https://sk.wikipedia.org/wiki?curid=321688" title="George D. Zamka">
George D. Zamka



</doc>
<doc id="321689" url="https://sk.wikipedia.org/wiki?curid=321689" title="George David Zamka">
George David Zamka



</doc>
<doc id="321690" url="https://sk.wikipedia.org/wiki?curid=321690" title="Douglas Wheelock">
Douglas Wheelock

Douglas Harry Wheelock (* 5. máj 1960, Binghamton, New York, USA) je americký armádny dôstojník a kozmonaut. Svojim pätnásťdenným letom sa zapísal v roku 2007 do histórie kozmonautiky ako 463. človek vo vesmíre. Dňa 15. júna 2010 vzlietol na obežnú dráhu Zeme druhýkrát, tentokrát na polročný let ako člen Expedícií 24 a 25 na Medzinárodnú vesmírnu stanicu (ISS). Po skončení si celkovo pripísal viac ako 178 dní strávených vo vesmíre.
Život.
Mladosť a výcvik.
V roku 1978 ukončil strednú školu Windsor Central High School vo Windsor a rozhodol sa pre vojenskú dráhu. Vzdelanie získal v rokoch 19781983 na vojenskej akadémii United States Military Academy. V roku 1992 ukončil vysokú školu Georgia Institute of Technology. Roku 1998 začal pracovať v riadiacom operačnom centre Army Space Command v Houstone a čoskoro potom sa zapojil do výcvikového strediska astronautov NASA. Výcvik ukončil roku 2000 a bol integrovaný do jednotky astronautov USA. Roku 2005 nastúpil do strediska Hviezdneho mestečka v Rusku ako zástupca NASA. Dva roky potom absolvoval svoj prvý let do vesmíru.
Astronaut.
Ako špecialista výpravy odštartoval Wheelock na palube raketoplánu Discovery pri misii STS-120 na obežnú dráhu Zeme. K Medzinárodnej vesmírnej stanici (ISS) sa raketoplán pripojil 25. októbra 2007. Pre Discovery to bol 34. let, pre Wheelocka prvý. Misia bola označená v COSPAR ako 2007-050a. V sedemčlennej posádke spolu s Wheelockom boli: George Zamka, Pamela Melroyová, Stephanie Wilsonová, Scott Parazynski, Paolo Nespoli z Talianska a Daniel Tani. Hlavným cieľom ich letu bolo dopraviť a nainštalovať ďalší z modulov stanice, Harmony. Počas letu sa astronautom podarilo všetky stanovené úlohy úspešne splniť. Modul Harmony bol pripojený k stanici, podarilo sa po problémoch rozložiť solárne panely na nosníku P6. Wheelock absolvoval pri týchto prácach tri výstupy mimo stanicu (tzv. EVA). Na stanici v čase ich pobytu pôsobili členovia Expedície 16. Pri návrate vzali člena tejto expedície Claytona Andersona, nahradil ho Tani z ich posádky. Raketoplán úspešne pristál tam, kde odštartoval, na Kennedyho vesmírnom stredisku na Floride.
V júli 2008 bola menovaný do záložnej posádky Expedície 21 (štart v septembri 2009) a hlavnej posádky Expedície 24 so štartom v máji 2010. V septembri 2008 bolo jeho menovanie bolo oficiálne potvrdené. Do kozmu odštartoval 15. júna 2010 v Sojuze TMA-19, spolu s Fiodorom Jurčichinom a Shannon Walkerovou. Po úspešnom splnení úloh 163-dňovej misie, medzi ktoré patril aj výstup do otvoreného vesmíru spolu s kolegyňou Tracy Dysonovou a výmena pokazenej pumpy chladiaceho zariadenia, posádka Sojuzu TMA-19 26. novembra 2010 bezpečne pristála v Kazachstane.
Oženil sa s Cathleen Hollenovou (teraz Wheelocková), majú jedno dieťa.

</doc>
<doc id="321691" url="https://sk.wikipedia.org/wiki?curid=321691" title="Douglas H. Wheelock">
Douglas H. Wheelock



</doc>
<doc id="321692" url="https://sk.wikipedia.org/wiki?curid=321692" title="Douglas Harry Wheelock">
Douglas Harry Wheelock



</doc>
<doc id="321696" url="https://sk.wikipedia.org/wiki?curid=321696" title="Akihiko Hošide">
Akihiko Hošide

Akihiko Hošide (* 28. december 1968, , ) bol pôvodne inžinierom, od februára 1999 je astronautom japonskej vesmírnej agentúry JAXA. Roku 2008 sa zúčastnil letu STS-124 raketoplánu Discovery na Medzinárodnú vesmírnu stanicu (ISS). Druhýkrát sa na ISS pozrel v roku 2012, tentokrát na celých šesť mesiacov ako člen Expedícií 32 a 33.
Život.
Inžinier.
Akihiko Hošide sa narodil v Tokiu, študoval strojárstvo na Keio University, roku 1992 získal titul bakalára. V štúdiu pokračoval na University of Houston - absolvoval ju v roku 1997 s titullom Master of Science. Už v rokoch 1992-1994 pracoval v stredisku NASDA v Nagoji, kde sa podieľal na vývoji nosnej rakety H-II. Potom prešiel do oddelenia NASDA zostavujúceho výcvikový program astronautov.
Astronaut.
Roku 1998 sa prihlásil do 4. náboru japonskej vesmírnej agentúry NASDA (v októbri 2003 zlúčená s dvoma ďalšími agentúrami do JAXA), úspešne prešiel všetkými kolami výberu a 10. februára 1999 bol zaradený medzi astronautov oddielu NASDA. V apríli 1999 - januári 2001 absolvoval kozmonautický výcvik v stredisku JAXA v Cukube, po jeho skončení mu JAXA priznala kvalifikáciu astronauta.
V lete 1999 cvičil na čiernomorskom pobreží spoločne s ruskými kozmonautmi. August - september 2002 strávil na stáži v Európskom astronautickom stredisku v Kolíne nad Rýnom. V prvom štvrťroku 2003 v Cukube cvičil prácu v module Kibó. V júli - septembri 2003 sa v Stredisku prípravy kozmonautov vo Hviezdnom mestečku zoznamoval s loďou Sojuz. Koncom roka 2003 sa podieľal na vypracovaní postupu pripojenia Kibó k ISS (vrátane súvisiaceho výstupu do kozmu). Potom sa vrátil na výcvik do Ruska, zakončený v máji 2004 získaním kvalifikácie palubného inžiniera Sojuzu. Od júna 2004 prechádzal v Johnsonovom vesmírnom stredisku v texaskom Houstone prípravou na let v amerických raketoplánoch, kvalifikácia letový špecialista mu bola priznaná v februári 2006. V Houstone už zostal, venoval sa príprave vypustenia modulu Kibó.
Prvý let.
V marci 2007 JAXA oznámila vymenovanie Hošideho za člena posádky letu STS-124, vtedy naplánovaného na február 2008. Po niekoľkých odkladoch raketoplán Discovery odštartoval k Medzinárodnej vesmírnej stanici (ISS) na misiu STS-124 31. mája 2008, so stanicou sa spojil 2. júna. Hlavnou úlohou astronautov bola doprava a montáž JEM PM (hlavnej časti modulu Kibó) a manipulátora JEM RMS, ktorý je súčasťou rovnakého modulu. Po inštalácii oboch častí sa 11. júna raketoplán oddelil od stanice a 14. júna 2008 pristál.
Druhý let.
Dňa 18. novembra 2009 oznámila JAXA zaradenie Hošideho do Expedície 32 a Expedície 33 so štartom v Sojuzu TMA-05M v máji 2012.
Štart sa napokon uskutočnil 15. júla 2012, Hošide na palube Sojuzu letel spolu s Malenčenkom a Williamsovou. Počas svojho pobytu na ISS okrem iných pracovných úloh nadaboval hlas pre postavu v 31. epizóde kreslenej anime série "Space Brothers", odvysielanej v japonskej televízii 4. novembra 2012.
Hošide sa na Zem vrátil 19. novembra 2012 na palube rovnakého Sojuzu a s rovnakou posádkou, ako vzlietol.
Iné aktivity pre NASA.
10. júna 2014 NASA oznámila, že Hošide bude veliť podmorskej výskumnej misii NEEMO 18 v laboratóriu Aquarius, naplánovanej na 21. júla 2014.

</doc>
<doc id="321697" url="https://sk.wikipedia.org/wiki?curid=321697" title="Liou Po-ming">
Liou Po-ming

Liou Po-ming (* 29. október 1966, I-an, provincia Chej-lung-ťiang Čínska ľudová republika) je čínsky kozmonaut z letu Šen-čou 7, 481. človek vo vesmíre. 
Život.
Pôvodne vyštudoval s vynikajúcimi výsledkami leteckú školu a lietal u vojenského letectva. Od januára 1998 je členom oddielu kozmonautov Číny. Bol zaradený medzi skupinu pripravujúcu sa na let Šen-čou 6, časť výcviku (lety v beztiaži) absolvoval v Rusku. Pri štarte Šen-čou 6 bol veliteľom druhej záložnej posádky (druhým členom posádky bol Ťing Chaj-pching). 
Pre nasledujúci let Šen-čou 7 postúpil do hlavnej posádky (veliteľ Čaj Č’-kang, piloti Liou Po-ming a Ťing Chaj-pching). Hlavnou úlohou letu bol prvý čínsky výstup do vesmíru. V ruskom skafandri Orlan pomáhal Čaj Č’-kangovi. Ťažkosti spôsobilo veko, ktoré sa dlho kozmonauti pokúšali otvoriť, až sa to podarilo. Čaj Č’-kang na 22 minút vystúpil na povrch lode, Liou podal veliteľovi čínsku vlajočku, pričom sa vyklonil do polovice tela z lode. 

</doc>
<doc id="321699" url="https://sk.wikipedia.org/wiki?curid=321699" title="Ťing Chaj-pcheng">
Ťing Chaj-pcheng

Ťing Chaj-pcheng (; * 24. október 1966, Jün-čcheng, provincia Šan-si, Čína) je čínsky stíhací pilot a kozmonaut. V roku 2008 absolvoval takmer trojdňový kozmický let, Šen-čou 7, významný prvým čínskym výstupom do otvoreného vesmíru. V roku 2012 vzlietol na obežnú dráhu Zeme po druhýkrát pri misii Šen-čou 9, pri ktorom sa kozmická loď typu Šen-čou prvýkrát spojila v pilotovanom režime s čínskou kozmickou stanicou Tchien-kung 1. V roku 2016 uskutočnil svoj tretí kozmický let, Šen-čou 11, ktorý sa na obežnej dráhe spojil s druhou čínskou kozmickou stanicou Tchien-kung 2. Stal sa vtedy najskúsenejším čínskym kozmonautom.
Život.
Ťing Chaj-pcheng pochádza z mesta Jün-čcheng v provincii Šan-si. Po absolvovaní vysokej školy slúžil vo vojenskom letectve. 
Od októbra 1995 prechádzal výberom medzi čínskych kozmonautov. Po úspešnom absolvovaní všetkých testov bol v januári 1998 zaradený do oddielu kozmonautov Číny. V rámci druhého čínskeho kozmického letu – Šen-čou 6 v októbri 2005 – bol s Liou Po-mingom členom druhej záložnej posádky.
V roku 2008 bol menovaný za člena posádky tretieho čínskeho letu v lodi Šen-čou 7, spolu s Čaj Č’-kangom a Liou Po-mingom. Odštartovali 25. septembra 2008 o 13:10:04,988 UTC.
Najdôležitejším cieľom letu bol prvý výstup čínskych kozmonautov do vesmírneho priestoru. Výstup sa uskutočnil 27. septembra od 8:38 do 9:00 UTC. Z lode vystúpil Čaj Č'-kang, pomáhal mu Liou Po-ming. Po skončení výstupu sa od lode oddelil mikrosatelit určený na snímkovanie lode (aktívny do 4. januára 2009). Kozmonauti pristáli v návratovom module dňa 28. septembra 2008 o 09:37:40 UTC. Orbitálny modul zostal na obežnej dráhe s očakávanou životnosťou pol roka.
V roku 2012 sa ako prvý čínsky kozmonaut zúčastnil aj svojho druhého letu, keď bol určený veliteľom misie Šen-čou 9, pri ktorej došlo k spojeniu s prvou čínskou kozmickou stanicou Tchien-kung 1 a trojčlenná posádka na nej následne strávila približne 12 dní. V tom čase išlo o najdlhší čínsky pilotovaný kozmický let. V posádke s ním bol aj kozmonaut Liou Wang a prvá čínska kozmonautka Liou Jang.
V roku 2016 ako prvý čínsky kozmonaut absolvoval tretí kozmický let (druhý let v pozícii veliteľa), Šen-čou 11, ktorý sa na obežnej dráhe úspešne spojil s druhou čínskou kozmickou stanicou Tchien-kung 2 a dvojčlenná posádka na nej následne strávila 30 dní. Svojho času išlo o najdlhší čínsky pilotovaný kozmický let. V posádke s ním bol kozmonaut Čchen Tung, nováčik z výberu čínskych kozmonautov v roku 2010. 

</doc>
<doc id="321701" url="https://sk.wikipedia.org/wiki?curid=321701" title="Eric Boe">
Eric Boe

Eric Allen Boe (* 1. október 1964, Miami, Florida, USA) je americký dôstojník, stíhací pilot, skúšobný pilot a astronaut NASA, evidovaný ako 484. človek vo vesmíre. Na obežnej dráhe Zeme bol zatiaľ dvakrát, pričom pracoval aj na Medzinárodnej vesmírnej stanici (ISS). Letel vo funkcii pilota na misiách raketoplánov "Endeavour" (STS-126) a "Discovery" (STS-133) v roku 2008 a 2011.
Životopis.
Vzdelanie a zamestnanie.
Vzdelanie získal na strednej škole v Henderson High School, Chamblee (ukončil v roku 1983), potom na vojenskej USAF Academy (1983 – 1987), na Georgia Institute of Technology – odbor elektrotechnika, ukončenie v roku 1997. Na leteckej škole pri základni Edwards absolvoval súbežne výcvik skúšobného pilota. K NASA do Houstonu nastúpil v roku 2000 a po dvojročnom výcviku bol zaradený do jednotky astronautov. Toho istého roku mal hodnosť majora.
Lety do vesmíru.
V polovici novembra roku 2008 letel spolu s ďalšími šiestimi kolegami v raketopláne "Endeavour" na Medzinárodnú vesmírnu stanicu (ISS). Išlo o let označený podľa COSPAR 2008-059A, tzv. údržbársky, pretože úlohou posádky bolo na stanici vykonať potrebné opravy. V čase ich letu na ISS pracovala Expedícia 18. Boe strávil na stanici 11 dní, v raketopláne 4, pričom štart sa uskutočnil z Kennedyho vesmírneho strediska na Cape Canaveral na Floride. Pristátie, kvôli počasiu, na Edwardsovej leteckej základni v Kalifornii. 
Dňa 18. septembra 2009 bol vybraný za pilota letu STS-133 na ISS. Štart sa uskutočnil 24. februára 2011, pristátie 9. marca. Boe tak bol posledným pilotom éry raketoplánu "Discovery".

</doc>
<doc id="321702" url="https://sk.wikipedia.org/wiki?curid=321702" title="Eric A. Boe">
Eric A. Boe



</doc>
<doc id="321703" url="https://sk.wikipedia.org/wiki?curid=321703" title="Eric Allen Boe">
Eric Allen Boe



</doc>
<doc id="321704" url="https://sk.wikipedia.org/wiki?curid=321704" title="Robert Kimbrough">
Robert Kimbrough

Robert Shane Kimbrough (* 4. jún 1967, Killeen) je pôvodne pilot americkej armády, od mája 2004 do júla 2022 bol astronautom NASA. Do vesmíru sa dostal na dva týždne ako člen posádky raketoplánu Endeavour pri lete STS-126 na Medzinárodnú vesmírnu stanicu (ISS) v novembri 2008.
Život.
Mladosť, letec.
Robert Kimbrough sa narodil v Killeen v Texase, strednú školu v Atlante v Georgii dokončil roku 1985. Roku 1989 absolvoval Vojenskú akadémiu Spojených štátov vo West Pointe s titulom bakalára v odbore leteckého a kozmického strojárstva, v rokoch 19891990 študoval v leteckej škole armády (). Potom slúžil v armádnom letectve, kde lietal na vrtuľníkoch AH-64 Apache. Zúčastnil sa vojny v Zálive. Roku 1998 získal magisterský titul v odbore operačný výskum na Georgia Institute of Technology a pracoval ako asistent profesora na akadémii vo West Pointe. Roku 2000 prešiel do Johnsonovho vesmírneho strediska NASA, tu sa podieľal na výcviku posádok raketoplánov.
Astronaut.
Úspešne prešiel 19. náborom astronautov NASA a 6. mája 2004 bol zaradený medzi amerických astronautov. Absolvoval základný výcvik a 10. februára 2006 získal kvalifikáciu „letového špecialistu“ raketoplánu.
V septembri 2007 bol zaradený do posádky letu STS-126. Do vesmíru odštartoval 15. novembra 2008 na palube raketoplánu Endeavour. Cieľom misie bola doprava zásob a vybavenia na Medzinárodnú vesmírnu stanicu (ISS). Let trval 15 dní, 20 hodín a 29 minút.
Robert Kimbrough je ženatý, má tri deti.

</doc>
<doc id="321705" url="https://sk.wikipedia.org/wiki?curid=321705" title="Robert S. Kimbrough">
Robert S. Kimbrough



</doc>
<doc id="321706" url="https://sk.wikipedia.org/wiki?curid=321706" title="Robert Shane Kimbrough">
Robert Shane Kimbrough



</doc>
<doc id="321707" url="https://sk.wikipedia.org/wiki?curid=321707" title="Set-top-box">
Set-top-box



</doc>
<doc id="321708" url="https://sk.wikipedia.org/wiki?curid=321708" title="Morovno">
Morovno

Morovno je mestská časť Handlovej, mesta v okrese Prievidza.
Poloha.
Časť mesta sa nachádza v severnej časti pohoria Vtáčnik, asi 1 km západne od Handlovej, v údolí Morovnianskeho potoka. Cestné spojenie s mestom je možné iba cez obec Ráztočno po ceste III/1783.
Dejiny.
Pôvodne samostatná obec sa stala mestskou časťou Handlovej v roku 1976. V Morovne je zachovaná individuálna bytová zástavba a nachádza sa tu "Kaplnka sv. Michala", postavená v roku 1902.
Neďaleko sa nachádza aj malé športové letisko.

</doc>
<doc id="321710" url="https://sk.wikipedia.org/wiki?curid=321710" title="Dominic Antonelli">
Dominic Antonelli

Dominic Anthony Antonelli (* 23. august 1967, Detroit, Michigan, USA), pôvodne letec vojenského námorníctva USA, je od júla 2000 astronautom NASA. V marci 2009 absolvoval svoj prvý kozmický let raketoplánom Discovery na Medzinárodnej vesmírnej stanici (ISS). K stanici sa opäť vydal v máji 2010 pri lete STS-132 raketoplánu Atlantis. Zatiaľ strávil vo vesmíre 24 dní, 13 hodín a 58 minút.
Život.
Mladosť.
Dominic Antonelli sa pochádza z Detroitu. Po ukončení strednej školy v Fayetteville v Severnej Karolíne od roku 1985 študoval na Massachusettskom technologickom inštitúte (MIT, ), roku 1989 tu získal titul bakalára v odbore letectva a kozmonautiky.
Od roku 1991 slúžil v námorníctve ako pilot stíhacích lietadiel F/A-18C Hornet na lietadlovej lodi Nimitz. Roku 1996 sa zúčastnil leteckého hliadkovania nad južným Irakom. Roku 1997 študoval v Škole testovacích letcov USAF (). Potom bol preložený do Námorného zbraňového strediska () v China Lake v Kalifornii. Na štyridsaťjeden typoch lietadiel nalietal viac ako 3200 hodín.
Astronaut.
Zúčastnil sa 18. náboru astronautov NASA, uspel a 26. júla 2000 bol začlenený do oddielu astronautov NASA. V ročnom kurze všeobecnej vesmírnej prípravy získal kvalifikáciu pilota raketoplánu Space Shuttle.
Po dokončení prípravy zastával rôzne funkcie v NASA. Študoval tiež na University of Washington v Seattli, tu roku 2002 získal titul magistra (MS) letectva a kozmonautiky.
Až v októbri 2007 bol zaradený vo funkcii pilota do posádky letu STS-119 plánovaného na november 2008. Do vesmíru odštartoval po niekoľkých odkladoch na palube raketoplánu Discovery 15. marca 2009. Cieľom misie bola doprava a montáž posledného solárneho panelu Medzinárodnej vesmírnej stanice (ISS) a výmena člena posádky ISS. Po splnení programu letu astronauti pristáli 28. marca 2009 na Floride, let trval 12 dní, 19 hodín a 30 minút.
V máji 2009 NASA zverejnila zloženie posádky letu STS-132 vtedy naplánovaného na apríl 2010. Antonelli bol opäť pilotom raketoplánu, tentoraz stroja Atlantis. Cieľom tohto letu k ISS bola doprava a inštácia ruského modulu MIM-1/MRM-1. Po splnení programu letu astronauti pristáli 26. mája 2010 na Floride, let trval 11 dní, 18 hodín a 28 minút.

</doc>
<doc id="321711" url="https://sk.wikipedia.org/wiki?curid=321711" title="Dominic A. Antonelli">
Dominic A. Antonelli



</doc>
<doc id="321712" url="https://sk.wikipedia.org/wiki?curid=321712" title="Dominic Anthony Antonelli">
Dominic Anthony Antonelli



</doc>
<doc id="321713" url="https://sk.wikipedia.org/wiki?curid=321713" title="Marie-Ève Pelletierová">
Marie-Ève Pelletierová

Marie-Ève Pelletierová (* 18. máj 1982, Quebec, Quebec, Kanada) je súčasná kanadská profesionálna tenistka. Na okruhu WTA zatiaľ nevyhrala žiadny turnaj. Na okruhu ITF zvíťazila na 2 turnajoch vo dvojhre a 13 turnajoch vo štvorhre.

</doc>
<doc id="321714" url="https://sk.wikipedia.org/wiki?curid=321714" title="Marie-Ève Pelletier">
Marie-Ève Pelletier



</doc>
<doc id="321716" url="https://sk.wikipedia.org/wiki?curid=321716" title="Richard Arnold">
Richard Arnold

Richard Robert „Ricky“ Arnold II (* 26. november 1963, Cheverly, Maryland, USA) je pôvodne učiteľ matematiky a prírodných vied, od mája 2004 astronaut NASA. V marci 2009 absolvoval svoj prvý vesmírny let raketoplánom "Discovery" na Medzinárodnú vesmírnu stanicu (ISS). Druhý vesmírny let absolvoval v marci až októbri 2018, pričom bol členom Expedície 55/56 na ISS.
Život.
Učiteľ.
Richard Arnold sa pochádza z mesta Cheverly v Marylande. Na miestnej Marylandskej univerzite () študoval účtovníctvo, na hodnosť bakalára dosiahol roku 1985. Pokračoval štúdiom pedagogiky, zakončenom v roku 1998 ziskom kvalifikácie učiteľa. Súčasne v rokoch 1987-1988 pracoval v Námornej akadémii () ako technik. Potom učil na strednej škole vo Waldorfe a súčasne študoval na University of Maryland ekológiu mora a pobrežia, titul magistra získal roku 1992. Nasledujúci rok strávil výskumom morskej biológie v Národnej pobrežnej rezervácii Cape Cod () a na palube oceánografickej lode z Woods Hole v Massachusetts. Od roku 1993 učil biológiu a morskú ekológiu v americkej škole v Casablance v Maroku. O tri roky neskôr sa presťahoval do Rijádu v Saudskej Arábii, tu vyučoval a viedol oddelenie vedy Americkej medzinárodnej školy (). Neskôr, roku 2001, bol preložený na podobnú pozíciu v sieti Americkej medzinárodnej školy do Kuala Kencana (na Novej Guinei v Indonézii) a od roku 2003 do rumunskej Bukurešti.
Astronaut.
Zúčastnil sa 19. náboru astronautov NASA, uspel a 6. mája 2004 bol začlenený do oddielu astronautov NASA. Prešiel kurzom všeobecnej kozmickej prípravy a vo februári 2006 získal kvalifikáciu vzdelávacieho letového špecialistu () raketoplánu Space Shuttle.
Absolvoval tiež kompletný potápačský výcvik a v auguste 2007 sa zúčastnil deväťdenného pobytu v podmorskom laboratóriu Aquarius neďaleko floridského pobrežia v rámci experimentu NEEMO 13 ().
V októbri 2007 bol zaradený vo funkcii letového špecialistu do posádky letu STS-119 plánovaného na november 2008. Do vesmíru odštartoval po niekoľkých odkladoch na palube raketoplánu Discovery 15. marca 2009. Cieľom misie bola doprava a montáž posledného solárneho panelu Medzinárodnej vesmírnej stanice (ISS) a výmena člena posádky stanice. Pri montáži panelu uskutočnil dva výstupy do vesmíru na povrch stanice s celkovou dĺžkou 12 hodín a 34 minút. Po splnení programu letu astronauti pristáli 28. marca 2009 na Floride, let trval 12 dní, 19 hodín a 30 minút.
Richard Arnold je ženatý, má dve dcéry.

</doc>
<doc id="321717" url="https://sk.wikipedia.org/wiki?curid=321717" title="Richard R. Arnold">
Richard R. Arnold



</doc>
<doc id="321718" url="https://sk.wikipedia.org/wiki?curid=321718" title="Richard Rorbert Arnold">
Richard Rorbert Arnold



</doc>
<doc id="321719" url="https://sk.wikipedia.org/wiki?curid=321719" title="Nicole Stottová">
Nicole Stottová

Nicole Marie Passonno Stottová (* 19. november 1962, Albany, New York, USA) bola pôvodne inžinierkou, od júla 2000 je americkou astronautkou, členkou oddielu astronautov NASA. Do vesmíru letela zatiaľ dvakrát, v oboch prípadoch s raketoplánom Discovery. V auguste 2009 letela na niekoľkotýždňový let na Medzinárodnú vesmírnu stanicu (ISS) ako členka Expedícií 20 a 21. Neskôr, koncom februára a začiatkom marca 2011, absolvovala ešte jeden let s expedíciou STS-133.
Život.
Mladosť.
Nicole Stottová sa narodila v Albany v štáte New York, detstvo prežila v meste Clearwater na Floride, tu tiež roku 1980 ukončila strednú školu. Roku 1987 získala bakalársky titul na "Embry-Riddle Aeronautical University" a stala sa projektantka v spoločnosti Pratt and Whitney. O rok neskôr prešla do Kennedyho vesmírneho strediska, tu sa venovala otázkam efektívnosti prípravy raketoplánov k letom. Roku 1992 získala magisterský titul na "University of Central Florida". V rokoch 1996 – 1998 bola preložená do Huntington Beach v Kalifornii, tu riadila práce na priehradových konštrukciách ISS. Po návrate do Houstonu pracovala na simulátore letu raketoplánov.
Astronautka.
Zúčastnila sa 17. náboru astronautov NASA v rokoch 1997 – 1998 a dostala sa iba medzi 121 finalistov. V júli 2000 v 18. nábore už bola vybraná medzi astronautov. Absolvovala všeobecnú kozmickú prípravu a získala kvalifikáciu letový špecialista.
Vo februári 2007 bola vymenovaná za náhradníčku Sandry Magnusovej (štartovala k ISS na palube STS-126 v novembri 2008, pristála s STS-119 v marci 2009). V auguste 2007 bola predbežne určená do Expedície 19 so štartom na STS-128 v apríli 2009, vo februári 2008 bol jej let oficiálne potvrdený. V dôsledku odkladov letov raketoplánov sa let STS-128 posunul na august 2009.
Nakoniec raketoplán Discovery k misii STS-128 vzlietol 29. augusta 2009, Stottová na ISS vystriedala Tima Kopru a ostala na stanici do príletu raketoplánu Atlantis koncom novembra 2009.
S raketoplánom Discovery letela ešte raz 24. februára 2011 na krátkodobú misiu STS-133. Tento štart bol posledným pre raketoplán Discovery, po návrate bol odstrojený a dnes je vystavený v Národnom múzeu letectva a kozmonautiky Smithsonovho inštitútu vo Washington, D.C.
Let STS-133, naplánovaný pôvodne na september 2010, odštartoval po viacerých odkladoch až 24. februára 2011 z rampy LC-39A na Kennedyho vesmírnom stredisku.
Na ISS vyniesol viacúčelový modul Leonardo, tretí modul ELC (ExPRESS Logistics Carrier) a humanoidného robota "Robonaut".
Stottovej úlohou (spolu s Barrattom) bolo okrem iného aj ovládanie robotického ramena Canadarm2 (kanadská ruka) počas vykládky nákladu z raketoplánu a dva výstupy do otvoreného vesmíru. Po splnení úloh 12-dňovej misie sa aj s kolegami 9. marca 2011 vrátila na Zem.
Celkovo vo vesmíre strávila 103 dní, 5 hodín a 49 minút.

</doc>
<doc id="321720" url="https://sk.wikipedia.org/wiki?curid=321720" title="Nicole P. Stottová">
Nicole P. Stottová



</doc>
<doc id="321721" url="https://sk.wikipedia.org/wiki?curid=321721" title="Nicole Passonno Stottová">
Nicole Passonno Stottová



</doc>
<doc id="321722" url="https://sk.wikipedia.org/wiki?curid=321722" title="Nicole Passonno Stott">
Nicole Passonno Stott



</doc>
<doc id="321723" url="https://sk.wikipedia.org/wiki?curid=321723" title="Nicole Stott">
Nicole Stott



</doc>
<doc id="321724" url="https://sk.wikipedia.org/wiki?curid=321724" title="Nicole P. Stott">
Nicole P. Stott



</doc>
<doc id="321725" url="https://sk.wikipedia.org/wiki?curid=321725" title="Guy Laliberté">
Guy Laliberté

Guy Laliberté (* 2. september 1959, Quebec, Quebec, Kanada) je kanadský podnikateľ, filantrop a hráč pokru. Je zakladateľom a riaditeľom cirkusovej a zábavnej spoločnosti Cirque du Soleil. Roku 2009 sa vydal na týždeň do vesmíru na Medzinárodnú vesmírnu stanicu (ISS) ako "kozmický turista".
Život.
Podnikateľ a filantrop.
Guy Laliberté pochádza zo stredostavovskej frankokanadskej rodiny. Inšpirovaný zážitkom z "Ringling Brothers and Barnum &amp; Bailey Circus" z detstva začal už v ranom veku vystupovať ako pouličný umelec, naučil sa chôdzi na chodúľach, hltanie ohňa, hru na akordeón a nejakú dobu sa tým živil. V roku 1984 založil vlastný cirkus – "Cirque du Soleil". Postupne vybudoval zo svojej spoločnosti jeden z najväčších podnikov v danom obore, pôsobiaci v niekoľkých krajinách a s cca štyrmi tisíckami zamestnancov, ocenený na 2 miliardy dolárov.
V októbri 2007 založil nadáciu "Jedna kvapka" (), ktorej cieľom je rozšíriť vo verejnosti povedomie o problémoch súvisiacich s vyčerpávaním vodných zdrojov a pomoc obyvateľstvu oblastí postihnutých nedostatkom vody. Na chod nadácie prispel sumou 100 miliónov dolárov.
Kozmonaut.
Od roku 2004 rokoval o eventuálnom kozmickom lete so spoločnosťou Space Adventures (tá hľadá zákazníkov pre komerčné lety na Sojuzoch). Začiatkom apríla 2009 zrušila kazašská vláda len mesiac predtým podpísanú zmluvu o lete Kazacha na Medzinárodnú vesmírnu stanicu (ISS) začiatkom októbra 2009. Laliberté využil príležitosť a zaujal uvoľnené miesto. Oficiálne bol jeho let oznámený 4. júna 2009. To už prechádzal výcvikom v Stredisku prípravy kozmonautov.
Do vesmíru odštartoval 30. septembra 2009 na palube Sojuzu TMA-16 spoločne s členmi Expedície 21 Maximom Surajevom a Jeffrey Williamsom. Program (nazvaný "Poetická sociálna misia") svojho kozmického letu orientoval na popularizáciu problémov s vodou, v duchu činnosti svojej nadácie. Na Zem sa vrátil 11. októbra 2009 v Sojuze TMA-14 s Gennadijom Padalkom a Michaelom Barrattom.

</doc>
<doc id="321726" url="https://sk.wikipedia.org/wiki?curid=321726" title="Nathan Mendelsohn">
Nathan Mendelsohn

Nathan Saul Mendelsohn (* 14. apríl 1917, Brooklyn, New York, USA – † 4. júl 2006, Toronto, Kanada) bol kanadský matematik narodený v USA. Je známy predovšetkým vďaka svojej práci v kombinatorike, teórii grúp a teórii grafov. Je spoluobjaviteľom tzv. Dulmageho-Mendelsohnovej dekompozície, ktorá je metódou hľadania maximálneho párenia v bipartitnom grafe. V kombinatorike objavil tzv. Mendelsohnove systémy trojíc.

</doc>
<doc id="321727" url="https://sk.wikipedia.org/wiki?curid=321727" title="Nathan Saul Mendelsohn">
Nathan Saul Mendelsohn



</doc>
<doc id="321728" url="https://sk.wikipedia.org/wiki?curid=321728" title="Nathan S. Mendelsohn">
Nathan S. Mendelsohn



</doc>
<doc id="321729" url="https://sk.wikipedia.org/wiki?curid=321729" title="Peter Kertvel">
Peter Kertvel

Peter Kertvel (* 1967) je slovenský bubeník a moderátor. V súčasnosti moderuje v športovom rádiu Hornet reláciu ROCKparáda. Uvádza ju spolu z Danielom Jordánom. Hral v skupinách Metalinda, 67 Harlem, Ad Acta, Shandy a Ester, Xibalba, Fade Out, Clear, hral s Mirom Džunkom. V súčasnosti hráva so skupinami Žobráci, Purple Rose, Pešia Zóna, Bumerang, O.K.No.

</doc>
<doc id="321730" url="https://sk.wikipedia.org/wiki?curid=321730" title="Samosprávne mesto (Nemecko)">
Samosprávne mesto (Nemecko)



</doc>
<doc id="321731" url="https://sk.wikipedia.org/wiki?curid=321731" title="Zoznam pilotovaných vesmírnych letov, 2010 – 2019">
Zoznam pilotovaných vesmírnych letov, 2010 – 2019

"Pre poznámky, súhrn a externé odkazy, pozri nadradený článok: Zoznam pilotovaných vesmírnych letov."
Toto je podrobný zoznam pilotovaných vesmírnych letov od roku 2010 do roku 2019, zahrňujúci lety k ISS.

</doc>
<doc id="321732" url="https://sk.wikipedia.org/wiki?curid=321732" title="Tracy Caldwellová">
Tracy Caldwellová



</doc>
<doc id="321733" url="https://sk.wikipedia.org/wiki?curid=321733" title="James Dutton">
James Dutton

James Patrick "Mash" Dutton Jr. (20. november 1968, Eugene, Oregon, USA) je americký astronaut. Do vesmíru sa zatiaľ dostal iba raz, v misi STS-131 k Medzinárodnej vesmírnej stanici, ktorá odštartovala 5. apríla 2010. Je ženatý a má troch synov.
Počas misie STS-131 vyniesol do vesmíru erb mesta Trenčín, slovenskú zástavu a tričko s trenčianskym hradom.. 11. júla 2010 spolu s manželkou navštívil Trenčín. 

</doc>
<doc id="321734" url="https://sk.wikipedia.org/wiki?curid=321734" title="James P. Dutton">
James P. Dutton



</doc>
<doc id="321735" url="https://sk.wikipedia.org/wiki?curid=321735" title="James Patrick Dutton">
James Patrick Dutton



</doc>
<doc id="321742" url="https://sk.wikipedia.org/wiki?curid=321742" title="Yasunari Kawabata">
Yasunari Kawabata



</doc>
<doc id="321743" url="https://sk.wikipedia.org/wiki?curid=321743" title="Stopa matice">
Stopa matice

Stopa matice alebo diagonálny súčet alebo sled je v lineárnej algebre súčet členov na hlavnej diagonále matice. Matica musí byť štvorcová, musí mať teda n stĺpcov a n riadkov. 
Značenie.
Stopu matice formula_1 o jednotlivých prvkoch formula_2 môžeme označiť týmito ekvivalentnými spôsobmi:
formula_3
Definícia.
Majme štvorcovú maticu formula_1 nad poľom formula_5 s členmi:
formula_6
stopu tejto matice definujeme nasledujúcim predpisom:
formula_7.
Vlastnosti.
Majme štvorcové matice formula_1, formula_9 a formula_10 nad poľom formula_5 o rovnakom rozmere formula_12×formula_12. Potom platia nasledujúce vlastnosti:
formula_17.
formula_18
formula_20.
formula_22
formula_24

</doc>
<doc id="321745" url="https://sk.wikipedia.org/wiki?curid=321745" title="Uraninit">
Uraninit

Uraninit staršie smolinec je tmavý až čierny silne rádioaktívny kubický alebo amorfný minerál, chemicky oxid uraničitý (UO2) často obsahujúci ako prímes oxid toričitý.
Názov.
Uraninit po prvýkrát opísal nemecký mineralóg F.E. Brückmann v roku 1727 z českého Jáchymova. V slovenčine možno nájsť pre tento minerál aj staršie pomenovania "uranín", "smolinec" alebo "nasturán". Termín "smolinec" zaviedli českí baníci, ktorí ťažili striebro v Jáchymovských žilách a výskyt uraninitu im vždy signalizoval vymiznutie striebra, čiže nosil smolu. Iným vysvetlením je, že názov bol odvodený od jeho smolného lesku.
Charakteristika.
Je to kubický minerál, ktorý najčastejšie tvorí kryštály tvaru kocky alebo spojky s plochami oktaédra a menšími plochami kociek a dodekaédrov. V prírode sa častejšie vyskytuje vo forme kolomorfných, obličkovitých agregátov, nezriedka vytvára stromčekovité alebo aj guličkovité agregáty. Niekedy vytvára náteky, ktoré sa označujú ako uránová čerň. Vyznačuje sa tmavou, väčšinou čiernou alebo hnedočiernou farbou. Občas môže byť pozorovateľný slabý prechod do fialova. Navetraný uraninit je žltý, oranžový a zelený v dôsledku prítomnosti sekundárnych minerálov. Vryp má hnedočierny. Lesk polokovový, zrnité odrody voskový, smolný až celkom matný. Tvrdosť uraninitu sa pohybuje od 5 do 6 v Mohsovej škále. Hustota čistého uraninitu je pomerne vysoká, okolo 10,3-10,6 g/cm3, pri jeho hydratácii však dochádza k rapídnemu poklesu hustoty nezriedka až na 6,5 g/cm3. Je silne rádioaktívny, v mineralogických zbierkach preto musí byť skladovaný osobitne, mimo obývaných priestorov. Uraninit nie je nikdy chemicky čisté UO2, jeho obsah môže kolísať najčastejšie na úkor UO3. Bežne obsahuje asi 46 až 88 % U.
Bežne obsahuje prímesi Th, Zr, Pb, Ra, Ac, Po, Ce, Y, Er, La. Tórium je často dôkazom magmatického pôvodu. Nabohatenie o Ra, Po, Ac, ako aj Pb je dôsledkom rádioaktívneho rozpadu U a Th. Obsah olova môže riedka dosahovať až 10 až 20 %. Zirkónu okolo 7,5 %.
Masívna odroda sa označuje nasturán, v anglickej terminológii pitchblendit. Za samostatné odrody sa považuje cleveit s obsahom ytria, erbia, tória, hélia a argónu a nivenit s obsahom vzácnych zemín. Uraninit vo svojej štruktúre vždy obsahuje menšie množstvo vody.
Vznik.
Primárne vzniká ako magmatický minerál v granitoidoch (hlavne S-typu) a pegmatitoch. V kyslých horninách tvorí bežné paragenézy so zirkónom, monazitom, turmalínmi, U-sľudami a živcami, niekedy s apatitom.
Sekundárne tiež vystupuje vo vysokoteplotných cínovo-wolfrámových a stredneteplotných Ag–Ni–Co–As-U ±Bi (tzv. päťprvková mineralizácia) a iných sulfidických žilách. Klasické uránové žily sú bohaté na kalcit a iné karbonáty. Vznikajú väčšinou v neskoroorogénnom štádiu vývoja oblasti a sú typické pomerne variabilnou mineralizáciou. V hydrotermálnych žilách uraninit bežne tvorí paragenézu s pyritom, chalkopyritom, galenitom, bizmutom, striebrom, nikelínom, baritom, fluoritom, a karbonátmi (hlavne v Co–Bi–Ag žilách). V žilách sa bežne nachádza s ďalšími uránovými minerálmi ako je koffinit a produktami sekundárnej alterácie, hlavne U-sľudami.
Môže vznikať i v špecifických typoch mineralizácii, ako ložiská typu Colorado Plateau, kde sú o urán nabohacované pieskovce, cez ktoré presakovali na urán bohaté soľanky. Známy je tiež výskyt v inflitračných ložiskách, hlavne v ryolitoch. Zlato-uránová mineralizácia s vysokým obsahom uraninitu je známa z niektorých prekambrických zlepencov. Uraninit tvorí časť sekundárne vyzrážanej základnej hmoty medzi riečnymi obliakmi, ktorá bola remobilizovaná neskoršou metamorfózou a často naviazaná na bitúmeny.
Výskyt.
Vyskytuje sa v granitoidných horninách, hlavne v granitických a syenitových pegmatitoch. V týchto horninách niekedy tvorí inklúzie v spineloch. Vyskytuje sa tiež v nižšieteplotných hydrotermálnych žilách Ag–Ni–Co–As-U a vysokoteplotných Sn-W žilách. 1/3 uránových ložísk predstavuje uránovo-vanádovú mineralizáciu typu Colorado Plateau. Nachádza sa i v uránonosných zlepencoch. Alebo v šošovkovitých telesách viazaných na kyslé vulkanity, hlavne ryolity.
Lokality.
Objavený bol na českej lokalite Jáchymov v Krušných horách v okrese Karlovy Vary. Jáchymovské ložisko tvorí granitoidný plutón s metamorfným obalom s viacfázovým vývojom cínovo-wolfrámovej a mladšej uránov-karbonátovej mineralizácie. Z Česka je ďalej známy z Dolní Rožínky, Příbramska (Bytíz), Hamr na Jezeře pri České Lípe.
Spomedzi ostatných svetových lokalít sú to hlavne oblasti Karélie v dnešnom Rusku, Veľké medvedie jazero v provincii Saskatchewan v Kanade. Zaujímavosťou je výskyt na lokalite Blind River v Kanade, kde uraninit vystupuje v prekambrických zlepencoch. Ďalej v Spojenom kráľovstve (Cornwall), v Mexiku (Sierra San Marcos), v USA v štátoch New Hampshire, Connecticut, Severná Karolína, Wyoming, Colorado a Nové Mexiko. V Juhoafrickej republike je známy tiež zo zlepencov na lokalite Witwatersrand, kde vystupuje spolu so zlatom. Podobné ložiská sa nachádzajú v západoaustrálskej perthskej panve.
Jedno z najväčších ložísk uránu tvorí žulový pegmatit z Rössing v Namíbii. Uraninit tvorí asi 55% tamojšej uránovej rudy.
Slovensko.
Na Slovensku je známy predovšetkým z Novoveskej Huty, kde sa aj určitú dobu ťažil zo stratiformného ložiska. Sprevádzal ho tu hojný molybdenit. Veľmi podobné ložiská sa nachádzajú v Petrovej Hore pri Krompachoch, blízko Košických Hámrov, Jahodnej a Stratenej. Na ložisku Dúbrava je uraninit známy z ojedinelých výskytov v pegmatitoch. Mineralizácie tohto typu sú známe aj z permských hornín gemerika a hronika (Vikartovský chrbát). Nachádza sa i v obalovej jednotke tatrika v Považskom Inovci, medzi obcami Kálnica a Selec. Táto mineralizácia je umiestnená do permského seleckého súvrstvia, jej vek však bol určený ako vrchnokriedový.
Ekonomický význam.
Uraninit je dôležitým zdrojom uránu, v menšej miere sa z neho získava i rádium. Upravuje sa na tzv. yellowcake, ktorý sa neskôr ďalej spracováva na urán.

</doc>
<doc id="321746" url="https://sk.wikipedia.org/wiki?curid=321746" title="Richard Brauer">
Richard Brauer

Richard Dagobert Brauer (* 10. február 1901, Charlottenburg, Berlín, Nemecko, vtedy Charlottenburg, nemecké cisárstvo – † 17. apríl 1977, Belmont, Massachusetts, USA) bol nemecký matematik žijúci v USA. Pracoval najmä v abstraktnej algebre a teórii čísel. Je tiež zakladateľom modulárnej teórie reprezentácií. Je po ňom pomenované veľké množstvo matematických viet a konceptov.

</doc>
<doc id="321747" url="https://sk.wikipedia.org/wiki?curid=321747" title="Richard Dagobert Brauer">
Richard Dagobert Brauer



</doc>
<doc id="321748" url="https://sk.wikipedia.org/wiki?curid=321748" title="Richard D. Brauer">
Richard D. Brauer



</doc>
<doc id="321749" url="https://sk.wikipedia.org/wiki?curid=321749" title="Brno-Tuřany">
Brno-Tuřany

Brno-Tuřany je od 24. novembra 1990 mestská časť štatutárneho mesta Brna. Mestská časť leží na juhovýchodnom okraji mesta na ľavom brehu rieky Svitavy a tvoria ju celé katastrálne územia Brněnské Ivanovice, Dvorska, Holásky a Tuřany. Má rozlohu 1784 ha a v januári 2008 mala 5 152 obyvateľov. 

</doc>
<doc id="321750" url="https://sk.wikipedia.org/wiki?curid=321750" title="William Burnside">
William Burnside

William Burnside (* 2. júl 1852, Londýn, Spojené kráľovstvo - † 21. august 1927, Londýn) bol anglický matematik. Je známy predovšetkým vďaka práci v oblasti konečných grúp. Významná je tiež jeho práca v oblasti reprezentácií grúp, kde patril spoločne s Ferdinandom Georgom Frobeniom k najvplyvnejším matematikom.
Po Burnsideovi je pomenovaná Burnsideova veta, ktorá hovorí, že každá grupa rádu, ktorý nie je deliteľný viac ako dvoma rôznymi prvočíslami, je riešiteľná.

</doc>
<doc id="321751" url="https://sk.wikipedia.org/wiki?curid=321751" title="Garrett Reisman">
Garrett Reisman

Garrett Erin Reisman (* 10. február 1968, Morristown, New Jersey, USA) je inžinier, od júna 1998 je americký astronaut, člen oddielu kozmonautov NASA. Má za sebou polročný kozmický let (z roku 2008) na Medzinárodnú vesmírnu stanicu (ISS) ako člen najprv Expedície 16, neskôr Expedície 17.
Život.
Mladosť.
Garrett Erin Reisman sa narodil v Morristowne v New Jersey, detstvo a mladosť prežil v Parsippany v tom istom štáte. V roku 1991 získal bakalársky titul na University of Pennsylvania a o rok neskôr magisterský na California Institute of Technology, nasledujúce štyri roky sa v tom istom inštitúte venoval výskumu v oblasti hydrodynamiky. V rokoch 19961998 pracoval v kozmickej divízii firmy TRW na orientačnom systéme družice Aqua.
Astronaut.
V júni 1998 bol v 17. nábore vybraný medzi astronautov NASA. Začal ročný kozmonautický výcvik a v auguste 1999 získal kvalifikáciu "letový špecialista". Pracoval v oddelení robotiky (Office Robotics Branch), od roku 2001 v oddelení pokročilých kozmických prostriedkov (Advanced Vehicles Branch).
V januári 2006 sa s Romanom Romanenkom a Michailom Kornijenkom zúčastnil dvojdňového testu prežitia v prípade pristátia v neobývanej oblasti. Test prebehol v lesoch pri Moskve. Vo februári 2007 bol zaradený ako palubný inžinier do posádky Expedície 16.
Prvý let.
Do vesmíru odštartoval 11. marca 2008 na palube raketoplánu Endeavour (let STS-123). Na stanici ISS vystriedal Léopolda Eyhartsa, aby sa pripojil k členom Expedície 16 (Peggy Whitsonová a Jurij Malenčenko), pracujúcim na stanici už od októbra. V priebehu letu raz vystúpil do otvoreného vesmíru. V apríli 2008 Whitsonovú a Malenčenka nahradili Sergej Volkov a Oleg Kononenko z Expedície 17. Reisman zostal na stanici do júna 2008, kedy ho odviezol raketoplán Discovery pri lete STS-124.
Druhý let.
V máji 2009 NASA zverejnila zloženie posádky letu STS-132 vtedy naplánovaného na apríl 2010. Reisman bol do neho zaradený ako prvý letový špecialista. Cieľom misie raketoplánu Atlantis bola doprava a inštácia ruského modulu MIM-1/MRM-1 na ISS. Po splnení programu letu astronauti pristáli 26. mája 2010 na Floride, let trval 11 dní, 18 hodín a 28 minút.

</doc>
<doc id="321752" url="https://sk.wikipedia.org/wiki?curid=321752" title="Garrett E. Reisman">
Garrett E. Reisman



</doc>
<doc id="321753" url="https://sk.wikipedia.org/wiki?curid=321753" title="Garrett Erin Reisman">
Garrett Erin Reisman



</doc>
<doc id="321754" url="https://sk.wikipedia.org/wiki?curid=321754" title="Smolinec">
Smolinec



</doc>
<doc id="321759" url="https://sk.wikipedia.org/wiki?curid=321759" title="Brno-Vinohrady">
Brno-Vinohrady

Brno-Vinohrady je od 24. novembra 1990 mestská časť na východe štatutárneho mesta Brna. Mestská časť má rozlohu 228 ha a k 1. januáru 2006 mala 14 319 obyvateľov.

</doc>
<doc id="321762" url="https://sk.wikipedia.org/wiki?curid=321762" title="Diagonálny súčet">
Diagonálny súčet



</doc>
<doc id="321768" url="https://sk.wikipedia.org/wiki?curid=321768" title="Izsák">
Izsák

Izsák je mesto v Maďarsku v Báčsko-malokumánskej župe v Malokerešskom okrese.
Má rozlohu 11 376 ha a žije tu obyvateľov "()".

</doc>
<doc id="321776" url="https://sk.wikipedia.org/wiki?curid=321776" title="Kosák (nástroj)">
Kosák (nástroj)

Kosák je poľnohospodárske náradie, oblúkovito zahnutý nôž na krátkej rúčke určený na kosenie rastlín.
Konštrukcia a použitie.
Tvorí ho zakrivená polmesiacovitá čepeľ s hladkým ostrím na vnútornej strane. Na jednej strane s hrotom, na druhej s rúčkou, ktorá je obvykle z dreva alebo plastu. Ostrie je potrebné pravidelne brúsiť, najlepšie jemným brúsnym kameňom (oslou), pri väčšom opotrebovaní sa ostrie naklepáva podobným spôsobom ako na kose.
Kosec, ktorý používal kosák ho držal v jednej obyčajne pravej ruke a ľavou uchopoval stonky rastlín, ktoré vyžínal. Za koscom išli žnice, ktoré zbierali pokosené rastliny.
História.
Kosák je jedným z najstarších známych nástrojov. Pred objavením kovov sa čepeľ vyrábala z kostí alebo kameňa. Kosáky si pôvodne roľníci vyrábali podomácky, neskôr sa ich výrobou zaoberali remeselníci. Asi v 18. storočí sa na Slovensko dostali v manufaktúrach vyrábané kosáky z Rakúska. Neskôr na začiatku 20. storočia boli kosáky pri žatve obilia nahradené kosami.
Mytológia a symbolika.
Kosák bol od nepamäti symbolom poľnohospodárstva. Bohyňu Demeter starovekí Gréci zobrazovali s kosákom v ruke. V gréckej mytológii ho ako zbraň použili Cronus a Perseus.
V komunistickej symbolike mal skrížený kosák s kladivom symbolizovať spojenectvo robotníkov a roľníkov (kosák a kladivo).

</doc>
<doc id="321782" url="https://sk.wikipedia.org/wiki?curid=321782" title="Robotnícka strana sociálnej spravodlivosti">
Robotnícka strana sociálnej spravodlivosti

Robotnícka strana sociálnej spravodlivosti (čes. "Dělnická strana sociální spravedlnosti") je česká mimoparlamentná, ultranacionalistická krajnepravicová politická strana, ktorá vznikla v januári 2004.
História.
Strana je pokračovateľkou pôvodnej Robotníckej strany (DS), ktorá bola rozpuštená roku 2009, kvôli údajnému spojeniu s neonacistickou organizáciou Národný odpor.
Strana sa oficiálne profiluje ako národne orientovaná a neonacizmus oficiálne odsúdila. Spolupracuje s Ľudovou stranou Naše Slovensko.

</doc>
<doc id="321783" url="https://sk.wikipedia.org/wiki?curid=321783" title="Nôž (nástroj)">
Nôž (nástroj)

"Pre iné významy, pozri nôž."
Nôž je jednoduchý nástroj dennej potreby určený na rezanie a krájanie, prípadne aj k bodným a vrtným a bojovým úkonom. Zvyčajne ho tvorí ho čepeľ a rúčka. Pod zdrobnelým označením nožík sa najčastejšie rozumie menší vreckový (zatvárací) nôž.
Konštrukcia a použitie.
Nôž sa skladá z dvoch častí: čepele, slúžiacej na rezanie, krájanie, bodanie atď. a rúčky, slúžiacej na uchopenie, ktoré sú pevne spojené. Princípom použitia je usmernenie sily na nepatrnú plochu ostria, kde môže pôsobiť nôž veľkým tlakom.
Existuje veľké množstvo nožov najrôznejších kategórií. Najstaršie nože boli vyvinuté z jednoduchých kamenných rezacích nástrojov. Medzi najkvalitnejšie kamenné materiály patrili tie, ktoré bolo možné štiepať na ostrohranné úlomky, ako pazúrik alebo obsidián. S postupným zdokonaľovaním poznania sa začali vyrábať z kovov, najprv zo zlata, medi, bronzu a nakoniec zo železa a ocele alebo z keramiky.
Nože sa nosili v drevenej, koženej alebo plátennej pošve. Väčšina nožov mala na železný základ navarené oceľové ostrie a patrila medzi výrobky špecializovaných nožiarov. Mohol slúžiť aj ako príležitostná zbraň.
Rozdelenie.
Existuje veľa druhov a konštrukcií nožov, ktoré sa v priebehu histórie menili a zdokonaľovali. Ich tvar, veľkosť a vyhotovenie zodpovedajú určeniu. Medzi najbežnejšie patria:

</doc>
<doc id="321786" url="https://sk.wikipedia.org/wiki?curid=321786" title="Naoko Jamazakiová">
Naoko Jamazakiová

Naoko Jamazakiová (, ; * 27. december 1970, Macudo, Čiba, Japonsko) je japonská astronautka pracujúca pre JAXA a druhá žena japonského pôvodu, ktorá bola kvalifikovaná pre vesmírne lety. Do vesmíru vzlietla v apríli 2010 pri misii STS-131.
Osobný život.
Naoko Jamazakiová, rodená Suminová, sa vydala za Taičiho Jamazakiho a má s ním jednu dcéru. Baví ju potápanie, lyžovanie, lietanie a hudba.
Vzdelanie.
Študovala letecké inžinierstvo na univerzite v Tokiu, v roku 1993 dosiahla titul bakalár (magister v roku 1996).
Pracovná kariéra.
Od roku 1996 pracovala v tíme JAXA pracujúcom na module Kibó, od roku 1998 v skupine budujúcej centrifúgu pre Medzinárodnú vesmírnu stanicu (ISS).
Vo februári 1999 bola vybraná do skupiny astronautov JAXA, do septembra 2001 prechádzala všeobecným výcvikom v stredisku JAXA v Cukube. V lete 2003 trénovala vo Hviezdnom mestečku, od roku 2004 sa pripravovala v Johnsonovom vesmírnom stredisku v Houstone, vo februári 2006 získala v NASA kvalifikáciu letový špecialista. Naďalej zostala v Houstone v súvislosti s prípravou na vypustenie japonského modulu.
10. novembra bola agentúrami NASA a JAXA oznámená jej nominácia do posádky letu STS-131 plánovaného na február 2010. Do vesmíru odštartovala na palube raketoplánu Discovery 5. apríla 2010.

</doc>
<doc id="321787" url="https://sk.wikipedia.org/wiki?curid=321787" title="Alexandr Alexandrovič Skvorcov (1966)">
Alexandr Alexandrovič Skvorcov (1966)

Alexandr Alexandrovič Skvorcov ml. (; * 6. máj 1966, Ščiolkovo) slúžil v ruskom vojenskom letectve ako pilot, od júna 1997 je kozmonautom, členom oddielu kozmonautov CPK. V apríli 2010 sa na šesť mesiacov vypravil na Medzinárodnú vesmírnu stanicu (ISS) ako člen Expedícii 23 a 24. 26. marca 2014 letel na ISS opäť, tentokrát na palube Sojuzu TMA-12M v rámci Expedícií 23 a 24.
Život.
Mladosť.
Alexandr Alexandrovič Skvorcov mladší je synom kozmonauta Alexandra Alexandroviča Skvorcova staršieho. Skvorcov starší slúžil v oddieli kozmonautov CPK v rokoch 1965 - 1968, do vesmíru sa nedostal. Jeho syn sa po strednej škole prihlásil na vojenskú leteckú školu v Stavropolsku (), roku 1987 ju s úspechom dokončil. Potom slúžil v letectve, lietal na L-39 a MiG-23 rôznych verzií. Celkový nálet má okolo 950 hodín. Roku 1997 absolvoval leteckú fakultu Vojenskej akadémie protivzdušnej obrany v Tveri ().
Kozmonaut.
Ešte počas štúdia sa prihlásil na kosmonautický výcvik, prešiel lekárskymi prehliadkami a 28. júla 1997 bol Štátnou medzirezortnou komisiou odporučený na zaradenie do oddielu kozmonautov CPK. Do oddielu bol zaradený na pozíciu kandidáta na kozmonauta už 20. júna 1997, hneď po skončení akadémie. Absolvoval dvojročnú všeobecnú kozmickú prípravu a 1. decembra 1999 získal kvalifikáciu skúšobný kozmonaut.
V auguste 2007 bol menovaný za člena záložnej posádky Expedície 21 (odštartovala v septembri 2009). V júli 2008 bol paralelne vymenovaný do hlavnej posádky Expedície 24 s predpokladaným štartom v máji 2010. V septembri 2008 bolo toto určenie oficiálne potvrdené Roskosmosom. V apríli 2009 bol preradený do hlavnej posádky Expedície 23 s plánovaným štartom v Sojuze TMA-18 v apríli 2010.
Na svoju prvú kozmickú výpravu odštartoval z kozmodrómu Bajkonur v Sojuze TMA-18 ako veliteľ lode spoločne s Michailom Kornijenkom a Tracy Dysonovou dňa 2. apríla 2010 o 04:04 UTC.
Alexandr Skvorcov je ženatý, má dcéru.

</doc>
<doc id="321788" url="https://sk.wikipedia.org/wiki?curid=321788" title="Alexandr Alexandrovič Skvorcov">
Alexandr Alexandrovič Skvorcov

Alexandr Alexandrovič Skvorcov môže byť:

</doc>
<doc id="321789" url="https://sk.wikipedia.org/wiki?curid=321789" title="Michail Borisovič Kornijenko">
Michail Borisovič Kornijenko

Michail Borisovič Kornijenko (; * 15. apríl 1960, Syzraň) je bývalý ruský policajt, inžinier, od februára 1998 do decembra 2017 bol kozmonautom, členom oddielu RKK Energija a neskôr CPK. V apríli 2010 sa na šesť mesiacov vypravil na Medzinárodnú vesmírnu stanicu (ISS) ako člen Expedícii 23 a 24. Spolu so Scottom Kellym bol vybraný na ročnú misiu na ISS od marca 2015 do marca 2016.
Život.
Mladosť.
Michail Kornijenko pochádza zo Syzrane v Kujbyševskej (dnes Samarskej) oblasti, žil v Moskve, neskôr v Čeľabinsku, tu tiež roku 1977 absolvoval strednú školu. Dva roky (1978 - 1980) základnej vojenskej služby strávil u 104. gardovej výsadkovej divízie, posádka pri Kirovabade v Azerbajdžane. V rokoch 1980 - 1986 slúžil v moskovskej polícii. Súčasne diaľkovo študoval na Moskovskom leteckom inštitúte, kde roku 1987 získal diplom inžiniera so špecializáciou na raketové motory na kvapalné pohonné látky. V rokoch 1986 - 1991 pracoval v Konštrukčnej kancelárii všeobecného strojárstva (KBOM). Od októbra 1991 bol riaditeľom výrobno-technického oddelenia spoločnosti Transvostok (), od decembra 1992 bol generálnym riaditeľom spoločnosti ESTE (). V apríli 1995 nastúpil do RKK Energija do oddelenia prípravy kozmonautov k výstupom do otvoreného vesmíru.
Kozmonaut.
Prihlásil sa na kosmonautický výcvik, prešiel lekárskymi prehliadkami v IMBP, ale v júli 1997 firemná komisia zadržala jeho spis, nespĺňal totiž podmienku minimálne trojročného zamestnania v RKK Energija. Štátna medzirezortná komisia ho preto až 24. februára 1998 odporučila do oddielu kozmonautov RKK Energija, formálne zaradený do Energie na pozíciu kandidáta na kozmonauta bol 23. marca 1998, s platnosťou od 10. apríla 1998 (tretie výročie nástupu do zamestnania). Absolvoval dvojročnú všeobecnú kozmickú prípravu vo Stredisku prípravy kozmonautov J. A. Gagarina (CPK) a 1. decembra 1999 získal kvalifikáciu skúšobný kozmonaut.
Od februára 2000 bol zaradený medzi kozmonautov pripravujúcich sa v CPK na lety na Medzinárodnú vesmírnu stanicu (ISS). V auguste 2001 bol menovaný do záložnej posádky Expedície 8. Vo februári 2003 po havárii Columbie, bol program letov obmedzený a posádka rozpustená.
V júli 2005 bol zaradený do skupiny 15/16/17, z ktorej členov sa zostavovali posádky Expedícii 15 až 17. V máji 2006 bol predbežne, v júni 2006 definitívne, začlenený do záložnej posádky Expedície 15 (štartovala v marci 2007). V auguste 2007 bol predbežne vymenovaný do základnej posádky Expedície 20, v júli 2008 bol preradený do Expedície 23, oficiálne bolo toto zaradenie oznámené v septembri 2008.
Na svoju prvú kozmickú výpravu odštartoval z kozmodrómu Bajkonur v Sojuze TMA-18 ako palubný inžinier lode spolu s Alexandrom Skvorcovom a Tracy Dysonovou dňa 2. apríla 2010 o 04:04 UTC.

</doc>
<doc id="321790" url="https://sk.wikipedia.org/wiki?curid=321790" title="Michail Kornijenko">
Michail Kornijenko



</doc>
<doc id="321791" url="https://sk.wikipedia.org/wiki?curid=321791" title="Alexandr Skvorcov">
Alexandr Skvorcov



</doc>
<doc id="321793" url="https://sk.wikipedia.org/wiki?curid=321793" title="Bazardüzü dağı">
Bazardüzü dağı

Bazardüzü dağı alebo Bazardüzü () je vrch v pohorí Veľký Kaukaz nachádzajúci sa na štátnej hranici Ruska a Azerbajdžanu. S nadmorskou výškou je najvyšším vrchom Azerbajdžanu. Neďaleko vrcholu sa nachádza najjužnejší bod Ruskej federácie.

</doc>
<doc id="321795" url="https://sk.wikipedia.org/wiki?curid=321795" title="Bazardüzü">
Bazardüzü



</doc>
<doc id="321796" url="https://sk.wikipedia.org/wiki?curid=321796" title="Bazarduzu dagi">
Bazarduzu dagi



</doc>
<doc id="321797" url="https://sk.wikipedia.org/wiki?curid=321797" title="Bazarduzu">
Bazarduzu



</doc>
<doc id="321802" url="https://sk.wikipedia.org/wiki?curid=321802" title="Škrlatica">
Škrlatica

Škrlatica, kedysi nazývaná aj Suhi plaz, je vrch v Slovinsku, v pohorí Júlske Alpy. S výškou je po Triglave druhým najvyšším vrchom Slovinska a po "Triglave" a "Jôf di Montasio" tretím najvyšším vrchom Júlskych Álp. 

</doc>
<doc id="321803" url="https://sk.wikipedia.org/wiki?curid=321803" title="Dmitrij Jurievič Kondratiev">
Dmitrij Jurievič Kondratiev

Dmitrij Jurievič Kondratiev (; * 25. máj 1969, Irkutsk) je pôvodne pilot ruského vojenského letectva, od júla 1997 do júla 2012 bol kozmonautom, členom oddielu kozmonautov CPK. Na svoj prvý kozmický let na Medzinárodnú vesmírnu stanicu (ISS), odštartoval 15. decembra 2010 a vo vesmíre strávil 159 dní.
Život.
Mladosť.
Pochádza zo sibírskeho Irkutsku, mladosť prežil v strednej Ázii. Roku 1986 dokončil strednú školu v Alma-Ate, potom študoval na Kačinskej vojenskej vysokej leteckej škole, absolvoval ju v roku 1990.
Po škole slúžil v učebnej leteckej jednotke na Urale, od októbra 1990 bol preložený na Ďaleký východ, do Amurskej oblasti. Po roku bol prevelený do Karélia. Roku 1997 získal kvalifikáciu vojenského letca 1. triedy. 
Kozmonaut.
Prihlásil sa do výberu kozmonautov, 28. júna 1997 získal odporúčanie Štátnej medzirezortnej komisie k výcviku a 26. decembra 1997 bol zaradený do oddielu kozmonautov CPK. Absolvoval dvojročnú všeobecnú kozmickú prípravu a 1. decembra 1999 získal kvalifikáciu skúšobný kozmonaut.
Od januára 2000 bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). V máji 2000 získal druhý diplom na Moskovskej štátnej univerzite ekonómie, štatistiky a informatiky, kde študoval odbor informačné systémy.
Bol zaradený do zálohy Expedície 5, prípravu posádka začala v marci 2001, Expedícia 5 štartovala v júni 2002. Koncom roka 2003 bol zaradený do záložnej posádky Expedície 13, začiatkom nasledujúceho roka prešiel do hlavnej posádky rovnakej expedície, ktorú tak tvorili Pavel Vinogradov, Daniel Tani a Kondratiev. Roku 2005 ale z posádky vypadol.
V auguste 2007 bol zaradený do záložnej posádky Expedície 20 (odštartovala v máji 2009). Paralelne sa od júla 2008 pripravoval na let v posádke Expedície 25. V apríli 2009 bol preradený do zálohy pre Expedíciu 24 (štart v máji 2010). V júli 2009 bol súčasne vymenovaný do hlavnej posádky Expedície 26, štart v lodi Sojuz TMA-20 sa napokon uskutočnil v decembri 2010.

</doc>
<doc id="321804" url="https://sk.wikipedia.org/wiki?curid=321804" title="Dmitrij Kondratiev">
Dmitrij Kondratiev



</doc>
<doc id="321806" url="https://sk.wikipedia.org/wiki?curid=321806" title="Expedícia 22">
Expedícia 22

Expedícia 22 bola dvadsiatoudruhou expedíciou na Medzinárodnú vesmírnu stanicu (ISS). Expedícia sa začala odletom kozmickej lode Sojuz TMA-15 od stanice 1. decembra 2009 a skončila odletom Sojuzu TMA-16 18. marca 2010. Veliteľom Expedície 22 bol americký astronaut Jeffrey Williams.
Sojuz TMA-16 a Sojuz TMA-17 pripojené k modulu Zarja slúžili ako záchranné lode. 
Posádka.
Zdroj pre tabuľku: NASA 

</doc>
<doc id="321807" url="https://sk.wikipedia.org/wiki?curid=321807" title="Expedícia 23">
Expedícia 23

Expedícia 23 bola dvadsiatoutreťou expedíciou na Medzinárodnú vesmírnu stanicu (ISS). Expedícia sa začala odletom kozmickej lode Sojuz TMA-16 od stanice 18. marca 2010 a skončila odletom Sojuzu TMA-17 2. júna 2010. Veliteľom Expedície 23 bol ruský kozmonaut Oleg Kotov.
Sojuz TMA-17 a Sojuz TMA-18 pripojené k modulu Zarja slúžili ako záchranné lode. 
Posádka.
Zdroj pre tabuľku: NASA 

</doc>
<doc id="321810" url="https://sk.wikipedia.org/wiki?curid=321810" title="Expedícia 24">
Expedícia 24

Expedícia 24 bola dvadsiatouštvrtou expedíciou na Medzinárodnú vesmírnu stanicu (ISS). Expedícia sa začala odletom kozmickej lode Sojuz TMA-17 od stanice 2. júna 2010 a skončila odletom Sojuzu TMA-18 16. septembra 2010. Veliteľom Expedície 24 bol ruský kozmonaut Alexandr Skvorcov ml..
Sojuz TMA-18 a Sojuz TMA-19 pripojené k modulu Zarja slúžili ako záchranné lode. 
Záložná posádka.
Zdroj:ASTROnote

</doc>
<doc id="321812" url="https://sk.wikipedia.org/wiki?curid=321812" title="Alexandr Michajlovič Samokuťajev">
Alexandr Michajlovič Samokuťajev

Alexandr Michajlovič Samokuťajev (, * 13. marec 1970, Penza) je pôvodne pilot ruského vojenského letectva, od mája 2003 do apríla 2017 bol kozmonautom, členom oddielu CPK. Na svoj prvý kozmický let na Medzinárodnú vesmírnu stanicu (ISS), letel na palube Sojuzu TMA-21 ako člen Expedícií 27 a 28 16. septembra 2011. Vo vesmíre strávil 164 dní.
Život.
Mladosť.
Alexandr Samokuťajev pochádza z povolžskej Penzy, po strednej škole bol prijatý na štúdium na miestnom polytechnickom inštitúte, ale už nasledujúci rok prestúpil na Černihivskú vojenskú vysokú leteckú školu (), absolvoval ju v roku 1992.
Po štúdiu zostal v Černihive ako inštruktor, neskôr bol preložený v rovnakej funkcii na vrtuľníkovú školu na Ukrajine, potom slúžil na Ďalekom východe. V rokoch 1998-2000 študoval na Gagarinovej vojenskej leteckej akadémii, načo bol vymenovaný za náčelníka organizačno-plánovacieho oddelenia 2. správy Strediska prípravy kozmonautov (CPK).
Kozmonaut.
Prihlásil sa do výberu kozmonautov a 29. mája 2003 získal odporúčanie Štátnej medzirezortnej komisie na zaradenie do oddielu kozmonautov CPK. Absolvoval dvojročnú všeobecnú kozmickú prípravu a 5. júla 2005 získal kvalifikáciu skúšobný kozmonaut.
Bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). V júli 2008 bol začlenený do záložnej posádky Expedície 25 (štart v septembri 2010). V októbri 2008 bol vybraný do hlavnej posádky Expedície 27, ktorej štart v Sojuze TMA-21 sa uskutočnil 16. septembra 2011.
Alexandr Samokuťajev je ženatý, má jednu dcéru.

</doc>
<doc id="321813" url="https://sk.wikipedia.org/wiki?curid=321813" title="Alexandr Samokuťajev">
Alexandr Samokuťajev



</doc>
<doc id="321818" url="https://sk.wikipedia.org/wiki?curid=321818" title="Stredisko prípravy kozmonautov J. A. Gagarina">
Stredisko prípravy kozmonautov J. A. Gagarina

Stredisko prípravy kozmonautov J. A. Gagarina, plným názvom Federálna štátna rozpočtová organizácia „Vedecko-výskumné skúšobné stredisko prípravy kozmonautov J. A. Gagarina“ (; skrátený názov: ), bežne nazývané len ako "CPK" (), je ruská štátna rozpočtová organizácia, zodpovedná za prípravu kozmonautov, počnúc organizáciou výberu, cez kompletný výcvik a prípravu na kozmický let, až po poletovú rehabilitáciu.
Stredisko bolo založené v roku 1960 ako špecializovaná zložka vojenského letectva. Roku 2009 bolo založené nové, civilné, Stredisko prípravy kozmonautov v podriadenosti agentúry Roskosmos. Pôvodné vojenské CPK počas prvej polovice roka 2009 odovzdalo majetok aj zamestnancov a v lete 2009 bolo zrušené.
Úlohy CPK.
Základnou úlohou CPK je výber a všestranná príprava kozmonautov na let kozmickou loďou, pobyt na vesmírnej stanici, vykonávanie vedeckých experimentov, jednoducho na všetko, čo ich môže vo vesmíre stretnúť. A to vrátane lekárskej starostlivosti a poletovej rehabilitácie. Na plnenie hlavnej úlohy postupne v stredisku vzniklo rozsiahle zázemie, vrátane série trenažérov a makiet kozmických lodí, niektorých vo vodnom bazéne. Súčasťou strediska je aj letecký pluk. Pracovníci CPK sa tiež zúčastňujú skúšok kozmickej techniky, vývoja nových kozmických lodí aj podpornej techniky.
História.
Zložka vojenského letectva.
Rozhodnutie o vytvorení samostatného strediska pre prípravu kozmonautov v rámci letectva padlo koncom roka 1959. 11. januára 1960 hlavný veliteľ letectva potvrdil organizačnú štruktúru nového Strediska prípravy kozmonautov vojenského letectva (CPK VVS). Vo februári bol vymenovaný prvý náčelník CPK, plukovník Jevgenij Karpov, a začalo sa budovanie strediska.
CPK bolo súčasťou síl vojenského letectva, v ktorého velení bola roku 1960, na riešenie otázok spojených kozmickými letmi, vytvorená funkcia "pomocník Hlavného veliteľa letectva na prípravu a zabezpečenie kozmických letov". Tento post zastávali:
V prvých mesiacoch bolo CPK dočasne podriadené vojenskému Inštitútu leteckej a kozmickej medicíny () a sídlilo na Frunzeho letisku v Moskve. Tu začala 14. marca 1960 aj výučba kozmonautov. V lete 1960 stredisko presídlilo za Moskvu do dnešného Hviezdneho mestečka. Z dvadsiatich vybraných letcov bol zostavený Oddiel kozmonautov CPK a okamžite začal výcvik. Už v apríli 1961 Jurij Gagarin vzlietol, ako prvý človek do vesmíru. CPK organizovalo prípravu ďalších letov programov Vostok, Voschod. V programe Voschod boli v stredisku pripravovaní na kozmický let okrem vojakov vlastného oddielu aj civilní inžinieri a lekári.
Od roku 1966 sa kozmonauti strediska pripravovali na vesmírne lety v rámci lunárneho programu (lode Sojuz, L-1 a L-3) a programov Almaz, Spiral a Zvezda (7K-VI). Roku 1969 bolo CPK reorganizované na vedeckovýskumné skúšobné stredisko prípravy kozmonautov J. A. Gagarina (NII CPK JA Gagarina). Z kozmonautov CPK sa skladali posádky orbitálnych staníc radu Almaz, obsadzovali tiež miesta veliteľov posádok lietajúcich v rámci programov Saľut a Mir.
Od druhej polovice 70. rokov CPK zaisťovalo aj výcvik zahraničných kozmonautov lietajúcich do vesmíru na sovietskych lodiach v programe Interkozmos, resp. od 80. rokov podľa dvojstranných medzištátnych dohôd. V 80. rokoch v CPK absolvovali všeobecnú kozmickú prípravou aj členovia oddielov kozmonautov Letecko-výskumného inštitútu ministerstva letectva a Čkalovovho vedeckovýskumného inštitútu vojenského letectva určení pre lety v raketopláne Buran.
Roku 1995 (rozhodnutie vlády z 15. mája 1995 č 478) bolo stredisko zlúčené so 70. samostatným skúšobno-tréningovým leteckým plukom špeciálneho určenia do Ruského štátneho vedeckovýskumného skúšobného strediska prípravy kozmonautov J. A. Gagarina (RGNII CPK JA Gagarina).
Od začiatku osídlenia Medzinárodnej vesmírnej stanice obsadzujú kozmonauti oddielu CPK polovicu miest ruskej kvóty.
Prechod pod Roskosmos.
Ruská vláda v októbri 2008 rozhodla (nariadením č 1435 z 1. októbra 2008) o vytvorení novej Federálne štátnej rozpočtovej organizácie „Vedecko-výskumné skúšobné stredisko prípravy kozmonautov J. A. Gagarina“ () podriadené Roskosmosu, ktorej uložila do deviatich mesiacov prevziať činnosť, majetok i zamestnancov doterajšieho vojenského „Ruského štátneho vedecko-výskumného skúšobného strediska prípravy kozmonautov J. A. Gagarina“ a toto po odovzdaní všetkých aktív zrušiť. Vlastný proces inventarizácie a preberania majetku a zamestnancov prebehol v prvej polovici roka 2009. Avšak nie bez problémov, vedenie ministerstva obrany si, za rozhodného odporu zamestnancov CPK, pokúšalo nechať špeciálne vybavené lietadlá strediska na bežné dopravné účely. Dňa 27. marca 2009 bol (s platnosťou od 30. marca) vymenovaný prvý náčelník nového "civilného" CPK, skúsený kozmonaut, Sergej Krikaľov.
Náčelníci CPK.
Náčelníci vojenského CPK (od 1969 NII CPK J. A. Gagarina, od 1995 RGNII CPK J. A. Gagarina).
Od roku 1972 boli náčelníkmi strediska menovaní bývalí kozmonauti.

</doc>
<doc id="321819" url="https://sk.wikipedia.org/wiki?curid=321819" title="Centrum prípravy kozmonautov J. A. Gagarina">
Centrum prípravy kozmonautov J. A. Gagarina



</doc>
<doc id="321825" url="https://sk.wikipedia.org/wiki?curid=321825" title="Oddiel kozmonautov CPK">
Oddiel kozmonautov CPK

Oddiel kozmonautov CPK je jedným z oddielov kozmonautov v Rusku, resp. do roku 1991 v Sovietskom zväze. Oddiel je zložkou Strediska prípravy kozmonautov J. A. Gagarina (CPK) a je umiestnený, spoločne s celým strediskom, v Koroľove pri Moskve. Bol založený roku 1960 ako prvý oddiel kozmonautov v Sovietskom zväze. Stal sa najpočetnejším a najaktívnejším sovietskym oddielom kozmonautov, jeho členovia sa zúčastnili väčšiny sovietskych pilotovaných kozmických letov.
Začiatky.
Rozhodnutie o vytvorení samostatného strediska pre prípravu kozmonautov v rámci letectva bolo prijaté koncom roka 1959. V januári 1960 hlavný veliteľ letectva potvrdil organizačnú štruktúru nového Strediska prípravy kozmonautov vojenského letectva (CPK VVS). Vo februári bol vymenovaný prvý náčelník CPK, plukovník Jevgenij Karpov, a začalo budovanie strediska.
Medzitým prvé aktivity v oblasti výberu a výcviku kozmonautov začal Inštitút leteckej medicíny v roku 1958 pod vedením Vladimira Jazdovského a Nikolaja Gurovského. Toho istého roku Sergej Koroľov s Michailom Tichonravovom predložili vláde návrhy na pilotovaný vesmírny let. Oficiálny súhlas dostali v prvej polovici roka 1959 Po stanovení kritérií výberu (do 35 rokov, do , do , výborné zdravie), vlastný výber začal v auguste 1959. Z 3461 vojenských letcov bolo do februára 1960 v niekoľkých etapách vybraných plánovaných 20 ľudí. Začiatkom marca rozkaz ministra obrany stanovil povinnosti a štatút kozmonautov a od 7. marca do 7. júna 1960 bolo prvých dvadsať budúcich kozmonautov rozkazom hlavného veliteľa letectva zaradených do oddielu. Okamžite (14. marca 1960) sa začal výcvik na Frunzeho letisku v Moskve, kde spočiatku sídlilo CPK. V lete 1960 stredisko presídlilo za Moskvu do dnešného Hviezdneho mestečka.
Pretože na súčasnú prípravu všetkých dvadsiatich kozmonautov CPK nemalo vybavenie, bola v lete 1960 (formálne až od 11. októbra) vyčlenená skupina šiestich najlepších kandidátov (Varlamov, Kartašov, Gagarin, Titov, Popovič a Nikolajev; už v júli prvých dvoch, vyradených lekármi, nahradili Neľubov a Bykovskij) prechádzajúca zrýchlenou prípravou. Šestica 17. a 18. januára 1961 zložila skúšky a získala kvalifikáciu "kozmonaut VVS". V marci 1961 prišla prvá tragédia, Valentin Bondarenko zhorel v závere týždenného pobytu v pretlakovej komore. V marci a apríli 1961 oddiel opustili Varlamov a Kartašov, ostatní členovia oddielu zložili 3. apríla skúšky a stali sa kozmonautmi. Prvý let – Gagarinov – prebehol 12. apríla 1961, druhý – Titovov – v auguste 1961. V septembri 1961 bol do užšej skupiny zaradený Šonin (v júli 1962 vyradený z prípravy zo zdravotných dôvodov, lekári už v máji vyradili tiež Neľubova) a v novembri prišiel Volynov. Od júna 1962 sa na let Vostokom pripravoval ako šiesty ešte Komarov. V auguste 1962 sa do vesmíru pozreli Popovič a Nikolajev. O rok neskôr v júni 1963 Bykovskij a Tereškovová. Od apríla 1963 sa na let Vostokom pripravovali aj Chrunov a Leonov, od septembra ešte Zajkin, Beľajev a Gorbatko. Vo februári 1964 bol program Vostok zrušený a kozmonauti preradení do programu Voschod.
V lodiach Voschod sa kozmonauti do vesmíru pozreli iba dvakrát. V októbri 1964 vzlietol Voschod 1 s trojčlennou posádkou, oddiel CPK zastupoval Komarov. V marci 1965 Leonov prvýkrát vystúpil z lode do vesmíru. Veliteľom Voschod 2 bol Ivanovič Beľajev.
Doplňovanie oddielu.
Z času na čas prebehol doplňovací nábor do oddielu. Od roku 1963 bola štandardná procedúra nasledovná (v zátvorkách sú uvedené čísla pre tretí nábor roku 1965): U vojenských letcov (z letectva, zo síl protivzdušnej obrany a z námorného letectva – napr. Gagarin prišiel z námorného letectva) v útvaroch prešli služobné spisy a vytriedili zodpovedajúcich kandidátov podľa veku, výšky, váhy, vzdelania (cca 1000). Vhodní letci prešli mandátovou komisiou, úspešní (asi 600) odišli na pozorovanie do Ústrednej vojenskej vedeckovýskumnej leteckej nemocnice (CVNIAG VVS), lekári odporučili len niekoľko málo najvhodnejších (65 alebo 69), potom medzirezortná komisia (zložená zo zástupcov ministerstva obrany – vrátane vedenia CPK, ministerstva zdravotníctva, "kozmického" ministerstva všeobecného strojárstva a Akadémie vied) dala definitívne odporúčanie na výcvik (22). Vlastné zaradenie do oddielu bolo vykonané o niekoľko dní (niekedy aj mesiacov) neskôr príkazom hlavného veliteľa letectva alebo ministra obrany. Nový člen oddielu sa stal poslucháčom-kozmonautom (), od 80. rokov kandidátom na skúšobného kozmonauta (). Po dvojročnom všeobecnom kozmickom výcviku zložil skúšky pred medzirezortnou komisiou, získal tak kvalifikáciu skúšobný kozmonaut () a bol zaradený do skupiny pripravujúcej sa na lety v niektorom programe.
Od roku 1959 prebehlo celkovo 14 náborov do oddielu.
60. – 90. roky.
Začiatkom septembra 1966 boli kozmonauti oddielu rozdelení do siedmich skupín podľa programov – Voschod, Sojuz 7K-OK, Spiral, Zvezda 7K-VI, Almaz, L-1 a L-3. Skupina pre Voschod bola hneď rozpustená. Skupiny pre lety k Mesiacu (oblet Mesiaca v programe L-1 a pristátie na Mesiaci v programe L-3) boli vzápätí prakticky zlúčené, začiatkom roku 1970 bol oblet Mesiaca zrušený, kozmonauti sa sústredili na nácvik pristátia na Mesiaci. Po úspechoch amerického Apolla stratil pre politické vedenie Sovietskeho zväzu lunárny program zmysel a od novembra 1972 sa skupina preorientovala na prípravu letu Sojuz-Apollo. Lunárny program bol nakoniec zrušený v máji 1974. Skupina pripravujúca sa od septembra 1966 na lety loďou 7K-VI Zvezda bola súčasne so zrušením projektu vo februári 1968 prevedená na program Sojuz VI. Ten bol zrušený v auguste 1970 a kozmonauti prešli do programu Almaz.
Od začiatku 70. rokov sa z kozmonautov CPK skladali posádky orbitálnych staníc radu Almaz, obsadzovali tiež miesta veliteľov posádok lietajúcich v rámci programov Saľut a Mir.
Od roku 2000.
Od začiatku osídlenia Medzinárodnej vesmírnej stanice (ISS) obsadzujú kozmonauti oddielu CPK polovicu miest ruskej kvóty.
Prehľad kozmonautov oddielu.
Skratky zložiek sovietskej a ruskej armády v položke „Pôvodne“ sú 

</doc>
<doc id="321826" url="https://sk.wikipedia.org/wiki?curid=321826" title="Vazodilatancium">
Vazodilatancium

Vazodilatanciá sú liečivá, ktoré priamym pôsobením na hladkú svalovinu ciev spôsobujú ich dilatáciu (rozšírenie).
Rozdelenie:

</doc>
<doc id="321831" url="https://sk.wikipedia.org/wiki?curid=321831" title="Vazodilatanciá">
Vazodilatanciá



</doc>
<doc id="321832" url="https://sk.wikipedia.org/wiki?curid=321832" title="Arthur Cayley">
Arthur Cayley

Arthur Cayley (* 16. august 1821, Richmond, Spojené kráľovstvo - † 26. január 1895, Cambridge ) bol anglický matematik. Je známy predovšetkým vďaka práci v lineárnej algebre, teórii grúp a teórii grafov.
Arthur Cayley je spoločne s Waltherom von Dyckom považovaný za jedného z pôvodcov modernej definície grupy. V lineárnej algebre dokázal Cayleyho-Hamiltonovu vetu, ktorá hovorí, že každá štvorcová matica je koreňom svojho vlastného charakteristického polynómu.
V teórii grúp dokázal tzv. Cayleyho vetu, ktorá hovorí, že každá grupa "G" je izomorfná s niektorou podgrupou symetrickej grupy na "G". Názov Cayleyho veta tiež nesie veta v teórii grafov, ktorá hovorí, že počet stromov s "n" vrcholmi je formula_1. Zaoberal sa tiež kvaterniónmi a oktoniónmi.

</doc>
<doc id="321833" url="https://sk.wikipedia.org/wiki?curid=321833" title="Amos Tversky">
Amos Tversky

Amos Nathan Tversky (* 16. marec 1937, Haifa, Izrael, vtedy Britský mandát Palestína – † 2. jún 1996, Stanford, Kalifornia, USA) bol izraelský kognitívny vedec a matematický psychológ. Bol dlhoročným spolupracovníkom Daniela Kahnemana. Svoje teórie aplikoval aj v ekonómii.

</doc>
<doc id="321834" url="https://sk.wikipedia.org/wiki?curid=321834" title="Amos Nathan Tversky">
Amos Nathan Tversky



</doc>
<doc id="321835" url="https://sk.wikipedia.org/wiki?curid=321835" title="Amos N. Tversky">
Amos N. Tversky



</doc>
<doc id="321836" url="https://sk.wikipedia.org/wiki?curid=321836" title="Sovietski kozmonauti">
Sovietski kozmonauti

Sovietski kozmonauti boli členovia oddielov a skupín kozmonautov existujúcich v Sovietskom zväze. Prvá skupina kozmonautov bola sformovaná v marci 1960 z vojenských pilotov. Pre ich výcvik vzniklo Stredisko prípravy kozmonautov neďaleko Moskvy, okolo strediska vyrástlo Hviezdne mestečko.
Čoskoro po začiatku kozmických letov presadzovalo vedenie konštrukčných kancelárií a výrobných závodov účasť svojich zamestnancov v kozmických letoch. V marci 1967 padlo rozhodnutie vlády o oficiálnom založení samostatných oddielov na ministerstve všeobecného strojárstva, zdravotníctva a Akadémii vied. V priebehu času sa každá sovietska inštitúcia výraznejšie zúčastnená v kozmickom programe snažila o zostavenie vlastného oddielu kozmonautov. Plnohodnotný oddiel, ktorý sa pravidelne zúčastňuje letov do vesmíru, zostavila ale len spoločnosť CKBEM (neskôr premenovaná na NPO Energija).
Výber.
V Sovietskom zväze prvá skupina kozmonautov vznikla v roku 1960. Bolo rozhodnuté vybrať dvadsaťčlenný oddiel z vojenských pilotov. Pre prípravu a výber kozmonautov vzniklo Stredisko prípravy kozmonautov (CPK) podriadené veliteľstvu Vojenských vzdušných síl ZSSR. Lekárske hodnotenie kandidátov vykonala Ústredná vojenská vedeckovýskumná letecká nemocnica (CVNIAG VVS, ).
Čoskoro po začiatku kozmických letov presadzovalo vedenie konštrukčných kancelárií a výrobných závodov v čele s Koroľovom účasť svojich zamestnancov na kozmických letoch. Od roku 1965 prebiehalo lekárske posudzovanie civilistov v Inštitúte lekársko-biologických problémov ministerstva zdravotníctva (IMBP, ), založeného v roku 1963. Vojaci, v snahe udržať si kontrolu nad kozmonautmi, hodnotenia Inštitútu neuznávali, požadovali po kandidátoch potvrdenie svojej komisie z CVNIAG. V marci 1967 padlo rozhodnutie o oficiálnom založení samostatných oddielov na ministerstve všeobecného strojárstva (v CKBEM), zdravotníctva (v IMBP ) a Akadémii vied. Kozmonautov mali organizácie týchto rezortov hľadať medzi svojimi zamestnancami, zdravotný stav posúdili u vojakov komisia CVNIAG, u civilistov IMBP a konečný verdikt vyniesla Hlavná lekárska komisia () zostavená zo zástupcov oboch ústavov.
Po získaní lekárskeho súhlasu odporúčanie na zaradenie do oddielu alebo skupiny kozmonautov dávala Štátna medzirezortná komisia (GMVK, ). Vlastné zaradenie bolo vykonané príkazom vedúceho organizácie z ktorej kandidát pochádzal, prípadne nadriadeného ministra (napr. u vojenských letcov rozkazom hlavného veliteľa letectva alebo ministra obrany). Nový kozmonaut bol zaradený ako poslucháč-kozmonaut (), v 80. rokoch kandidát na kozmonautov (). Prešiel prvou fázou kozmonautického výcviku - všeobecnou prípravou, zvyčajne dvojročnou. Po absolvovaní všeobecnej kozmickej prípravy, zložil kandidát skúšky pred GMVK, spravidla úspešne, získal kvalifikáciu skúšobný kozmonaut (, vytvorené analogicky ku skúšobný letec () alebo kozmonaut-výskumník () a bol zaradený medzi aktívnych kozmonautov oddielu alebo skupiny svojej organizácie.
Výcvik.
Príprava kozmonautov na let pozostávala z troch etáp.
V období medzi kozmickými letmi pracovali kozmonauti v stredisku riadenia letov alebo vo svojej materskej organizácii, spolupracovali na vývoji a skúškach nových kozmických lodí, zúčastnili sa lekárskych aj technických experimentov a skúšok.
Posádky.
Prvé kozmické lode (programu Vostok) boli jednomiestne, vo viacmiestnych lodiach má každý člen posádky svoje vlastné úlohy a zodpovednosť.
V lodi Voschod-1 leteli veliteľ posádky (), palubný inžinier () a lekár (). Vo Voschode-2 bol veliteľ lode () a druhý pilot ().
V ďalších sovietskych a ruských kozmických lodiach bol prvý člen posádky vždy kapitán lode (). Druhý bol palubný inžinier (), iba v dvojčlenných posádkach programu Interkozmos lietali zahraniční účastníci ako kozmonaut-výskumník (). Eventuálne tretí člen posádky bol nazývaný rôzne, v závislosti na jeho úlohách. Spočiatku v rokoch 1969 - 1971 inžinier-výskumník (), ale Nikolaj Rukavišnikov v Sojuze-10 ). Po nešťastí Sojuzu-11 v júni 1971 lietali Sovieti do roku 1980 len po dvoch. Potom bol tretí člen posádky bežne kozmonaut-výskumník (). Iba Valerij Poľakov letel ako lekár-výskumník ().
Neskôr už v ruských lodiach Sojuz TM-31, TMA-1 a TMA-5 bol tretí člen posádky palubný inžinier 2 (). Takzvaní kozmickí turisti sú oficiálne účastníci kozmického letu ().
Vyznamenania a tituly.
Po prvom lete dostávali kozmonauti čestné tituly "letec-kozmonaut ZSSR" a "Hrdina Sovietskeho zväzu", s titulom Hrdinu je vždy súčasne udeľovaná medaila "Zlatá hviezda hrdinu Sovietskeho zväzu" a Rad Lenina, vojenskí kozmonauti boli často povýšení (Gagarin mimoriadne o dva stupne, z nadporučíka na majora). Po druhom lete bol kozmonautovi udelený druhý titul Hrdina Sovietskeho zväzu, so Zlatou hviezdou a Leninovým radom. Po treťom a ďalšom lete už len Rad Lenina. Kozmonauti zúčastňujúci sa letov medzinárodných posádok zvyčajne získavali aj vyznamenanie týchto štátov.
Oddiely a skupiny kozmonautov v Sovietskom zväze.
V Sovietskom zväze neexistoval jednotný oddiel kozmonautov. Samostatné oddiely a skupiny udržiavali ministerstva obrany (oddiel Strediska prípravy kozmonautov J. A. Gagarina, Skupina kozmonautov GKNII VVS V. P. Čkalova), všeobecného strojárstva (Oddiel kozmonautov CKBEM/NPO Energija, Skupina kozmonautov CKBM), zdravotníctvo (Oddiel kozmonautov Inštitútu lekársko-biologických problémov), leteckého priemyslu (Oddiel kozmonautov Letecko-výskumného inštitútu M. M. Gromova) a Akadémie vied (Skupina kozmonautov Akadémie vied).
Oddiel Strediska prípravy kozmonautov vojenských vzdušných síl (CPK VVS).
Oficiálny názov oddielu bol Oddiel Strediska prípravy kozmonautov vojenských vzdušných síl (CPK VVS; , od roku 2009 funguje ako oddiel NII CPK J. A. Gagarina ().
Oddiel CPK bol najväčší a najstarší oddiel kozmonautov v Sovietskom zväze. Vznikol v roku 1960, ako relatívne samostatná jednotka Vojenských vzdušných síl ZSSR, 25 km severovýchodne od Moskvy. Na mieste bola vybudovaná nová obec pomenovaná Hviezdne mestečko. Oddiel bol podriadený pomocníkovi hlavného veliteľa letectva na prípravu a zabezpečenie kozmických letov (funkcia bola zriadená roku 1960, zastával ju generál Nikolaj Kamanin, potom v rokoch 1971 - 1992 generál a bývalý kozmonaut Vladimir Šatalov). Oddielom prešlo do zániku Sovietskeho zväzu 110 ľudí, koncom roka 1992 mal 21 členov.
Oddiel CKBEM/NPO Energija.
Prvá osemčlenná skupina kandidátov-kozmonautov CKBEM bola zriadená rozhodnutím riaditeľa CKBEM Vasilija Mišina už 23. mája 1966. Jej členovia začali teoretickú i praktickú prípravu k letom v lodiach Sojuz, neskôr, po prekonaní odporu vojakov z CPK, aj v lunárnom programe. Po prijatí pravidiel vytvárania oddielov a výberu kozmonautov v marci 1967 bol príkazom ministra všeobecného strojárstva Sergeja Afanasjeva z 27. mája 1968 vytvorený jedenásťčlenný oddiel CKBEM. Kozmonauti CKBEM (od 1974 NPO Energija) obsadzovali miesta palubných inžinierov v Sojuzoch (v prvých trojčlenných lodiach (do roku 1971) mali dokonca dve miesta z troch. V niektorých dvojčlenných posádkach letov Interkozmos boli aj velitelia.
Skupina Akadémie vied.
O vlastných kozmonautoch sa v Akadémii vied diskutovalo od roku 1963. Počas roka 1965 bol pripravený štatút, spôsob výberu a výcviku členov oddielu. Začiatkom roku 1966 sa organizácii výberu ujal Georgij Katys. 31. októbra 1966 absolvovali štyria kandidáti medzirezortnú lekársku komisiu a od 22. mája 1967 ako členovia skupiny kozmonautov Akadémie vied zahájili prípravu v CPK (od mája 1968 vrátane Katysa), pričom počítali s účasťou v mesačnom programe. Všeobecnú prípravu ukončili v lete 1968, ale po ukončení lunárneho programu a pomalom rozvoji orbitálnych staníc sa nádeje na lety vytratili. Skupina sa do roku 1974 postupne rozišla.
Ďalším kozmonautom AV sa stala až v roku 1980 Irina Latyševová, pripravovala sa s kozmonautmi NPO Energija, ale k letu sa nedostala. V 80. rokoch boli na záver kariéry z oddielu NPO Energija do Akadémie vied preložení Georgij Grečko (6. júla 1986) a Valentin Lebedev (4. novembra 1989).
Oddiel Inštitútu lekársko-biologických problémov.
V Inštitúte lekársko-biologických problémov (IMBP, ) vznikla vlastná skupina kozmonautov IMBP 5. mája 1972, 21. júla 1978 bola reorganizovaná na oddiel. V čele oddielu stál Valerij Poľakov (1978-1988), po ňom German Arzamasov (1989-16. júna 1994), potom Vasilij Lukjaňuk (16. júna 1994-2000) a Boris Morukov (2000-13. novembra 2007). Do vesmíru sa dostal iba dvakrát Poľakov a raz Morukov
Skupina CKBM.
Vedenie CKBM (Centrálna konštrukčná kancelária strojárstva, ) v rámci programu Almaz počítalo s letmi svojich zamestnancov na orbitálnu stanicu v kozmickej lodi TKS. Prví kandidáti absolvovali lekársku komisiu a boli začlenení do skupiny kozmonautov CKBM v rámci podniku v roku 1968, skupinou prešlo 16 ľudí, šesť z nich dosiahlo kvalifikáciu skúšobný kozmonaut. Najbližšie ku kozmickému letu sa dostali Valerij Makrušin, Valerij Romanov a Dmitrij Jujukov, keď boli v decembri 1978 určení do posádok. Ale onedlho (v roku 1981) bol celý program letov lodí TKS zrušený. Podnik však udržiaval skupinu ešte sedem rokov, než ju v roku 1987 rozpustil.
Oddiel Letecko-výskumného inštitútu M. M. Gromova.
Ministerstvo leteckého priemyslu založilo v Letecko-výskumnom inštitúte M. M. Gromova () v rámci programu sovietskeho raketoplánu Buran vlastný oddiel kozmonautov. Vznikol v roku 1981, prešlo ním 11 kozmonautov, napospol zatiaľ skúšobných letcov inštitútu. Aby pri prvých letoch Buranu boli v posádke kozmonauti so skúsenosťami z vesmíru, absolvovali Igor Volk a Anatolij Levčenko krátkodobé lety lodí Sojuz na stanicu Mir. Program Buran bol pred začatím pilotovaných letov zrušený, oddiel bol rozpustený roku 2002.
Skupina GKNII VVS V. P. Čkalova.
V rámci vojenských vzdušných síl sa na lety raketoplánom "Buran" pripravovala skupina v oddieli CPK. Nezávisle vznikla 7. augusta 1987 ďalšia skupina kozmonautov zložená zo skúšobných pilotov Štátneho vedecko-testovacieho inštitútu vojenských vzdušných síl V. P. Čkalova (), ktorou prešlo 16 kozmonautov, zrušená bola 30. septembra 1996. Kozmický let absolvovalo päť bývalých členov skupiny, štyria po preložení do CPK a piaty Leonid Kadeňuk neskôr za Ukrajinu v raketopláne.
Jednotlivci z iných organizácií.
Nábor na Voschod 1.
Rozhodnutia o lete niekoľkočlennej posádky do vesmíru padlo koncom roka 1963. Oficiálne rozhodla o úprave lodi Vostok pre troch kozmonautov vojensko-priemyselná komisia vlády v marci 1964. Súčasne dostalo CPK za úlohu pripraviť posádku v zložení kozmonaut, vedec, lekár. Bezodkladne bol zahájený výber vhodných kandidátov. Od 1. júna 1964 zahájili výcvik v CPK testovací letec OKB-156 Vladimir Nikolajevič Benderov a lekár Inštitútu biofyziky Akadémie lekárskych vied Boris Ivanovič Poľakov (obaja boli vyradení už 2. júna), ďalej lekári Inštitútu leteckej a kozmickej medicíny vojenských vzdušných síl Boris Borisovič Jegorov a Vasilij Grigorievič Lazarev, lekár z CPK Alexej Vasilievič Sorokin, vedec z Inštitútu automatiky a telemechaniky Akadémie vied Georgij Petrovič Katys a konštruktér OKB-1 Konstantin Petrovič Feoktistov. Na funkcie veliteľov posádok boli identifikovaní Boris Volynov a Vladimir Komarov z oddielu CPK. Do vesmíru vzlietol vo Voschode 1 dňa 12. októbra 1964 Komarov, Feoktistov, Jegorov.
Feoktistov bol neskôr (v roku 1968) formálne zaradený do oddielu kozmonautov CKBEM/NPO Energija. Lazarev sa stal členom oddielu kozmonautov CPK od januára 1966 do novembra 1985, absolvoval jeden vesmírny let v roku 1973 a suborbitálny let o dva roky neskôr. Ostatní sa kozmických letov ani prípravy k nim nezúčastnili.
Novinári vo vesmíre.
Podľa spomienok Jaroslava Golovanova nápad na let novinárov do kozmu dostal on počas jedného zo stretnutí so Sergejom Koroľovom koncom roka 1964. Zmyslom akcie mala byť popularizácia vesmírneho programu v presvedčení, že novinár dokáže zážitok z cesty do vesmíru vykresliť príťažlivejšie než profesionálny kozmonaut. Koroľov ideu podporil a v lete 1965 Golovanov strávil dva týždne v IMBP na pozorovaní. Stretol sa tu s Jurijom Letunovom, ktorému let do vesmíru aj navrhol Koroľov. K obom novinárom mali lekári menšie pripomienky, ale pozvali ich na ďalšie testy nasledujúci rok. Nezávisle Michail Rebrov spomína, že myšlienka na let novinára do vesmíru vznikla v priebehu jeho rozhovoru s Koroľovom, Rebrov prešiel v roku 1965 prehliadkami v IMBP bez problémov a získal súhlas ku kozmickej príprave. Po úmrtí Koroľova v januári 1966 bol projekt novinárskeho letu najskôr odložený a potom zabudnutý.
Druhýkrát sa myšlienka na let sovietskeho novinára do vesmíru objavila po oznámení letu reportérov japonskej televíznej spoločnosti TBS v marci 1989. Informácia vzbudila medzi sovietskymi žurnalistami veľký ohlas, počas týždňa zorganizoval Zväz novinárov "vesmírnu" komisiu pod predsedníctvom Vladimira Gubareva, redaktora oddelenia vedy Pravdy. Komisia vyhlásila projekt Kosmos - deťom. S tým, že honoráre a výťažok z publikácií súvisiacich, s akciou budú venované v prospech detí. Bol vyhlásený konkurz, 37 vybraných novinárov od decembra 1989 do marca 1990 prechádzalo lekárskym pozorovaním, súhlas lekárov na výcvik získalo šesť kandidátov - Alexandr Stepanovič Andrjuškov a Valerij Vasilievič Baberdin z Krasnoj Zvezdy, Jurij Jurievič Krikun z Ukrtelefilmu, Pavel Petrovič Muchortov z Sovietskoj molodeži v Rige, Svetlana Okťabrjevna Omelčenková z Vozdušnovo transporta a Valerij Jurievič Šarovy z Literaturnoj gazety. Všetkých šesť získalo 11. mája 1990 odporúčanie Štátnej medzirezortnej komisie na výcvik. Všeobecnú kozmickú prípravu začala šestica 1. októbra 1990, v decembri 1990 odštartoval do vesmíru reportér TBS Tojohiro Akijama. Dňa 7. februára 1992 bola, po zložení záverečných skúšok, všetkým šiestim priznaná kvalifikácia kozmonaut-výskumník. Avšak ďalej program nepokračoval, všetci sa vrátili do redakcií.
IES Patona AV Ukrajiny (Vladimir Fartušnyj).
Roku 1963 sa Sergej Koroľov dohovoril s Borisom Patonom, riaditeľom kyjevského Inštitútu elektrického zvárania J. O. Patona, na spolupráci v oblasti zvárania kovov v kozme. Od roku 1964 vypracovala skupina pracovníkov inštitútu metódy zvárania vo vákuu a beztiaži. Ku skúškam v stave beztiaže v upravenom lietadle absolvovali parašutistickej výcvik. V rokoch 1966-1969 bola postupne zdokonalená zváracia aparatúra nazvaná Vulkán, použitá bola pri lete Sojuzu 6 (1969).
Na jar 1965 sa Sergej Koroľov dohovoril s Borisom Paton, že experiment vykoná zamestnanec inštitútu. Od apríla 1965 do mája 1966 prebiehali prehliadky v IMBP, z 22 Kyjevčanov ostali dvaja kandidáti - Jurij Lapkin a Vladimir Fartušnyj. Obaja začali výcvik spoločne s oddielom CKBEM. V decembri 1967 boli poslaní do CPK, ale tunajší lekári dali súhlas na príprave iba Fartušnému, a to až v máji 1968. Ten bol ihneď priradený k oddielu CKBEM, vymenovaný za kozmonauta-výskumníka IES bol 3. septembra 1968. Od novembra 1969 bol zaradený ako palubný inžinier do jednej z posádok Sojuzu programu Kontakt (s Alexejom Gubarevom), po zranení pri autonehode bol v júni 1970 vyradený z prípravy. Dňa 6. apríla 1973 stratil štatút kozmonauta zo zdravotných dôvodov.
Moskovský strojársky závod "Rýchlosť" (Svetlana Jevgenievna Savická).
V rokoch 1979-1980 prebehol v Sovietskom zväze druhý ženský nábor medzi kozmonautov. Kozmonautkou sa stalo celkom osem žien z rôznych organizácií. Medzi nimi Svetlana Jevgenievna Savická, testovací letec z Moskovského strojárskeho závodu "Rýchlosť" (). Jevgenievna Savická získala v máji 1979 súhlas Hlavnej lekárskej komisie ku kozmickému výcviku, od decembra toho istého roku do júna 1980 v NPO Energija prechádzala (s ostatnými kandidátkami) predbežnou technickou prípravou. Od augusta 1980 bola pridelená k oddielu kozmonautov Energija, 23. júna 1981 po skončení všeobecnej kozmickej prípravy bola vymenovaná za skúšobného kozmonauta MMZ Rýchlosť. Ale už od 16. mája 1983 sa stala zamestnancom Energija a členom jej oddielu kozmonautov. Roku 1982 a 1984 vzlietla do vesmíru, z oddielu Energija odišla v októbri 1993.
Všezväzové kardiologické vedecké stredisko Akadémie lekárskych vied ZSSR (Oleg Aťkov).
Lekár Inštitútu klinickej kardiológie Všezväzového kardiologického vedeckého strediska Akadémie lekárskych vied ZSSR () Oleg Aťkov roku 1976 na odporúčanie náčelníka lekárskej správy CPK plukovníka Jeriomina prešiel zdravotnými testami v IMBP a v januári 1977 získal súhlas Hlavnej lekárskej komisie na kosmonautický výcvik. Avšak stať sa kozmonautom IMBP odmietol, napriek tomu každoročne prechádzal lekárskou prehliadkou potrebnou na udržanie práva na výcvik. Roku 1982 bol vybraný Konstantin Feoktistov pre program letu starého kozmonauta a Aťkov mal sledovať jeho zdravotný stav priamo na obežnej dráhe. Od augusta 1982 sa individuálne pripravoval na let v NPO Energija, v marci 1983 získal súhlas Štátnej medzirezortnej komisie na výcvik a od júna sa v zrýchlenom tempe pripravoval v CPK.
Feoktistov medzitým ochorel, potom bol Aťkov zaradený do 3. základnej posádky Saľutu 7 s Leonidom Kizimom a Vladimirom Soloviovom, s ktorými vo vesmíre strávil od februára do októbra 1984 vtedy rekordných 236 dní.
IPA Zvezda (Vladimir Severin).
IPA Zvezda () bol jediný sovietsky a je jediný ruský podnik vyrábajúci skafandre pre kozmonautov. Dlhú dobu výrobky podniku skúšali externí spolupracovníci. Roku 1982 vznikla v podniku skúšobná skupina, v ktorej vznikla idea, že pre podnik bude užitočné mať skúsenosti so skafandrami vo vesmíre z prvej ruky. Jeden z výskumníkov, Vladimir Gajevič Severin, si podal prihlášku do oddielu kozmonautov, prešiel všetkými kolami výberu a 11. mája 1990 získal súhlas Štátnej medzirezortnej komisie na zaradenie do výcviku. Všeobecnú kozmickú prípravu absolvoval v CPK, 11. marca 1992 získal kvalifikáciu kozmonaut-výskumník a bol zaradený do skupiny pripravujúcej sa na lety na Mir. Do žiadnej hlavnej ani záložnej posádky nebol zaradený. Roku 1995 z CPK odišiel.

</doc>
<doc id="321837" url="https://sk.wikipedia.org/wiki?curid=321837" title="Bombové útoky na obytné domy v Rusku">
Bombové útoky na obytné domy v Rusku

Bombové útoky na obytné domy v Rusku predstavujú sériu štyroch veľkých teroristických útokov uskutočnených v septembri 1999 v ruských mestách Bujnaksk, Moskva a Volgodonsk. Zahynulo pri nich celkovo 307 ľudí a viac ako 1000 ďalších bolo zranených. Podľa oficiálneho vyšetrovania útoky spáchali islamistickí teroristi zo severného Kaukazu pod vedením arabských mudžahedínov Ibn Al-Chattaba a Abú Omar Al-Saifa. Spolu s inváziou militantov Šamiľa Basajeva do Dagestanu sa útoky stali hlavným spúšťačom druhej vojny v Čečensku.
Útoky.
K prvému útoku došlo 4. septembra 1999 v meste Bujnaksk v Dagestane, blízko čečenských hraníc. O 21:45 miestneho času tam pred 5-poschodovým obytným domom, v ktorom bývali ruskí pohraničníci so svojimi rodinami, vybuchla v zaparkovanom nákladnom aute mohutná nálož. Útok si vyžiadal 64 mŕtvych (z toho 23 detí) a okolo 140 zranených. Ešte v ten istý deň bol v tom istom meste nájdený ďalší automobil naložený 2700 kg výbušninou, bomba však bola včas zneškodnená. 
9. septembra o polnoci došlo k druhému útoku, keď asi 350 kg nálož vybuchla na prízemí paneláku v štvrti "Pečatniki" na juhovýchode Moskvy. Deväť poschodová budova sa po explózii kompletne zrútila, v 108 bytoch zahynulo celkovo 100 ľudí a vyše 600 ďalších bolo zranených. 
Tretí a najhorší útok sa udial 13. septembra opäť v Moskve, tentokrát v obytnom komplexe blízko diaľnice "Kaširskoje" na juhu mesta, asi 6 km od posledného útoku. Časovaná nálož ukrytá v suteréne 8 poschodovej budovy vybuchla o 5. hodine ráno, budovu úplne zničila a zabila 124 ľudí, viac ako 200 ich zranila.
K poslednému útoku došlo 16. septembra 1999 v juhoruskom meste Volgodonsk. O 5:57 tam pred deväť poschodovým panelákom vybuchol nákladiak naložený výbušninami, pričom mohutná tlaková vlna úplne zničila fasádnu časť budovy a poškodila ďalších 37 okolitých domov. Zahynulo celkovo 19 ľudí, 89 bolo zranených.
Ďalšie dve bomby umiestnené v panelákoch v Moskve (13. septembra) a v meste Riazaň (22. septembra) boli v čas odhalené a zneškodnené. Avšak práve udalosti v meste Riazaň dodnes vyvolávajú mnoho otázok a otvárajú tak cestu k najrôznejším dohadom a špekuláciám. Už na druhý deň po zneškodnení bomby totiž miestna polícia zadržala troch ľudí podozrivých z jej nastraženia, pričom sa ukázalo sa, že išlo o agentov ruskej spravodajskej služby FSB. Následne riaditeľ FSB Nikolaj Patrušev označil incident v Riazani za cvičenie a uviedol, že nešlo o skutočnú bombu, ale len o napodobeninu obsahujúcu cukor, hoci policajný pyrotechnik, ktorý ju zneškodňoval, tvrdil, že ju jednoznačne identifikoval ako pravú a tvorenú výbušninou RDX.
Pozadie a následky útokov.
Krátko po útokoch sa objavilo niekoľko anonymných telefonátov, ktoré sa k nim prihlásili a označili ich ako odvetu za bombardovanie povstaleckých dedín ruskými silami v Čečensku a Dagestane. V jednom telefonáte sa zodpovedná skupina predstavila ako "Oslobodzovacia armáda Dagestanu". Už na začiatku augusta 1999 totiž islamistický a separatistický militanti pod vedením Čečena Šamila Basajeva a arabského mudžahedína Ibn Al-Chattaba prenikli z Čečenska do Dagestanu s cieľom „oslobodiť ho od ruskej okupácie a nastoliť v ňom islamský režim“. Následná ruská protiofenzíva vedúca k ich porazeniu vyprovokovala viacero militantov k vyhrážkam sľubujúcim rozsiahle teroristické akcie proti civilistom po celom Rusku. Hoci v tom čase neboli priame dôkazy, žeby za útokmi stali povstalci z Čečenska, ruský predstavitelia považovali túto oblasť za hlavné ohnisko rozširujúceho sa separatistického násilia a terorizmu v krajine. Invázia militantov do Dagestanu a následné teroristické útoky preto priamo viedli k odštartovaniu druhej čečenskej vojny (začala sa 26. septembra 1999), ktorá obnovila federálnu kontrolu nad teritóriom, ktoré bolo od konca prvej čečenskej vojny fakticky nezávislé.
Čečenský militant "Šamiľ Basajev" útoky označil za prácu dagestanských povstalcov a poprel, že by sa nich akokoľvek podieľali jeho ľudia. Podobne účasť na nich poprel aj arabský mudžahedínsky veliteľ "Ibn Al-Chatab", hoci predtým to bol práve on, ktorý sa otvorene vyhrážal terorizmom proti civilistom.
Podľa oficiálneho vyšetrovania, ktorého závery boli predložené v r. 2002, stáli za útokmi práve "Ibn Al-Chattab" a jeho spolubojovník "Abú Omar Al-Saif". Títo poverili zorganizovaním útoku karačajevského islamistu Ačimeza Gočijajeva, ktorý pôvodne pôsobil v Moskve ako podnikateľ. Skupina teroristov pod jeho priamym vedením zostrojila bomby, ktoré následne rozviezla do vybraných miest po krajine. Gočijajev si ešte predtým prenajal v troch moskovských panelákoch pivnice, do ktorých boli výbušniny uložené. Ako sa ukázalo, väčšina účastníkov útokov naozaj pochádzala z Dagestanu, výcvik a materiálnu podporu však získali predovšetkým v čečenských povstaleckých táboroch.
Celkovo bolo doteraz (stav z júna 2010) kvôli podielu na útokoch odsúdených ruskými súdmi vyše 10 ľudí (z toho štyria na doživotné väzenia). Niekoľko ďalších podozrivých bolo zabitých pri protiteroristických akciách bezpečnostných zložiek, vrátane "Chattaba" (v marci 2002) a "Al-Saifa" (december 2005). "Ačimez Gočijajev" zostava stále na úteku.
Konšpiračné teórie.
Napriek záverom oficiálneho vyšetrovania obklopuje útoky na obytné domy v Rusku mnoho konšpiračných teórii, ktoré obviňujú zo zosnovania teroristických aktov hlavne ruskú spravodajskú službu FSB. Tá tak mala údajne urobiť hlavne kvôli urýchleniu vojny v Čečensku a jej odobreniu pred ruskou verejnosťou, ako aj pre zvýšenie popularity a upevnenie moci pre vtedajšieho premiéra Vladimira Putina. Tieto konšpiračné teórie pramenia hlavne zo série nejasností obklopujúcich útoky, ktoré zahŕňajú napr. spomínaný incident v meste Riazaň, či z údajného marenia nezávislého vyšetrovania v Rusku. Väčšina nezávislých expertov však tieto teórie odmieta poukazujúc na to, že nie sú podložené relevantnými dôkazmi.

</doc>
<doc id="321841" url="https://sk.wikipedia.org/wiki?curid=321841" title="Strih">
Strih

Strih môže byť:

</doc>
<doc id="321842" url="https://sk.wikipedia.org/wiki?curid=321842" title="Zádor (Maďarsko)">
Zádor (Maďarsko)

Zádor je obec v Maďarsku v Baranskej župe v Szigetvárskom okrese.
Má rozlohu 1 522 ha a žije tu 372 obyvateľov .

</doc>
<doc id="321844" url="https://sk.wikipedia.org/wiki?curid=321844" title="Tréner mesiaca FA Premier League">
Tréner mesiaca FA Premier League

Tréner mesiaca Premier League sa udeľuje raz za mesiac počas sezóny FA Premier League. Toto ocenenie sa udeľuje spolu s ocenením pre Hráča mesiaca FA Premier League každý prvý alebo druhý piatok nasledujúceho mesiaca. Toto ocenenie bolo nazvané Carling Premiership tréner mesiaca (1994–2001) a potom Barclaycard Premiership tréner mesiaca (2001–2004), a teraz je známy ako Barclays tréner mesiaca. 
Premier League vznikla v roku 1992, keď členovia Frist Division odstúpili z Football League. Tieto kluby založili novú komerčne nezávislú ligu, ktorá si dojednala vlastné vysielacie a sponzorské zmluvy. Premier League zaviedla nové ocenenia Tréner mesiaca a tréner sezóny pre sezónu 1993–94. Prvé ocenenia tréner mesiaca získal tréner Manchestru United Alex Ferguson za úspechy v auguste 1993. Pre sezónu 1994–95 zaviedla Premier League ocenenie Hráč mesiaca, ktoré sa udeľuje v ten istý deň spoločne s ocenením tréner mesiaca.
Ferguson bol tréner mesiaca rekordných dvadsaťsedemkrát. Harry Redknapp toto ocenenie získal počas trénovania šiestich rôznych klubov v Premier League (West Ham United, Portsmouth, Southampton, opäť Portsmouth, Tottenham Hotspur a Queens Park Rangers).
Ocenenie v po sebe mesiacoch vyhralo 17 trénerov: Joe Kinnear, Kevin Keegan, Roy Evans, Alex Ferguson, Arsène Wenger, David O'Leary, Stuart Pearce, Paul Jewell, Rafael Benítez, Carlo Ancelotti, Manuel Pellegrini, Claudio Ranieri, Antonio Conte, Pep Guardiola, Jürgen Klopp, Mikel Arteta a Ange Postecoglou. 
Guardiola je jediným trénerom v histórii Premier League, ktorý vyhral toto ocenenie v štyroch po sebe nasledujúcich mesiacoch. Klopp je prvým manažérom, ktorý získal toto ocenenie päťkrát v jednej sezóne. 
Postecoglou je jediným trénerom, ktorý získal ocenenie v každom zo svojich prvých dvoch mesiacov v Premier League. Ocenenie bolo zdieľané pri jednej príležitosti, v marci 2002, keď tréner Liverpoolu Gérard Houllier bol ocenený ako tréner mesiaca spoločne s dočasným manažérom Philom Thompsonom, ktorý zastupoval, kým Houllier bol zo zdravotných dôvodov neprítomný.

</doc>
<doc id="321847" url="https://sk.wikipedia.org/wiki?curid=321847" title="Foliácia (geológia)">
Foliácia (geológia)

Foliácia v geológii je popisné (negenetické) označenie rovnobežných štruktúrnych plôch, ktoré prestupujú celou horninou (sú penetratívne). Zahŕňajú viacero typov nehomogenít spôsobených prednostnou orientáciou minerálov, väčšinou fylosilikátov.
Typy.
Týmto termínom môžu byť opisované aj primárne foliované horniny ako sú ílovité bridlice, preto sa obyčajne označuje ako bridličnatosť (). Ich foliácia vznikla po usadení alebo zväčša pri diagenéze (najviac vo fácii zelených bridlíc).
Sekundárna foliácia, väčšinou označovaná ako kliváž, vzniká pri metamorfóze (tzv. S-tektonity). Najčastejšie sa vyskytuje v regionálne premenených horninách ako sú fylity, svory, je bežná v orogénnych pásmach. Metamorfná foliácia sa vzťahuje na hrubozrnnejšie horniny, kde sú minerály viditeľné voľným okom.

</doc>
<doc id="321851" url="https://sk.wikipedia.org/wiki?curid=321851" title="Skupina kozmonautov Akadémie vied">
Skupina kozmonautov Akadémie vied

Skupina kozmonautov Akadémie vied ZSSR vznikla roku 1967 s predpokladom účasti vedcov v letoch na Mesiac. Už v lete 1968 boli vedci z lunárneho programu vyradení a skupina sa postupne rozišla. Začiatkom 80. rokov získala Akadémia vied opäť vlastných kozmonautov, ale zostaviť plnohodnotný oddiel sa nepodarilo. Žiadny kozmonaut skupiny nebol zaradený do hlavnej či záložnej posádky.
História.
O vlastných kozmonautoch sa v Akadémii vied diskutovalo od roku 1963. Počas roka 1965 bol pripravený štatút, spôsob výberu a výcviku členov oddielu. Začiatkom roku 1966 sa organizácia výberu ujal Georgij Katys, ktorý absolvoval kozmický výcvik v programe Voschod. 31. októbra 1966 absolvovali štyria kandidáti - Valentin Jeršov, Rudolf Guljajev, Ordinard Kolomijcev a Mars Fatkullin - medzirezortnú lekársku komisiu a od 22. mája 1967 ako členovia skupiny kozmonautov AV začali prípravu v CPK, od mája 1968 vrátane Katysa, vymenovaného za ich vedúceho. Pričom sa počítalo s účasťou v mesačnom programe. Všeobecnú prípravu ukončili v lete 1968, ale súčasne bola účasť vedcov v lunárnom programe zrušená. Pomalý rozvoj orbitálnych staníc nádej na lety nedával, a tak sa skupina do roku 1974 postupne rozišla.
Ešte v roku 1968 začala príprava ďalšieho náboru. V roku 1970 súhlas Hlavnej lekárskej komisie na výcvik získali oceánograf Zyjatdin Kajumovič Abuzjarov, fyzik Gurgen Abelovič Ivanjan a geológ Genre Semionovič Štejnberg. Prví dvaja si ešte niekoľko rokov udržiavali lekársky súhlas, ale výcvik nezačali a do skupiny začlenení neboli.
Ďalším kozmonautom AV sa stala až roku 1980 Irina Latyševová, pripravovala sa s kozmonautmi NPO Energija, ale na lety sa nedostala, skupinu opustila roku 1993. V 80. rokoch získali súhlas lekárov na výcvik Arkadij Ivanovič Melua (17. apríla 1985) a Anatolij Jurievič Murašov (24. marca 1989), ale výcvik nezačali a zostali u svojej doterajšej práce.
V druhej polovici 80. rokov boli na záver kariéry z oddielu NPO Energija do Akadémie vied preložení Georgij Grečko (v Akadémii vied od júla 1986 do marca 1992) a Valentin Lebedev (v Akadémii vied od novembra 1989 do februára 1993).
Roku 1993 bolo rozhodnuté o znovuvytvorení oddielu teraz už Ruskej akadémie vied. Ako budúci vedúci oddielu bol v septembri 1993 z CPK do Akadémie vied prevedený Anatolij Arcebarskij. Jeho snaha o organizáciu oddielu bola neúspešná. Tak sa v lete 1994 vrátil do armády a začal štúdium na Akadémii generálneho štábu.
V marci 1995 bol z oddielu IMBP preložený Jurij Stepanov, snažil sa o zaradenie do niektorej z posádok na Mir, až kým roku 2002 nestratil súhlas lekárov na kozmické lety. Od tej doby zostáva kozmonautom Ruskej akadémie vied čisto formálne.

</doc>
<doc id="321854" url="https://sk.wikipedia.org/wiki?curid=321854" title="Guglielmo Marchese Marconi">
Guglielmo Marchese Marconi



</doc>
<doc id="321865" url="https://sk.wikipedia.org/wiki?curid=321865" title="Staroveká egyptčina">
Staroveká egyptčina



</doc>
<doc id="321866" url="https://sk.wikipedia.org/wiki?curid=321866" title="Majstrovstvá Európy v hádzanej do 18 rokov 2010">
Majstrovstvá Európy v hádzanej do 18 rokov 2010

Majstrovstvá Európy v hádzanej do 18 rokov 2010 sa konali 12. až 22. augusta 2010 v Čiernej Hore. Slovenská reprezentácia vypadla už v základnej skupine a celkovo skončila na poslednom, 16. mieste.

</doc>
<doc id="321867" url="https://sk.wikipedia.org/wiki?curid=321867" title="Kliváž">
Kliváž

Kliváž v štruktúrnej geológii a petrológii je deformačná plošná štruktúra pozorovaná v horninách ako prednostná orientácia minerálov pozdĺž oslabených plôch odlučnosti (foliácie). Na týchto prednostných plochách zón oslabenia môže potom dochádzať k ľahšiemu rozpadu horniny. Typická je hlavne pre slabo metamorfované horniny. Na rozdiel od puklín sú plochy kliváže paralelné a výrazne prestupujú horninou, tvoria sa iba v horninách, ktoré mali pred deformáciou výraznú plošne-paralelnú stavbu – vrstvovitosť alebo bridličnatosť.
Terminológia.
Termín "kliváž" (z  – štiepať sa) je v slovenskej geológii zaužívaný iba v užšom zmysle pre slabo metamorfované horniny. Pre regionálne metemorfované horniny s plošnou nehomogenitou sa zvykne používať termín metamorfná bridličnatosť. V anglickej literatúre je však termín "cleavage" širší a zahŕňa aj bridličnatosť vyššiemetamorfovaných hornín.
Vznik.
Už pri slabom postihu hornín metamorfózou dochádza k vzniku plôch, pozdĺž ktorých sa môže hornina jednoduchšie rozpadať. V dôsledku deformačných procesov vznikajú dobre vyvinuté plochy nespojitosti spôsobené zmenou orientácie fylosilikátov alebo kryštalizáciou nových fylosilikátov v prostredí usmerneného napäťového poľa. Fylosilikáty majú tendenciu sa usporiadavať kolmo voči pôsobiacej deformácii, ale nie je to vždy pravidlom. Veľmi významnými faktormi ovplyvňujúcimi vývoj kliváže je celková veľkosť pretvorenia (strain) a spôsob deformácie (čistý alebo jednoduchý strih).
Pri vzniku kliváže sa niekedy hornina rozčlení na samostatné planárne celky (fólie), ktoré sa označujú podľa mierky, v ktorej sú pozorované, ako litóny alebo mikrolitóny.
Vznik kliváže je tiež závislý od litológie hornín. Bežným javom je ohyb alebo vyznievanie kliváže pri prechode z bridličnatých do masívnych hornín. Tento jav sa nazýva refrakcia kliváže.
Formy kliváže.
Krenulačná kliváž.
Je typická zvrásnením starších planárnych anizotropií a paralelne zvrstvených domén so svetlejšími (kremeň, kalcit) a tmavšími pásmi (sľudy, amfiboly) hornín. Ak v hornine pred deformáciou existovala staršia planárna anizotropia ako napr. vrstvovitosť (S0) alebo staršia metamorfná bridličnatosť (S1), môže v priaznivých podmienkach pri ďalšej deformácii dochádzať k jej zvrásneniu – krenulácii a vzniku novej planárnej anizotropie (S2), ktorá je orientovaná naprieč staršou. Tieto nezvierajú uhol väčší než 40°. Fylosilikáty sa zväčša presúvajú do ramien vrások, kde vznikajú tmavšie pásy, zatiaľ čo v zámkoch zostávajú svetlé minerály.
Kliváž osovej roviny.
Kliváž býva často spájaná s vrásami a orientovaná rovnobežne alebo iba slabo sa odchyľujúc od osovej roviny vrás. Tento typ kliváže sa nazýva "kliváž osovej roviny". Ak sa takýto typ kliváže ukláňa v rovnakom smere ale menej strmo ako pôvodná vrstvovitosť zvrásnených hornín, môže byť signálom, že ide o prevrátený vrstevný sled.
Nezriedka majú klivážové plochy vo zvrásnených terénoch aj vejárovité usporiadanie. Na Slovensku je v megaforme klivážový vejár viditeľný v oblasti gemerika.
Puklinová kliváž.
Puklinová kliváž sa vyznačuje voľným okom vidtiteľnými plochami nespojitosti podobných prasklinám. Pozdĺž plôch kliváže možno pri tom pozorovať medzi plochami primárnej vrstvovitosti ofsety. Tie signalizujú pohyb pozdĺž klivážových plôch. Častá je v zvrásnených ale nemetamorfovaných nečistých vápencoch a slieňoch, prípadne pieskovcoch. Vzdialenosť jednotlivých plôch nehomogenity sa pohybuje od 1 do . Samotné plochy nespojitosti môžu dosahovať hrúbku od desatín mm do . Puklinová kliváž sa v procese deformácie často pretransformuje do krenulačnej kliváže. Viacero autorov navrhuje termín puklinová kliváž nepoužívať, pretože môže ísť aj o formu systematických puklín, ktorých genéza je celkom iná ako u kliváže.

</doc>
<doc id="321868" url="https://sk.wikipedia.org/wiki?curid=321868" title="Puklinová kliváž">
Puklinová kliváž



</doc>
<doc id="321869" url="https://sk.wikipedia.org/wiki?curid=321869" title="Krenulačná kliváž">
Krenulačná kliváž



</doc>
<doc id="321870" url="https://sk.wikipedia.org/wiki?curid=321870" title="Kliváž osovej roviny">
Kliváž osovej roviny



</doc>
<doc id="321871" url="https://sk.wikipedia.org/wiki?curid=321871" title="František Lexa">
František Lexa

František Lexa (* 5. apríl 1876, Pardubice – † 13. február 1960, Praha) bol český egyptológ a filológ, zakladateľ československej a českej egyptológie. Pôsobil ako profesor egyptológie na Karlovej univerzite v Prahe a významnou mierou prispel k založeniu Československého egyptologického ústavu.
Život.
Narodil sa v rodine právnika v Pardubiciach. V 80. rokoch 19. storočia sa rodina presťahovala do Prahy, kde už navštevoval gymnázium. Medzi jeho učiteľov patril Alois Jirásek, ktorý ho učil zemepis a dejepis. Po gymnáziu navštevoval Filozofickú fakultu Karlo-Ferdinandovej univerzity (dobový názov Karlovej univerzity). Medzi jeho spolužiakmi bol Tomáš Masaryk a Zdeněk Nejedlý.
Po dokončení vysokoškolských štúdií učil chvíľu stredoškolskú matematiku a fyziku na malostranskom gymnáziu a na C. K. Vyššom gymnáziu v Hradci Králové, jeho záujmy však smerovali k filozofii a psychológii. Odtiaľ sa dostal k štúdiu staroegyptského písma. V roku 1905 sa začal učiť starú egyptčinu a preložil jednu kapitolu "Knihy mŕtvych". Tento preklad sa náhodou dostal do rúk profesorovi orientalistiky Rudolfovi Dvořákovi a ten Lexu odporučil na štúdium egyptčiny k profesorovi Adolfovi Ermanovi do Berlína.
Po roku štúdia v Berlíne sa Lexa presunul na niekoľko mesiacov do Štrasburgu, kde študoval démotčinu. Tu sa rozhodol vydať vlastnú démotickú gramatiku. Po návrate do Prahy opäť vyučoval na gymnáziu, zároveň však pracoval na svojej habilitačnej práci s názvom "O poměru ducha, duše a těla u Egypťanů Staré říše", ktorú zverejnil po prvej svetovej vojne.
Po vzniku Československa bol na Karlovej univerzite záujem o orientalistiku a tak tu Lexa bezplatne prednášal od roku 1919 egyptológiu. V roku 1927 získal na univerzite platené miesto mimoriadneho profesora. Počas tohto obdobia uverejnil niekoľko prác, o ktoré bol veľký záujem, čo bolo podnetom k vytvoreniu Egyptského seminára na Karlovej univerzite. Jeho jediným riadnym profesorom sa stal František Lexa. V školskom roku 1934/35 bol zvolený za dekana Karlovej univerzity. Jeho žiakom z tohto obdobia bol aj Jaroslav Černý, neskorší vynikajúci český egyptológ a znalec hieratického písma.
V 50. rokoch 20. storočia vnukol Lexovi jeho žiak Zbyněk Žába myšlienku založiť Československý egyptologický ústav so sídlom v Prahe a Káhire. A pretože mal Lexa dobré známosti v politických kruhoch, podarilo sa ústav roku 1958 založiť a dostať poverenie viesť ho. Po jeho smrti vedenie ústavu prevzal Zbyněk Žába.
František Lexa zomrel v roku 1960 v Prahe a je pochovaný na Olšanskom cintoríne.

</doc>
<doc id="321872" url="https://sk.wikipedia.org/wiki?curid=321872" title="Dorota Rabczewska">
Dorota Rabczewska

Dorota Aqualiteja Rabczewska "Doda" (* 15. február 1984, Ciechanów) je poľská popová a rocková speváčka.

</doc>
<doc id="321876" url="https://sk.wikipedia.org/wiki?curid=321876" title="Doda">
Doda



</doc>
<doc id="321877" url="https://sk.wikipedia.org/wiki?curid=321877" title="Stanca">
Stanca

Stanca () je forma básne, ktorá vznikla v 13. storočí v talianskej trubadúrskej poézii. Má jednu slohu s ôsmimi veršami, ktoré sa rýmujú podľa vzoru: ab-ab-ab-cc. Rytmicky je verš utvorený z päťstopého jambu a desiatich slabík.
Stanca talianska.
Talianska literatúra rozoznáva stancu - ottavu rimu sicílsku a toskánsku. 
Oba druhy používajú desaťslabičný verš v päťstopovom jambe.
Stanca francúzska.
Francúzska poézia inkorporovala taliansku stanzu do novovznikajúcej renesančnej poetiky. Stancu písali v tvare od štvorveršovej slohy až po štrnásťveršovú. Rým zostal striedavý. Pri štrnásťveršovej obvykle posledné dva verše mali zhodný rým. Výnimkou je nóna s deviatimi veršami. Prvý, kto použil stancu je Jean de Lingendes v poéme "Premeny pastierky Iris" uverejnenej v antológii roku 1605.

</doc>
<doc id="321879" url="https://sk.wikipedia.org/wiki?curid=321879" title="Egyptológ">
Egyptológ



</doc>
<doc id="321881" url="https://sk.wikipedia.org/wiki?curid=321881" title="Oddiel kozmonautov Inštitútu lekársko-biologických problémov">
Oddiel kozmonautov Inštitútu lekársko-biologických problémov

Oddiel kozmonautov Inštitútu lekársko-biologických problémov je jedným z oddielov kozmonautov v Rusku, resp. do roku 1991 v Sovietskom zväze. Vznikol 5. mája 1972 ako skupina kandidátov na kozmonautov Inštitútu lekársko-biologických problémov (IMBP, ) ministerstva zdravotníctva. 21. júla 1978 bola skupina premenovaná na oddiel. Početnosť oddielu počas rokov kolísala, maximálneho stavu desiatich členov dosiahol koncom 80. rokov. Roku 2000 sa oddiel IMBP stal súčasťou Ruskej akadémie vied. Z členov oddielu kozmický let absolvoval dvakrát Valerij Poľakov, držiteľ rekordu v dĺžke kozmického letu (438 dní), a raz Boris Morukov. V súčasnosti v inštitúte zostal jediný kozmonaut.
Zloženie oddielu.
Výber kandidátov na kozmonautov z radov lekárov IMBP začal roku 1968, výraznú úlohu v organizácii oddielu zohral bývalý kozmonaut Boris Jegorov. Traja finalisti výberu (lekári Georgij Vladimirovič Mačinskij a Valerij Vladimirovič Poľakov a fyzik Lev Nikolajevič Smirennyj) získali 22. marca 1972 súhlas Štátnej medzirezortnej komisie a od 5. mája 1972 sa stali členmi novovytvorenej skupiny kozmonautov IMBP. Zostali na svojich doterajších pracoviskách, kozmický výcvik prebiehal len v rámci inštitútu. Mačinskij bol už v júni 1974 vyradený zo zdravotných dôvodov. 21. júla 1978 bola dvojčlenná skupina kozmonautov IMBP reorganizovaná na oddiel, ktorý už bol samostatnou zložkou inštitútu, vedúcim oddielu bol vymenovaný Valerij Poľakov.
Roku 1976 začal ďalší výber lekárov do skupiny, v decembri 1978 boli do oddielu zaradení German Semionovič Arzamasov, Alexander Viktorovič Borodin a Michail Georgijevič Potapov. 
Roku 1979 bolo rozhodnuté o opätovnej účasti žien na letoch do kozmu. Aj medzi lekármi v IMBP sa našli kandidátky túžiace po kozmických letoch, štyri z nich - Galina Vasiljevna Amelkinová (odišla z inštitútu už roku 1983), Jelena Ivanovna Dobrokvašinová, Tamara Segejevna Zacharovová a Larisa Grigorjevna Požarská - prešli všetkými kolami výberu a v auguste 1980 boli zapracované do oddielu.
V polovici 80. rokov boli zo stavu kozmonautov vyradení Potapov a Smirennyj, náhradou prišiel v októbri 1985 konštruktér Jurij Nikolajevič Stepanov.
V januári 1989 bol oddiel rozšírený o troch nových členov - Vladimira Vladimiroviča Karaština, Vasilija Jurieviča Lukiaňuka a Borisa Vladimiroviča Morukova, teraz mal maximálna veľkosť desiatich kozmonautov.
Po sérii odchodov a preložení v rokoch 1993 - 1995 zostali v oddiele iba Morukov, Karaštin a Lukiaňuk. Po odchode Karaština a Lukiaňuka v januári 2002 a februári 2003 sa oddiel zúžil na jediného člena, preto bol v novom nábore prijatý v máji 2003 Sergej Nikolajevič Riazanskij. V novembri 2007 opustil svojho kolegu Borisa Morukova, v IMBP tak zostal jediný kozmonaut.
Účasť v posádkach a kozmických letoch.
Koncom 70. rokov bol naplánovaný dlhodobý pobyt lekára na stanici Saľut. V decembri 1979 začal prípravu na let Sojuzom T-3 Poľakov v hlavnej posádke a Potapov v záložnej. Koncom mája 1980 bol program letu Sojuzu T-3 zmenený na opravárenskú misiu. Bola zostavená nová hlavná posádka, existujúce posádky zostali v zálohe, po štarte Sojuzu boli rozpustené.
Plány na lekársky let boli čoskoro obnovené, od júna 1983 sa vo Hviezdnom mestečku pripravovali Poľakov a kardiológ Oleg Aťkov, od augusta bol Poľakov určený do záložnej posádky, let Aťkova na Saľut 7 v Sojuze T-10 prebehol vo februári až októbri 1984.
Členka oddielu IMBP Jelena Dobrokvašinová bola v decembri 1984 zaradená do čisto ženskej posádky so Svetlanou Savickou a Jekaterinou Ivanovovou. Let žien bol v novembri 1985 zrušený, roku 1986 bola príprava obnovená, ale v apríli 1987 opäť zrušená.
V februári 1988 zahájili prípravu v CPK k letu Sojuz TM-6 Poľakov v hlavnej posádke, Arzamasov v druhej a Borodin v tretej. Do vesmíru odštartoval Poľakov v auguste 1988 na osem mesiacov.
V polovici 90. rokov bol pripravovaný rekordný dlhodobý let lekára. Od januára 1993 v CPK začali prípravu v skupine Poľakov, Arzamasov a Morukov. V júli bol Poľakov určený do hlavnej a Arzamasov záložnej posádky letu Sojuzu TM-18. Poľakov nakoniec strávil v kozme 438 dní od januára 1994 do marca 1995, dĺžka jeho letu dodnes nebola prekonaná
Ďalší let lekára do vesmíru sa pripravoval od augusta 1997, vo Hviezdnom mestečku cvičili Morukov, Karaštin a Lukiaňuk. Vo februári 1998 bola akcia zrušená.
V januári 1999 odišiel Morukov do Houstonu, potom čo bol zaradený do posádky letu STS-101. Neskôr bol preradený na misiu STS-106. Let STS-106 k stanici ISS sa uskutočnil v septembri 2000.

</doc>
<doc id="321882" url="https://sk.wikipedia.org/wiki?curid=321882" title="Skupina kozmonautov GKNII VVS V. P. Čkalova">
Skupina kozmonautov GKNII VVS V. P. Čkalova

Skupina kozmonautov GKNII VVS V. P. Čkalova (Štátneho vedecko-testovacieho inštitútu vojenského letectva V. P. Čkalova, ) v Achtubinsku bola tvorená vojenskými testovacími pilotmi inštitútu. Predurčení boli na pilotovanie sovietskeho raketoplánu Buran. Skupina sa začala vytvárať od roku 1978, formálne bola založená v auguste 1987, existovala do roku 1996.
Zo šestnástich letcov inštitútu vybraných ku kozmickým letom sa ich nakoniec do vesmíru dostalo päť - štyria v lodiach Sojuz po preložení do oddielu Centra prípravy kozmonautov vo Hviezdnom mestečku. Piaty Leonid Kadeňuk sa po získaní ukrajinského občianstva zúčastnil v rámci ukrajinsko-americkej dohody misie STS-87.
História skupiny.
V decembri 1978 dostalo od Štátnej medzirezortnej komisie súhlas na kosmonautický výcvik šesť skúšobných letcov inštitútu - Ivan Ivanovič Bačurin, Alexej Sergejevič Borodaj, Vladimir Jemeljanovič Mosolov, Nail Šaripovič Sattarov, Anatolij Michajlovič Sokovich a Viktor Martynovič Čirkin. V januári 1979 zahájili všeobecnú kozmickú prípravu formou krátkodobých stáží v Centre prípravy kozmonautov vo Hviezdnom mestečku, ukončili ju v novembri 1980. V máji 1980 bol vyradený Sattarov za neuposlúchnutie rozkazu pri lete. Kvalifikácia skúšobný kozmonaut bola zvyšnej pätici priznaná 12. februára 1982.
Roku 1985 prebehol druhý nábor medzi vojenskými skúšobnými letcami, vybraní Anatolij Pavlovič Arcebarskij, Viktor Michajlovič Afanasiev a Gennadij Michajlovič Manakov od novembra 1985 do mája 1987 absolvovali všeobecnú prípravu, po štátnych skúškach získali kvalifikáciu skúšobný kozmonaut. Vzhľadom k prieťahom programu Buran boli v januári 1988 zaradení do oddielu CPK.
K 7. augustu 1987 bola rozkazom ministra obrany založená päťčlenná skupina kozmonautov GKNII VVS V. P. Čkalova, z kozmonautov do nej boli začlenení, ale iba Bačurin a Borodaj. V rokoch 1987 - 1988 posádka Bačurin, Borodaj absolvovala šesť skúšobných letov v atmosfére s analógom Buranu. V októbri 1988 skupinu doplnil Leonid Kadeňuk, bývalý kozmonaut CPK.
V rokoch 1989 - 1990 prebehol v inštitúte tretí nábor, v dvoch etapách boli vybraní Alexandr Nikolajevič Jabloncev, Valerij Ivanovič Tokarev, Anatolij Borisovič Polonskij, Valerij Jevgenjevič Maximenko, Alexander Sergejevič Pučkov a Nikolaj Alexejevič Puščenko. Všeobecnú kozmickú prípravou absolvovali od mája 1989 do apríla 1991. Do skupiny boli začlenení postupne, najskôr v apríli 1992 Jabloncev a Pučkov (tým po piatich rokoch od založenia skupiny bol dosiahnutý plánovaný stav piatich kozmonautov), v januári 1993 Tokarev (náhradou za Bačurina) a vo februári 1995 Puščenko (miesto Borodaja).
V polovici 90. rokov už bolo jasné, že program Buran, zastavený v roku 1992, nebude obnovený. Vo februári 1996 odišiel Kadeňuk na Ukrajinu a v septembri 1996 bola skupina zrušená. 

</doc>
<doc id="321883" url="https://sk.wikipedia.org/wiki?curid=321883" title="Kolín (Česko)">
Kolín (Česko)



</doc>
<doc id="321884" url="https://sk.wikipedia.org/wiki?curid=321884" title="Skupina kozmonautov CKBM">
Skupina kozmonautov CKBM

Skupina kozmonautov CKBM vznikla roku 1972 v Čelomejovej Centrálnej konštrukčnej kancelárii strojárstva (CKBM) v Reutove. Vedenie podniku počítalo s letmi svojich zamestnancov na orbitálnu stanicu Almaz v kozmickej lodi TKS. Vývoj lode TKS sa preťahoval, preto k Almazom, vypusteným ako Saľut 2, Saľut 3 a Saľut 5, lietali upravené Sojuzy. Program TKS bol nakoniec v roku 1981 z finančných dôvodov zrušený, skupina však existovala až do apríla 1987. Nikto z jej členov sa do vesmíru nedostal.
História skupiny.
Zostavovanie skupiny kozmonautov CKBM (od 1983 NPO Mašinostrojenija) začalo v roku 1967, prihlásilo sa viac ako 300 inžinierov. Vybraní kandidáti z radov inžinierov spoločnosti prešli previerkou zdravotného stavu v Inštitúte lekársko-biologických problémov, súhlas Medzirezortnej lekárskej komisie (GMK) na výcvik dostali 20. mája 1968 Oleg Nikolajevič Beřkovič (do 1969) a Leonard Dmitrijevič Smiričevskij (do 1971), 16. októbra 1968 Viktor Nikolajevič Jeremič (do 1971), Valerij Grigorievič Makrušin a Eduard Dmitrijevič Suchanov. V lete 1970 bola na lekárske testy vyslaná druhá skupina kandidátov. 25. februára 1971 súhlas GMK na výcvik dostali Alexej Anatolievič Grečanik s Dmitrijom Andrejevičom Jujukovom. Po získaní súhlasu lekárov boli kandidáti zaradení do špeciálnej skupiny skúšobných inžinierov. Jej členovia absolvovali fyzickú, parašutistickú a potápačskú prípravu, tréning v stave beztiaže. Spolupracovali pri skúškach a vývoji stanice Almaz a lode TKS.
Z členov špeciálnej skupiny získal kvalifikáciu skúšobného kozmonauta () 22. marca 1972 Valerij Makrušin a 27. marca 1973 Dmitrij Jujukov. 26. júla 1973 získal súhlas GMK a bol zaradený medzi skúšobných inžinierov Valerij Alexandrovič Romanov.
Roku 1975 generálny konštruktér Vladimir Čelomej rozhodol o rozšírení počtu kozmonautov na šesť ľudí. Skupina bola rozšírená predovšetkým o inžinierov z pobočky v Filách. 31. augusta 1977 tak získal súhlas GMK na výcvik Vladimír Mkrtyčovič Gevorkian a 1. novembra 1977 Valerij Alexandrovič Chatulev. V decembri 1978 získali kvalifikáciu skúšobný kozmonaut Grečanik, Romanov, Gevorkian a Chatujev.
Valerij Makrušin, Valerij Romanov a Dmitrij Jujukov boli v decembri 1978 určení do posádok lodí TKS. Ale onedlho (roku 1981) bol celý program letov lodí TKS zrušený.
Medzitým od roku 1978 prebiehalo ďalšie kolo rozširovania skupiny. Súhlas GMK na výcvik a zaradenie medzi skúšobných inžinierov získali postupne Anatolij Merkurjevič Čech (do 1982) v júli 1979, Boris Nikolajevič Morozov 31. októbra 1979, Sergej Vladimirovič Čelomej (do 1983, syn Vladimira Čelomeja) a Sergej Andrejevič Čučin 14. apríla 1981, Sergej Erislavovič Kondratiev a Lev Nikolajevič Tararin roku 1981. Vzhľadom na ukončenie programu TKS sa nikto z tejto šestice kozmonautom nestal.
Skupina bola zrušená príkazom ministra všeobecného strojárstva č.138 z 8. apríla 1987.

</doc>
<doc id="321885" url="https://sk.wikipedia.org/wiki?curid=321885" title="Oddiel kozmonautov Letecko-výskumného inštitútu M. M. Gromova">
Oddiel kozmonautov Letecko-výskumného inštitútu M. M. Gromova

Skupina a neskôr oddiel kozmonautov Letecko-výskumného inštitútu M. M. Gromova, podriadeného ministerstvu leteckého priemyslu existoval v rokoch 1977 - 2002. Skladal sa z elitných skúšobných pilotov inštitútu. Členovia oddielu boli pripravovaní na pilotovanie sovietskeho raketoplánu Buran, pokračovali však aj v práci testovacích pilotov, čo zapríčinilo úmrtie niekoľkých z nich. Do vesmíru sa dostali iba Igor Volk a Anatolij Levčenko v rámci získavania skúseností pri krátkodobých letoch na lodiach Sojuz. Program Buran bol pred začatím pilotovaných letov roku 1992 zrušený. Inštitút oddiel kozmonautov udržiaval ešte desať rokov, než roku 2002 zanikol.
História.
Vznik skupiny a reorganizácia na oddiel kozmonautov.
V Letecko-výskumnom inštitúte M. M. Gromova bola skupina testovacích letcov programu Buran vytváraná od jari 1977 najprv z ôsmich letcov. Ale už 22. mája 1977 zahynul na následky havárie Viktor Ivanovič Bukrejev a 3. júna 1977 ešte Alexander Ivanovič Lysenko. Preto bola príkazom náčelníka inštitútu 12. júla 1977 vytvorená iba šesťčlenná skupina letcov určených pre prípravu na kozmické lety. Jej členmi boli Igor Petrovič Volk, Oleg Grigorievič Kononenko, Anatolij Semionovič Levčenko, Nikolaj Fiodorovič Sadovnikov, Rimantas Antanas Stankjavičjus a Alexander Vladimirovič Šukin.
Skupina, nazvaná "Oddiel skúšobných letcov č. 1 komplexu A", začala s výcvikom v programe Buran. Koncom roku 1977 odišiel do OKB Suchoja Sadovnikov. Koncom roku 1978 bol náčelníkom skupiny menovaný Igor Volk. Kandidáti získali súhlas GMK (Štátnej lekárskej komisie, 3. augusta 1978, iba Stankjavičus až 19. januára 1979) a tiež odporúčanie Štátnej medzirezortnej komisie (december 1978) a boli príkazom ministra leteckého priemyslu zaradení do „Čelnej skupiny pre prípravu v programe Buran“. Od apríla 1979 zahájili všeobecnú kozmickú prípravu v CPK. Pripravovali sa nezvyčajnou formou opakovaných kratších stáží, aby mohli pokračovať v letoch v materskom inštitútu. 8. septembra zahynul Oleg Kononenko počas skúšok lietadla Jak 38. V decembri 1980 zvyšní štyria ukončili všeobecnú kozmickú prípravu. 10. augusta 1981 bola doterajšia skupina premenovaná na „Oddiel skúšobných kozmonautov pri komplexu A Štátneho letecko-výskumného centra“. Za veliteľa oddielu bol vymenovaný Igor Volk. 12. apríla 1982 všetci členovia oddielu získali kvalifikáciu skúšobný kozmonaut ().
80-te roky.
Roku 1982 bolo rozhodnuté o rozšírení oddielu, v rokoch 1982 - 1983 boli vybraní ďalší skúšobní letci inštitútu (Viktor Vasilievič Zabolotskij, Ural Nazibovič Sultanov, Magomed Omarovič Tolbojev, Sergej Nikolajevič Tresviatskij) a Jurij Petrovič Šeffer z OKB Tupoleva). Do oddielu boli zaradení 25. apríla 1983 (Sultanov a Tolbojev), 12. júna 1986 (Zabolotskij) a 2. januára 1986 (Tresviatskij a Šeffer). Všeobecnú kozmickú prípravu absolvovali spoločne od 13. novembra 1985 do 22. mája 1987, kvalifikáciu skúšobný kozmonaut získali 5. júna 1987.
Aby pri prvých letoch Buranu boli v posádke kozmonauti so skúsenosťami z vesmírneho letu, absolvoval Igor Volk v júli 1984 krátkodobý let lode Sojuz T-12 na stanicu Mir (v príprave bol od septembra 1982 do mája 1983 a od decembra 1983 s náhradníkom Levčenkom a Stankjavičusom). Pre prvý let raketoplánom boli inštitútom určené posádky
Volk, Stankjavičus (hlavná) a Levčenko, Ščukin (náhradná). Rovnaké posádky vykonávali testovanie analógu raketoplánu pri letoch v atmosfére.
Vo februári 1987 prebehla v LII Gromova reorganizácia. Bol založený Odvetvový komplex prípravy skúšobných kozmonautov (OKPKI), ako centrum prípravy kozmonautov rezortu ministerstva leteckého priemyslu. Oddiel kozmonautov sa stal súčasťou OKPKI popri časti lekárskej, inžinierskej a videozáznamov. Od marca 1987 zahájili prípravu v Hviezdnom mestečku na let Sojuzom Levčenko a Ščukin. Let loďou Sojuz TM-4 na Mir podnikol v decembri 1987 Levčenko.
Roku 1988 bol na doplnenie oddielu vybraný ešte Jurij Prichodko. 22. marca 1989 bol začlenený do oddielu. Absolvoval všeobecnú kozmickú prípravu a roku 1990 získal kvalifikáciu skúšobný kozmonaut.
V auguste 1988 počas niekoľkých dní Anatolij Levčenko a Alexandr Ščukin zomreli. Boli vymenované nové posádky - Volk, Toboljev a Stankjavičus, Zabolotskij.
V novembri 1988 prebehol úspešný bezpilotný let raketoplánu Buran.
Vo februári 1989 boli menovaní do posádok na ďalší let Sojuzom Stankjavičus a Zabolotskij, v septembri 1989 bola príprava dočasne prerušená a nikdy nebola obnovená. V septembri 1990 sa zabil pri leteckej havárii Stankjavičus, do náhradnej posádky bol priradený Sultanov.
Zrušenie programu a zánik oddielu.
Štarty Buranu boli stále odsúvané, až roku 1992 bolo rozhodnuté o zastavení prác na raketopláne Buran a v budúcom roku aj na komplexe Energija. Vedenie ústavu a najmä Igor Volk stále dúfali v obnovenie programu a napriek výzvam vlády k ukončeniu činnosti udržiavali stenčujúci sa oddiel kozmonautov až do začiatku roka 2002. Vo februári 2002 odišiel z inštitútu Volk, v marci Sultanov. Z kozmonautov tak v inštitúte zostal iba Tresviatskij, síce ďalej prechádzal každoročnými lekárskymi prehliadkami, potrebnými na udržanie statusu kozmonauta, ale nádej na kozmický let nemal. V júli 2004 nakoniec odišiel z inštitútu na miesto generálneho riaditeľa Samarského vedeckotechnického komplexu N. D. Kuznecova.

</doc>
<doc id="321887" url="https://sk.wikipedia.org/wiki?curid=321887" title="Oddiel kozmonautov RKK Energija">
Oddiel kozmonautov RKK Energija

 
Oddiel kozmonautov RKK Energija je jedným z oddielov kozmonautov v Rusku, resp. do roku 1991 v Sovietskom zväze. Vlastné skupina kozmonautov, formálne "skúšobných inžinierov", bola založená v apríli 1966 z iniciatívy vedenia CKBEM (vtedajší názov dnešnej RKK Energija). V máji 1968 bola už úplne oficiálne reorganizovaná na oddiel kozmonautov. Členovia oddielu pravidelne obsadzujú miesta v ruských, predtým sovietskych, kozmických lodiach a orbitálnych staniciach. 
Vznik oddielu.
Inžinieri OKB-1 prejavili záujem o účasť na kozmických letoch už v roku 1962, vedenie OKB a osobne Sergej Koroľov myšlienku podporoval a začal presadzovať vo vláde. Koncom roka 1962 boli v OKB-1 pre záujemcov zorganizované prednášky o raketách a raketových motoroch, konštrukcii kozmických telies, biológii a lekárstve, spojení, v lete 1963 aj zoskoky v aeroklube. 
V máji 1964 vláda rozhodla o úprave lode Vostok na trojmiestny variant nazvaný Voschod a účasti civilistov na lete. Do výberu pre Voschod 1 sa OKB-1 plne zapojilo, pre výber a prípravu budúcich kozmonautov vznikol v podniku útvar č. 90 (roku 1966 prečíslovaný na č. 731, neskôr zmenil označenie ešte niekoľkokrát), do ktorého čela bol postavený Sergej Anochin. Letu Voschodu 1 sa z OKB-1 zúčastnil Konstantin Feoktistov. 
Aj po lete Feoktistova vo Voschode tlačil Koroľov na vytvorenie oddielu. Vo vláde, resp. vojensko-priemyselnej komisii vlády ale nedosiahol úspech. Nezávisle od pozície nadriadených úradov na jar 1965 OKB-1 poslalo do Inštitútu lekársko-biologických problémov (IMBP) na prehliadky skupinu asi 50 (podľa niektorých zdrojov až 200) kandidátov, vrátane niekoľkých žien. Lekársky súhlas na výcvik získalo dvanásť z nich. 
Keď sa priblížili lety lodí Sojuz, pohla sa aj formálna stránka veci. 15. marca 1966 minister všeobecného strojárstva poveril OKB-1 prípravou civilných kozmonautov a 9. apríla 1966 Koroľovov nástupca Vasilij Mišin rozhodol o sformovaní skupiny kozmonautov, formálne nazvaných skúšobní inžinieri (), v útvare č. 90. Kozmonauti sa mali zúčastniť letov lodí Sojuz, L-1 a L-3. Dvanástka z minulého roka bola znova podrobená ďalšiemu kolu prehliadok v IMBP, do skupiny bolo nakoniec vymenovaných osem ľudí – Sergej Anochin, Jevgrafovič Bugrov, Vladislav Volkov, Georgij Grečko, Gennadij Dolgopolov, Alexej Jelisejev, Valerij Kubasov a Oleg Makarov. Všetci začali všeobecnú kozmickú prípravu v CKBEM, vrátane letov v beztiaži a nácviku pristátia na mori. 
V auguste 1966 spoločný výcvik s vojenskými kozmonautmi v CPK povolili vojaci až po vlastných lekárskych testoch iba štvorici Volkov, Jelisejev, Kubasov a Grečko (po mesiaci nahradený Makarovom), ostatní pokračovali vo výcviku v CKBEM. Od januára 1967 bola skupina rozšírená o Vitalija Sevastianova a Nikolaja Rukavišnikova, obaja boli zaradení do programu L-1. 
27. marca 1967 vláda stanovila postup pri výbere a výcviku kozmonautov. Súčasne rozhodla o vytvorení oddielov kozmonautov v rezortoch – ministerstva obrany, všeobecného strojárstva, zdravotníctva a Akadémii vied. V auguste 1967 prípravu v rámci programu L-3 začali v CKBEM Anochin, Bugrov, Dolgopolov a traja nováčikovia Nikitskij, Pacajev a Jazdovskij. 27. mája 1968 bol príkazom ministra všeobecného strojárstva založený oddiel kozmonautov CKBEM a do oddielu bolo zaradených 9 z členov doterajšej skupiny, totiž Volkov, Grečko, Jelisejev, Kubasov, Makarov, Pacajev, Rukavišnikov, Sevastianov a Jazdovskij. Ďalej Konstantin Feoktistov (jediný sa skúsenosťami kozmického letu) a Vladimir Fartušnyj z Inštitútu elektrozvárania Akadémie vied Ukrajiny v Kyjeve. 
Doplňovanie oddielu.
Inžinieri z CKBEM/NPO Energija/RKK Energija si podávali žiadosti na zaradenie do oddielu, vhodní kandidáti boli poslaní na pozorovanie do IMBP a priebežne získavali súhlas Hlavnej lekárskej komisie na výcviku. Potom (aj po niekoľkých letoch) Štátna medzirezortná komisia dávala odporúčanie na zaradenie do oddielu ako skúšobného kozmonauta. Ku kozmonautom oddielu CKBEM tak prišli v marci 1972 Boris Andrejev, Valentin Lebedev a Jurij Ponomariov. Už po roku (v marci 1973) ešte Vladimir Aksionov, Alexandr Ivančenkov, Valerij Riumin a Gennadij Strekalov. Po dlhšej prestávke bolo do oddielu prijatých sedem nových kozmonautov v decembri 1978. 
Začiatkom 80. rokov bol zmenený postup prijímania kozmonautov. Štátna medzirezortná komisia odporúčala uchádzačov na zaradenie do oddielu ako "kandidáta na skúšobného kozmonauta", po absolvovaní všeobecnej vesmírnej prípravy v stredisku NPO Energija a stáži v Hviezdnom mestečku, kandidátovi Medzirezortná kvalifikačná komisia priznala kvalifikáciu "skúšobný kozmonaut". 
V rokoch 1980 – 1983 boli prijaté dve ženy, ďalšia bola prevedená z inej organizácie. V rokoch 1983 – 1989 prišlo do oddielu deväť nových kozmonautov. V deväťdesiatych rokoch bol oddiel rozširovaný o 2 – 3 členov spravidla po dvoch rokoch, celkovo bolo prijatých jedenásť nováčikov. V novom storočí prebehli dva nábory. Roku 2003 boli prijatí traja kandidáti. Pri nábore roku 2006 bol medzi zamestnancami spoločnosti tak nízky záujem, že bola zrušená podmienka aspoň troch rokov zamestnania v spoločnosti, napriek tomu boli prijatí len dvaja kandidáti. 
Lunárny program.
V druhej polovici roka 1966 sa rozbehol sovietsky lunárny program. Pozostával z troch častí. V lodi Sojuz si kozmonauti mali nacvičiť stretávanie a spájanie lodí v kozme, v lodi L-1 obletieť Mesiac a v lodi L-3 pristáť na Mesiaci. 
Sojuz.
Od septembra 1966 sa v CPK spoločne s vojenskými kozmonautmi pripravovali na let Sojuzom Volkov, Jelisejev, Kubasov a Grečko, ten si po mesiaci zlomil nohu a bol nahradený Makarovom, už v januári 1967 opätovne prideleným do programu L-1. Po niekoľkých neúspechoch (lety Sojuzu 1, Sojuzu 2 a 3) sa Sojuz 4 a 5 spojili a Jelisejev a Chrunov (z CPK) preručkovali po vonkajšom povrchu lode z jednej do druhej. V septembri 1969 sa Jelisejev, Kubasov a Volkov zúčastnili skupinového letu troch Sojuzov, pokus o spojenie Sojuzu 7 a 8 a prestup kozmonautov novým stykovacím uzlom vnútrom lode sa nepodaril. 
Program Sojuz pokračoval dlhodobým letom Sojuzu 9 v júni 1970. 17 dní a 16 hodín vtedy strávil vo vesmíre Nikolajev z oddielu CPK a Sevastianov. V záložných posádkach boli za CKBEM Grečko a Jazdovskij. 
Stretnutie a spojenie lunárneho orbitálneho a pristávacieho modulu mal nacvičiť ďalší let Sojuzu v rámci programu Kontakt. Na let sa z kozmonautov oddielu pripravovali od mája 1969 Pacajev, od marca 1970 aj Makarov a Rukavišnikov, neskôr tiež Jazdovskij a Grečko. V júli 1971 bol let zrušený a kozmonauti preradení. 
Programy L-1 a L-3.
Na oblet Mesiaca (loď L-1) sa v Hviezdnom mestečku spoločne s vojenskými kolegami od januára 1967 pripravovali Sevastianov, Rukavišnikov a Makarov, neskôr aj Grečko. 
Do skupiny určenej na pristátie na Mesiaci (loď L-3) boli v septembri 1967 začlenení Anochin, Bugrov, Nikitskij (neboli v máji 1968 zaradení do oddielu CKBEM a odišli), Jazdovskij (iba do roku 1968) a Pacajev. Od začiatku roka 1968 aj Makarov, Sevastianov a Rukavišnikov, krátko aj Feoktistov. Už vo februári 1969 boli Grečko a Sevastianov preradení do skupiny pripravujúcej sa na let troch Sojuzov. V máji 1969 Pacajev a v januári 1970 Rukašvinikov s Makarovom prešli do programu Kontakt. V programoch L-1 a L-3 tak neostal nikto. 
Orbitálna stanica – Saľut 1, Saľut 4.
Roku 1970 sa rozbehol program Saľut. V júni až septembri boli sformované trojčlenné posádky pre stanice, pozostávajúce z kozmonautov oddielov CPK a CKBEM. Do kozmu leteli vždy veliteľ z CPK a dvaja kozmonauti oddielu CKBEM. Pri prvom lete – Sojuzu 10 – sa kozmonautom nepodarilo prestúpiť do stanice. V nasledujúcom Sojuze 11 po úspešnom štvortýždennom lete posádka zahynula pri pristátí. 
Po nešťastí bol počet kozmonautov lietajúcich v Sojuze znížený na dvoch. Bolo zavedené pravidlo, že kapitán lode je kozmonaut oddielu CPK, palubný inžinier člen oddielu CKBEM. Pokusy o vypustenie ďalších staníc roku 1972 a 1973 sa nestretli z úspechom, upravené Sojuzmi boli využité k dvom samostatným letom (Sojuz 12 a 13). Ďalšie úspešné vypustenie orbitálnej stanice radu Saľut prebehlo až v decembri 1974. Stanica Saľut 4 bola počas roka 1975 obývaná dvakrát, jeden let pri spojení neuspel. 
Sojuz – Apollo.
Po rozhodnutí o vykonaní letu Sojuz-Apollo boli pre program vyčlenení Andrejev, Ivančenkov, Rukašvinikov a Kubasov. Rukavišnikov bol zaradený do skúšobného letu Sojuzu 18, Kubasov sa zúcastnil sovietsko-amerického letu. 
Orbitálna stanica – Saľut 6, Saľut 7, Mir.
V septembri 1977 bola vypustená ďalšia orbitálna stanica – Saľut 6. Obývaná bola dvojčlennými posádkami. Prvý pokus o obývanie stanice (let Sojuz 25 s dvoma nováčikmi Kovaľonokom a Riuminom) nebol úspešný. Preto bolo zavedené pravidlo, že v každej posádke bude aspoň jeden skúsený kozmonaut. 
Koncom roka 1976 začali výcvik v Hviezdnom mestečku prví zahraniční kozmonauti, vrátane česko-slovenských, v rámci programu Interkozmos. Medzinárodné posádky navštevovali počas týždňového letu orbitálnu stanicu, veliteľom bol vždy sovietsky kozmonaut s letovou skúsenosťou. Vzhľadom na nedostatok takých kozmonautov v oddiele CPK, boli do programu zaradení aj členovia oddielu NPO Energija Rukavišnikov (náhradník česko-slovenského letu, letel s Bulharom) a Kubasov (náhradník poľského letu, letel s Maďarom). Boli to prvé prípady, keď v posádke nebol kozmonaut – vojak z CPK. 
Na stanicu Saľut 7 od roku 1982 a jej podstatne mohutnejšieho nástupcu Mir, v rokoch 1986 – 2000, lietali kozmonauti v trojmiestnych lodiach Sojuz T (od 1986 Sojuz TM). Členovia oddielu NPO Energija (od 1994 premenovanej na RKK Energija) zastávali v posádkach tradične funkciu palubných inžinierov, kapitán bol vždy z oddielu CPK, tretí člen posádky bol doplnený v závislosti na programe letu. 
Raketoplán Buran.
Vedenie NPO Energija zastávalo názor, že aj v raketopláne Buran, tak ako v ostatných kozmických lodiach, musí letieť vedľa pilota-veliteľa palubný inžinier z ich oddielu. Na lety raketoplánom boli pridelení: 
Orbitálna stanica – ISS.
Na stanicu ISS lietajú zástupcovia oddielu RKK Energija pravidelne v rámci ruskej polovice posádky. O miesta sa kozmonauti oddielu Energija delia s členmi oddielu CPK, vzhľadom na komplikované zostavovanie posádok bolo pravidlo o dôstojníkov z CPK a palubných inžinieroch z Energije opustené. Ruských kozmonautov do posádok vyberá komisia zložená zo zástupcov Roskosmosu, CPK a RKK Energija. 
Prehľad kozmonautov oddielu.
Uvedení sú členovia skupiny skúšobných inžinierov, ktorá vznikla 23. mája 1966, a členovia oddielu kozmonautov založeného 27. mája 1968. 
V stĺpci „V odieli od“ je uvedený dátum zaradenia do oddielu, iba u účastníkov posledných náborov (od roku 2003) je uvedený dátum odporúčania Medzirezortnej komisie pre výber kozmonautov na zaradenie do oddielu.

</doc>
<doc id="321896" url="https://sk.wikipedia.org/wiki?curid=321896" title="Tréner mesiaca Premier League">
Tréner mesiaca Premier League



</doc>
<doc id="321897" url="https://sk.wikipedia.org/wiki?curid=321897" title="Raketno-kosmičeskaja korporacija Energija imeni S. P. Koroľova">
Raketno-kosmičeskaja korporacija Energija imeni S. P. Koroľova

Otkrytoje akcionernoje obščestvo Raketno-kosmičeskaja korporacija Energija im. S. P. Koroľova (doslova: "Verejná akciová spoločnosť Raketovo-kozmická korporácia Enegia S. P. Koroľova"; ), skrátene (OAO) RKK Energija, je jeden z popredných podnikov kozmického priemyslu Ruska. Jeho sídlo je v Koroľove neďaleko Moskvy, pobočku má na kozmodróme Bajkonur.Tržby spoločnosti za rok 2018 dosiahli 333 miliónov eur. 
Dejiny.
Vedecko-výskumný ústav číslo 88 vznikol po vojne z delostreleckej továrne v Podlipkách - Kaliningrade na južnom okraji Moskvy. Roku 1947 tu bol za hlavného konštruktéra vymenovaný Sergej Koroľov. Sem boli privezení aj nemeckí raketoví odborníci. Ku skúškam rakiet dostali možnosť používať novú strelnicu pri dedinke Kapustin Jar neďaleko Stalingradu, kde je dnes rovnomenný kozmodróm.. 
Pracovníci Energija skonštruovali a postavili prvú umelú družicu Zeme – Sputnik 1, prvé sovietske kozmické sondy k Mesiacu, Marsu a Venuši, pilotované kozmické lode a orbitálne stanice. V rokoch 1956 – 1957 bola v Energiji skonštruovaná raketa R-7, pomocou ktorej boli vynesené prvé sovietske umelé družice Zeme. Od polovice 60. rokov organizácia vyvíjala ťažkú raketu N-1. V rokoch 1976 – 1983 stála spoločnosť Energija na čele prác na rakete Energija. 
Od roku 1960 spoločnosť priebežne rozpracováva koncepciu letu na Mars. 
Vývoj organizačnej štruktúry spoločnosti.
V roku 1946 bol založený Vedecko-výskumný inštitút č. 88 (NII 88), 3. oddelenie jeho Špeciálnej konštrukčnej kancelárie (Otdrl 3 SKB) dostalo za úlohu skonštruovať medzikontinentálnu balistickú raketu. V apríli 1950 prebehla v NII 88 reorganizácia, SKB bola rozdelená na OKB-1 pracujúca na medzikontinentálnej rakete a OKB-2 pracujúca na protilietadlových raketách. V auguste 1956 bolo OKB-1 aj so závodom č. 88 vydelené z NII 88. Bol tak vytvorený samostatný konštrukčno-výrobný celok, priamy predchodca dnešnej RKK Energija. V roku 1959 boli založené pobočky v Kujbyševe (Filiálka č. 3) a Krasnojarsku (Filiálka č. 2, od 1961 OKB-10).
Roku 1966 bolo OKB-1 premenované na Ústrednú konštrukčnú kanceláriu experimentálneho strojárstva (CKBEM), prebehla aj vnútorná reorganizácia a premenovávanie - Závod č. 88 na Závod experimentálneho strojárstvo, Filiálka č. 3 na Kujbyševskú filiálku). O rok neskôr sa Krasnojarská OKB-10 osamostatnila ako KB prikladnoj mechaniky. V roku 1974 sa Kujbyševská filiálka osamostatnila ako CKSB Progress. Súčasne boli spojené CKBEM a Energomaš pod vedením Valentina Gluška, novovzniknutý celok bol nazvaný Vedeckovýrobné združenie Energija (NPO Energija). 
V rokoch 1981 – 1988 k spoločnosti patrilo KB Saľut, koncom 80. rokov bola k Energiji pripojená aj pobočka v Donecku (OKB Luč). Ďalšie zmeny a reorganizácie prebehli v rokoch 1990 – 1991. Pribudli filiálky Primorská a Volžská.
Súčasný názov a štruktúru získala Energija roku 1994. 
Oddiel kozmonautov spoločnosti.
Čoskoro po začatí kozmických letov začalo vedenie spoločnosti presadzovať účasť civilných kozmonautov (rozumej svojich zamestnancov) v kozmických letoch. Po prekonaní odporu ministerstva obrany bol v máji 1968 oficiálne (v máji 1966 fakticky) v spoločnosti založený vlastný oddiel kozmonautov. Oddiel kozmonautov CKBEM/NPO Energija/RKK Energija sa stal druhým najvýznamnejším oddielom v Sovietskom zväze, resp. Rusku. Kozmonauti sa, s výnimkou vojenského programu Almaz, zapojili do všetkých sovietskych a ruských programov pilotovaných kozmických letov. 
Súčasnosť.
Prostredníctvom Roskosmosu sa RKK Energija podieľa na zabezpečení stanice ISS materiálnymi prostriedkami. Doprava na ISS je zabezpečovaná pilotovanými kozmickými loďami Sojuz a od Sojuzov odvodenými nákladnými loďami Progress, po ukončení letov raketoplánov v roku 2011 boli niekoľko ďalších rokov lode RKK Energija jedinými pilotovanými dopravnými prostriedkami pre ISS. Členovia oddielu kozmonautov Energije obsadzujú polovicu ruských miest v posádkach ISS. Spoločnosť vyrába spojovacie družice série Jamal. Zúčastňuje sa výrobe európskej kozmickej nákladnej lode ATV, zúčastňuje sa programu Sea Launch. Vyrába urýchľovacie bloky DM-SL pre rakety Proton a Zenit. 
Obrat spoločnosti v roku 2006 bol 8,7 miliárd rubľov (roku 2005 – 6,3 miliárd rubľov), zisk - 509 miliónov rubľov (159 miliónov rubľov). 
Hlavnými vlastníkmi akcií spoločnosti sú Rosimuščestvo (38,22 %, ruská federálna agentúra spravujúca štátny majetok), spoločnosť Lider (7 %) a Investičná spoločnosť Rozvoj (17,25 %), ktorej stopercentným vlastníkom je Energija. Koncom júla 2007 bol na mimoriadnom valnom zhromaždení akcionárov do čela RKK Energija miesto Nikolaja Sevastianova zvolený Vitalij Lopota. 

</doc>
<doc id="321929" url="https://sk.wikipedia.org/wiki?curid=321929" title="James Bagian">
James Bagian

James Philip Bagian (22. február 1952, Philadelphia, Pensylvánia, USA) je americký lekár a astronaut, ktorý absolvoval v raketopláne dva lety do vesmíru. V NASA bol od 7. júla 1980 do augusta 1995 a stal sa 214. človekom letiacim do vesmíru. Vo vesmíre strávil niečo viac ako 14 dní.
Životopis.
Vysokoškolské vzdelanie získal na univerzitách Drexel a Thomas Jefferson a v roku 1977 tak získal titul doktora medicíny. V roku 1976 nastúpil do služieb armády Spojených štátov, kde absolvoval leteckú školu USAF Flight Surgeons School v San Antoniu. Oženil sa. V roku 1978 nastúpil do NASA v Houstone, potom bol 2 roky na univerzite v Pensylvánii. V roku 1980 sa do Houstonu k NASA vrátil a absolvoval tu výcvik astronautov. V rokoch 1981 až 1995 bol vedený v NASA ako astronaut.
Lety do kozmu.
V roku 1989 absolvoval päťdňový let STS-29 (registrovaný v COSPAR ako 1989-021A). Letel ako letový špecialista spolu s ďalšími štyrmi astronautmi v raketopláne Discovery, ich misia začala štartom na Myse Canaveral (USA, štát Florida) a skončila úspešne pristátím na základni Edwards v Kalifornii, ležiacej v Mohavskej púšti).
O dva roky neskôr absolvoval deväťdňový let STS-40 (1991-040A). Posádka bola sedemčlenná, leteli v raketopláne Columbia, štart aj pristátie boli na rovnakých základniach, ako predchádzajúci let.
Po letoch.
V období rokov 1994 - 1995 bol lekárom - výskumníkom vo William Beaumont Hospital, Royal Oak. Potom nastúpil do Environmental Protection Agency, National Vehicle and Fuel Emissions Lab. v Ann Arbor.

</doc>
<doc id="321930" url="https://sk.wikipedia.org/wiki?curid=321930" title="James Philip Bagian">
James Philip Bagian



</doc>
<doc id="321931" url="https://sk.wikipedia.org/wiki?curid=321931" title="James P. Bagian">
James P. Bagian



</doc>
<doc id="321933" url="https://sk.wikipedia.org/wiki?curid=321933" title="Nobelova cena za ekonómiu">
Nobelova cena za ekonómiu



</doc>
<doc id="321934" url="https://sk.wikipedia.org/wiki?curid=321934" title="Abraham de Moivre">
Abraham de Moivre

Abraham de Moivre (* 26. máj 1667, Vitry-le-François, Marne, Francúzsko - † 27. november 1754, Londýn, Anglicko, Spojené kráľovstvo) bol francúzsky matematik. Je známy predovšetkým vďaka de Moivrovej vete, ktorá hovorí o umocňovaní komplexných čísel v goniometrickom tvare. Pracoval tiež v teórii pravdepodobnosti, zaoberal sa najmä normálnym rozdelením. Ako prvý objavil uzavretý tvar pre Fibonacciho čísla. Je tiež objaviteľom princípu zapojenia a vypojenia.
Abraham de Moivre bol pôvodom Francúz, ale ako hugenot bol nútený emigrovať do Anglicka.

</doc>
<doc id="321935" url="https://sk.wikipedia.org/wiki?curid=321935" title="Michael Foale">
Michael Foale

Colin Michael Foale (* 6. január 1957, Louth, Spojené kráľovstvo) je britsko-americký fyzik a od augusta 1987 astronaut NASA. Má za sebou šesť kozmických letov vrátane päťmesačného pobytu na orbitálnej stanici Mir a polročnej misie na Medzinárodnej vesmírnej stanici (ISS). Celkom strávil vo vesmíre 373 dní, 18 hodín 23 minút.
Život.
Mladosť.
Narodil sa v meste Louth vo východnom Anglicku, jeho matka bola Američanka, preto má dvojité občianstvo. Detstvo a mladosť prežil v anglickej Cambridgi. Po ukončení strednej školy (roku 1975) študoval fyziku na University of Cambridge, roku 1982 získal titul bakalára, roku 1987 titul doktora (Ph.D.) v oblasti astrofyziky. Roku 1982 sa presťahoval do texaského Houstonu, kde pracoval v spoločnosti McDonnell Douglas na problémoch navigácie raketoplánov, o rok neskôr prešiel do Johnsonovho vesmírneho strediska NASA.
Astronaut.
Zúčastnil sa 10. náboru astronautov NASA v rokoch 1983 - 1984, ale neúspešne. Na druhý pokus, v 12. nábore už uspel a 17. augusta 1987 bol začlenený do oddielu astronautov NASA. Po ročnom kurze všeobecnej vesmírnej prípravy získal kvalifikáciu letový špecialista.
Bol zaradený do posádky letu STS-45. Do vesmíru odštartoval na palube raketoplánu Atlantis 24. marca 1992. Raketoplán pristál po 8 dňoch, 22 hodinách a 10 minútach letu 2. apríla 1992.
V dňoch 8. - 17. apríla 1993 sa zdržiaval vo vesmíre druhýkrát. Misia STS-56 raketoplánu Discovery trvala 9 dní, 6 hodín a 9 minút.
Tretíkrát vzlietol do vesmíru opäť na palube raketoplánu Discovery počas letu STS-63 v dňoch 3. až 11. februára 1995. Raketoplán sa stretol so stanicou Mir, priblížil sa na 11,3 metrov. Počas letu Foale vystúpil do vesmíru na 4 hodiny a 39 minút.
Od roku 1995 boli do základných posádok Miru nominovaní aj americkí astronauti. Roku 1997 sa k nim zaradil aj Foale. Dňa 15. mája 1997 odštartoval v raketopláne Atlantis (let STS-84), od 17. mája už žil na Mire. Na Zem ho priviezol raketoplán Atlantis pri nasledujúcej misii STS-86. Foale strávil pri tomto lete vo vesmíre do pristátia 6. októbra 1987 144 dní, 13 hodín a 49 minút.
V dňoch 20. až 28. decembra 1999 sa zúčastnil servisného letu Discovery k Hubblovmu teleskopu. Počas misie STS-103 Foale vystúpil do vesmíru na 8 hodín a 10 minút.
V marci 2001 bol vymenovaný za veliteľa hlavnej posádky Expedície 8 na ISS. Po havárii Columbie bol súčasne vymenovaný za veliteľa zálohy pre Expedíciu 7.
Šiestykrát vzlietol do vesmíru 18. októbra 2003 v ruskom Sojuze TMA-3. Na ISS pracoval spoločne s Alexandrom Kalerim. Počas pobytu na ISS raz vystúpil do vesmíru na necelé štyri hodiny. Dvojica Foale, Kaleri pristála 30. apríla 2004 po 194 dňoch, 18 hodinách a 33 minútach letu.
V novembri 2004 postúpil z postu zástupcu riaditeľa Johnsonovho vesmírneho strediska pre technické otázky na miesto zástupcu riaditeľa NASA pre vedecké programy. Námestníkom riaditeľa NASA bol do apríla 2006.
Michael Foale je ženatý, má dve deti.

</doc>
<doc id="321936" url="https://sk.wikipedia.org/wiki?curid=321936" title="Colin Michael Foale">
Colin Michael Foale



</doc>
<doc id="321937" url="https://sk.wikipedia.org/wiki?curid=321937" title="Gregory Chamitoff">
Gregory Chamitoff

Gregory Errol Chamitoff (* 6. august 1962, Montreal, Quebec, Kanada) je americký astronaut narodený v Kanade, ktorý slúžil v roku 2008 na Medzinárodnej vesmírnej stanici ISS. Bol 479. človekom vo vesmíre, strávil v ňom 198 dní.
Životopis.
Stredoškolské vzdelanie získal v San José (Kalifornia) na Blackford High School. V Kalifornii pokračoval v štúdiách elektrotechniky na California Polytechnic State University, ktorú ukončil v roku 1984. Potom nasledovalo ročné štúdium letectva na California Institute of Technology a v roku 1985 začal študovať na Massachusetts Institute of Technology. Tu v roku 1992 získal doktorát v odbore astronautiky.
Získal zamestnanie u leteckej kontroly United Space Alliance v Houstone, odkiaľ v roku 1998 prešiel do výcvikového strediska astronautov NASA v Houstone. Po dvojročnej príprave bol zaradený do jednotky astronautov. Je ženatý, jeho manželka je Chantal rodená Cavinessová.
Lety do vesmíru.
Bol členom sedemčlennej posádky raketoplánu Discovery na misii STS-124 (katalogizovaná v COSPAR pod číslom 2008-027A), ktorá z Floridy odštartovala 31. mája 2008. Členmi posádky okrem neho boli Mark Kelly, Kenneth Ham, Karen Wybergová, Ronald Garan, Michael Fossum a Japonec Akihiko Hošide. Na stanici ISS sa stal členom Expedície 17, keď vystriedal Garretta Reismana a zostal tu päť mesiacov. Discovery s ostatnými astronautmi pristál na Zemi 14. júna 2008.
V Expedícii 17 slúžil spolu so Sergejom Volkovom a Olegom Kononenkom, ktorí boli na stanici už pred jeho príletom a odleteli z nej v októbri 2008 v Sojuze TM-18. Boli vystriedaní inou posádkou a zostávajúci Chamitoff sa tak stal členom Expedície 18.
Späť za Zemi pristál s ostatnými v raketopláne STS-126 v Kalifornii na Edwards Air Force Base 29. novembra 2008 večer miestneho času, za sebou mal 183 dní strávených na orbite Zeme. Expedícia 18 pokračovala v práci na Medzinárodnej vesmírnej stanici po jeho odlete s inou posádkou.
Druhý let absolvoval na palube raketoplánu Endeavour v misii STS-134.
Zaujímavosti.
Gregory zohral z paluby stanice dve médiami sledované šachové partie s riadiacimi strediskami NASA, ktorým pomáhali študenti. Šach si sám vopred upravil.
Zdroj.
 

</doc>
<doc id="321938" url="https://sk.wikipedia.org/wiki?curid=321938" title="Gregory Errol Chamitoff">
Gregory Errol Chamitoff



</doc>
<doc id="321939" url="https://sk.wikipedia.org/wiki?curid=321939" title="Gregory E. Chamitoff">
Gregory E. Chamitoff



</doc>
<doc id="321949" url="https://sk.wikipedia.org/wiki?curid=321949" title="Brno-Žabovřesky">
Brno-Žabovřesky

Brno-Žabovřesky je mestská časť štatutárneho mesta Brna. Pod názvom Žabovřesky tiež katastrálne územie a do 16. apríla 1919 samostatná obec.
Mestská časť leži na ľavom brehu Svratky severozápadne od historického jadra Brna. Má rozlohu 434,87 ha, je tu evidovaných 118 ulíc a 4 022 adries.

</doc>
<doc id="321951" url="https://sk.wikipedia.org/wiki?curid=321951" title="Akatsuki">
Akatsuki



</doc>
<doc id="321955" url="https://sk.wikipedia.org/wiki?curid=321955" title="Brno-Žebětín">
Brno-Žebětín

Brno-Žebětín je mestská časť štatutárneho mesta Brna. Pod názvom Žebětín tiež katastrálne územie a do 26. novembra 1971 samostatná obec.
Mestská časť leží západne od centra mesta v blízkosti Masarykovho okruhu. Má rozlohu 1 359,99 ha, je tu evidovaných 43 ulíc a 1 430 adries.

</doc>
<doc id="321956" url="https://sk.wikipedia.org/wiki?curid=321956" title="Žebětín">
Žebětín

Žebětín môže byť:

</doc>
<doc id="321957" url="https://sk.wikipedia.org/wiki?curid=321957" title="Hráč mesiaca FA Premier League">
Hráč mesiaca FA Premier League

Hráč mesiaca Premier League sa udeľuje raz za mesiac počas sezóny FA Premier League. Toto ocenenie sa udeľuje spolu s ocenením pre Trénera mesiaca FA Premier League každý prvý alebo druhý piatok nasledujúceho mesiaca. Toto ocenenie bolo nazvané Carling Premiership hráč mesiaca (1994–2001) a potom Barclaycard Premiership hráč mesiaca (2001–2004), a teraz je známy ako Barclays hráč mesiaca. 
Prvýkrát bola udelená v sezóne 1994/1995, rok potom ako si anglická liga zmenila názov a sponzora. Prvým víťazom tohto ocenenia sa v auguste 1994 stal nemecký hráč Jürgen Klinsmann z Tottenhamu Hotspur.
Steven Gerrard a Wayne Rooney získali toto ocenenie rekordných päťkrát. Ashley Young vyhral toto ocenenie trikrát v jednom kalendárnom roku. Robbie Keane vyhral toto ocenenie s tromi rôznymi klubmi (Coventry City, Leeds United a Tottenham Hotspur). Posledným ocenením hráčom je Peter Odemwingie z West Bromwich Albion. 
Viacnásobní víťazi.
  *   Aktívni hráči v Premier League.

</doc>
<doc id="321961" url="https://sk.wikipedia.org/wiki?curid=321961" title="1. slovenská národná hokejová liga 1985/1986">
1. slovenská národná hokejová liga 1985/1986

1. slovenská národná hokejová liga 1985/1986 bola dvadsaťtreťou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo VTJ Michalovce, ktoré skončilo na konečnom 1. mieste v základnej časti, ale v kvalifikácii si postup do najvyššej súťaže nevybojovalo. Vypadlo družstvo ZVL Žilina. Nováčikom pre nasledujúcu sezónu sa stalo družstvo Slávia Ekonóm Bratislava.

</doc>
<doc id="321963" url="https://sk.wikipedia.org/wiki?curid=321963" title="1. slovenská národná hokejová liga 1986/1987">
1. slovenská národná hokejová liga 1986/1987

1. slovenská národná hokejová liga 1986/1987 bola dvadsaťštvrtou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo Plastika Nitra, ktoré skončilo na konečnom 1. mieste v základnej časti, ale v kvalifikácii si postup do najvyššej súťaže nevybojovalo. Vypadlo družstvo Slávia Ekonóm Bratislava. Nováčikom pre nasledujúcu sezónu sa stalo družstvo Gumárne 1. mája Púchov.

</doc>
<doc id="321966" url="https://sk.wikipedia.org/wiki?curid=321966" title="Ludwig Schlesinger">
Ludwig Schlesinger



</doc>
<doc id="321969" url="https://sk.wikipedia.org/wiki?curid=321969" title="Juraj Miškov">
Juraj Miškov

PhDr. Juraj Miškov (* 15. apríl 1973, Bratislava) je slovenský politik a bývalý poslanec NR SR za stranu SaS. Je zakladateľom politickej strany Slovenská občianska koalícia (SKOK!). Od 8. júla 2010 do 4. apríla 2012 zastával post ministra hospodárstva Slovenskej republiky vo vláde Ivety Radičovej.
Je absolventom Filozofickej fakulty a Fakulty manažmentu Univerzity Komenského v Bratislave. Bol spolumajiteľom reklamnej agentúry MUW Saatchi &amp; Saatchi, ktorá sa v roku 2004 stala súčasťou siete Saatchi &amp; Saatchi a do jeho odchodu z biznisu a vstupu do politiky získala viacnásobné ocenenie Agentúra roka. 
Juraj Miškov úspešnosť vo svojich 2 profesiách – adman a politik, ohodnotil: „"Som nespochybniteľným dôkazom pravdivosti filozofie Saatchi &amp; Saatchi  – Nothing is impossible!"“.
Životopis.
Narodil sa v Bratislave. Po absolvovaní štúdia na Gymnáziu na ulici Ivana Horvátha v Bratislave študoval v rokoch 1991 – 1994 žurnalistiku na Filozofickej fakulte Univerzity Komenského v Bratislave a v rokoch 1996  –  2001 ukončil štúdium štátnou skúškou na Fakulte manažmentu Univerzity Komenského v odbore marketingový manažment. V roku 2002 získal titul PhDr. Počas štúdia na strednej škole bol aktívnym členom študentského štrajkového výboru v novembri 1989.
Podnikateľská kariéra.
V roku 1992 spolu s Viktorom Madom založili v Bratislave malé grafické štúdio. V roku 1993 sa zoznámil s rakúskym reklamným nestorom Petrom Burianom, ktorý na Slovensku zakladal pobočku svojej firmy, Burian &amp; Wallner spol. s r.o. so sídlom v Bratislave. Miškov ho zaujal svojimi prácami a v roku 1998 mu Burian ponúkol partnerstvo vo firme. V roku 2010 Burian odišiel na dôchodok a Juraj Miškov, Rastislav Uličný a Robert Weber od neho odkúpili podiely vo firme. Od roku 2004 je spoločnosť MUW / SAATCHI &amp; SAATCHI začlenená do medzinárodnej siete reklamných agentúr Saatchi &amp; Saatchi. Agentúra je niekoľkonásobným držiteľom ocenenia Agentúra roka (2009, 2010, 2014). Okrem tejto spoločnosti bol ešte zakladateľom a majiteľom ďalších firiem, napríklad mediálnej agentúry Zenith Optimedia, eventovej agentúry E-MOTION či súkromnej leteckej spoločnosti Seagle Jet. Po tom, ako sa v roku 2010 stal ministrom hospodárstva, svoje podiely vo firmách, v ktorých pôsobil, predal. Získané finančné prostriedky investoval do nehnuteľností a niekoľkých start-upových biznisov.
Člensto v Slobode a solidarite (2009  –  2013).
V roku 2009 vstúpil do strany Sloboda a solidarita, v ktorej zastával pozíciu podpredsedu strany. V parlamentných voľbách v roku 2010 kandidoval za stranu SaS a so ziskom 20 370 preferenčných hlasov sa dostal do parlamentu na 8. mieste za SaS a stal sa ministrom hospodárstva Slovenskej Republiky. Po tom, ako SaS v októbri 2011 odmietla podporiť vládny návrh slovenskej účasti na tzv. Eurovale, s ktorým bolo spojené hlasovanie o dôvere vlády Ivety Radičovej, vláda nezískala dôveru parlamentu a prezident Slovenskej republiky I. Gašparovič vládu 13. októbra 2011 odvolal. Juraj Miškov bol následne poverený prezidentom SR vedením ministerstva hospodárstva až do vymenovanie novej vlády, ktorá vznikla po predčasných parlamentných voľbách v marci 2012. V roku 2013 sa Miškov za nepodporenie vládneho návrhu ospravedlnil. „"Naozaj by som sa chcel ospravedlniť všetkým voličom, ktorí nám dali dôveru v roku 2010, za to, že SaS bola spoluzodpovedná za pád vlády. Chcel by som sa ospravedlniť hlavne tým, ktorí ma krúžkovali."“
25. marca 2013 bol Miškov na základe návrhu Richarda Sulíka odvolaný z postu podpredsedu strany SaS. Predchádzala tomu voľba nového predsedu strany, v ktorej skupina členov okolo Jozefa Kollára nedokázala poraziť Sulíka, chýbalo im 13 hlasov. Po nezhodách ohľadom smerovania a riadenia strany a po verejnej výzve Richarda Sulíka, aby členovia okolo neúspešného kandidáta na predsedu Jozefa Kollára opustili SaS, zo strany odišiel. Stranu vtedy celkovo opustilo 5 poslancov a 75 členov (strana mala vtedy 255 členov), s Kollárom a Miškovom SaS opustila polovica autorov programu strany. 
Založenie platformy Liberálna dohoda (2013 – 2014).
Juraj Miškov 16. apríla 2013 oznámil spolu s Jozefom Kollárom, Danielom Krajcerom a Martinom Chrenom vznik platformy Liberálna dohoda, ktorú okomentoval ako: „"občianske združenie, ktoré bude pre všetkých tých, ktorým sú blízke liberálne hodnoty a zároveň je im blízky spôsob politiky, ktorý [...] je postavený na spolupráci, na dohodách, ktoré sa dodržiavajú a na poctivom a zodpovednom hľadaní tej alternatívy, ktorá prispeje k zlepšeniu života nás všetkých."“ 26. mája 2013 oznámila Liberálna dohoda a politická strana Nová väčšina (NOVA) oficiálne spojenie v jednu politickú stranu, ktorá následkom týchto zmien prijala názov Nová väčšina  –  Dohoda. Po tom, ako 28. júna 2014 Republiková rada zmenila stanovy, došlo k rozkolu, pričom Liberálna dohoda deklarovala ochotu naďalej pôsobiť v rámci hnutia, avšak s tým, že „"nie sú dôležité stranícke funkcie, ale priestor na presadzovanie liberálnych hodnôt a programu."“  23. septembra 2014 následne došlo k definitívnemu odchodu členov za Liberálnu dohodu.
Založenie strany Slovenská občianska koalícia SKOK! (2015).
„"Keď som v roku 2009 vstupoval do politiky ako úspešný podnikateľ, chcel som pomôcť vytvoriť zo Slovenska prosperujúcu krajinu. Obetoval som tomu súkromie, veľa času, energie a vlastných peňazí. Pre svoj sen som pripravený urobiť všetko. Verím, že takých nás je na Slovensku dosť,"“ povedal Juraj Miškov na tlačovej konferencii prípravného výboru strany SKOK! v novembri 2014.
V novembri 2014 založil novú politickú stranu Slovenská občianska koalícia (skrátene SKOK!). Strana je definovaná ako stredové, občiansko-liberálne zoskupenie aktívnych občanov. Strana SKOK! bola do registra strán zapísaná k 5. marcu 2015. 28. marca sa v Košiciach uskutočnil ustanovujúci kongres strany, na ktorom bol Juraj Miškov zvolený za predsedu strany. Podľa stanov strany SKOK! môže byť predseda zvolený len na jedno funkčné obdobie, a nemôže viackrát kandidovať.
Iné.
Juraj Miškov zaplatil z vlastných súkromných prostriedkov internetovú a bilboardovú kampaň v hodnote 50 000 eur, ktorá vyzývala na neúčasť na tzv. referende za rodinu, ktoré sa konalo 7. februára 2015. Na tlačovej konferencii pri predstavení kampane uviedol: “"Referendum nerešpektuje práva menšín, nerešpektuje práva istej skupiny ľudí. Preto sa my na referende nezúčastníme."”

</doc>
<doc id="321973" url="https://sk.wikipedia.org/wiki?curid=321973" title="TERRIERS">
TERRIERS

Tomographic Experiment using Radiative Recombinative Ionospheric EUV and Radio Sources, skrátene TERRIERS bola americká študentská družica prevádzkovaná Bostonskou univerzitou. Hlavným cieľom misie bolo demonštrovať možnosti sledovania termosféry a ionosféry pomocou tomografie a emisií fotónov v oblasti extrémneho ultrafialového žiarenia. Družica bola vynesená 18. mája 1999 raketou Pegasus XL. Po dosiahnutí obežnej dráhy však zlyhal systém orientácie a družica nebola schopná nasmerovať svoj jediný slnečný panel na Slnko. Po niekoľkých neúspešných pokusoch o zorientovanie boli palubné batérie vybité a spojenie bolo prerušené.
Opis.
TERRIERS bola rotáciou stabilizovaná družica určená na štúdium ionosféry. Bola vybavená jedným panelom slnečných batérií dodávajúcim priemerne 31 wattov elektrickej energie a dobíjajúcimi NiCd akumulátorovými batériami s kapacitou 4,8 Ah. Telekomunikačný systém pracoval v pásme S (rýchlosť prenosu na satelit 4 kbit/s, z družice 32 kbit/s). Na palube boli nasledujúce vedecké prístroje:
Stabilizačný systém využíval magnetické cievky k zmene osi rotácie. Ako polohové snímače slúžili detektory Slnka a magnetometre. Pozemná stanica a riadiace stredisko sa nachádzalo v areáli Bostonskej univerzity. Predpokladaná aktívna životnosť bola 1 rok. Družica sa pohybuje po slnečnej synchrónnej dráhe s preletom nad rovníkom o 08:40 miestneho času.

</doc>
<doc id="321975" url="https://sk.wikipedia.org/wiki?curid=321975" title="Nathalia Lemelová">
Nathalia Lemelová

Nathalia Lemelová (* 24. august 1826, Brest – † 1921, Ivry-sur-Seine) bola francúzska militantná anarchofeministka, účastníčka Parížskej komúny.
Život.
Narodená ako Duvalová, v dvanástich začala pracovať v kníhkupectve. V roku 1845 sa vydala za Jérôme Lemela, s ktorým mala tri deti. V Quimpere vlastnili spoločné kníhkupectvo, ktoré zbankrotovalo v roku 1861, následne sa presťahovali do Paríža. Tam sa z nej stala anarchistická aktivistka. Roku 1864 sa tam konal veľký štrajk kníhkupectiev, ktorého sa zúčastnila. V roku 1865 vstúpila do Prvej internacionály. Pri ďalšom štrajku bola členkou štrajkovej komisie, a tiež bola zvolená medzi vedúcich členov miestnych odborov, čo bolo v tých časoch pre ženu veľmi neobvyklé. Bola veľkou odporkyňou Napoleona III. V roku 1868, kvôli manželovmu alkoholizmu, opustila svoju rodinu a domov, vďaka čomu sa mohla plne venovať revolučnému aktivizmu. Zamestnala sa ako kuchárka v reštaurácii.
Od 18. marca 1871, po vzniku Parížskej komúny, bola aktívna v ženských kluboch, kde mala často plamenné prejavy. Spolu s Elizabeth Dmitrieffovou založila "Union des femmes" (Ženské odbory). Po útoku Versaillských jednotiek na komúnu bojovala na barikádach a zároveň sa starala o ranených. Po porážke komúny bola deportovaná do Novej Kaledónie, kde sa spoznala s ďalšou významnou anarchistkou, Louise Michelovou. Obidve sa po amnestii z roku 1880 vrátili do Paríža, kde pokračovala v boji žien za ich práva.
Zomrela v roku 1921 v nemocnici v Ivry-sur-Seine.

</doc>
<doc id="321976" url="https://sk.wikipedia.org/wiki?curid=321976" title="Wide Field Infrared Explorer">
Wide Field Infrared Explorer

WIRE, celým menom Wide Field Infrared Explorer, je vesmírny teleskop prevádzkovaný americkou agentúrou NASA. Na obežnú dráhu bol vynesený 5. marca 1999 pomocou rakety Pegasus XL z kalifornskej základne Vandenberg. Pôvodne mal mať za úlohu celooblohové monitorovanie v infračervenej časti spektra, ale krátko po štarte došlo k zlyhaniu, ktoré spôsobilo prehriatie a stratu chladiva. Bez možnosti chladenia bol teleskop nepoužiteľný pre infračervené snímanie a jedinou činnosťou, ktorú môže vykonávať, je dlhodobé sledovanie jasných hviezd pomocou svojho sledovača hviezd.
Popis.
Teleskop postavilo a prevádzkovalo Goddardovho vesmírne stredisko a na vývoji užitočného zaťaženia sa podieľali Utah State University a Lockheed Martin Missiles &amp; Space Advanced Technology Center.
WIRE je trojosovo stabilizovaná družica valcového tvaru, vybavená jedným párom výklopných solárnych panelov, dodávajúcich priemerne 158 wattov elektrickej energie a dobíjajúcich NiCd akumulátorovú batériu s kapacitou 9 Ah. Palubný počítač je vybavený procesorom 80386/80387 a veľkokapacitnou polovodičovou pamäťou 30 MByte. Telekomunikačný systém pracuje v pásme S (2 GHz, rýchlosť prenosu na satelit 2 kbit/s, z družice 2,25 Mbit/s). Orientačný a stabilizačný systém zabezpečujúci zameranie s presnosťou ± 1' a stabilitou ± 6" využíva pre meranie trojosí gyroskopický systém, sledovač hviezd, digitálny snímač Slnka, 6 širokouhlých detektorov Slnka, širokouhlý detektor Zeme a trojosí magnetometer, ako výkonné prvky slúžia 4 silové zotrvačníky a 3 magnetické elementy.
Nesie Cassegrainov ďalekohľad s priemerom primárneho zrkadla 300 mm s dichroickým filtrom a dvojstupňovým kryostatom s pevným vodíkom, ktorý chladí optiku na teplotu 12 K (-261 °C) a dva detekčné prvky typu BIB ("Blocked Impurity Band") s 128 × 128 prvkami na 7 K (-266 °C). Meranie sa vykonáva v dvoch spektrálnych pásmach (12 mikrometrov, citlivosť 0,10,3 mJy, priestorové rozlíšenie 15"; 25 mikrometrov, 0,31,0 mJy, 22").
Misia.
Štart sa konal 5. marca 1999 o 02:56 UTC na základni Vandenberg. K vyneseniu bola použitá nosná raketa Pegasus XL, ktorá je odpaľovaná z letiaceho materského lietadla Lockheed L-1011. Všetko prebehlo hladko a o pár minút neskôr sa oddelil posledný stupeň rakety a teleskop bol umiestnený na polárnej obežnej dráhe s výškou apogeom 388 kilometrov na Zemou. Prvý kontakt s družicou uskutočnila o 03:26 UTC antarktická stanica McMurdo. Pri ďalšom kontakte s pozemnou stanicou "Poker Flats" v Arkansase sa zistilo, že vinou chybného integrovaného obvodu bol predčasne odhodený kryt teleskopu a ten tak bol vystavený svetlu odrazenému Zemou. Problémom bolo, že chladiaci kryogenický systém nebol dimenzovaný na odvádzanie takého množstva tepla, aké bolo vyprodukované dopadom hoci odrazeného slnečného svetla.
Za normálnych okolností mali palubné prístroje zabezpečiť, aby sa teleskop vyhýbal priamemu osvetleniu slnkom aj odrazom svetla od Zeme. Keď však došlo k odhodeniu krytu, teleskop ešte nebol plne oživený a z bezpečnostných dôvodov bol zámerne natočený smerom k Zemi. Náhly nárast teploty vnútri kryostatu spôsobil sublimáciu pevného vodíka, ktorý slúžil ako chladiace médium. Ďalší problém nastal, keď tlak vnútri kryostatu prekročil limit a automatický vypúšťací ventil začal plynný vodík vypúšťať do priestoru. Prúd vodíka zafungoval ako malá dýza a teleskop tak začal rotovať rýchlosťou až 60 ot./min. Palubný stabilizačný systém nebol schopný rotáciu zastaviť, pretože jeho silové zotrvačníky nedokázali vyvinúť dostatočný moment. Kontrola nad teleskopom bola obnovená až po vyčerpaní zásob vodíka. Pre funkciu infračerveného teleskopu však bola zásoba kryogenického chladiva kľúčová a teleskop tak nebol schopný začať pozorovanie.
Bez možnosti pozorovania infračerveného žiarenia bol teleskop nespôsobilý vykonávať svoju primárnu misiu. Okrem kryostatu boli ostatné systém plne funkčné a tak bolo rozhodnuté o zapojení teleskopu do projektu hviezdnej seizmológie. Cieľom hviezdnej seizmológie je štúdium vnútornej štruktúry hviezdnych telies a WIRE sa na programe zúčastňuje sledovaním oscilácie blízkych hviezd pomocou svojho sledovača hviezd. Hlavná úloha misie však zostala nenaplená a úlohu teleskopu WIRE prevzal až v novembri 2009 nový teleskop WISE.

</doc>
<doc id="321977" url="https://sk.wikipedia.org/wiki?curid=321977" title="WIRE">
WIRE



</doc>
<doc id="321978" url="https://sk.wikipedia.org/wiki?curid=321978" title="Vodné lietadlo">
Vodné lietadlo

Vodné lietadlo (iné názvy: hydroplán, hydroavión) je lietadlo uspôsobené na pristávanie a štartovanie na vodnej hladine.
Konštrukcia.
Býva vybavené buď 2 veľkými plavákmi, ktoré držia lietadlo na hladine – plavákové lietadlá. Iné konštrukcie sa opierajú o jeden veľký plavák pod trupom a menšie pomocné na koncoch krídel (napr. Vought OS2U Kingfisher). Inou modifikáciou je zvlášť uspôsobený trup, podobný trupu lode, ktoré tiež ptrebujú stabilizačné plaváky pod krídlami. Takéto stroje sa nazývajú lietajúce člny (napr. Consolidated PBY Catalina).
Plaváky majú obvylke na zadnej strane výrazný stupeň, ktorý ulahčuje odpútanie lietadla od vodnej hladiny pri štarte. V prípade, že je hydroplán uspôsobený aj na pristávanie na suchej zemi, hovorí sa takémuto typu lietadla aj obojživelné lietadlo alebo amfibické lietadlo (amfíbia).
Dejiny.
Prvé lietadlo schopné štartu a pristátia na vodnej hladine zostrojil v roku 1905 Francúz Gabriel Voisin. Prvý let takéhoto lietadla sa uskutočnil v roku 1910. Išlo o stroj Le Canard iného Francúza Henriho Fabrea. V decembri 1912 francúzsky priemyselník Jascques Schneider vyhlásil prvú súťaž vodných lietadiel, ktorá sa neskôr stala známa ako Schneiderov pohár. Čoskoro sa stala najznámejšou leteckou súťažou na svete. Nové konštrukcie pretekárskych vodných lietadiel významne ovplyvnili ďalšie smerovanie konštrukcie hydroplánov.
Lietadlá tohto typu sa zvykli v medzivojnové obdobie používať na dlhé zaoceánske lety. Ich výhodou bolo, že nepotrebovali dlhé vzletové a pristávacie dráhy na pevnine. Používali sa tiež na vojenské účely, sprvu ako prieskumné, neskôr aj ako torpédové a záchranné lietadlá.
Dnes sa používajú hlavne na špeciálne účely (hasiace a záchranné lietadlá) alebo ako menšie dopravné lietadlá, hlavne v oblastiach s vhodnými vodnými plochami.

</doc>
<doc id="321980" url="https://sk.wikipedia.org/wiki?curid=321980" title="Submillimeter Wave Astronomy Satellite">
Submillimeter Wave Astronomy Satellite

SWAS ( Submillimeter Wave Astronomy Satellite) je astronomická družica, určená na štúdium medzihviezdnych oblakov. Postavila ju firma Ball Aerospace Systems Group v spolupráci so strediskom NASA Goddard Space Flight Center, ktoré ju tiež prevádzkuje.
Popis.
Družica je vybavená dvoma výklopnými a jedným pevným panelom slnečných batérií, dodávajúcich priemerne 270 wattov (v maxime 600 W) elektrickej energie a dobíjacími NiCD akumulátorovými batériami s kapacitou 21 Ah. Stabilizačný systém využíva 3 silové zotrvačníky a 3 magnetické aktuátory. Orientácia je zisťovaná tromi magnetometrami, troma meracími gyroskopmi, jedným digitálnym a šiestimi analógovými snímačmi Slnka, detektorom jasných objektov a presným hviezdnym snímačom (presnosť 38"). Riadiaci počítač 80386/80387 je vybavený polovodičovou pamäťou s kapacitou 88 Mbyte. Telemetrický systém pracuje v pásme S (2 GHz), prenosová rýchlosť zo Zeme na satelit je 2 kbit/s a v opačnom smere 1,8 Mbit/s.
Hlavným prístrojom je rádioteleskop typu Cassegrain, celým názvom "Submillimeter Wave Telescope", ktorý sa skladá zo:
Prístrojové vybavenie je riadené palubným počítačom s mikroprocesorom 80386. Namerané dáta sú ukladané do palubnej pamäte a raz alebo dvakrát denne prehrávané na Zem. Ako hlavné pozemné riadiace stredisko slúžia mobilná stanica TOTS ("Transportable Orbital Tracking Station"), umiestnená v "Poker Flats" v Arkansase v USA.
Družica mala za úlohu:
Okrem bežných úloh, na ktoré bol navrhnutý, sa teleskop podieľal aj na monitorovaní dopadu sondy Lunar Prospector na povrch Mesiaca v roku 1999. Vedecká činnosť bola ukončená 21. júla 2004, ale v júni 2005 bol teleskop na tri mesiace oživený, aby sledoval následky kolízie telesa sondy Deep Impact s kométou 9P/Tempel.

</doc>
<doc id="321981" url="https://sk.wikipedia.org/wiki?curid=321981" title="SWAS">
SWAS



</doc>
<doc id="321982" url="https://sk.wikipedia.org/wiki?curid=321982" title="KL Bergen-Belsen">
KL Bergen-Belsen



</doc>
<doc id="321984" url="https://sk.wikipedia.org/wiki?curid=321984" title="Transition Region and Coronal Explorer">
Transition Region and Coronal Explorer

TRACE (Transition Region and Coronal Explorer) je vesmírny teleskop americkej agentúry NASA, zameraný na štúdium slnečnej fotosféry, koróny a koronálnych slučiek. Štart sa konal 2. apríla 1998 na kalifornskej základni Vandenberg. Družica bola vynesená raketou Pegasus XL a umiestnená na polárnu obežnú dráhu so sklonom 97,8°, výškou apogeom približne 640 km a dobou obehu 97 minút. Postavilo ju stredisko NASA Goddard Space Flight Center, hlavnými subdodávateľmi boli firma Lockheed Martin, Stanford Lockheed Institute for Scientific Research, Stanford University a Smithsonian Astrophysical Observatory.
Popis.
TRACE je trojosovo stabilizovaná družica, vybavená štyrmi panelmi slnečných batérií s priemerným príkonom 85 wattov (maximálne 222 W), dobíjajúcimi akumulátorovú batériu s kapacitou 9 Ah. Nesie ďalekohľad typu Cassegrain s ohniskovou vzdialenosťou 8,66 m a priemerom hlavného zrkadla 0,3 m a sekundárneho s priemerom 60 mm pre pozorovanie slnečnej koróny, chromosféry a prechodovej oblasti medzi slnečným povrchom a extrémne horúcimi vrstvami atmosféry v oblasti extrémneho ultrafialového žiarenia (17-160 nm). Pripojená kamera má zorné pole s rozmermi 8,5'× 8,5' a rozlišovaciu schopnosť 1". Príkon slnečných batérií činí 200 W. Ako doplňujúci experiment nesie vzorku nových veľmi výkonných fotovoltaických článkov. Telemetrický systém pracuje v pásme S, má výkon výkon 2 W a prenosová rýchlosť je 2,25 Mbit/s. Palubná polovodičová záznamová jednotka má kapacitu 300 MB. Orientačný a stabilizačný systém využíva pre zistenie orientácie jeden digitálny a šesť hrubých detektorov Slnka, tri inerciálne meracie gyroskopy a trojosí magnetometer. Ako výkonné prvky potom slúžia tri magnetické cievky a štyri silové zotrvačníky.

</doc>
<doc id="321986" url="https://sk.wikipedia.org/wiki?curid=321986" title="TRACE">
TRACE



</doc>
<doc id="321987" url="https://sk.wikipedia.org/wiki?curid=321987" title="Student Nitric Oxide Explorer">
Student Nitric Oxide Explorer

SNOE (Student Nitric Oxide Explorer) bola študentská vedecká družica, postavená a prevádzkovaná University of Colorado s pomocou organizácie NASA. Štart sa konal 26. februára 1998 pomocou zo vzduchu odpaľovanej rakety Pegasus XL. Vedecká činnosť bola ukončená v septembri 2000. Do atmosféry vstúpila 1. decembra 2003.
Opis.
Družica mala tvar šesťbokého hranola s priemerom podstavy a výškou . Povrch bol pokrytý solárnymi panelmi s celkovým výkonom 37 wattov. Družica bola stabilizovaná rotáciou 5 otáčok za minútu a os rotácie bola kolmá k smeru letu.
Misia.
Družica bola určená predovšetkým na meranie koncentrácie oxidov dusíka v termosfére a zisťovanie jej závislosti na slnečnom mäkkom röntgenovom žiarení a na aurorálnej aktivite. Stredisko riadenia misie () bolo umiestnené v areáli "University of Colorado". Družica bola umiestnená na polárny obežnej dráhe synchrónna so Slnkom. Apogeum dráhy sa na začiatku misie nachádzalo nad povrchom Zeme, sklon dráhy bol 97,75° a doba obehu 99,8 minút. Posledné vedecké dáta boli získané 30. septembra 2000. Dráha družice sa postupne znižovala a 13. decembra 2003 vstúpila do atmosféry a zanikla.

</doc>
<doc id="321988" url="https://sk.wikipedia.org/wiki?curid=321988" title="SNOE">
SNOE



</doc>
<doc id="321994" url="https://sk.wikipedia.org/wiki?curid=321994" title="Advanced Composition Explorer">
Advanced Composition Explorer

Advanced Composition Explorer, skrátene ACE, je americká vedecká družica, určená na štúdium chemického a izotopového zloženia hmoty pochádzajúcej zo slnečnej koróny, medziplanetárneho, lokálneho medzihviezdneho a medzigalaktického prostredia. Obieha Libračný bod L1 sústavy Zem-Slnko. Pre udržanie tejto pozície má dostatok paliva až do roku 2024.
Opis.
Základná konštrukcia vychádza z výskumnej družice Charge Composition Explorer vypustenej v rámci programu Active Magnetospheric Particle Tracer Explorer (AMPTE). Skladá sa z dvoch osembokých hranolov s rozmermi 1,6 metra naprieč a 1 meter na výšku. O dodávku elektrickej energie sa starajú štyri kremíkové solárne panely s výkonom 464 wattov (440 W po piatich rokoch prevádzky). Vďaka povahe misie, keď je družica natočená k Slnku pod stále rovnakým uhlom, môžu byť solárne panely fixné a celá konštrukcia sa tým zjednodušila. Stabilizácia je zabezpečená rotáciou okolo pozdĺžnej osi rýchlosťou 5 otáčok za minútu. Pre dosiahnutie presnej dráhy a jej následné udržanie bola družica vybavené pohonným systémom s celkom desiatimi tryskami. Štyri trysky sú umiestnené v osi a riadia rýchlosť v osi rotácie. Ďalších šesť trysiek je umiestnených v radiálnej rovine a ich úlohou je korigovanie rýchlosti v tejto rovine a zároveň udržiavanie rotácie telesa družice. Ako palivo slúži hydrazín a motory pracujú na princípe pretlakovej dodávky pohonných látok (Raketový motor na kvapalné pohonné látky#Pretlakový cyklus), kedy ako zdroj tlaku tlaku v systéme slúži stlačený dusík. Pri štarte bolo na palube hydrazínu, čo podľa odhadov vystačí na udržanie pozície až do roku 2024. Prenos dát a riadiacich povelov je realizovaný prostredníctvom siete DSN. Družica je vybavená dvoma nezávislými komunikačnými systémami, pracujúcimi v pásme S a palubnou pamäťou s kapacitou dvoch Gb.
Prístrojové vybavenie.
Dáta z prístrojov EPAM, MAG, SIS a SWEPAM využíva aj organizácia NOAA pre predpovedanie vesmírneho počasia a monitorovanie anomálií v slnečnej aktivite.

</doc>
<doc id="321995" url="https://sk.wikipedia.org/wiki?curid=321995" title="ACE">
ACE

ACE môže byť:

</doc>
<doc id="321996" url="https://sk.wikipedia.org/wiki?curid=321996" title="Israel Kirzner">
Israel Kirzner

Israel Meir Kirzner (Jisra'el Mayer Kirzner) (* 13. február 1930, Londýn, Spojené kráľovstvo) je americký ekonóm, jeden z hlavných predstaviteľov rakúskej ekonomickej školy.
Život.
Syn známeho rabína a talmudistu sa narodil v Londýne, študoval v Južnej Afrike, neskôr sa dostal do USA. V rokoch 1947 - 1949 navštevoval Univerzitu v Kapskom Meste, bakalársky titul (summa cum laude) získal na Brooklyn College v 1954, o rok neskôr MBA a v 1957 Ph.D. na New York University (študoval pod vedením Ludwiga von Misesa).
Kariéra.
Najväčšia časť Kirznerovej práce sa týka ekonómie znalostí, podnikania a etiky trhov. Je emeritným profesorom na New York University a vedúcim nástupcom myšlienok a metodológie Ludwiga von Misesa. V roku 2006 obdržal Cenu za výskum podnikania "za rozvoj ekonomickej teórie zdôrazňujúc dôležitosť podnikania pre ekonomický rast a fungovanie kapitalistického systému."

</doc>
<doc id="321998" url="https://sk.wikipedia.org/wiki?curid=321998" title="Sima (Maďarsko)">
Sima (Maďarsko)

Sima je obec v Maďarsku v Boršodsko-abovsko-zemplínskej župe v Göncskom okrese.
Má rozlohu 488 ha a žije tu 23 obyvateľov .

</doc>
<doc id="322000" url="https://sk.wikipedia.org/wiki?curid=322000" title="Fast Auroral Snapshot Explorer">
Fast Auroral Snapshot Explorer

Fast Auroral Snapshot Explorer skrátene FAST bola vedecká družica určená na výskum procesov v plazme v okolí Zeme a vplyv procesov v nej prebiehajúcich na polárnu žiaru v zemskej atmosfére. Bola postavená v Goddardovom kozmickom stredisku ako súčasť programu Small Explorer (SMEX). Vypustená bola pomocou nosnej rakety Pegasus XL 21. augusta 1996. Vedecké dáta boli získavané až do 1. mája 2009 a družica naďalej slúži pre testovacie účely.
Opis.
Základné teleso družice je vyrobené z hliníka a má tvar osembokého hranolu. V pozdĺžnej osi vystupujú z oboch podstáv antény magnetometrov a v rovine rotácie sú antény meračov elektrických a magnetických polí. Všetky prístroje sú umiestnené na prístrojovej palube v rovine rotácie. Družica je stabilizovaná rotáciou 12 otáčok za minútu. Plášť družice je pokrytý solárnymi panelmi, ktoré sa skladajú z 8225 jednotlivých článkov a celkovo pokrývajú plochu . Články typu GaAs/Ge sú hrubé a navyše sú pokryté 60 milimetrov silnou vrstvou krycieho skla, ktoré ich chráni pred vysokými dávkami radiácie. Panely musia byť tiež odtienené, aby nimi produkované elektrické a magnetické polia neovplyvňovali palubné prístroje. Výkon panelov sa pohybuje od 60 do 130 wattov, podľa aktuálneho uhla dopadu slnečných lúčov. K uchovaniu energie je určená 9 Ah NiCd batéria. Na palube je veľmi rýchla veľkokapacitná polovodičové pamäť (kapacita 1 Gbit, rýchlosť záznamu 8 Mbit/s), umožňujúca štúdium veľmi rýchlych procesov.

</doc>
<doc id="322001" url="https://sk.wikipedia.org/wiki?curid=322001" title="FAST">
FAST



</doc>
<doc id="322007" url="https://sk.wikipedia.org/wiki?curid=322007" title="Rossi X-ray Timing Explorer">
Rossi X-ray Timing Explorer

Rossi X-ray Timing Explorer skrátene RXTE je röntgenový teleskop určený na mapovanie časovej štruktúry kozmických zdrojov röntgenového žiarenia, ako sú čierne diery, neutrónové hviezdy, röntgenové pulzary a röntgenové dvojhviezdy. 
Štart sa uskutočnil 30. decembra 1995 o 13:48:00 UTC z odpaľovacieho komplexu 17 na Myse Canaveral. Pre vynesenie bola použitá nosná raketa Delta II typ 7920-10. Obežná dráha bola spočiatku vo výške 565×585 km so sklonom 22,99 ° a dobou obehu 96,18 minút. Po viac ako štrnástich rokoch činnosti obežná dráha klesla na 476×489 km a doba obehu sa skrátila na 94 minút (údaje z júna 2010 ). 
Dáta získané RXTE poslúžili ako podklad pre viac ako 1400 vedeckých prác a okrem iného poskytli dôkaz existencie Lensovho-Thirringovho javu (tiež nazývaný "Frame-dragging"), ktorý bol predpovedaný všeobecnou teóriou relativity. 
Prístrojové vybavenie.
All-Sky Monitor (ASM).
ASM je určený na sledovanie celej oblohy v röntgenovej časti spektra. Slúži ako detektor náhlych röntgenových zábleskov aj pre dlhodobé sledovanie. 
Proportional Counter Array (PCA).
PCA je pole proporcionálnych počítačov s celkovou zbernou plochou 6500 cm². 
The High Energy X-ray Timing Experiment (HEXTE).
HEXTE je pole scintilačných detektorov pre zaznamenávanie tvrdých röntgenových lúčov. 
Komunikačný systém a ďalšie vybavenie.
RXTE bol oproti predchádzajúcim družiciam programu Explorer vybavený pokročilou 1 gigabitovou polovodičovou pamäťou, čo umožňuje uchovať výsledky meraní po dobu až štyroch obehov. Je tiež vybavený dvoma vysokoziskovými anténami pre prenos telemetrie cez systém TDRS. Pre prenos dát je využitý systém CCSDS paketov (štandard využívaný NASA pre komunikáciu v hlbokom vesmíre). Presné zameranie v priestore obstarávajú dva detektory hviezd, postavené na základe modernej technológie CCD. Dodávky elektrickej energie zabezpečujú nastaviteľné solárne panely, ktoré majú výkon 800 wattov. 

</doc>
<doc id="322008" url="https://sk.wikipedia.org/wiki?curid=322008" title="RXTE">
RXTE



</doc>
<doc id="322009" url="https://sk.wikipedia.org/wiki?curid=322009" title="James Stirling (matematik)">
James Stirling (matematik)

James Stirling (* máj 1692, Garden pri Stirlingu, Škótsko, Spojené kráľovstvo - † 5. december 1770, Edinburgh, Škótsko, Spojené kráľovstvo) bol škótsky matematik. Je známy predovšetkým svojou prácou v kombinatorike, kde sú po ňom pomenované Stirlingove čísla a Stirlingova aproximácia faktoriálu.

</doc>
<doc id="322011" url="https://sk.wikipedia.org/wiki?curid=322011" title="Alfred Kleiner">
Alfred Kleiner

Alfred Kleiner (* 24. apríl 1849, Maschwanden, Zürich, Švajčiarsko - † 3. júl 1916) bol švajčiarsky fyzik. Je známy predovšetkým ako školiteľ Alberta Einsteina, ktorým sa stal po Einsteinovej hádke s Heinrichom Friedrichom Weberom. 

</doc>
<doc id="322012" url="https://sk.wikipedia.org/wiki?curid=322012" title="Interstellar Boundary Explorer">
Interstellar Boundary Explorer

Interstellar Boundary Explorer, skrátene IBEX, tiež Explorer 91, je vesmírna sonda NASA, ktorá bola vypustená v októbri 2008 a ktorá skúma hranicu medzi slnečnou sústavou a medzihviezdnym priestorom. Cena misie je 165 miliónov dolárov.
Úlohy misie.
Sonda nadväzuje na staršie misie Voyager 1 a Voyager 2 z roku 1977. Počas dvoch rokov bude odovzdávať informácie z oblastí na pokraji našej slnečnej sústavy, najmä hľadať vlastnosti prípadného ochranného štítu pred nebezpečným žiarením z ďalších častí našej galaxie. V súčasnej dobe je totiž protitlak slnečného vetra veľmi nízky. Na rozdiel od oboch misií Voyager, ktoré mieria mimo našej slnečnej sústavy, sa IBEX nevzdiali od Zeme ďalej než na trojštvrtinovú vzdialenosť Mesiaca. Mapovanie hranice heliosféry je vykonávané pomocou takzvaných energetických neutrálnych atómov, ktoré vznikajú pri výmene elektrického náboja medzi časticami slnečného vetra a časticami medzihviezdneho priestoru. Tieto atómy potom cestujú späť k nášmu Slnku a pri tejto ceste ich IBEX deteguje a vytvára mapu.
Konštrukcia sondy.
Základnú konštrukciu sondy mala na starosti spoločnosť Orbital Science Corporation, ktorá je zároveň výrobcom nosnej rakety Pegasus. Hlavnými vedeckými nástrojmi je dvojica detektorov energetických neutrálnych atómov. Jeden detektor je citlivý na častice s vyššou energiou (300 eV až 6 keV) a druhý na častice s nižšou energiou (10 eV až 2 keV). Oba dokážu zaznamenávať časy, smery, hmotnosti a energie detegovaných atómov. Vývoj a výrobu detektorov zabezpečovali Lockheed Martin Advanced Technology Center a Los Alamos National Laboratory. Riadenie misie bolo zverené oddeleniu vedeckého výskumu v Southwest Research Institute, ktoré sídli v San Antoniu (USA - štát Texas).
Priebeh misie.
Sondu vypustil spolu s raketou Pegasus XL/Star 27 vo výške 12 km nad Zemou z lietadla Lockheed L-1011 dňa 19. októbra 2008. Na svoj let odštartovalo z atolu Kwajalein. Po úspešnom štarte bolo sonde agentúrou COSPAR pridelené označenie 2008-051A.
V prvej fáze bola sonda umiestnená na silne eliptickú dráhu s nízkym perigeom. Potom bol v apogeu zapálený motor na tuhé palivá, ktorý zvýšil aj perigeum a naviedol sondu na požadovanú vysokú eliptickú dráhu. Konečná dráha IBEX je teda eliptická obežná dráha Zeme s vysokou excentricitou, ktorej výška sa pohybuje od perigea vo výške 6000 až 11 000 kilometrov, až po apogeum vo výške až 300 000 kilometrov, teda asi tri štvrtiny vzdialenosti medzi Zemou a Mesiacom. Táto orbitálna dráha sa mení v dôsledku odporu atmosféry v perigeu a gravitačných turbulencií z gravitačného poľa Mesiaca a ďalších kozmických telies. Vysoké apogeum umožňuje sonde opustiť magnetosféru Zeme i Van Allenove pásy a vykonávať merania bez rušivých vplyvov od nabitých častíc. Vo vzdialenosti približne 70 000 kilometrov od Zeme už neprebiehajú merania, ale sonda sa venuje iným činnostiam ako napríklad odosielaniu nazbieraných dát späť na Zem.
Výsledky meraní.
Prvotné údaje ukázali, skôr neočakávaný, relatívne tenký pruh, v ktorom je hustota energetických neutrálnych atómov dva až trikrát vyššia než inde na oblohe. Tento pruh sa nenachádza v oblasti nazývanej bow shock, čo je oblasť vzniknutá na pomedzí heliosféry a medzihviezdneho média pri pohybe slnečnej sústavy medzihviezdnym priestorom. Pôvod tohto javu je teda zatiaľ nejasný. Podľa jednej z teórií je zvýšená hustota energetických neutrálnych atómov spôsobená interakciou medzi heliosférou a lokálnym magnetickým poľom našej galaxie. Podľa tejto teórie magnetické pole Slnka deformuje siločiary galaktického magnetického poľa a to vedie ku stláčaniu heliosféry. Fyzikálna podstata tohto javu je však stále neznáma.
Merania IBEX boli porovnávané s dátami odoslanými oboma Voyagermi, ktoré už dorazili do oblasti vzniku energetických neutrálnych atómov a s dátami od sondy Cassini, ktorá pôsobila pri Saturne. Snímkovanie celej oblohy trvá pol roka a rozdiely v snímaných oblastiach medzi jednotlivými sekvenciami sa môžu líšiť podľa slnečnej aktivity, hustoty medzihviezdneho média a zmien magnetických polí Slnka a galaxie. Údaje IBEX tak môžu pomôcť k lepšiemu pochopeniu týchto dejov. Tiež sa očakáva, že získané informácie pomôžu lepšie stanoviť polohu slnečnej sústavy v Galaxii.

</doc>
<doc id="322013" url="https://sk.wikipedia.org/wiki?curid=322013" title="IBEX">
IBEX



</doc>
<doc id="322014" url="https://sk.wikipedia.org/wiki?curid=322014" title="Explorer 91">
Explorer 91



</doc>
<doc id="322015" url="https://sk.wikipedia.org/wiki?curid=322015" title="Bobotov kuk">
Bobotov kuk



</doc>
<doc id="322019" url="https://sk.wikipedia.org/wiki?curid=322019" title="Bobotov Kuk">
Bobotov Kuk

Bobotov Kuk je vrch v Čiernej Hore, s výškou najvyšší vrch pohoria Durmitor. Dlho sa považoval za najvyšší vrch Čiernej Hory, ale nedávne štúdie ukázali, že na hranici Čiernej Hory s Albánskom sa nachádzajú aj vyššie položené body – Zla Kolata. Skladá sa najmä z vápencov a usadených hornín, v ktorých sa často vyskytujú krasové útvary.

</doc>
<doc id="322020" url="https://sk.wikipedia.org/wiki?curid=322020" title="Vláda Slovenskej republiky od 4. júla 2006">
Vláda Slovenskej republiky od 4. júla 2006



</doc>
<doc id="322023" url="https://sk.wikipedia.org/wiki?curid=322023" title="IOS">
IOS

iOS (predtým iPhone OS) je mobilný operačný systém od firmy Apple Inc., určený pre mobilné zariadenia tejto spoločnosti: mobilný telefón iPhone, hudobný prehrávač iPod Touch. V čase, kedy ešte nebol uverejnený oficiálny názov, sa tento systém často označoval ako OS X, do uvedenia verzie 4 sa oficiálne nazýval iPhone OS.
iOS vznikol vyčlenením z Mac OS X a prispôsobením pre prenosné zariadenia. Používa rovnako systém Darwin s jadrom XNU, vďaka čomu spadá do kategórie unix-like systémov. iOS je zložený z týchto štyroch vrstiev: vrstva Core OS (jadro systému), vrstva Core Services (základné služby), mediálna vrstva a vrstva Cocoa Touch (užívateľské rozhranie, resp. GUI a jeho API). Celý systém zaberá v pamäti zariadenia menej než 500 MB.

</doc>
<doc id="322024" url="https://sk.wikipedia.org/wiki?curid=322024" title="Ibn al-Chattáb">
Ibn al-Chattáb

Ibn Al-Chattáb, pôvodným menom Samir Sáleh Abdulláh al-Suwailem (* 14. apríl 1969, Arar, Saudská Arábia – † 20. marec 2002, Čečensko, Rusko) bol arabský moslimský militant, ktorý ako veliteľ zahraničných mudžahedínov bojoval v Rusku na strane čečenských povstalcov počas prvej aj druhej vojny v Čečensku.
Narodil sa v Saudskej Arábii, už keď mal 16 rokov odišiel do Afganistanu, kde sa pripojil k mudžahedínom bojujúcim proti sovietskej intervencii. V prvej polovici 90. tych rokov bojoval na strane islamských milícii v rôznych konfliktoch, napr. v Tadžikistanskej občianskej vojne či vo vojne v Bosne a Hercegovine. 
V roku 1995 sa vydávajúc za televízneho reportéra premiestnil do Čečenska, kde pôvodne pôsobil hlavne ako finančný sprostredkovateľ medzi zahraničnými moslimskými sponzormi a miestnymi povstaleckými veliteľmi. Zakrátko sa stal hlavným veliteľom zahraničných moslimských bojovníkov pôsobiacich v čečenskom konflikte, pričom jednotky pod jeho priamym velením sa stali zodpovedné za viacero zničujúcich útokov proti ruskej armáde v čečenských horách. Jeho najznámejšou akciou z tohto obdobia sa stal veľký útok na ruský vojenský konvoj zo 16. apríla 1996 v údolii Šatoj, pri ktorom bolo zabitých viac ako 100 vojakov a zničených vyše 30 armádnych vozidiel.
Stal sa blízkym spolupracovníkom a osobným priateľom čečenského veliteľa Šamiľa Basajeva. Spolu s ním odštartoval v auguste 1999 inváziu asi 3000 militantov z Čečenska do Dagestanu, ktorá predznamenala začiatok druhej vojny v Čečensku. V tomto období sa začal vyhrážať teroristickými akciami proti ruským civilistom a podľa oficiálneho vyšetrovania bol hlavným iniciátorom série veľkých teroristických útokov v ruských mestách zo septembra 1999. Podľa ruských aj amerických tajných služieb mal "Chattáb" úzke styky s Al-Káidou teroristu Usámu bin Ládina. On sám síce potvrdil, že sa s bin Ládinom spoznal už počas afganskej vojny, podľa neho sa však po nej už nestretávali.
Počas druhej čečenskej vojny "Chattab" opäť viedol moslimské milície, ktoré uskutočnili viacero zdrvujúcich útokov na ruské jednotky. So zraneniami prežil viacero útokov ruských síl, zahynul až 20. marca 2002, keď mu údajne utajený agent FSB odovzdal otrávený poštový list.

</doc>
<doc id="322027" url="https://sk.wikipedia.org/wiki?curid=322027" title="Ibn Al-Chattab">
Ibn Al-Chattab



</doc>
<doc id="322028" url="https://sk.wikipedia.org/wiki?curid=322028" title="Ibn Al-Chattáb">
Ibn Al-Chattáb



</doc>
<doc id="322029" url="https://sk.wikipedia.org/wiki?curid=322029" title="Tréner roka FA Premier League">
Tréner roka FA Premier League

Tréner roka Premier League sa udeľuje raz za rok počas sezóny Premier League. Toto ocenenie sa udeľuje po skončený ligovej sezóny. Toto ocenenie bolo nazvané Carling Premiership tréner roka (1994–2001) a potom Barclaycard Premiership tréner roka (2001–2004), a teraz je známy ako Barclays tréner roka. Toto ocenenie sa udeľuje od sezóny
1993/94.
George Burley a Harry Redknapp sú jediný tréneri ktorý dostali toto ocenenie bez zisku ligového titulu. George Burley z Ipswich Townon v sezóne 2000/01 skončil v lige na piatom mieste, ale za úspech v pohárovej Európe. Aj napriek jeho úspechom v ďalšej sezóne bol odvolaný za zlý vstup do sezóny.
Harry Redknapp z Tottenhamom Hotspur v sezóne 2009/10 skončil na štvrtom mieste a prvýkrát bude účinkovať v treťom predkole ligy majstrov. Alex Ferguson získal rekordných deväť ocenení Trénera roka a jedenásť titulov FA Premier League. 

</doc>
<doc id="322030" url="https://sk.wikipedia.org/wiki?curid=322030" title="Aeronomy of Ice in the Mesosphere">
Aeronomy of Ice in the Mesosphere

Aeronomy of Ice in the Mesosphere (AIM, Explorer 90) bola americká vedecká družica prevádzkovaná agentúrou NASA, zameraná na štúdium polárnych mezosférických oblakov. Družica bola vynesená 25. apríla 2007 raketou Pegasus-XL, odpálenej z lietadla Lockheed L-1011.
Polárne mezosférické oblaky sa vyskytujú vo výške zhruba 80 kilometrov nad povrchom, teda omnoho vyššie ako iné druhy oblakov. Družica AIM pomáha určiť, aké faktory (teplota, vodné pary a prachové častice) môžu viesť k formovaniu tohto typov oblakov. Polárne mezosférické oblaky sú pomerne novým javom a prvýkrát boli pozorované v roku 1885.
Po šestnástich rokoch od vypustenia misia skončila. Príčinou bolo zlyhanie palubného akumulátora takmer rok predtým. Družicu čaká zhorenie v zemskej atmosfére okolo roku 2026.
Opis.
Družica AIM je 1400 mm vysoká, 1100 mm široká, váži 200 kg a radí sa do série malých explorerov - SMEX. Dodávku elektrickej energie zabezpečovali solárny panely s priemerným výkonom 335 W. Vedecké vybavenie pozostáva z troch prístrojov:

</doc>
<doc id="322031" url="https://sk.wikipedia.org/wiki?curid=322031" title="THEMIS">
THEMIS

THEMIS je kozmická misia zameraná na štúdium fenoménov známych ako subbúrky, pri ktorých sa uvoľňuje energia zo zemskej magnetosféry. Misia pozostáva z piatich identických družíc, umiestnených na silne eliptických dráhach. Všetky družice boli vynesené spoločne raketou Delta II 17. februára 2007 zo štartovacieho komplexu 17 na Myse Canaveral. Názov THEMIS je akronymom z Time History of Events and Macroscale Interactions during Substorms a tiež je to meno bohyne z gréckej mytológie. Misia patrí do programu Explorer a jednotlivé družice nesú názvy THEMIS A až THEMIS E respektíve Explorer 85 až Explorer 89.
Opis.
Družice postavila firma Swales Aerospace z Beltsville v Marylande. Koordinátorom vedeckého vybavenia je Space Science Laboratory z University of California v Berkeley v Kalifornii, ktorá je tiež prevádzkovateľom pre NASA Headquarters, Science Mission Directorate, Washington, DC.
Družica je stabilizovaná rotáciou 16 ot/min a má tvar pravidelného nízkeho štvorbokého hranolu s rozmermi 0,84 × 0,84 × 0,51 metra so skosenými vertikálnymi hranami. Bočné steny a čiastočne aj podstavy sú pokryté fotovoltaickými GaAs článkami, ktoré dodávajú 41,5 wattov (na začiatku života), resp. minimálne 40,35 W elektrickej energie (na konci aktívneho života) a dobíjajú lítium-iónové akumulátorové batérie s kapacitou 12 Ah.
Prístroje.
Vedecké prístroje družice sú riadené počítačom IDPU ("Instrument Data Processing Unit"), vybaveným pamäťou s kapacitou 256 MB na ukladanie nameraných dát. Služobné systémy riadi počítač BAU ("Bus Avionics Unit"). Telemetrický systém pracuje v pásme S (2,2825 GHz, výkon 5 watov, rýchlosť prenosu 1,024 kbit/s až 1,048576 Mbit/s). Povelový systém pracuje v pásme S (2,1018 GHz, rýchlosť prenosu 1 kbit/s). Orientačný systém využíva pre zisťovanie osi rotácie a fázy rotácie slnečný senzor MSSS ("Miniature Spinning Sun Sensor") a polovodičový inerciálny merací systém tvorený dvoma jednoosovými úhlomernými gyroskopmi IRU ("Inertial Referencia Unit"). Pre približnú a krátkodobú kontrolu orientácie najmä pred motorickými manévrami slúžia 2 záložné uhlomerné gyroskopy. Pre korekcie dráhy a udržiavanie stabilnej orientácie osi rotácie sú satelity vybavené 4 motorčekmi (2 axiálne a 2 radiálne) každý s ťahom 4,4 N na jednozložkové kvapalné pohonné látky. Ako palivo je použitý hydrazín, ktorého celkový objem na každej z družíc je . Zásoba paliva je uložená v dvoch guľových nádržiach a vystačí na manévre s celkovým delta-v (celková zmena rýchlosti) /s.
Hlavné riadiace centrum a pozemná stanica BGS ("Berkeley Ground Station") sa nachádzajú v areáli University of California. Záložná pozemná stanica WGS (Wallops Ground Station) sa nachádza v areáli strediska NASA Wallops Flight Facility. Doplnkové pozemné stanice siete USN ("Prioranet") prevádzkované spoločnosťou Universal Space Network sa nachádzajú pri South Pointe na Havaj a pri mestečku Dongara v Austrálii.
Misia.
Hlavnou úlohou družíc je výskum premenných javov v zemskej magnetosfére, súvisiacich najmä s vplyvom slnečnej aktivity a ich vplyvu na procesy vo vysokej atmosfére, najmä súvisiace so vznikom a vývojom polárnych žiar a následných elektrických búrok, ovplyvňujúcich pozemné telekomunikácie a energetické distribučné siete. Pozorovania z družíc sú koordinované s pozemnými experimentami, najmä so sledovaním polárnych žiar celooblohovými kamerami ASI (All-Sky Imager) so súčasnou registráciou zmien zemského magnetického poľa magnetometrami GMAG (Ground-Based Magnetometer) najmenej 20 stanicami na území Kanady a severných štátov USA.
Štart sa konal 17. februára 2006 zo štartovacieho komplexu 17B na Myse Canaveral. Všetkých päť sond bolo vynesených raketou Delta II v konfigurácii 7925-10, teda trojstupňová verzia s deviatimi pomocnými raketami na tuhé pohonné látky. Po oddelení posledného stupňa rakety boli družice uvoľnené a začali presun na požadovanej dráhy. Dráhy boli nastavené tak, aby sa pri meraní družice nachádzali v rôznych výškach v magnetickom chvoste zemskej magnetosféry (pozri obrázok).
Prvé merania boli vykonané 4. decembra 2007, keď družice zaujali požadovanú konšteláciu v magnetickom chvoste zemskej magnetosféry. Pre začiatok merania bol vybraný december, pretože vďaka dlhším zimným nociam na severnej pologuli bolo možné vykonávať dlhšie pozorovania z pozemných staníc. Vedci tak mali možnosť porovnať merania z družíc a pozemných staníc za dlhšie obdobie. Nočné merania tiež znamenajú, že udaje z pozemných magnetometrov nie sú rušené nabitými časticami zo Slnka.
Počas pohybu po svojich dráhach vystriedajú družice niekoľko konštelácií. Pred fázou merania v magnetickom chvoste sú družice v pozícii na východnej strane magnetosféry. Tento stav sa nazýva "Dawn Phase". Potom nasleduje už spomínaná fáza merania nazývaná "Tail Science Phase", kedy sa všetky družice nachádzajú v rade a ich apogeá sú v magnetickom chvoste. Potom nasleduje fáza, kedy sa apogeá všetkých satelitov nachádzajú na západnej strane magnetosféry, táto fáza sa nazýva "Dusk Phase" alebo "Radiation Belt Science Phase". Poslednou fázou je takzvaná "Dayside Science Phase", keď sú všetky družice v apogeu svojich dráh na osvetlenej strane. Hlavná fáza merania v magnetickom chvoste sa opakuje každé štyri dni.
Predĺžená misia.
V máji 2008 rozhodla NASA o predĺžení misie THEMIS do roku 2012. Podľa plánu budú dve družice navedené na selenocentrickú obežnú dráhu (obežná dráha Mesiaca), odkiaľ bude prebiehať ďalšie pozorovania zemskej magnetosféry a ďalej bude sledovaná interakcie Mesiaca so slnečným vetrom. Presun k Mesiacu začala ako prvá THEMIS B v júli 2009 a podľa plánu dosiahne jeho obežnú dráhu v októbri 2010.

</doc>
<doc id="322033" url="https://sk.wikipedia.org/wiki?curid=322033" title="Hydroavión">
Hydroavión



</doc>
<doc id="322038" url="https://sk.wikipedia.org/wiki?curid=322038" title="Zjazvená tvár">
Zjazvená tvár

Zjazvená tvár môže byť:

</doc>
<doc id="322040" url="https://sk.wikipedia.org/wiki?curid=322040" title="Swift Gamma-Ray Burst Mission">
Swift Gamma-Ray Burst Mission

Swift Gamma-Ray Burst Mission, skrátene Swift, je kozmické observatórium vypustené a prevádzkované americkou agentúrou NASA. Je určené na štúdium gama zábleskov a ich odleskov v niekoľkých vlnových dĺžkach. Štart sa uskutočnil 20. novembra 2004 z Mysu Canaveral a na obežnú dráhu bola družica vynesená nosnou raketou Delta II.
Popis.
Swift je trojosovo stabilizované astronomické observatórium s hlavným telesom nepravidelného, približne hranolovitého tvaru s priečnym rozmerom 1,60 m a výškou vrátane anténnych systémov a výklopných clôn 5,57 m. Je vybavené dvoma otočnými výklopnými trojdielnymi panelmi slnečných batérií s rozmermi 4,31 × 1,34 m, orientovanými pozdĺžne s dlhšou osou družice, s priečnym rozpätím 5,41 m a dodávajúcimi minimálne 2214 W elektrickej energie (na konci aktívneho života) a dobíjajúcimi NiH2 akumulátorovú batériu s kapacitou 80 Ah. Družica nesie tri vedecké prístroje:
Riadenie družice a spracovanie nameraných dát zabezpečuje zdvojený riadiaci počítač s procesorom RAD6000. Dáta môžu byť ukladané do veľkokapacitnej polovodičovej pamäte s kapacitou 32 Gbit. Komunikačný vysielač pracuje v pásme S (2,2 GHz, rýchlosť prenosu 2,25 Mbit/s) s pozemnou stanicou, resp. s družicami systému TDRSS (Tracking and Data Relay Satellite System, rýchlosť prenosu 2.0 kbit/s) pre rýchle informovanie o gama zábleskoch. Povelový prijímač pracuje tiež v pásme S (2,4 GHz, rýchlosť prenosu 2,0 kbit/s). Orientačný a stabilizačný systém využíva snímače sledovača hviezd a inerciálnu plošinu (presnosť stanovenia polohy v klopení a zatáčaní ± 2,2" resp. ± 46" v klonení). Ako výkonné prvky slúži 6 silových zotrvačníkov a magnetické tyče pre tlmenie kmitov (presnosť polohovania ± 144" resp. ± 150").
Spolupráca na projekte.
Družicu postavila firma General Dynamics C4 Systems (predtým Spectrum Astro) v spolupráci so strediskom NASA Goddard Space Flight Center, ktoré je tiež prevádzkovateľom družice. Na projekte sa ďalej podieľali organizácie Agenzia spaziale Italiana (ASI) z Talianska a "Particle Physics and Astronomy Research Council" (PPARC) zo Spojeného kráľovstva. Vedecké prístroje a program zabezpečujú o. i. Pennsylvania State University, Los Alamos National Laboratory, Max-Planck-Institut für extraterrestrische Physik (Nemecko) a ďalšie univerzity a vedecké pracoviská z Ameriky a Európy.
Hlavná pozemná stanica sa nachádza pri meste Malindi v Keni. Družica je riadená z pozemného strediska MOC (Mission Operations Center) v areáli Pennsylvania State University a namerané dáta sú spracovávané, distribuované a archivované v stredisku SDC (Swift Data Center) v areáli NASA Goddard Space Flight Center (GSFC) v Greenbelt v Marylande.
Misia.
Hlavným cieľom misie je štúdium gama zábleskov a určenie ich pôvodu. Ďalšou úlohou je pozorovanie celej oblohy v röntgenovej časti spektra a určovať röntgenové žiarenie. Družica tiež slúži ako pozorovacia platforma pre sledovanie príležitostných cieľov akými sú napríklad supernovy.
Observatórium Swift odštartovalo z odpaľovacej rampy 17 na myse Canaveral 20. novembra 2004 a dosiahlo nízku obežnú dráhu Zeme vo výške 586 až 601 kilometrov a so sklonom dráhy 20°. Vedecká činnosť bola zahájená v decembri 2004. Hneď na začiatku misie došlo k zlyhaniu chladiacej jednotky energetického zdroja pre röntgenový teleskop. Táto porucha nebola odstránená, ale tímy vedcov z univerzít v Pensylvánii a Leicesteru zistili, že teleskop môže pracovať aj bez chladiacej jednotky. Skúšky pokračovali do februára 2005, kedy boli vyhotovené prvé snímky prístrojom UVOT (vo viditeľnom a ultrafialovom spektre) a observatórium tak bolo vyhlásené za plne funkčné.

</doc>
<doc id="322041" url="https://sk.wikipedia.org/wiki?curid=322041" title="Swift">
Swift

Swift je nový inovatívny programovací jazyk ktorý vyvinula spoločnosť Apple v roku 2014 namiesto staršieho Objective-C na vývoj aplikácií pre ich operačné systémy iOS [iPhone, iPod, iPad] a Mac OS [Mac]. Programovací jazyk obsahuje aj nová verzia vývojového štúdia od Applu XCode vo verzii 6 voľne prístupné pre každého Apple Developera teda oficiálneho vývojára.
Pozri aj

</doc>
<doc id="322042" url="https://sk.wikipedia.org/wiki?curid=322042" title="Galaxy Evolution Explorer">
Galaxy Evolution Explorer

Galaxy Evolution Explorer, skrátene GALEX, je ultrafialový vesmírny teleskop prevádzkovaný americkou agentúrou NASA, ktorého cieľom je štúdium pôvodu a vývoja galaxií. Na obežnú dráhu bol vynesený 28. apríla 2003 pomocou nosnej rakety Pegasus XL.
Popis.
Galex je trojosovo stabilizovaná družica s celkovou výškou 2,5 m a je tvorená prístrojovým úsekom tvaru nízkeho šesťbokého hranola s priemerom približne 1 m, ku ktorému je pripojený valcový tubus ďalekohľadu. K tubusu sú pripojené dve dvojdielna krídla fotovoltaických batérií s celkovou plochou 3,0 m2, dobíjajúcich NiH2 akumulátorovú batériu s kapacitou 16 Ah.
Jediným vedeckým prístrojom je zrkadlový ďalekohľad Cassegrainovho typu v modifikovanom Ritchey-Chretienovom usporiadaní (priemer primárneho zrkadla 0,5 m, ohnisková vzdialenosť 3 m, odrazová plocha tavený kremeň s napareným Al pokrytým CaF2), vybavený dvoma detektormi:
Misia.
Hlavnou úlohou družice je prehliadka oblohy pre štúdium vývoja galaxií do vzdialenosti zodpovedajúcej červeného posunu Z=2 a mapovanie ultrafialového žiarenia pozadia. Riadiaci počítač Rad 6000 je vybavený vnútornou pamäťou RAM s kapacitou 128 MByte. Vedecké dáta sú zaznamenávané do polovodičovej pamäte s kapacitou 24 Gbit. Telemetrický vysielač (rýchlosť prenosu 2 Mbit/s, výkon 5 W) a povelový prijímač (rýchlosť prenosu 2 kbit/s) pracujú v pásme S. Vedecké dáta sú vysielané zo záznamu v pásme X (rýchlosť prenosu 24 Mbit/s, výkon 6 W). Na zisťovanie orientácie v priestore slúžia 2 laserové gyroskopy, slnečné a hviezdne snímače. Ako výkonné prvky systému stabilizácie a orientácie slúžia 4 silové zotrvačníky a magnetické tyče.
Hlavné riadiace stredisko MOC ("Mision Operations Center") sa nachádza v areáli firmy Orbital Sciences Corporation v Dulles vo Virgínii. Pozemné stanice sa nachádzajú v Perthe v Austrália a na Havajských ostrovoch. Družicu postavila firma Orbital Sciences Corporation a vedecké vybavenie pripravila California Institute of Technology ("Caltech") v Pasadene v Kalifornii.

</doc>
<doc id="322043" url="https://sk.wikipedia.org/wiki?curid=322043" title="GALEX">
GALEX



</doc>
<doc id="322044" url="https://sk.wikipedia.org/wiki?curid=322044" title="CHIPSat">
CHIPSat

CHIPSat bola vedecká družica, ktorej hlavnou úlohou bolo štúdium horúcich plynov v medzihviezdnom priestore. Bola zatiaľ poslednou družicou programu UNEX ("University-Class Explorers"), čo je podprogram programu Explorer zameraný na spoluprácu univerzít a NASA.
Popis.
Družica bola trojosovo stabilizovaná, nepravidelného tvaru s približnými rozmermi 1×1×0,5 m a bola vybavená panelmi fotovoltaických článkov, dodávajúcich 42 wattov elektrickej energie. Jej jediným prístrojom bol celooblohový spektrometer Chips ("Cosmic Hot Interstellar Plasma Spectrometer") so spektrálnym rozsahom 9 až 26 nm a rozlíšením 0,5 eV.
Hlavnou úlohou družice bolo štúdium správania horúceho plynu v okolí slnečnej sústavy do vzdialenosti 300 svetelných rokov (100 pc). Komunikácia palubného riadiaceho počítača s vedeckým vybavením družice a s pozemnými stanicami prebiehala pomocou internetového protokolu TCP/IP. Pre záznam dát bola k dispozícii palubná pamäť s kapacitou 160 Mbyte. Stabilizáciu s presnosťou ± 2° zabezpečoval systém 4 silových zotrvačníkov a 3 magnetické cievky, pričom orientáciu zisťoval slnečný snímač, magnetometer a 4 meracie gyroskopy.
Riadiace stredisko sa nachádzalo v areáli firmy SpaceDev v Kalifornii, vedecké prístroje boli riadené zo strediska v Kalifornská univerzita v Berkeley, kde bola tiež hlavná pozemná monitorovacia stanica. Ďalšie sledovacie stanice sa nachádzali v areáli NASA Wallops Flight Facility na Wallops Island a University of South Australia v Adelaide.
Družicu postavila firma SpaceDev. Prevádzkovateľom bolo Goddardovo centrum pre vesmírne lety. Operatívnym prevádzkovateľom bola University of California, ktorá vyvinula tiež experimentálne vybavenie družice.
Misia.
Štart sa uskutočnil 13. januára 2003 na rampe SLC-2W na základni Vandenberg. CHIPsat bol vynesený spoločne s družicou ICES pomocou rakety Delta II. Pôvodná životnosť mala byť jeden rok, družica však vydržala niekoľkonásobne dlhšie a vypnutá bol až 11. apríla 2008. Družica stále obieha po geocentrickej obežnej dráhe so sklonom 94,01 ° a s apogeom 583 km.

</doc>
<doc id="322045" url="https://sk.wikipedia.org/wiki?curid=322045" title="Reuven Ramaty High Energy Solar Spectroscopic Imager">
Reuven Ramaty High Energy Solar Spectroscopic Imager

Reuven Ramaty High Energy Solar Spectroscopic Imager, skrátene RHESSI je vedecká družica prevádzkovaná americkou agentúrou NASA. Štart sa konal 5. februára 2002 na myse Canaveral. Úlohou družice je sledovanie slnečných erupcií. 
Popis.
RHESSI je rotáciou stabilizovaná družica postavená na základe služobného modulu SA-200S s telom z priehradovej trubkovej konštrukcie tvaru osembokého hranola kombinovaného s skoseným ihlanom s rozmermi 1,0×1,0×2,16 m (priečne rozmery pri štarte vrátane zložených panelov 1,1×1,1 m) je vybavená štyrmi pevnými výklopnými panelmi fotovoltaických článkov umiestnenými do kríža s rozpätím po sklopení 5,77 m a dobíjajúcimi 16 Ah akumulátorovú batériu. Vnútri valcového puzdra nesie zobrazujúci mriežkový spektrometer, pracujúci v oblasti röntgenového a gama žiarenia (rozsah energií 3 keV až 20 MeV) s germániovými detektormi, chladenými na 77 K (-196 °C), určený predovšetkým na skúmanie slnečných erupcií. Dáta sú zaznamenávané do palubnej polovodičovej pamäte s kapacitou 4 GB a vysielané na povel na Zem (výkon vysielača 5 wattov, rýchlosť prenosu 125 kbit/s, 1 Mbit/s resp. 4 Mbit/s). Rotačná os je zameraná na Slnko s presnosťou ± 0,2°; jej orientáciu zisťuje presný sledovač Slnka (presnosť určenia ± 0,05°) a magnetometer. Zmeny rotačnej osi zabezpečujú magnetické cievky. 
Misia.
Misia RHESSI je navrhnutá na sledovanie slnečných erupcií v spektre od mäkkého röntgenového žiarenia do gama žiarenia a implementáciu spektroskopie vo vysokom rozlíšení. Podľa očakávania vedcov je väčšina energie uvoľnenej pri slnečnej erupcii spotrebovaná pre urýchlenie elektrónov, ktoré emitujú röntgenové žiarenie, a protónov a iónov, ktoré emitujú gama žiarenie. Hlavný prínos RHESSI spočíva práve v spojení schopnosti snímkovania röntgenového a gama žiarenia s možnosťou vykonávania spektroskopie vo vysokom rozlíšení, čo umožňuje určiť detailné energetické spektrum pre každú vytvorenú snímku. Vďaka tomu je možné určiť, kde sú aké častice urýchľované a na aké energie, čo pomáha pochopiť základy vysoko energetických procesov počas slnečných erupcií. 
Okrem sledovania Slnka prispela družica aj k štúdiu Zeme, keď ako prvá zaznamenala a presne zmerala, gama záblesky pochádzajúce zo zemskej atmosféry. Podľa údajov z družice, sú tieto záblesky oveľa častejšie, než sa čakalo, a emitované gama žiarenie má vyššie frekvencie ako je priemerná frekvencia gama žiarenia z kozmických zdrojov.

</doc>
<doc id="322046" url="https://sk.wikipedia.org/wiki?curid=322046" title="Slnečné erupcie">
Slnečné erupcie



</doc>
<doc id="322047" url="https://sk.wikipedia.org/wiki?curid=322047" title="RHESSI">
RHESSI



</doc>
<doc id="322051" url="https://sk.wikipedia.org/wiki?curid=322051" title="Pro Evolution Soccer 2011">
Pro Evolution Soccer 2011

Pro Evolution Soccer 2011 (skrátene PES 11) je futbalová počítačová hra z "Pro Evolution Soccer" série, ktorú vyvíja spoločnosť Konami. Hra vyšla na jeseň roku 2010 pre platformy Nintendo Wii, PC, PlayStation 3, 
Xbox 360, PlayStation Portable a PlayStation 2. Okrem plne licencovanej Ligy Majstrov a Európskej ligy UEFA bola po prvý raz v hre licencovaný aj juhoamerický Pohár osloboditeľov.

</doc>
<doc id="322055" url="https://sk.wikipedia.org/wiki?curid=322055" title="Anarchistický čierny kríž">
Anarchistický čierny kríž

Anarchistický čierny kríž je medzinárodná organizácia anarchistov, ktorej hlavnou úlohou je podpora anarchistických politických väzňov, a to aj väzňov svedomia, aj väzňov uväznených z nelegálnych činov (napr. rozbíjanie výkladov), čím je v kontraste s podobnou organizáciou Amnesty International, ktorá odmieta podporovať osoby obvinené z násilných činov.
História.
Anarchistický čierny kríž začínal ako Anarchistický červený kríž niekedy v rokoch 1900 až 1905 odštiepením sa od Politického červeného kríža, ktorý bol organizovaný na pomoc politickým väzňom v cárskom Rusku, no odmietal pomáhať anarchistom. Organizácia sa dostala do popredia po Ruskej revolúcii z roku 1905, keď začal narastať počet uväznených anarchistov. Počas nasledujúcich rokov sa organizácia z Ruska rozšírila do Európy, neskôr aj do USA, a to prevažne do miest, kam sa usadili Ruskí anarchistickí emigranti, napr. do Philadelphie a Pennsylvánie.
Po roku 1918 sa mieste Anarchistické červené kríže začali premenuvávať na Anarchistické čierne kríže, podľa ukrajinského vzoru, kde ho vytvoril Nestor Machno na podporu anarchistov, ktorí pôsobili a boli uväznení mimo Slobodného územia. Toto premenovanie bolo čiastočne spôsobené aj preto, aby sa predišlo zámene s Červeným krížom, ktorým v tom období tiež začal pomáhať politickým väzňom.

</doc>
<doc id="322057" url="https://sk.wikipedia.org/wiki?curid=322057" title="Wilkinson Microwave Anisotropy Probe">
Wilkinson Microwave Anisotropy Probe

Wilkinson Microwave Anisotropy Probe (WMAP, pôvodne známa ako Microwave Anisotropy Probe alebo Explorer 80) je americká sonda určená na meranie fluktuácie reliktného žiarenia s uhlovým rozlíšením 0,3° a citlivosťou 20 μK, čím výrazne prekonala svoju predchodkyňu, sondu COBE.
Základné údaje.
Sonda s pomocou rakety Delta II odštartovala zo základne Cape Canaveral 30. júna 2001. Jej hmotnosť je 840 kg, výkon 419 W. Je vybavená primárnym zrkadlom o rozmere 1,4 x 1,6 metra. V katalogizácii COSPAR dostala označenie 2001-027A. 
Priebeh misie.
Sonda je od 14. septembra 2001 umiestnená v blízkosti Lagrangeovho bodu L2 sústavy Zem-Slnko, ktorý je vzdialený 1,5 milióna kilometrov od Zeme. Pôvodne plánovaná dĺžka misie bola stanovená na 27 mesiacov, z toho let bol plánovaný na 3 mesiace a zvyšok vymeraného času bol určený na monitorovaciu činnosť. V rokoch 2002 a 2004 bola misia predĺžená až na celkovú dobu deviatich rokov (oproti pôvodne plánovaným dvom rokom), s ukončením misie sa počíta v septembri 2010. 
Prvé, vedecky veľmi pozoruhodné výsledky merania týkajúce sa zrodu vesmíru boli oznámené 11. februára 2003. Zároveň bola sonda dodatočne pomenovaná na počesť Davida T. Wilkinsona, hlavného autora projektu.

</doc>
<doc id="322059" url="https://sk.wikipedia.org/wiki?curid=322059" title="Jazz Jackrabbit">
Jazz Jackrabbit

Jazz Jackrabbit je séria 7 videohier, ktorých hlavná postava je Jazz Jackrabbit, zelený antropomorfný zajac, ktorý bojuje so svojou úhlavnou nepriateľkou - korytnačku Devil Devan (vo verziách pre Game Boy Dark Shell). Hra je vlastne sci-fi paródia na bájku o korytnačke a zajacovi. Všetkých 7 hier sa zakladá na stratégii jump'n Run (tzv. skákačka). Hru vytvoril Cliff Bleszinski a vyvinula firma Epic MegaGames (Teraz Epic Games). Prvá verzia hry pre osobné počítače vyšla v roku 1994.
Hry.
Jazz Jackrabbit (1994).
Prvá hra z radu Jazz Jackrabbit bola vyvinutá v Epic MegaGames v roku 1994 pre osobné počítače s DOS. Jazz mal zachrániť princeznú Carrotusu Eva Earlong, ktorá bola unesená jeho nepriateľom, korytnačkou Devil Devan. Shareware vydanie bolo extrémne populárne a hra získala cenu arkádová hra roka na PC. 
Jazz Jackrabbit Holiday Hare (1995).
"Jazz Jackrabbit Holiday Hare" je vianočná verzia prvej hry s ďalšími novými úrovnami (levely).
Jazz Jackrabbit 2.
"Jazz Jackrabbit 2" bola vyvinutá v Orange Games, vyrobená v Epic MegaGames a vydaná v roku 1998 spoločnosťou Gathering of Developers. Dej spočíva v tom, že Jazz a jeho brat, Spaz, musia poraziť Devil Devana, lebo ukradol Eve Earlong snubný prsteň. Aj napriek miernym úspechom v Európe to bola prvá hra, na ktorej Gathering of Developers nezarobili.
Jazz Jackrabbit 2 Holiday Hare.
Doplnkom bolo vydanie hry Jazz Jackrabbit 2 Holiday Hare, z toho istého roku, ktoré obsahovalo niekoľko nových úrovní s názvom "Holiday Hare". Ďalším vydaním bol Jazz Jackrabbit 2 The Secret Files z roku 1999. Toto vydanie bolo považované za najvydarenejšie. Obsahovalo 26 nových úrovní a možnosť tvorby nových.
Jazz Jackrabbit 2 The Christmas Chronicles.
V roku 2000 bolo vydané 3. pokračovanie verzie dva s podtitulom The Christmas Chronicles. 
Tu dej spočíva už v tom, že Jazz jeho brat Spaz a sestra Lorry musia poraziť príšery, ktoré uberajú životy a úlohou je dostať sa do cieľa (a pozbierať diamanty na ceste). 
Jazz Jackrabbit 3 (Nepublikované).
Jazz Jackrabbit 3 je neúspešný projekt Epic MegaGames. Hra bola zrušená v roku 2000, kedy sa Epic MegaGames nepodarilo nájsť vydavateľa.
Jazz Jackrabbit (2002).
Jazz Jackrabbit bola vyvinutá v Game Titan, v roku 2002, pre Game Boy Advance. Hru vydalo Jaleco na základe licencie Epic Games. Je to tretia (nepočítajúc nevydanú Jazz Jackrabbit 3) a posledná hra zo série Jazz Jackrabbit.
Jazz Creation Station.
Jazz Creation Station (skratka JCS) je doplnok pre Jazz Jackrabbit. Všetky leveli v Jazz Jackrabbit fungujú vďaka tomuto programu a umožňujú užívateľovi naprogramovať vlastnú hru. 

</doc>
<doc id="322060" url="https://sk.wikipedia.org/wiki?curid=322060" title="WMAP">
WMAP



</doc>
<doc id="322061" url="https://sk.wikipedia.org/wiki?curid=322061" title="Jazz jackrabbit">
Jazz jackrabbit



</doc>
<doc id="322064" url="https://sk.wikipedia.org/wiki?curid=322064" title="Anarchofeminizmus">
Anarchofeminizmus

Anarchofeminizmus je politická ideológia, spájajúca anarchizmus s feminizmom. Anarchofeministi veria, že zničenie patriarchátu je súčasťou triedneho boja a boja proti štátu. Skoro všetci anarchisti považujú feminizmus za prirodzenú súčasť anarchizmu, keďže sú za absolútnu rovnosť ľudí, bez ohľadu na pohlavie, a patriarchát považujú za prejav nedobrovoľnej hierarchie.

</doc>
<doc id="322068" url="https://sk.wikipedia.org/wiki?curid=322068" title="High Energy Transient Explorer">
High Energy Transient Explorer

High Energy Transient Explorer, skrátene HETE, boli astronomické družice zamerané na štúdium gama zábleskov v ultafialovom, röngenovom a gama spektre. Na projekte spolupracovala NASA so zahraničnými partnermi, hlavne z Japonska a Francúzska. Družice dokázali zamerať gama záblesk s presnosťou ~10" a v reálnom čase odoslať pozíciu pozemným staniciam, ktoré vykonávali následné pozorovanie vo viditeľnom, infračervenom a rádiovom pásme. Celkovo boli vypustené dve družice HETE, ale pre poruchu nosnej rakety sa prvá družica neoddelila a misia bola neúspešná. Štart druhej družice, HETE-2, sa konal 9. októbra 2000 na atole Kwajalein a bol úspešný.
HETE.
Štart prebehol 4. novembra 1996 na Wallops Flight Facility pomocou rakety Pegasus. HETE mala byť vynesená spolu s argentínskou vedeckou družicou SAC-B, ale počas separácie od tretieho stupňa nosnej rakety došlo k zlyhaniu, výbušné skrutky neexplodovali a obe družice zostali spojené s tretím stupňom Pegasu. Družica nemohla vysunúť solárne panely a niekoľko dní po štarte stratila energiu. Telesá zostali spojené na obežnej dráhe až do 7. apríla 2002, kedy vstúpili do atmosféry a zanikli. V COSPAR dostala číslo 1996-061A.
HETE-2.
Pre NASA ju postavila a prevádzkovala Massachusetts Institute of Technology (MIT). Na vedeckom programe sa ďalej podieľali organizácie Centre National d'Etudes spatiales (CNES) a Centre d'Etude Spatial des Rayonnements (CESR) z Francúzska, Institute of Physical and Chemical Research (RIKEN) z Japonska a University of California a University of Chicago z USA.
Vedecké prístroje družice boli:
Hlavná pozemná stanica sa nachádzala v areáli Massachusetts Institute of Technology v USA. Dáta boli spracovávané predovšetkým v stredisku NASA, Goddardovo centrum pre vesmírne lety (GSFC) v Greenbelte v Marylande, ktoré tiež koordinuje pozorovania zistených gama zábleskov ďalšími družicami aj pozemnými observatóriami. Misia trvala do marca 2008.

</doc>
<doc id="322069" url="https://sk.wikipedia.org/wiki?curid=322069" title="HETE">
HETE



</doc>
<doc id="322070" url="https://sk.wikipedia.org/wiki?curid=322070" title="HETE-2">
HETE-2



</doc>
<doc id="322071" url="https://sk.wikipedia.org/wiki?curid=322071" title="Slovenský hydrometeorologický ústav">
Slovenský hydrometeorologický ústav

Slovenský hydrometeorologický ústav (skratka SHMÚ) je príspevková organizácia zriadená Ministerstvom životného prostredia Slovenskej republiky, ktorá zabezpečuje výkon štátnej hydrologickej služby a štátnej meteorologickej služby na území Slovenska. SHMÚ sa zameriava zhromažďovaním informácií o vodstve a ovzduší na území Slovenska, poskytuje informácie ako predpoveď počasia a venuje sa aj štúdiu a popisu dejov v atmosfére a hydrosfére. Od úradu závisí fungovanie kritickej infraštruktúry štátu, ako napríklad riadenie letovej prevádzky a bezpečný prelet a pristávanie lietadiel na území Slovenska, meranie rádioaktivity a výpočet pohybu rádioaktívneho mraku, krízové plánovanie a prevencia pred haváriami atómových elektrární, plánovanie výroby solárnych a veterných elektrární a zabezpečovanie stability a bezpečnosti elektrizačnej siete, objednávanie zemného plynu na vykurovanie, detekcia úniku jedovatých látok do ovzdušia a vody, správne načasovanie sadenia, zavlažovania, hnojenia a zberu poľnohospodárskych plodín.
Dejiny.
Prvé merania teploty ovzdušia na Slovensku uskutočňovali už v 18. storočí. Medzi prvých patril Ján Adam Raymann z Prešova. Systematické merania vykonával ako prvý Ústredný ústav pre meteorológiu a geodynamiku vo Viedni približne od polovice 19. storočia. V roku 1870 pokračoval v meraniach Ústredný ústav pre meteorológiu a zemský magnetizmus v Budapešti. Po vzniku Česko-Slovenska bolo v roku 1919 v Bratislave založené Hydrografické oddelenie Krajinského úradu. Meteorologické pozorovania riadil Štátny ústav meteorologický v Prahe. V roku 1939 vzniklo Ústredie slovenskej poveternostnej služby, ktoré sa následne zlúčilo s Hydrografickým oddelením Krajinského úradu, čím vznikol Štátny hydrologický a meteorologický ústav. Po skončení vojny bol v roku 1954 v Prahe vytvorený Hydrometeorologický ústav, ktorý mal aj svoju pobočku v Bratislave. Samostatný ústav vznikol 1. januára 1969 ako Hydrometeorologický ústav. V roku 1982 bol premenovaný na Slovenský hydrometeorologický ústav.
Na jar 2011 zaznamenal ústav týždňový výpadok poskytovania svojich on-line služieb pre verejnosť od 14. do 21. apríla. Služby neboli k dispozícií v dôsledku kombinácie výpadkov hlavného a niekoľkých komunikačných serverov. Porucha bola dôsledkom dlhodobého podfinancovania ústavu, ktorý už dlhšiu dobu vyžaduje obnovenie technického zariadenia.
Riaditelia.
V roku 2009 vystriedal na poste riaditeľa ústavu Jána Kucharčíka Vladimír Rak. Medzi rokmi 2012 až 2024 bol generálnym riaditeľom ústavu Martin Benko. Na základe výberového konania sa stal novým riaditeľom od júna 2024 Vasil Penev. Od 1. februára 2025 je dočasne poverená vedením ústavu Ivana Herkel. Od 13. mája 2025 bol vedením inštitúcie dočasne poverený Vladimír Císar.
Pracoviská a zamestnanci.
V roku 2022 mal SHMÚ 446 zamestnancov. Ústav disponuje viacerými pracoviskami. Ústredné pracovisko sa nachádza v Bratislavskej Kolibe. Regionálne pracoviská sú v Banskej Bystrici, Košiciach a Žiline. V Gánovciach sa nachádza aerologické radiačné centrum. Na Malom Javorníku (Svätý Jur) pracovisko meteorologického radaru a družicových meraní. Ďalšie rádiolokačné pracoviská sú na Kojšovskej holi, Kubínskej holi a Špaňom Laze. Pracovisko predpovedí pre letectvo sa nachádza na Bratislavskom letisku. Okrem toho prevádzkuje 18 profesionálnych observatórií a meteorologických staníc.

</doc>
<doc id="322072" url="https://sk.wikipedia.org/wiki?curid=322072" title="General Motors Place">
General Motors Place



</doc>
<doc id="322073" url="https://sk.wikipedia.org/wiki?curid=322073" title="IMAGE">
IMAGE

Imager for Magnetopause-to-Aurora Global Exploration, skrátene IMAGE, bola americká vedecká družica zameraná na štúdium interakcií zemskej magnetosféry so slnečným vetrom. Štart sa konal 25. marca 2000 na kalifornskej základni Vandenberg. Družica bola umiestnená na eliptickú polárnu dráhu s apogeom 46 000 km. Vedecká činnosť bola ukončená v decembri 2005, keď družica prestala reagovať na príkazy z riadiaceho strediska.
21. januára 2018 zverejnil kanadský amatérsky astronóm a rádioamatér Scott Tilley, pátrajúci po utajených družicových misiách, informáciu o zachytení signálu z neznámeho satelitu, ktorý následne stotožnil s družicou IMAGE (v tom čase už 12 rokov považovanou za nefunkčnú). Informáciu 26. januára potvrdila aj NASA s tým, že sa pokúsi dekódovať a analyzovať vysielané údaje s cieľom zistiť stav zariadení na družici.
Popis.
Družicu postavila firma Lockheed Martin Missiles and Space. Prevádzkovateľom vedeckých prístrojov je Southwest Research Institute zo San Antonia, operatívnym prevádzkovateľom družice je NASA, Goddardovo centrum pre vesmírne lety.
IMAGE je rotáciou (0,5 obr/min) stabilizovaná družica typu LM100 tvare nízkeho osembokého hranola s priemerom 2,25 m a dĺžkou 1,52 m, s bokmi a dnom pokrytým slnečnými článkami dodávajúcimi priemerne 250 W elektrickej energie a dobíjajúcimi NiCd akumulátorové batérie. Je vybavená štyrmi drôtovými anténami z berýliového bronzu (priemer 0,321 mm) v rovine kolmej na os rotácie usporiadanými do tvaru kríža s rozpätím 500 m (najrozmernejšie umelé kozmické teleso) a dvoma priehradovými anténami v osi rotácie s dĺžkou 10 m (každá).
Hlavnou úlohou družice bolo štúdium globálnej štruktúry magnetosféry, najmä hlavných mechanizmov introdukcia plazmy počas magnetických búrok, vplyvu slnečného vetra na magnetosféru a spôsobu prenosu energie v magnetosférickej plazme. Výsledky meraní, použiteľné pre predpoveď geomagnetických búrok, boli, po spracovaní palubným procesorom CIDP ("Central Instrument Data Processor"), vysielané voľne prístupným telemetrickým vysielačom pracujúcim v pásme S (2,27 GHz, rýchlosť prenosu 2,28 Mbit/s zo záznamu alebo 44 kbit/s v reálnom čase). Vysielal cez špirálové antény so stredným ziskom, dve všesmerové tyčové antény slúžili pre príjem povelov. Hlavnými pozemnými komunikačnými stanicami boli stanice DSN ("Deep Space Network") Goldstone a Madrid.

</doc>
<doc id="322075" url="https://sk.wikipedia.org/wiki?curid=322075" title="Explorer 3">
Explorer 3

Explorer 3 (medzinárodné označenie 1958 Gamma) bol umelý satelit Zeme a bol takmer totožný s Explorerom 1 v konštrukcii aj v cieli. V programe Explorer bol druhý úspešný (ten neúspešný bol Explorer 2). 
Priebeh letu.
Satelit vyštartoval z Cape Canaveral Air Force Station (teraz Kennedyho vesmírne stredisko) na Floride o 17:31:00 UTC 26. marca 1958. Nosnou raketou mu bola Juno I, ktorá vychádzala zo sondážnej rakety Jupiter-C. Jupiter-C vznikol v roku 1954 a bol aktívne využívaný do roku 1955. Po vypustení sovietskeho Sputnika 1 v roku 1957 začala Army Ballistic Missile Agency (ABMA) v spolupráci s JPL (Laboratórium prúdového pohonu) renovovať raketu Jupiter-C, aby bola schopná vyniesť do kozmu funkčnú družicu. Zvládli to za 84 dní.
Družica bola považovaná za veľmi úspešnú, pretože potvrdila objav radiačných Van Allenových pásov. Explorer 3 bol umiestnený vo výške 186 km a za 115,7 minút precestoval 2799 km. 
Technické údaje.
Celková hmotnosť bola 14,1 kilogramov, z toho 8,4 kg tvorili prístroje. Satelit bol vybavený meračom kozmického žiarenia a meradlom erózie mikrometeoritov. Oproti Expoloreru 1 mal malý palubný magnetofón kvôli záznamom merania počas preletu na odvrátenej strane Zeme. 
Sondu poháňali NiCd akumulátory. Ak išla na plný výkon, mohla vydržať až 31 dní, ak na nízky, tak až 105 dní. 
Koniec letu.
Explorer 3 zhorel v atmosfére Zeme 27. júna 1958 93 dní po štarte. Dnes je replika sondy umiestnená v National Air and Space Museum.

</doc>
<doc id="322079" url="https://sk.wikipedia.org/wiki?curid=322079" title="Anarchokolektivizmus">
Anarchokolektivizmus

Anarchokolektivizmus je anarchistický smer, vytvorený Michailom Bakuninom. Spočíval v troch hlavných princípoch:
Druhý a čiastočne aj prvý princíp prevzali po roku 1927 stalinisti a po roku 1945 komunistické režimy vo Východnej Európe. Pre tieto štáty to bol tzv. proces prebudovávania spoločnosti, socializmus. No o výrobe v továrňach nerozhodovali robotníci, ale komunistické strany, a ku kolektivizácii dochádzalo mnohokrát násilne. 
Väčšina anarchistov Bakuninov smer kvôli zachovaniu peňazí odmietla, a ku koncu 19. storočia anarchokolektivistické hnutie už vôbec neexistovalo, zato stále väčšie boli anarchokomunistické a anarchosyndikalistické hnutia. No napriek odmietnutiu jeho teórie zostáva Bakunin medzi anarchistami váženým človekom, anarchistom a revolucionárom.

</doc>
<doc id="322080" url="https://sk.wikipedia.org/wiki?curid=322080" title="Svet žaluje">
Svet žaluje

Svet žaluje je druhý album slovenskej punkovej skupiny Davová Psychóza. Oproti prvému albumu je hudobne výrazne hardcorovejší, a textovo politicky angažovaný. Je to posledný album skupiny v pôvodnej zostave s basákom Romanom Hlobeňom, ktorý skupinu opustil v roku 1994.

</doc>
<doc id="322081" url="https://sk.wikipedia.org/wiki?curid=322081" title="Mate. Feed. Kill. Repeat.">
Mate. Feed. Kill. Repeat.

Mate. Feed. Kill. Repeat. je prvý demo album americkej metalovej skupiny Slipknot. Vydaný bol 31. októbra na vlastné náklady skupiny. Zaujímavosťou je, že bolo vydaných iba 1 000 kusov.
Tento album je v histórii kapely špecifický z viacerých hľadísk. Je to jediný album, na ktorom spieva pôvodný spevák Anders Colsefni a hrá pôvodný gitarista Dommie Steele. Zároveň ide žánrovo najpestrejší album kapely Slipknot, nakoľko spája hneď niekoľko na prvý pohľad nezlučiteľných polôh. Čisté death metalové skladby (Slipknot, Gently) sa tu spájajú s grindcoreom (Tattered &amp; Torn), thrash metalom (Some Feel), zvláštnou kombináciou death metalu a rapu (Only One), ešte zvláštnejším spojením thrash/death metalu, funku, jazzu a disco (Do Nothing/Bitchslap) a čistým rapom (Confessions). 
Veľká časť albumu je inšpirovaná desktopovým RPG Werewolf: The Apocalypse. 

</doc>
<doc id="322082" url="https://sk.wikipedia.org/wiki?curid=322082" title="Explorer 4">
Explorer 4

Explorer 4 bol americký satelit, ktorý vyštartoval 26. júla 1958 ako v poradí siedma úspešne vypustená družica sveta. Prístrojmi ho vybavila skupina Dr. Jamesa Van Allena. Ministerstvo obrany USA pôvodne plánovalo dve družice pre výskum Van Allenových pásov a zemskej magnetosféry všeobecne.
Do kozmu ho vyniesla raketa Juno I. Družica mala valcovitý tvar, vážila 25,5 kg, jeden obeh jej trval 110,2 minút. Prístroje vykonali prvé detailné skúmanie protónov a elektrónov uväznených v radiačných pásoch. Avšak analýza týchto údajov bola veľmi náročná, pretože Explorer 4 neočakávane zmenil smer. Družica prestala odosielať signály po 71 dňoch, 5. októbra 1958. V atmosfére však zhorel až 23. októbra 1959, po 454 dňoch od začiatku misie.

</doc>
<doc id="322084" url="https://sk.wikipedia.org/wiki?curid=322084" title="Explorer 5">
Explorer 5

Explorer 5 bol americký satelit s hmotnosťou 16,86 kg. Nosnou raketou bola Juno I, ktorá odštartovala 24. augusta 1958. Misia bola neúspešná, pretože prvý stupeň rakety sa pri oddelení zrazil s druhým a vyklonil tak raketu z uhlu riadenia.

</doc>
<doc id="322085" url="https://sk.wikipedia.org/wiki?curid=322085" title="SHMÚ">
SHMÚ



</doc>
<doc id="322090" url="https://sk.wikipedia.org/wiki?curid=322090" title="Explorer 6">
Explorer 6

Explorer 6 bola výskumná družica USA z roku 1959. Jej vypustenie bolo súčasťou programu Explorer, vytvoreného agentúrou NACA, resp. jej nástupkyňou NASA.
Priebeh letu.
Štart bol s pomocou trojstupňovej rakety Thor Able 3 z kozmodrómu Cape Canaveral 7. augusta 1959. V katalogizácii COSPAR dostal pridelené označenie 1959-004A. Dráha družice bola veľmi pretiahnutou elipsou od 253 do 42 432 km nad povrchom planéty. Jeden obeh trval 706 - 768 minút.
Družice sa zapísala do histórie svetovej kozmonautiky vytvorením prvej fotografickej snímky Zeme z kozmického priestoru. Vtedy nepríliš kvalitne urobená fotografia z výšky 27 200 metrov nad Tichým oceánom bola prevzatá mnohých agentúrami sveta. Svojimi prístrojmi vykonávala prieskum nedávno objavených radiačných Van Allenových pásov.
Po dvoch mesiacoch batérie prestali dodávať prístrojom dostatok energie a tie ukončili svoju činnosť. Družica lietala okolo Zeme viac ako dva roky. Potom pravdepodobne zanikla v atmosfére.
Konštrukcia.
Výrobcom bola USAF Space Technology Laboratories (STL) z Los Angeles v Kalifornii. Tvarom to bol osemboký hranol 66 x 74 cm, z ktorého vybiehali štyri ramená slnečných batérií. Okrem niekoľkých meracích prístrojov tu bola aj aparatúra vysielačky.

</doc>
<doc id="322093" url="https://sk.wikipedia.org/wiki?curid=322093" title="Kantábria">
Kantábria

Kantábria (prídavné meno znie "kantábrijský" alebo staršie "kantaberský"; ) je provincia, jedno zo 17 autonómnych spoločenstiev a historické územie rozkladajúce sa na severe Španielska pri Biskajskom zálive a Kantábriských vrchoch. Metropolou Kantábrie je Santander.
V minulosti patrila k posledným baštám kresťanstva v Španielsku. Vďaka oceánskemu podnebiu a pohoriu má územie Kantábrie veľa zrážok a bujnú vegetáciu. Územie patrí medzi významnú archeologickú lokalitu s početnými nálezmi z obdobia mladšieho paleolitu. Najznámejšou lokalitou je jaskyňa Altamira.

</doc>
<doc id="322095" url="https://sk.wikipedia.org/wiki?curid=322095" title="Explorer 7">
Explorer 7

Explorer 7 bola americká vedecká družica, vypustená v roku 1959. Družica sa zaoberala výskumom nabitých častíc, solárnej radiácie a mikrometeoritov. Konštrukčne bola zhodná s predchádzajúcou neúspešnou družicou Explorer 7X (S-1), ktorá bola zničená pri štarte.
Opis.
Družica bola stabilizovaná rotáciou a jej vonkajšia konštrukcia sa skladala z dvoch kužeľových škrupín zo sklolaminátu, ktoré boli spojené stredovou hliníkovou sekciou valcovitého tvaru. Priemer sondy v stredovej časti bol 750 milimetrov a výška bola taktiež 750 milimetrov. Dodávku elektrickej energie zabezpečovalo približne 3000 solárnych článkov umiestnených na hornej i dolnej kónickej časti. Dodatočné napájanie obstarávalo 15 nikel-kadmiových batérií. Tieto batérie boli umiestnené po obvode centrálnej sekcie a pri rotácii družice slúžili ako zotrvačník a napomáhali tak jej stabilizácii. Na centrálnej sekcii boli umiestnené dve dipólové antény s výkonom jedného wattu pracujúce v pásme HF (na frekvencii 20 MHz), ktoré vysielali telemetrické dáta späť na Zem. Anténa rádiomajáku pre sledovanie družice bola nainštalovaná na spodku dolnej kónickej časti a pracovala v pásme VHF (na frekvencii 108 MHz).
Po obvode centrálnej sekcie bolo umiestnených päť bolometrov na meranie tepelného (infračerveného) žiarenia a tri detekčné bunky mikrometeoritov na báze sulfidov kadmia. Na detekciu a meranie Lymanovho-α žiarenia boli v hornej kužeľovej sekcii naproti sebe umiestnené ionizačné komory. Jedna s okienkom z fluoridu lítneho a druhá s okienkom berýlia. Na vrchu satelitu by Geigerov počítač pre detekciu kozmického žiarenia. Hlavná ionizačná komora pre detekciu nabitých častíc z radiačných pásov Zeme a kozmického žiarenia bola umiestnená uprostred vrchnej kužeľové sekcie.
Experimenty.
Tepelné vyžarovanie.
Experiment bol navrhnutý na meranie dopadajúceho a odrazeného slnečného ultrafialového a infračerveného žiarenia vyžarovaného Zemou s cieľom lepšie pochopiť hnacie sily v zemskej atmosfére. Na meranie slúžilo päť bolometrov. Prvé dva reagovali rovnako na vyžarovanie Slnka aj Zeme, tretí reagoval lepšie na vyžarovanie zo Zeme, štvrtý bol zameraný na priame slnečné žiarenie a piaty bol chránený pred priamym slnečným žiarením a meral iba žiarenie odrazené Zemou. Celá meracia sekvencia trvala 30 sekúnd. Počas jedného obehu tak bolo možné vykonať približne 180 meraní. Experiment bol úspešný a použiteľné dáta boli získavané až do 28. februára 1961. Vedúcim tohto výskumu bol Verner E. Suomi z University of Wisconsin-Madison.
Slnečné röntgenové žiarenie a Lymanovo-α žiarenia.
Cieľom merania bolo zaznamenávať dlhodobé dáta o röntgenovom žiarení pochádzajúceho zo Slnka a o Lymanovom-α žiarenia a tie potom zladiť s reakciami a správaním zemskej atmosféry. Merania bola vykonávané v dvoch ionizačných komorách. Namerané údaje však nebolo možné interpretovať v zmysle dopadajúceho slnečného žiarenia. Bolo to spôsobené prienikmi častíc (elektróny s energiu 150 keV) z Van Allenových radiačných pásov do obvodov detektora a tiež problémami so spätnou väzbou zosilňovača. Vedúcim výskumu bol Herbert D. Friedman z US Naval Research Laboratory.
Ťažké častice primárneho kozmického žiarenia.
Tento experiment bol navrhnutý na meranie ťažkých častíc v toku primárneho kozmického žiarenia. Častice boli detegované a oddelené v ionizačný komorách podľa ich atómových čísiel, Z&gt; 5, Z&gt; 8 a Z&gt; 15. Pri prieniku častice do ionizačnej komory bol vydaný pulz, ktorého amplitúda bola v podstate nezávislá od energie častice, ale bola úmerná druhej mocnine atómového čísla dopadajúcej častice. Odčítanie hodnôt zo všetkých troch nezávislých počítadiel prebiehalo raz za 15 sekúnd. Meranie prebiehalo podľa plánu od vypustenia do 25. októbra 1959. Experiment bežal i po plánovanom ukončení a dáta odoslané do 31. mája 1960 boli použiteľné približne na 80 %. Problémy však predstavovala detekcia častíc s nízkymi atómovými číslami a od júna 1960 už bolo získaných veľmi málo použiteľných údajov. Výskum viedol Martin A. Pomerantz z Bartol Research Foundation.
Zachytená časticová radiácia a slnečné protóny.
Dva všesmerové Geigerove počítače (Anton 302 a 112) boli použité ku komplexnému priestorovému a časovému monitorovaniu celkovej intenzity kozmického žiarenia, časticového žiarenia zachyteného v geomagnetickej pasci a solárnych protónov. Detektor bol citlivý na protóny (energia nad 20 MeV) a elektróny (energia nad 30 keV). Experiment fungoval uspokojivo od vypustenia družice až do 28. februára 1961. Vedúcim výskumníkom bol James Van Allen z University of Iowa.

</doc>
<doc id="322096" url="https://sk.wikipedia.org/wiki?curid=322096" title="Explorer 8">
Explorer 8

Explorer 8 je americký satelit, ktorý vyniesla nosná raketa Juno II na obežnú dráhu 3. novembra 1960. Sonda potvrdila existenciu hélia vo vrchných vrstvách atmosféry. Explorer 8 sa stále nachádza na obežnej dráhe Zeme. V roku 2006 sa sonda preslávila ako príklad kozmických smetí.

</doc>
<doc id="322100" url="https://sk.wikipedia.org/wiki?curid=322100" title="Slipknot (album)">
Slipknot (album)

Slipknot je prvý album americkej numetalovej skupiny Slipknot. Bol vydaný 29. júna 1999 pod hlavičkou hudobného vydavateľstva Roadrunner Records.

</doc>
<doc id="322101" url="https://sk.wikipedia.org/wiki?curid=322101" title="Silverstone Circuit">
Silverstone Circuit

Silverstone Circuit je pretekársky okruh rozprestierajúci sa na rozhraní grófstiev Northamptonshire a Buckinghamshire. Trať je známa ako domov Britskej Grand Prix, ktorá sa tu konala už v roku 1948 a od sezóny 1987 je každoročnou pevnou súčasťou kalendáru Formuly 1.
Okrem Veľkej ceny okruh Silverstone hostí i ďalšie vrcholné podujatia britského a svetového motoristického športu ako napríklad preteky šampionátu MotoGP, Superbike World Championship, FIA GT1 či Le Mans Series. Je tiež domovom prestížnych pretekov BRDC International Trophy, ktoré sa síce jazdili pod hlavičkou Formuly 1, no do šampionátu sa nezapočítavali. Dnes sa na okruhu koná každoročné stretnutie historických monopostov F1 Silverstone Classic a trofej BRDC získava víťaz týchto pretekov.
Britská Grand Prix patrí medzi tie dve, ktoré v histórii svetového šampionátu Formuly 1 nemali absenciu. Tou druhou je Veľká cena Talianska.
Charakteristika trate.
Silverstone sa nachádza asi 115 km severne od Londýna. Okruh stojí na základoch bývalého vojenského letiska pre bombardéry Kráľovského letectva. Tri pristávacie dráhy usporiadané v typickom trojuholníku postavené v roku 1943 v súčasnosti ležia v strede pretekárskej trate. V roku 1949 dostal okruh podobu, ktorá tvorí základ dnešnej trate. O dva roky neskôr získala okruh do prenájmu Britská asociácia pretekárov (BRDC) a prišlo k mnohým zmenám. Okrem iného boli boxy presunuté z rovinky "Farm" na rovinku medzi "Woodcote" a "Copse". V roku 1971 BRDC kúpila všetky pozemky na ktorých sa okruh nachádza a znovu došlo na úpravy. Postavili nové boxy, vo Woodcote bola postavená nová zákruta a celá trať bola upravená tak, aby sa na nej dalo lepšie predbiehať. Tieto stavebné úpravy však neboli zďaleka posledné. Trať sa upravovala aj v nasledujúcich rokoch. Cieľom bolo znížiť rýchlosti, ktoré sa na naj dosahovali. V roku 1991 bol spomalený a predĺžený výstavbou dodatočných zákrut. Napriek tomu sa priemerná rýchlosť stále pohybuje na hodnote 235 km/h. Veľa sa investovalo aj do vybavenosti okruhu, pričom tu bola založená i pretekárska škola.
Dnešný Silverstone aj naďalej patrí k najbezpečnejším okruhom. Má kvalitný a rovný asfaltový povrch so strednou náročnosťou na pneumatiky a ešte o niečo ohľaduplnejší je voči brzdám. Tvorí ho sedem ľavotočivých a desať pravotočivých zákrut.
Pokojný vidiecky kraj sa počas víkendových pretekov mení na rušné turistické centrum a kvôli nedostatočnej cestnej infraštruktúre miestna doprava kolabuje a tvoria sa dopravné zápchy. Tento problém sa však z väčšej časti podarilo odstrániť výstavbou obchvatu A43 Silverstone. Veľká cena Veľkej Británie sa koná zvyčajne v lete, no v roku 2000 sa presunula na apríl. Toto riešenie sa však ukázalo ako veľmi nešťastné, keď sa kvôli silným dažďom zmenili polia, na ktorých diváci zaparkovali svoje autá, na obrovské močariská. Mnohí návštevníci sa na okruh dopravujú prostredníctvom helikoptér, a preto sa Silverstonský heliport v tento deň stáva najvyťaženejším letiskom v Británii.
História.
Priestory letiska Silverstone za druhej svetovej vojny slúžili na výcvik pilotov bombardérov. Do tej doby najznámejší anglický okruh Brooklands s vyhlásenou klopenou dráhou bol počas náletov zničený a absencia pretekania prinútila riaditeľstvo spoločnosti Brooklands (Weybridge) Ltd., aby celý areál predalo za 330 tisíc libier leteckej továrni Vickers-Armstrong. Kráľovský automobilový klub (RAC) potom získal ako náhradu od ministerstva letectva vojenské letisko neďaleko dedinky Silverstone v grófstve Northamptonshire. Silverstone onedlho predstavoval pre Britov novú automobilovú legendu. Veľká cena sa tu konala už v roku 1948 a práve tu sa začala 13. mája 1950 písať história seriálu majstrovstiev sveta Formuly 1.
Prvá zmienka o pretekoch v Silverstone pochádza zo septembra 1947. Jednalo sa o veľmi neformálne a dokonca ilegálne preteky známe ako Mutton Grand Prix. O rok neskôr sa na Silverstonské letisko preteky znovu vrátili, no tento raz v podobe Veľkej ceny Veľkej Británie, ktorú zorganizoval Kráľovský automobilový klub. Tá sa jazdila na pristávacích dráhach, pričom dlhé rovinky ukončovali úzke vlásenky a trať ohraničovali balíky slamy. Aj v roku 1949 sa pretekalo na tejto trati, no pre preteky International Trophy sa organizátori rozhodli jazdiť na okružnej dráhe. Tá slúžila i Veľkým cenám v rokoch 1950 a 1951. Od roku 1952 sa štartová čiara presunula z Farm Straight na dnešnú cieľovú rovinku a táto konfigurácia zostala ďalších 35 rokov prakticky nezmenená.
Silverstone zaznamenal významné úspechy britských jazdcov a tímov, no skvelé spomienky naň majú aj ostatné hviezdy Formuly 1. Taliansky tím Ferrari na tomto okruhu v roku 1951 oslavoval vďaka Froilainovi Gonzalesovi svoje prvé víťazstvo vo Veľkej cene. V roku 1979 si tu Clay Regazzoni prišiel po premiérové víťazstvo tímu Franka Williamsa a tento tím v Silverstone v roku 1997 zaznamenal s Jacquesom Villeneuvom svoj 100. triumf. Jacquesov otec Gilles na tomto tradičnom okruhu v roku 1977 debutoval vo Formule 1. Silverstone spoločne s Monzou, bývalým rakúskym Österreichringom a okruhom v Spa-Francorchamps dodnes patrí k najrýchlejším tratiam.
Britská Veľká cena sa v priebehu svojej histórie zo Silverstone presunula do Aintree či Brands Hatch, ale v roku 1987 sa na dlhú dobu vrátila späť. Motoristický šport má v tejto krajine obrovskú tradíciu a nikto si nedokáže kalendár Formuly 1 predstaviť bez miestnej Veľkej ceny. Unavujúce sú však dlhotrvajúce spory o jej budúcnosť. Bernie Ecclestone každoročne tlačí organizátorov k zdokonaleniu nedostatočnej infraštruktúry. V roku 2009 dokonca hrozilo, že Silverstone zmizne z kalendáru a preteky sa presťahujú do Doningtonu. Ten ale nedokázal včas zahájiť potrebnú rekonštrukciu a Silverstone sa znovu dostal do hry. Rokovania však boli zložité a Ecclestone dlho tvrdil, že radšej zruší Britskú Veľkú cenu. Nakoniec sa ale dohodli na radikálnej prestavbe a uzavreli 17 ročný kontrakt, ktorý mal pôvodne patriť Donington Parku. Súčasťou dohody bola výstavba novej boxovej uličky, boxov a paddoku. Rekonštrukcia tiež zahŕňa nové tribúny a infraštruktúru okruhu.
Premena trate trvala päť mesiacov a stála päť miliónov libier. Úpravy sa dotkli šiestich zákrut a okruh sa predĺžil z pôvodných 5 141 na 5 901 metrov. Z Abbey Corner už jazdci nepôjdu do Farm Straight, Bridge a Priory, ale zatočia doprava a potom ich bude čakať päť nových zákrut a na pôvodnú trať sa znovu vrátia až v Luffield.
Jedno kolo na modernom okruhu.
Jazda v Silverstone sa začína prejazdom prvej veľmi rýchlej zákruty "Copse", kde musia jazdci jemne pribrzdiť a naslepo nasmerovať auto do správnej jazdnej stopy. Jediným orientačným bodom je tu značka 50 metrov na ľavej strane trate. Ďalej nasleduje veľmi rýchla a obľúbená kombinácia zákrut "Maggotts" a "Becketts". Pri prejazde ľavo-pravou dvojkombináciou musí pilot zostať maximálne sústredený a musí sa pokúsiť nepribrzdiť, aby udržal ideálnu stopu. Aj malá chyba môže stáť veľa času a prípadný zlý nájazd na rovinku "Hangar Straight" zas znamená nedostatok maximálnej rýchlosti na jej konci. Práve tam autá brzdia do zákruty "Stowe". Je to veľmi rýchla a hrboľatá zákruta s dlhým a neprehľadným vrcholom. Brzdí sa tu relatívne neskoro a piloti si na výjazde často pomáhajú prejazdom cez obrubníky. Krátka rovinka s miernym klesaním privádza monoposty do úzkej šikany "Vale", kde je kvôli zradným obrubníkom veľmi jednoduché stratiť kontrolu nad autom. Po tejto šikane jazdci pokračujú tiahlou pravotočivou zákrutou "Club", ktorej profil bol pri rekonštrukcii v roku 2010 upravený. Na vrchole má opačný náklon ako predtým a vo výjazde sa klesá. V minulosti v Clube veľmi záležalo na pneumatikách. Ďalšia rovinka je pomerne dlhá. Naberá sa tu vysoká rýchlosť a toto tempo je veľmi dôležité pre nájazd do zákruty "Abbey". Tá je v konfigurácii Arena, používanej od roku 2010, pravotočivá a jazdí sa v nej na šiestom rýchlostnom stupni rýchlosťou približne 250 km/h. Prvá časť zákruty sa zdá byť vcelku ostrá a navyše je tam hrboľ, ktorý auto rozhodí. Následne sa potom rozširuje a piloti akcelerujú do ďalšej ľavotočivej zákruty "Farm", kde sa autá vrátia na ľavú stranu trate a tým vzniká príležitosť na predbiehanie. Nasleduje mierne stúpanie a pomalý úsek náročný na brzdy. V minulosti k týmto problémom nedochádzalo, no tento raz budú trpieť aj zadné pneumatiky. Trinásta zákruta "Village" aj "The Loop", ktorá je pre zmenu na ľavú ruku, sa jazdí na dvojku. Vrchol je tu vcelku neskoro a následne príde rýchla zákruta "Aintree". Autá sa držia na vonkajšej strane a potom sa pred nasledujúcou rovinkou zatočí dovnútra zákruty. Tá ústi na dlhej rovinke "Wellington Straight". Za ňou sa brzdí do záverečnej sekcie okruhu – do zákrut "Brooklands" a "Luffield". Brooklands je veľmi náročná zákruta, pretože jej vrchol prichádza relatívne neskoro a existuje tu niekoľko možných ideálnych stôp. Ponúka i výborné možnosti na predbiehanie. Dôležitý je takisto prejazd zákrutou Luffield. Dvojitá pravotočivá sa jazdí na druhý, prípadne tretí rýchlostný stupeň a nakoniec sa akceleruje do "Woodcote" na cieľovú rovinku.
Víťazi Veľkej ceny Veľkej Británie.
Legenda

</doc>
<doc id="322104" url="https://sk.wikipedia.org/wiki?curid=322104" title="František Radimský">
František Radimský

Generálmajor Ing. František Radimský bol česko-slovenský generál, bývalý zástupca veliteľa 1. armády ČSĽA.
Životopis.
Narodil sa 31. decembra 1940 v obci Prštice v Protektoráte Čechy a Morava. Roku 1961 ukončil Vojenské učilište vo Vyškove na Morave. Po jeho absolvovaní sa stal vojakom z povolania, pričom získal hodnosť poručíka. Následne do roku 1972 vykonával vojenské funkcie na úrovni čata, prápor a pluk. V období od roku 1972 až do roku 1975 študoval na Vojenskej akadémii M. V. Frunzeho v Moskve. Po návrate do vlasti prevzal velenie 55. motostreleckého pluku v Trebišove. V roku 1979 sa stal zástupcom veliteľa 3. motostrelecké divízie v Kroměříži. Od roku 1980 až do roku 1982 študoval na Vojenské akadémii Generálneho štábu ozbrojených síl ZSSR K. J. Vorošilova v Moskve. Po skončení štúdia vykonával funkciu veliteľa 14. tankové divízie v Prešove. V októbri 1985 odišiel do Příbrami, kde bol zaradený na funkciu zástupcu veliteľa 1. armády. V septembri 1989 bol premiestnený na Vojenskú akadémiu A. Zápotockého v Brne, kde prevzal vedenie postgraduálnej fakulty vševojskovej, druhov vojsk a služieb. V čele uvedenej fakulty pôsobil až do konca januára 1991. V máji toho istého roku sa stal vedúcim úseku výskumu operačného umenia na Inštitúte pre strategické štúdia v Prahe. Roku 1985 dosiahol prvú generálsku hodnosť. Svoju vojenskú kariéru ukončil vo funkcii zástupcu rektora pre vojenskú činnosť vo Vojenskej akadémii v Brne. Generálmajor Radimský bol preložený do zálohy na sklonku roka 1995. Ženatý, otec dvoch detí.

</doc>
<doc id="322108" url="https://sk.wikipedia.org/wiki?curid=322108" title="Explorer 9">
Explorer 9

Explorer 9 bola americká vedecká družica, vypustená v 16. februára 1961. Bola to prvá úspešná družica z radu nafukovacích guľovitých sond, určených na prieskum hustoty zemskej atmosféry. Predchádzajúca družica S-56 bola rovnakej konštrukcie, ale pre poruchu nosnej rakety Scout sa na obežnú dráhu nedostala.
Priemer družice bol 3,66 metra. Povrch bol tvorený vrstvami hliníkovej fólie a mylaru (PET). Na povrchu boli rovnomerne rozmiestnené biele body s priemerom 51 milimetrov pre samočinnú termoreguláciu. Pred vypustením bola družica zbalená v trúbkovitom puzdre s priemerom a dĺžkou , umiestnenom na špici štvrtého stupňa nosnej rakety. Po dohorení posledného stupňa bola družica vytlačená z puzdra a nafúknutá pomocou dusíkovej tlakovej fľaše. Elektrickú energiu dodávali slnečné články, umiestnené po obvode. Družica bola na svojom rovníku rozdelená na dve samostatné hemisféry. Na oddelenie slúžila mylarová prepážka, ktorá bola použitá aj ako anténa rádiomajáku. Rádiomaják s výkonom 15 mW vysielal na frekvencii 136 MHz a slúžil na zameranie družice zo Zeme.
Princíp merania bol založený na sledovaní pozície družice v závislosti od slnečnej aktivity, ročného obdobia a nadmorskej výšky. Maják však po prvom obehu zlyhal a na sledovanie družice museli byť využité radarové a optické pozemné monitorovacie siete. Explorer drží prvenstvo ako prvé umelé kozmické teleso vypustené pomocou rakety na tuhé pohonné látky a zároveň prvý úspešný štart z Wallops Flight Facility. Družica vstúpila do hustejších vrstiev zemskej atmosféry 9. apríla 1964 a zhorela.

</doc>
<doc id="322109" url="https://sk.wikipedia.org/wiki?curid=322109" title="Errico Malatesta">
Errico Malatesta

Ericco Malatesta (* 14. december 1853, Santa Maria Capua Vetere, Taliansko† 22. júl 1932, Rím) bol taliansky anarchokomunista. Väčšinu svojho života strávil mimo Talianska, a spolu desať rokov života vo väzení. Bol priateľ s Michailom Bakuninom a Piotrom Kropotkinom.
Život.
Malatesta sa narodil v mesta Santa Maria Capua Vetere na juhu Talianska. Prvýkrát bol zatknutý už vo svojich štrnástich rokoch, keď napísal list kráľovi Viktorovi Emanuelovi II., v ktorom písal o nespravodlivosti, ktorú videl okolo seba. Neskôr začal študovať medicínu na univerzite v Neapole, no z univerzity bol vyhodený v roku 1871 kvôli účasti na protivládnej demonštrácii. V tom čase akurát existovala Parížska komúna, a Malatesta sa stal jej veľkým obdivovateľom, a vstúpil do Neapolskej sekcie Medzinárodnej asociácie pracujúcich (známej aj ako Prvá internacionála). V roku 1872 sa stretol s Bakuninom. V nasledujúcich rokoch šíril anarchistické myšlienky po celom Taliansku, začo bol dvakrát zatknutý.
V roku 1877 Malatesta a ďalších tridsať anarchistov, medzi ktorými boli aj Carlo Cafiero a Rus Sergius Stepniak, začalo povstanie v talianskej provincii Benevento. Povstalci spálili daňové registre, zrušili panovanie kráľa a vyhlásili územie za anarchistické. Miestne obyvateľstvo bolo povstaním nadšené, podporil ho dokonca aj jeden farár. Po krátkom čase tam však vtrhli vládne vojská a anarchistické územie bolo násilne včlenené späť do Talianska. Povstalci boli prepustení po šestnástich mesiacoch vo väzení, no boli pod neustálym dohľadom polície. Krátko po prepustení Malatesta na dlhý čas odchádza z Talianska.
Najprv išiel do Egypta, no zakrátko bol z tade vyhostený. Vstup mal zakázaný aj do Sýrie a Turecka, tak sa vylodil v Marseille, skade odišiel do Ženevy, ktorá bola vtedy anarchistickým centrom. Spoznal sa tu s anarchistami Élisée Reclusom a Piotrom Kropotkinom. V roku 1880 bol vyhostený aj zo Ženevy a odišiel do Londýna.
V roku 1882 išiel bojovať proti Britským koloniálnym jednotkám v Egypte, skade sa na ďalší rok tajne vrátil do Talianska. Vo Florencii založil anarchistický týždenník "La Questione Sociale" ("Sociálna otázka"). V roku 1884 sa vrátil do Neapola, no čoskoro musel pred zatknutím utiecť do Buenos Aires. Tam sa stal členom militantnej robotníckej organizácie. Malatesta na Argentínčanov urobil dojem, dodnes tam pôsobí najväčšie anarchistické hnutie v Južnej Amerike.
V roku 1889 sa vrátil do Európy, pričom najprv žil v Nice, kde krátko vydával noviny "L'Associazione", a potom odišiel do Londýna, kde zostal ďalších osem rokov. Počas tohto čase napísal viacero pamfletov, napr. "L'Anarchia".
V roku 1907 sa zúčastnil Medzinárodného anarchistického kongresu v Amsterdame. Malatesta tu s ostatnými anarchistami debatoval okrem iného o vzťahoch medzi anarchistami a odbormi. Malatesta vnímal odbory ako príliš reformistické a konzervatívne. V roku 1912 bol Londýnskym súdom odsúdený na tri mesiace vo väzení a následnú deportáciu, no tento rozsudok bol zrušený po kampaniach radikálnej tlače a početných demonštráciách anarchistov po celej Británii.
Po Prvej svetovej vojne sa Malatesta už natrvalo vrátil do Talianska. V roku 1921 bol opäť odsúdený, a prepustený na slobodu dva mesiace pred nástupom fašistov k moci. V rokoch 1924 až 1926 vydával noviny "Pensiero e Volontà", ktoré boli jedny z posledných, ktoré boli ukončené fašistickou cenzúrou. Posledné roky života žil pokojný život, zarábal si ako elektrikár. Zomrel 22. júla 1932 na zápal pľúc.

</doc>
<doc id="322110" url="https://sk.wikipedia.org/wiki?curid=322110" title="Explorer 10">
Explorer 10

Explorer 10 bola americká vedecká družica, vypustená v roku 1961. Cieľom bol výskum magnetických polí a plazmy v magnetosfére a priestore medzi Zemou a Mesiacom. Satelit bol vynesený raketou Delta-DM19 25. marca 1961 a bol umiestnený na silno eliptickú dráhu.
Družica bola valcovitého tvaru stabilizovaná rotáciou. Rýchlosť rotácie bola 109 otáčok za minútu, čo zodpovedá jednej otáčke za 0,548 sekundy. Dodávku elektrickej energie zabezpečovali iba batérie, ktoré nebolo možné dobíjať a životnosť družice tak bola veľmi obmedzená. Dáta boli vysielané v reálnom čase po dobu 52 hodín od štartu, teda iba vo vzostupnej fáze prvého obehu. Prístrojové vybavenie tvoril rubídiové magnetometre a dve magnetické indukčné sondy na štúdium magnetických polí. Indukčné sondy boli umiestnené na ramenách, vzdialené 790 milimetrov od tela sondy, aby sa zabránilo možnému rušeniu spôsobenému prítomnosťou sondy. Pre meranie plazmových polí bola na vrchu valcovej časti umiestnená Faradayova plazmová sonda, ktorá dokázala zaznamenať protóny s energiami 0-5, 0-20, 0-80, 0-250, 0-800 a 0-2300 eV. Pozíciu Zeme, Slnka a Mesiaca zisťoval optický snímač polohy.

</doc>
<doc id="322112" url="https://sk.wikipedia.org/wiki?curid=322112" title="Slovenská evanjelická augsburského vyznania cirkev v Srbsku">
Slovenská evanjelická augsburského vyznania cirkev v Srbsku

Slovenská evanjelická augsburského vyznania cirkev v Srbsku (SEAVC, po srbsky: "Slovačka evangelička crkva augsburške veroispovesti u Srbiji") je luteránska cirkev a najväčšia protestantská cirkev v Srbsku. 
Medzi protestantmi, ktorých je dnes v 2,2 miliónovej Vojvodine o niečo viac ako 8 %, je SEAVC najväčšou cirkvou. Má okolo 40 000 členov. Rozdelená je na senioráty: Báčsky, Banátsky, Sriemsky a od 2008 roku aj novozaložený Nemecký seniorát so seniórmi v čele.
Začiatky reformácie.
Reformácia má počiatok v pôsobení kňaza a teológa Martina Luthera. Martin Luther bol farárom vo Wittenbergu ako aj profesorom na Univerzite vo Wittenbergu. Začal si všímať prax predávania odpustkov za peniaze vo vtedajšej cirkvi a ostro proti tomu začal vystupovať. 
Dňa 31. októbra 1517 na dvere kostola všetkých svätých vo Wittenbergu pribil 95 výpovedí proti predávaniu odpustkov. Jeho prianím bolo, aby sa cirkev zreformovala a konala v súlade s Bibliou. Dodnes evanjelici svätia 31. október ako Deň pamiatky reformácie.
Myšlienky Martina Luthera sa veľmi rýchlo šírili. V roku 1610 na synode v Žiline boli položené základy samostatnej právnej cirkevnej organizácie evanjelikov na území dnešného Slovenska. Do roku 1670 väčšina obyvateľov Uhorska boli evanjelici.
V sedemdesiatych rokoch 17. storočia evanjelická cirkev začala byť kruto prenasledovaná štátnymi vrchnosťami. Určité uvoľnenie nastalo až roku 1781 vydaním Tolerančného patentu cisára Jozefa II., no úplná rovnosť s ostatnými vierovyznaniami nastala až od roku 1848.
Slováci - evanjelici vo Vojvodine.
 Prví Slováci - evanjelici prišli do Vojvodiny v roku 1745. V priebehu 18. a začiatkom 19. storočia prišli ešte v niekoľkých vlnách. Hneď po svojom príchode organizovali sa aj cirkevne. V každej novozaloženej osade bol hneď v prvých rokoch vystavaný kostol alebo modlitebňa a škola. Ich predkovia prišli z Hornej zeme (dnešné Slovensko) na Dolnú zem s dvomi pokladmi: Kralickou Bibliou a Tranovského kancionálom. V roku 1921 na Synode v Starej Pazove sa cirkev osamostatnila. Roku 1929 za prvého biskupa SEAVC bol zvolený Adam Vereš.
Slováci - evanjelici si dodnes zachovali jazyk a kultúru, vďaka svojej cirkvi a tolerantnosti národov, s ktorými žijú na pôde dnešnej Vojvodiny.
Učenie a vierovyznanie.
Luteráni sa držia hlavných zásad Lutherovho učenia, ktoré sú heslovite vyjadrené v známych päť "sola":
Veria v jedného Boha v troch osobách: Otec, Syn a Duch Svätý. Za jediný prameň viery považujú Bibliu. Vyznávajú Apoštolské, Nicejsko-carihradské a Atanaziánske vyznanie. Za správne vysvetlenie Biblie považujú Augsburské vyznanie. 
Cirkev dnes.
Medzi protestantmi, ktorých je dnes v 2,2 miliónovej Vojvodine o niečo viac ako 8 %, SEAVC je najväčšou cirkvou. Má okolo 50 000 členov. Rozdelená je na senioráty: Báčsky, Banátsky, Sriemsky a od 2008 roku aj novozaložený Nemecký seniorát so seniórmi v čele.
V pomerne rozsiahlej diecéze má 28 cirkevných zborov a 13 filiálnych zborov. V súčasnosti má v službe 24 farárov (z toho 6 farárok) s biskupom Dr. Jaroslavom Javorníkom v čele. Farári SEAVC nadobúdajú vzdelávanie na Evanjelickej bohosloveckej fakulte UK v Bratislave, Slovensko.
Najvyššia spravujúca a zákonodarná vrchnosť SEAVC je Synoda. Synoda zasadá raz ročne.
Roku 1946 boli cirkvi odobrané majetky. Niektoré cirkevné obce vlastnia obrábaciu zem s maximálnou plochou do 10ha. Cirkev je dodnes vydržiavaná dobrovoľnými príspevkámi a milodarmi svojich členov.
SEAVC pravidelne vydáva mesačník "Evanjelický hlásnik", "Úsvit", "Ročenku" a "Evanjelický Kalendár". Každú nedeľu má vysielanie relácie "Pohľady k výšinám" v "Rádio Nový Sad".
SEAVC ma partnerské vzťahy s ECAV na Slovensku, ECAV v Slovinsku, EKD v Nemecku a ELCA v Spojených štátoch amerických. Je členom Svetového luteránskeho zväzu (SLZ), Konferencie európskych cirkví (KEC), Svetovej rady cirkví (SRC) a Ekumenickej rady cirkví v Srbsku.
Cirkevné zbory sa nachádzajú v nasledujúcich mestách: Belehrad, Binguľa, Boľovce, Erdevík, Lug, Stará Pazova, Šíd, Aradáč, Biele Blato, Hajdušica, Jánošík, Kovačica, Ostojićevo, Padina, Vojlovica, Zrenjanin, Báčska Palanka, Báčsky Petrovec, Bajša, Hložany, Kulpín, Kysáč, Laliť, Nový Sad, Pivnica, Selenča, Silbaš.

</doc>
<doc id="322116" url="https://sk.wikipedia.org/wiki?curid=322116" title="Explorer 11">
Explorer 11

Explorer 11 (známa tiež ako S15) bola americká orbitálna sonda, ktorú vyniesla raketa Juno II 27. apríla 1961. Dáta odosielala až do 17. novembra toho istého roku, keď misiu ukončili problémy s napájaním. Družica bola určená na mapovanie kozmických zdrojov gama žiarenia.

</doc>
<doc id="322121" url="https://sk.wikipedia.org/wiki?curid=322121" title="Ivan Uhliarik">
Ivan Uhliarik

MUDr. Ivan Uhliarik (* 3. jún 1968, Námestovo, Slovensko) je slovenský politik, bývalý minister zdravotníctva Slovenskej republiky a bývalý podpredseda KDH. 
Životopis.
Ivan Uhliarik v rokoch 1987 až 1993 vyštudoval Lekársku fakultu Karlovej univerzity v Prahe. Svoju profesionálnu kariéru odštartoval po skončení štúdia ako chirurg v Nemocnici s poliklinikou v Skalici. Neskôr sa ako lekár staral o pacientov tiež v ruských nemocniciach v mestách Volgograd a Saratov.
V rokoch 19962003 pôsobil ako marketingový manažér vo firme Pfizer Inc. Do roku 2005 pracoval v Sanofi Aventis ako riaditeľ divízie. V roku 2006 sa stal generálnym riaditeľom Bristol Myers Sqiubb SR, kde pôsobil až dovtedy, kým sa stal ministrom zdravotníctva Slovenskej republiky (20102012). Vlastnil tiež zdravotnícke firmy Farmedix a Euromedius.
V septembri 2009 sa stal po sneme v Nitre podpredsedom KDH, zodpovedným za agendu zdravotníctva a ochrany spotrebiteľa. Po parlamentných voľbách v roku 2010, kde kandidoval z 8. miesta kandidátky KDH, bol zvolený za poslanca NR SR, mandát však nevyužíval, keďže sa stal ministrom zdravotníctva vo vláde Ivety Radičovej. Ako minister zdravotníctva implementoval novú liekovú reformu na Slovensku, zaviedol 2. najlacnejšiu cenu liekov v EÚ, zameriaval sa na finančnú konsolidáciu štátneho zdravotného poistenia spoločnosti.
Po predčasných voľbách v roku 2012 bol za KDH zvolený za poslanca Národnej rady SR. Bol členom parlamentného výboru pre zdravotníctvo, členom parlamentného výboru pre kontrolu Vojenských spravodajských služieb a predsedom parlamentnej skupiny Slovensko-tureckého priateľstva.
Po odchode z vysokej politiky sa Uhliarik angažuje ako podnikateľ, vlastní viacero spoločností a nehnuteľností. Je tiež členom dozornej rady súkromných nemocníc AGEL.
Osobný život.
Ivan Uhliarik je ženatý, ma 5 detí, žije v Skalici.

</doc>
<doc id="322123" url="https://sk.wikipedia.org/wiki?curid=322123" title="Explorer 12">
Explorer 12

Explorer 12 bola americká vedecká družica zameraná na štúdium častíc kozmického žiarenia, zachytených častíc v radiačných pásoch, protónov v slnečnom vetre, medziplanetárnych magnetických polí a zemskej magnetosféry. Bola prvá zo série nazývanej "Energetic Particle Explorer", kam patrili aj satelity Explorer 14, Explorer 15 a Explorer 26. 
Opis.
Družica bola stabilizovaná rotáciou a mala tvar osembokého hranola s kužeľom na spodnej podstave. Zdrojom elektrickej energie boli fotovoltaické články, ktoré dobíjali AgCd akumulátory.
Prístroje a experimenty.
Elektrostatický analyzátor slnečnej plazmy slúžil na výskum javov prebiehajúcich na hranici geomagnetického poľa s medziplanetárnou plazmou a ďalej sledoval tok nízko-energetických protónov v menších nadmorských výškach. Prístroj bol schopný detegovať protóny v energetickom rozmedzí 100 eV až 20 keV. Analyzátor sa však pokazil ešte pred dosiahnutím obežnej dráhy a tak neboli vykonané žiadne merania. 
Pre meranie veľkosti a smeru zemského magnetického poľa bola družica vybavená indukčnými magnetometrami. Merania prebiehali vo výške zodpovedajúcej trom až trinástich zemským polomerom. Magnetometre boli umiestnené na 86 centimetrov dlhých ramenách a merali v rozsahu -1000 až +1000 nT s presnosťou 12 nT. Merania prebiehali každých 327 ms a trvali 50 ms. Magnetometre boli vybavené automatickým kalibračnom systémom, ktorý nastavoval prístroje každých 115 sekúnd. Dáta z družice boli prijímané až do 6. decembra 1961. 
Experiment študujúci nabité častice bol navrhnutý na meranie toku nabitých častíc a ich energetického spektra, ďalej meral intenzitu kozmického žiarenia a určoval jeho priestorové a časové rozloženie. Pre túto úlohu bola družica vybavená tromi typmi detektorov. Prvým bol všesmerový Geigerov-Müllerov počítač typu Anton 302, ktorý detegoval protóny s energiou nad 23 MeV a elektróny s energiou nad 1,6 MeV. Druhý detektor bol elektrónový spektrometer s tromi Geiger-Müllerovými počítačmi typu Anton 213, ktorý dokázal detegovať elektróny s energiou 40 - 100 keV. Pre meranie celkového toku častíc slúžili tri smerové detektory z kryštálov sulfidu kademnatého. Tie dokázali zaznamenávať protóny s energiou od 1 keV do 10 MeV a elektróny s energiou od 200 eV do 500 keV. Každý smerový detektor bol namontovaný tak, aby os jeho zorného poľa bola kolmá na os rotácie družice. Prístroje pracovali až do zlyhania družice 6. decembra 1961. 
Na meranie kozmického žiarenia slúžil dvojitý scintilačný čítač, ktorý detegoval protóny s energiami 55 až 500-MeV v šiestich energetických intervaloch a protóny nad 600 MeV. Jednoduchý scintilačný čítač meral protóny s energiami 1,4 až 22-MeV a elektróny nad 150 keV. Tok protónov s energiami nad 30 MeV meral jeden Geigerov-Müllerov počítač. Merania prebiehali bez problémov po celú dobu činnosti satelitu. 
Scintilačný detektor protónov a elektrónov zachytených v radiačných pásoch bol tvorený fosforovým scintilátorom. Detektor bol zameraný na nízkoenergetické protóny s energiami 100, 135, 186, 251, 512, 971, a 1668 keV. 
Posledným experimentom bolo sledovanie poškodenia slnečných článkov časticami z Van Allenových pásov. Na to slúžili štyri upravené solárne články, prvý bol bez ochrany, druhý mal trojmilimetrovú ochrannú vrstvu skla, tretí 20 mm a štvrtý 60 mm. Výsledkom bola veľmi rýchla degradácia nechráneného článku, ktorého produktivita klesla o 50% už počas druhého obehu. Než bola ukončená komunikácie s družicou, klesol výkon nechráneného článku na 26% pôvodného stavu, článku s 6 milimetrovou klesol výkon o 6% a u zvyšných dvoch sa degradácia neprejavila. 
Družica pravdepodobne zanikla v atmosfére.

</doc>
<doc id="322124" url="https://sk.wikipedia.org/wiki?curid=322124" title="Robert Sternberg">
Robert Sternberg

Robert Jeffrey Sternberg (* 8. december 1949, Newark, New Jersey, USA) je americký psychológ zaoberajúci sa psychometriou, autor viacerých kníh. Zaoberá sa predovšetkým vyššími funkciami mozgu, najmä inteligenciou a kreativitou. Základnou myšlienkou jeho teórie inteligencie je rozdelenie pojmu inteligencie na tri časti:

</doc>
<doc id="322125" url="https://sk.wikipedia.org/wiki?curid=322125" title="Robert Jeffrey Sternberg">
Robert Jeffrey Sternberg



</doc>
<doc id="322126" url="https://sk.wikipedia.org/wiki?curid=322126" title="Robert J. Sternberg">
Robert J. Sternberg



</doc>
<doc id="322128" url="https://sk.wikipedia.org/wiki?curid=322128" title="Explorer 13">
Explorer 13

Explorer 13 bola vedecká družica NASA, zameraná na štúdium mikrometeoritov a ich účinkov na systémy kozmickej lode. Bola druhá zo série "S-55", kam patrili aj satelity Explorer 16 a Explorer 23. Explorer 13 bola prvou úspešnou družicou v sérii, pretože predchádzajúca Explorer S-55 bola zničená kvôli zlyhaniu nosnej rakety.
Misia.
Explorer 13 bol vynesený 25. augusta 1961 raketou Scout X-1 a bol umiestnený na eliptickú dráhu s perigeom a apogeom . Dosiahnutá dráha bola nižšia ako sa plánovalo a životnosť družice tak bola skrátená na 2,3 dňa. Družica vstúpila do atmosféry 28. augusta 1961 a zhorela.
Opis.
Družica bola tvorená posledným stupňom rakety Scout, na ktorý boli umiestnené detektory a telemetrická výbava. Družica bola vybavená piatimi sadami rôznych detektorov mikrometeoritov. Celková dĺžka bola 1,93 metra a priemer 0,61 metra. Elektrická energia bola dodávaná fotovoltaickými článkami.
Hlavným typom detektorov boli malé pretlakové bunky, ktoré pokrývali najväčšiu časť povrchu. Tieto bunky boli vyrobené z beryliového bronzu a pred štartom boli natlakované héliom. Vnútri každej bunky bol tlakový spínač, ktorý by v prípade zásahu bunky zaznamenal stratu tlaku. Bunky mali rôzne hrúbky stien, aby bolo možné určiť dopadovú energiu meteoritu. Hrúbky boli 0,025 (60 buniek), 0,038 (40 buniek), 0,050 (20 buniek), 0,063 (20 buniek) a (20 buniek). Detektory boli umiestnené po obvode družice v piatich radoch, každá po 32 bunkách. Celkom bola družica vybavená 160 bunkami, čo zodpovedá detekčnej ploche . Počas misie neboli detegované žiadne zrážky s mikrometeoritmi.
Ďalším typom detektorov boli obdĺžnikové doštičky potiahnuté medeným drôtom, ktorým prechádzal elektrický prúd. Pri zásahu sa zmenil elektrický odpor a táto zmena bola zaznamenaná a odoslaná. Boli použité drôty s priemerom a . Detektory mali pracovať v rozmedzí teplôt -10 až 60 °C, čo stačilo na zmenu odporu vodiča. Preto boli k doštičkám paralelne pripojené rezistory, aby kompenzovali tieto zmeny. Družica bola osadená celkom 46 detektormi, umiestnenými na spodnej časti valcového telesa. Celková detekčná plocha bola . Detektory dokázali zaznamenať dopady častíc s rozmermi približne polovice priemeru drôtu, tzn. 1 – . Počas činnosti družice nebol zaznamenaný žiadny zásah.
Fotočlánky zo sulfidu kademnatého boli použité na detekciu častíc, ktoré nemajú dostatočnú energiu na poškodenie kovových častí plášťa lode, ale mohli by poškodiť nechránené plochy. Detektor bol zložený z elipsovitej banky s reflexným povrchom. Na jednom konci banky bol fotočlánok a druhý koniec bol zakrytý fóliou z polyetyléntereftalátu a hliníka. Keď bola fólia pretrhnutá, vnikli do banky slnečné lúče, ktoré boli odrazené k fotočlánkom. Počas štartu bola fólia zrejme pretrhnutá, pretože detektor zachytával veľké množstvo svetla. Experiment tak bol neúspešný.
Ďalšie detektory boli zamerané na detekciu častíc s hybnosťou 10−7, 10−6 a 10−5 kg·m/s. V tejto oblasti bolo veľmi málo dát a Explorer 13 mal prispieť k rozšíreniu poznatkov o výskyte týchto častíc. Získané dáta však boli nepresvedčivé. Nízke perigeum spôsobilo, že družica prelietala oblasťou so zvyškami atmosféry. Mechanické a tepelné pôsobenie riedkej atmosféry spôsobovalo spínanie detektorov, ktoré tieto sily mylne považovali za dopady častíc.

</doc>
<doc id="322129" url="https://sk.wikipedia.org/wiki?curid=322129" title="Explorer 14">
Explorer 14

Explorer 14 bola americká vedecká družica, súčasť programu Explorer, ktorej úlohou bolo študovať kozmické žiarenie, slnečný vietor, magnetosféru a medziplanetárne magnetické pole. Patrila do série "Energetic Particle Explorer", kam patrili aj satelity Explorer 12, Explorer 15 a Explorer 26. 
Družica bola vynesená 2. októbra 1962 raketou Delta-DM19 a obiehala na obežnej dráhe s perigeom 281 km a apogeom 98 530 km. Družica pracovala bezproblémovo po väčšinu plánovanej misie, problémy sa vyskytli len v období od 10. do 24. januára 1963, kedy došlo k výpadku. Družica definitívne ukončila prenos dát 11. augusta 1963, keď zlyhal vysielač. Užitočné vedecké dáta vysielala približne po 85 % svojej aktívnej životnosti. 
Úlohy a prístrojové vybavenie družice boli takmer rovnaké, ako u predchádzajúceho Exploreru 12. Explorer 14 však mal navyše nový detektor protónov, ktorý bol určený na štúdium kladne nabitých iónov slnečnej plazmy. Prístroj bol umiestnený na spodku družice a postupne snímal energetické hladiny od 18 keV do 0,2 keV. Celá snímkovacia sekvencie trvala 170 sekúnd. Užitočné dáta boli z toho prístroja získané len 7. októbra 1962, kedy došlo ku geomagnetickým poruchám.

</doc>
<doc id="322132" url="https://sk.wikipedia.org/wiki?curid=322132" title="Explorer 15">
Explorer 15

Explorer 15 bola vedecká družica NASA, zamerané na štúdium umelo vytvoreného radiačného pásu vzniknutého počas jadrového testu Starfish Prime z júla 1962. Bola treťou zo série "Energetic Particle Explorer", kam patrili aj satelity Explorer 12, Explorer 14 a Explorer 26. Družica bola vybavená prístrojmi, ktoré pôvodne slúžili ako záloha pre Explorer 14. 
Misia.
Explorer 15 bol vynesený 27. októbra 1962 raketou Delta-DM19 a bol umiestnený na eliptickú dráhu s perigeom 300 km a apogeom 17 438 km. Počas štartu zlyhalo zariadenie pre riadenie rotácie a tá tak zostala rovnaká po celú dobu životnosti na hodnote 73 ot/min. Družica vstúpila do atmosféry 19. decembra 1978 a zhorela. 
Prístroje.
Detektory protónov a elektrónov.
Družica disponovala celkom šiestimi kremíkovými detektormi. Dva detektory vyčnievali z telesa sondy a mali tak zväčšené zorné pole. Ostatné štyri boli umiestnené po obvode, kolmo na os rotácie. Detektory boli citlivé na elektróny s energiami 0,5-2,8 MeV a protóny s energiami 2,1-4 MeV. Hlavnou úlohou detektorov bolo štúdium radiačného pásu po jadrovom teste. Užitočné dáta sa získali do 23. decembra 1962. 
Smerový a všesmerový detektor toku protónov a elektrónov.
Na meranie bola použitá dvojica plastových scintilačných detektorov. Prvý detektor bol smerový a bol umiestnený kolmo na os rotácie so zorným uhlom 16° a dokázal snímať elektróny s energiou na 500 keV. Druhý detektor bol všesmerový a dokázal merať samostatne tok protónov (40-110 MeV) a elektrónov (&gt;4 MeV). Dáta z oboch detektorov bola zbierané po dobu 9,3 sekundy a potom boli každých 69 sekúnd expedované so zvyškom telemetrických dát. Dáta z prístroja boli prijímané do 30. januára 1963.
Ostatné prístroje boli identické s Explorerom 14.

</doc>
<doc id="322133" url="https://sk.wikipedia.org/wiki?curid=322133" title="Explorer 16">
Explorer 16

Explorer 16 bola vedecká družica NASA, zamerané na štúdium mikrometeoritov a ich účinkov na systémy kozmickej lode. Patrila do série "S-55", kam patrili Explorer 13 a Explorer 23. Predchádzajúci Explorer 13 bol navedený na príliš nízku obežnú dráhu a nepriniesol tak žiadne užitočné dáta. Explorer 16 už bol vynesený úspešne na požadovanú dráhu a odosielal dáta po celú dobu životnosti.
Misia.
Štart sa konal 16. decembra 1962 na Wallops Island. Pomocou nosnej rakety Scout X-1 bol Explorer 16 umiestnený na obežnú dráhu s perigeom 750 km a apogeom o 1181 km. Dráha družice sa postupne znižuje a predpokladaná životnosť na obežnej dráhe je 800 rokov. Činnosť družica bola oficiálne ukončená v júli 1963.
Popis.
Konštrukcia bola zhodná s ostatnými Explorermi série S-55. Telo družice bolo tvorené posledným stupňom rakety Scout, okolo ktorého boli umiestnené detektory a prístrojové vybavenie. Celková dĺžka bola 1,93 metra a priemer 0,61 metra. Elektrická energia bola dodávaná fotovoltaickými článkami. Väčšina povrchu družice bola pokrytá detektormi mikrometeoritov. Tých bolo niekoľko druhov a boli zamerané na detekciu častíc rôznych veľkostí a energií. (pozri Explorer 13#Popis)

</doc>
<doc id="322135" url="https://sk.wikipedia.org/wiki?curid=322135" title="Brno-Židenice">
Brno-Židenice

Brno-Židenice je od 24. novembra 1990 mestská časť štatutárneho mesta Brna. Nachádza sa na východ od centra mesta, má rozlohu 303 ha a k 18. decembru 2006 mala 21 304 obyvateľov.

</doc>
<doc id="322136" url="https://sk.wikipedia.org/wiki?curid=322136" title="Explorer 23">
Explorer 23

Explorer 23 bola vedecká družica NASA, zamerané na štúdium mikrometeoritov a ich účinkov na systémy umelých kozmických telies. Patrila do série "S-55", kam patrili Explorer 13 a Explorer 16. Z tejto série išlo o poslednú družicu. 
Misia.
Štart sa konal 6. novembra 1964 na Wallops Island. Pomocou nosnej rakety Scout X-1 bol Explorer 23 umiestnený na obežnú dráhu s perigeom 451 km a apogeom 865 km. Družica pracovala po celú dobu svojej životnosti. Spojenie bolo oficiálne ukončené v novembri 1965. Dráha družice postupne klesala až 29. júna 1983 vstúpila do atmosféry a zanikla. 
Opis.
Konštrukcia bola takmer zhodná s ostatnými Explorermi série S-55. Telo družice bolo tvorené posledným stupňom rakety Scout, okolo ktorého boli umiestnené detektory a prístrojové vybavenie. Celková dĺžka bola 2,34 metra, bola teda dlhšia ako predchádzajúce Explorery S-55. Priemer však mala rovnaký, 0,61 metra. Elektrickú energiu dodávali fotovoltaické články. Po obvode bolo umiestnených niekoľko sád detektorov mikrometeoritov. Družica bola osadená takmer rovnakými detektormi ako predchádzajúce družice S-55 (pozri Explorer 13#Popis). Navyše tu boli umiestnené dva kondenzátorové detektory. Účelom týchto detektorov bolo stanoviť, či má kozmické žiarenie nejaký vplyv na kondenzátory v elektrických obvodoch ostatných detektorov. V laboratórnych podmienkach sa zistilo, že sa elektróny z kozmického žiarenia môžu zhromažďovať v kondenzátoroch a vytvárať tak falošné impulzy. Počas činnosti družice boli zaznamenané dve vybitia jedného z kondenzátorov, druhý sa nevybil ani raz. Z týchto výsledkov bolo usúdené, že kozmické žiarenie má zanedbateľný vplyv na činnosť ostatných detektorov.

</doc>
<doc id="322144" url="https://sk.wikipedia.org/wiki?curid=322144" title="Explorer 17">
Explorer 17

Explorer 17 (známa aj ako Atmosphere Explorer-A, skrátene AE-A, alebo S6) bola americká vedecká družica, ktorú vyniesla na orbitu Zeme raketa Delta-B 3. apríla 1963. Bola určená na štúdium horných vrstiev atmosféry. Družica 24. novembra 1966 zanikla po 1325 dňoch činnosti v atmosfére.
Technická špecifikácia.
Explorer 17 bola rotáciou stabilizovaná guľa s priemerom 95 cm. Na palube boli umiestnené štyri tlakové senzory na meranie celkovej hustoty neutrónov, dva hmotnostné spektrometre a dve elektrostatické sondy na meranie teploty a koncentrácie elektrónov.

</doc>
<doc id="322145" url="https://sk.wikipedia.org/wiki?curid=322145" title="Explorer 18">
Explorer 18

Explorer 18 bola americká umelá družica určená na výskum medziplanetárneho priestoru a vyšších vrstiev magnetosféry. Bola vybavená prístrojmi na meranie nabitých častíc, röntgenového žiarenia, magnetických polí a medziplanetárnej plazmy.
Misia.
Štart sa konal 27. novembra 1963 zo štartovacieho komplexu 17B na myse Canaveral, pomocou nosnej rakety Delta-C. Družica bola stabilizovaná rotáciou a elektrickú energiu jej dodávali solárne panely a chemické batérie. Dráha bola silno eliptická s apogeom 192 000 km. Vedecké merania začali po navedení na obežnú dráhu a dáta bola vysielaná normálne do 30. mája 1964, keď bola ukončená základná fáza misie a na satelite sa začínali prejavovať poruchy. Činnosť bola v obmedzenej miere obnovená 17. septembra. Definitívne bola činnosť ukončená 30. mája 1965 a koncom roka bola družica vyhlásená za stratenú.
Explorer 18 bol prvý z radu "Interplanetary Monitoring Platform", skrátene"IMP". Tieto družice boli určené na výskum kozmického priestoru v blízkosti obežnej dráhy Mesiaca. Ďalšia v sérii bola družica Explorer 21, ktorá bol vypustená 4. októbra 1964.

</doc>
<doc id="322154" url="https://sk.wikipedia.org/wiki?curid=322154" title="Ministerstvo pôdohospodárstva, životného prostredia a regionálneho rozvoja Slovenskej republiky">
Ministerstvo pôdohospodárstva, životného prostredia a regionálneho rozvoja Slovenskej republiky



</doc>
<doc id="322156" url="https://sk.wikipedia.org/wiki?curid=322156" title="Explorer 33">
Explorer 33

Explorer 33 bola vedecká družica vyslaná agentúrou NASA v roku 1966. V katalógu COSPAR dostala označenie 1966-058A. Pôvodne mala byť umiestnená na obežnej dráhe okolo Mesiaca, ale kvôli chybe danej dráhy nedosiahla. Niektoré merania bola aj napriek tomu zrealizovala.
Úloha misie.
Družica z USA mala vykonať na obežnej dráhe Mesiaca komplexný výskum slnečného vetra, medziplanetárnych magnetických polí a ich interakcií s Mesiacom a atmosférou Zeme. Toto mala vykonať ďaleko od rušivých vplyvov Zeme. Výsledky meraní boli dôležité aj kvôli nadchádzajúcim letom amerických kozmonautov na Mesiac a bolo potrebné vedieť, aké vplyvy môže mať vesmírny priestor medzi Zemou a Mesiacom na ich zdravie a výkonnosť.
Základné údaje.
Tento typ družíc patril medzi vedecké typu IMP (Interplanetary Monitoring Platform). Jej váha bola 104,5 kg. Označenie Lunar Orbiter mala kvôli zvolenej orbite okolo Mesiaca, označenie Explorer bolo prideľované programu vedeckých satelitov v USA. Ďalšie a úspešnejšie známe družice z tejto série sú Explorer 35 a Explorer 49.
Priebeh misie.
Sonda s raketou odštartovala 1. júla 1966 z kozmodrómu Cape Canaveral na Floride s pomocou nosnej rakety Delta DSV 3E1. Obežnú dráhu okolo Mesiaca sa nepodarilo dosiahnuť a družica zostala na veľmi pretiahnutej eliptickej dráhe okolo Zeme. Zlyhanie spôsobil druhý stupeň nosnej rakety, ktorého ťah udelil družici príliš veľké zrýchlenie. Spätné motory na tuhé palivo, ktorými bola družica vybavená, nedokázali družicu spomaliť a naviesť na požadovanú dráhu.
Aj cez tento neúspech boli vykonaná plánované merania a misia tak nebola úplne neúspešná. Z pôvodne plánovaných meraní bola vykonané tieto: merania slnečného vetra, výskum medziplanetárnej plazmy a mapovanie röntgenového žiarenia Slnka. Tieto dáta pomohla objasniť vzťahy medzi zemským magnetickým poľom a rýchlosťou slnečného vetra v blízkosti Zeme. Známy vedec James Van Allen študoval pomocou detektorov protónov a elektrónov na Exploreri 33 aktivitu nabitých častíc a röntgenových lúčov v okolitom priestore. Činnosť družice bola ukončená 21. septembra 1971.

</doc>
<doc id="322157" url="https://sk.wikipedia.org/wiki?curid=322157" title="Selenocentrická dráha">
Selenocentrická dráha

Selenocentrická dráha (niekedy nesprávne lunocentrická dráha) je obežná dráha okolo Mesiaca. Túto dráhu využívajú automatické sondy a počas programu Apollo sa po nej pohybovala kozmická loď Apollo. Prvým človekom vyrobený objekt na obežnej dráze okolo Mesiaca bola sovietska sonda Luna 10 v roku 1966. Prví ľudia vstúpili na selenocentrickú dráhu na palube kozmickej lodi Apollo 8 v roku 1968. Kruhová rýchlosť pre nízku orbitu okolo Mesiaca je približne /s.

</doc>
<doc id="322159" url="https://sk.wikipedia.org/wiki?curid=322159" title="Explorer 35">
Explorer 35

Explorer 35 bola mesačná sonda vyslaná agentúrou NASA v roku 1967. V katalógu COSPAR dostala označenie 1967-070A. 
Úloha misie.
Družica z USA bola rotáciou (25,6 obrátok za minútu) stabilizovaná družica Mesiaca. Bola určená pre štúdium plazmy a magnetických polí vo vzdialenosti Mesiaca. Doplňujúcimi experimentami boli štúdium mesačného gravitačného poľa, ionosféry Mesiaca a technologický experiment (štúdium vplyvu kozmického žiarenia na slnečné batérie). Toto mala vykonať ďaleko od rušivých vplyvov Zeme. Výsledky meraní boli dôležité aj kvôli nadchádzajúcim letom amerických kozmonautov na Mesiac v programe Apollo a bolo potrebné vedieť, aké vplyvy môže mať vesmírny priestor medzi Zemou a Mesiacom na ich zdravie a výkonnosť. 
Základné údaje.
Tento typ družíc patril medzi vedecké typu IMP (Interplanetary Monitoring Platform). Jej váha bola . Označenie Lunar Orbiter mala kvôli zvolenej orbite okolo Mesiaca, označenie Explorer bolo prideľované programu vedeckých satelitov v USA. Ďalšie známe družice tejto rady sú neúspešná Explorer 33 a o päť rokov neskôr štartujúca úspešná misia Explorer 49.
Priebeh misie.
Sonda s raketou Delta odštartovala 19. júla 1967 z kozmodrómu Cape Canaveral na Floride. Dostala sa čoskoro na eliptickú dráhu smerom k Mesiacu. Po troch dňoch letu bol zapálený brzdiaci motor sondy na 23 sekúnd a tým sa dostala na eliptickú obežnú dráhu Mesiaca vo vzdialenosti 800 – . Obeh trval 690 minút. Stabilizácia bola vykonávaná pomalou rotáciou okolo svojej osi. Na tejto dráhe pracovala do 24. júna 1973. Potom boli jej prístroje vypnuté.

</doc>
<doc id="322163" url="https://sk.wikipedia.org/wiki?curid=322163" title="Ľubomír Galko">
Ľubomír Galko

Mgr. Ľubomír Galko (* 14. február 1968, Klieština
) je slovenský manažér a politik. V rokoch 20102011 bol minister obrany SR, následne bol poslancom Národnej rady SR. Taktiež bol podpredsedom politickej strany Sloboda a Solidarita. Od roku 2020 bol predsedom predstavenstva a generálnym riaditeľom Leteckých opravovní Trenčín až kým ho v roku 2023 nový minister obrany Robert Kaliňák neodvolal. Vo voľbách do Národnej rady Slovenskej republiky v roku 2023 bol zvolený za poslanca NRSR na kandidátke koalície OĽANO a priatelia - Kresťanská únia - Za ľudí. V súčasnosti (2024) pôsobí v NR SR ako nezávislý poslanec, spolupracujúci so stranou Demokrati.
Pôsobenie vo vláde Ivety Radičovej (20102011).
V parlamentných voľbách v júni 2010 kandidoval Ľubomír Galko z 9. miesta kandidátky strany SaS a bol zvolený za poslanca NR SR. Mandát si od júla 2010 neuplatňoval, keďže bol vo vláde Ivety Radičovej vymenovaný od 9. júla 2010 do funkcie ministra obrany. Od začiatku svojho pôsobenia sa presadzoval ako nepriateľ korupcie a kšeftovania. Koncom roku 2011 bol z postu ministra odvolaný pre podozrenia týkajúce sa odpočúvania novinárov denníka Pravda Vojenským obranným spravodajstvom(VOS), ktoré patrilo pod jeho rezort. Galko sa bránil, že spravodajská služba konala autonómne a na odpočúvanie bolo vydané platné povolenie sudcu a celá kauza je spravodajskou hrou voči jeho osobe za jeho protikorupčnú činnosť na ministerstve. Galko v kauze nikdy nebol obvinený a v roku 2015 prokurátor rozhodol, že odpočúvanie novinárov bolo legálne a zastavil aj trestné stíhanie dôstojníkov VOS.
Ďalšie pôsobenie v parlamente a v politike (2011súčasnosť).
V NR SR pôsobil ako poslanec kontinuálne 9 rokov a popri protikorupčných témach sa venoval prednostne otázkam vonkajšej a vnútornej bezpečnosti. V septembri 2019 bol navrhnutý na post podpredsedu NR SR, ktorý zastávala súčasná europoslankyňa Lucia Ďuriš Nicholsonová. 12. septembra 2019 ho však parlament neschválil. Za bolo len 60 (zo 75 potrebných) poslancov.
Na jeseň 2019 nastala v SaS kritická situácia pre nezhody medzi predsedom strany Richardom Sulíkom a časťou jej vedenia, vrátane Ľubomíra Galka. Zo SaS s Galkom neskôr vystúpilo celkovo sedem členov republikovej rady. V októbri 2019 vstúpili spolu s niekoľkými desiatkami členov SaS do Demokratickej strany. Napriek rozporom s vtedajším predsedom Michalom Kravčíkom v januári 2020 Galko kandidoval za DS v parlamentných voľbách vo februári 2020. DS získala iba 0,14 % hlasov a nezískala žiaden mandát. Na sneme DS v júli 2020 bol Galko zvolený za člena predsedníctva strany. Demokratickú stranu v januári 2023 opustil. Galko sa v júli 2023 stal súčasťou platformy umiernených liberálov "Slobodní a zodpovední" v rámci strany OĽANO a priatelia, za ktorú ako nečlen hnutia a nestraník kandidoval v parlamentných voľbách v septembri 2023 zo 146. miesta. Vo voľbách do Národnej rady Slovenskej republiky bol zvolený za poslanca NR SR a stal sa členom spoločného poslaneckého klubu OĽaNO - Kresťanská únia - Za ľudí. Začiatkom septembra 2024 po roku pôsobenia opustil poslanecký klub Slovensko (predtým OĽaNO) - Kresťanská únia - Za ľudí a ohlásil ako nečlen strany a nezávislý poslanec NR SR spoluprácu s mimoparlamentnou opozičnou politickou stranou Demokrati, vedenou Jaroslavom Naďom. 
Pôsobenie vo verejnej funkcii.
V apríli 2020 začal pracovať na Ministerstve obrany SR a po získaní bezpečnostnej previerky ho v auguste 2020 minister obrany Jaroslav Naď poveril riadením Leteckých opravovní Trenčín (LOTN). Vo funkcii nahradil od 1. septembra 2020 Vladimíra Šimanského. Galko na základe tohto poverenia podnik viedol do ukončenia výberového konania 16. februára 2021, v ktorom bol úspešný a bol menovaný do funkcie predsedu predstavenstva a generálneho riaditeľa LOTN. Spoločnosť viedol do novembra 2023.
Osobný život.
V súčasnosti žije v Stupave. Je ženatý od roku 1990, s manželkou Danou Galkovou, rodenou Mancalovou, má dve dcéry, Simonu a Luciu.

</doc>
<doc id="322164" url="https://sk.wikipedia.org/wiki?curid=322164" title="Petra Pravlíková">
Petra Pravlíková

Petra Pravlíková (* 4. jún 1985, Levoča) je slovenská reprezentantka v ľadovom hokeji, účastníčka Zimných olympijských hier 2010 vo Vancouveri. Po dvojročnom pôsobení v bieloruskom klube Pantera Minsk sa v sezóne 2012/13 stala hráčkou nováčika ruskej profesionálnej ženskej ligy Arktik Universitet Uchta. Pred sezónou 2013/14 sa vrátila do HC OSY Spišská Nová Ves.
V roku 2011 bola členkou slovenského vysokoškolského výberu, ktorý na hokejovom turnaji hier XXV. Svetovej zimnej univerziády získal bronzové medaily. Je členkou kádra, ktorý tréner Miroslav Karafiát definitívne nominoval na majstrovstvá sveta 2011 vo Švajčiarsku.
Prvé pôsobenie v Rusku.
V sezóne 2009/10 prestúpila do ruského profesionálneho klubu HK Tornado Moskovská oblasť, kde hrala spolu s ďalšou slovenskou reprezentantkou Janou Kapustovou. Odohrala tam osem ligových stretnutí, v ktorých strelila tri góly a dosiahla tri gólové asistencie.
Pred sezónou 2010/11 HK Tornado zmluvu s Petrou Pravlíkovou nepredĺžil. Podľa prvotných informácii sa zdalo, že sa vráti do HC Slovan Bratislava, ktorý vzhľadom na to, že splnil svoj účel (účasť reprezentácie SR na ZOH 2010) bol po skončení ZOH rozpustený, ale napokon bol obnovený a v sezóne 2010/11 hrávať v medzinárodnej súťaži Elite Women's Hockey League (EWHL) a zároveň aj medzi žiakmi-chlapcami v bratislavskej krajskej súťaži.
Prestup do Bieloruska.
Jej novým pôsobiskom sa v sezóne 2010/11 stal novovzniknutý klub Pantera z bieloruského mestečka Logojsk (biel. Лагойск / Lahojsk). Ide o prvý ženský klub v histórii bieloruského hokeja, ktorý bol v sezóne 2010/11 jediným bieloruským účastníkom spoločnej súťaže troch krajín pod hlavičkou Lotyšskej hokejovej federácie. Okrem Pantery malo v tejto súťaži ešte osem ďalších celkov, z toho päť lotyšských a tri estónske. Napokon sa ich počet znížil na štyri, z toho tri lotyšské (Sāga, Laima, Zemgale) a jedno estónske (Virusu Sputnik). Petra v Logojsku pôsobí spoločne so svojou reprezentačnou kolegyňou Martinou Veličkovou. V tomto klube hrala pod vedením trénera Vasilija Pankova, ktorý bol v rokoch 1997 - 2000 hráčom HC Slovan Bratislava.
Pôsobenie v Bielorusku.
Bilancia Petry Pravlíkovej v spoločnej lotyšsko-estónsko-bieloruskej lige v sezóne 2010/11 je nasledovná:
Hrá sa 3 x 15 minút čistého času, v prípade remízy nasledujú samostatné nájazdy.
Konečná tabuľka
Druhé pôsobenie v Rusku a návrat na Slovensko.
Po dvoch rokoch účinkovania v Bielorusku sa v sezóne 2012/13 prišla hrať druhýkrát do Ruska. Stala sa hráčkou nováčika ruskej profesionálnej ženskej ligy Arktik Universitet Uchta. Po roku sa vrátila do tímu slovenského majstra HC OSY Spišská Nová Ves

</doc>
<doc id="322166" url="https://sk.wikipedia.org/wiki?curid=322166" title="Eugen Jurzyca">
Eugen Jurzyca

Ing. Eugen Jurzyca (* 8. február 1958, Bratislava) je slovenský ekonóm, politik, v súčasnosti poslanec Európskeho parlamentu. Je aj bývalý minister školstva nominovaný stranou SDKÚ-DS.
Vzdelanie a začiatky kariéry.
Vysokoškolské štúdium Jurzyca ukončil v roku 1981 na vtedajšej Vysokej škole ekonomickej v Bratislave, dnešnej Ekonomickej univerzite. Neskôr tiež študoval na Open University v Bratislave (1991-1992) a rovnako absolvoval aj polročnú stáž na Georgetown University v USA (1993). Spoluzaložil a pracoval v Centre pre hospodársky rozvoj, Inštitút pre ekonomické a sociálne reformy. V INEKO pôsobil aj ako riaditeľ. Podieľal sa na vzniku Transparency International Slovensko a Podnikateľskej aliancia Slovenska. Ako podpredseda pracoval tiež na Protimonopolnom úrade SR. V rokoch 2000 až 2001 bol členom Bankovej rady Národnej banky Slovenska. Pre OECD a Svetovú banku pracoval ako poradca.
Politická kariéra.
Eugen Jurzyca je členom politickej strany Sloboda a Solidarita a tímlídrom strany pre verejné financie.
Od 2010 do 2012: minister školstva.
Za ministra školstva, vedy, výskumu a športu bol vymenovaný prezidentom Gašparovičom 9. júla 2010. Ako minister chcel, podľa vyhlásenia z júla 2010, podporovať „"otvorenie trhu s učebnicami, zavedenie povinného vyučovania anglického jazyka na základných a stredných školách i lepšie rozlišovanie vysokých škôl podľa kvality"“. Chcel tiež zlepšiť grantový systém a kvalitu vedeckých projektov a kariérny rast učiteľov. Chcel odstrániť nadmernú byrokraciu v školstve. Do funkcie ministra bol nominovaný SDKÚ–DS.
V parlamentých voľbách v marci 2012 kandidoval na 8. mieste kandidátky SDKÚ-DS, ziskom 9 064 preferenčných hlasov však klesol na dvanáste preferenčné miesto. Vo februári 2012 oznámil, že do strany vstúpi ešte pred voľbami. „"Som stopercentne presvedčený, že SDKÚ má čo povedať Slovensku, má plány, vie posunúť Slovensko dopredu a verím, že vyššie preferencie si zaslúži aj strana, aj Slovensko,"“ povedal vtedy.
Od 2014 do 2019: poslanec Národnej rady.
V lete 2014 sa stal poslancom Národnej rady SR. V decembri 2014 vystúpil z SDKÚ–DS, v januári 2015 vstúpil do poslaneckého klubu SaS, ale nestal sa členom strany. Do parlamentu sa dostal vďaka zániku mandátu Ivana Štefanca, ktorý sa stal poslancom Európskeho parlamentu. Do konca volebného obdobia v parlamente pôsobil vo Výbore pre európske záležitosti a Výbore pre vzdelávanie, vedu, mládež a šport.
V parlamentných voľbách v marci 2016 kandidoval na kandidátke SaS na piatom mieste. Vo voľbách obdržal 19 236 prednostných hlasov a do parlamentu sa dostal z celkového 9. miesta. Stal sa podpredsedom Výboru pre financie a rozpočet.
Od 2019: poslanec Európskeho parlamentu.
Vo voľbách do Európskeho parlamentu bol lídrom kandidátky strany SaS. Vo voľbách získal 33 540 prednostných hlasov a z celkového druhého miesta sa stal poslancom Európskeho parlamentu.
Od 2. júla 2019 vykonáva mandát poslanca Európskeho parlamentu. Je členom frakcie ECR, členom Výboru pre vnútorný trh a ochranu spotrebiteľa (IMCO), náhradníkom Výboru pre hospodárske a menové veci (ECON) a členom Delegácie pre Strednú Áziu a Mongolsko.

</doc>
<doc id="322167" url="https://sk.wikipedia.org/wiki?curid=322167" title="Kronštadtská vzbura">
Kronštadtská vzbura

Kronštadtská vzbura alebo Kronštadtské povstanie bola vzbura anarchokomunistických námorníkov z Kronštadtu, námornej základne blízko Petrohradu, v marci 1921.
Tisíce námorníkov, zapojených do revolúcie z roku 1917, ale nespokojných s autoritárskou politikou boľševikov, žiadalo novú voľbu sovietov, decentralizáciu, slobodu slova a zhromažďovania alebo aj zrušenie Čeky. Svoje požiadavky zverejnili 28. februára. Vodcom vzbúrencov bol Stepan Petričenko. Povstanie bolo sovietskou mocou tvrdo potlačené.
Predohra.
24. februára 1921 sa v Petrohrade začali štrajky a demonštrácie robotníkov požadujúcich politické a ekonomické zmeny. Petrohradský výbor označil túto vlnu nepokojov za povstanie a zaviedol v meste vojnový stav, čo viedlo k zatknutiu robotníckych aktivistov. Situácia v Petrohrade bola bezprostredným mechanizmom, ktorý ovplyvnil aj situáciu v inak politicky spoľahlivej Baltskej flotile.
28. februára 1921 sa uskutočnilo stretnutie veliteľských štábov linkových lodí Sevastopoľ a Petropavlovsk, na ktorom bola prijatá rezolúcia s požiadavkami na opakovanie volieb do Sovietov, zrušenie funkcie vojenských komisárov, povolenie slobodnej činnosť ďalších socialistických politických strán a povolenie slobodného obchodu.
1. marca 1921 prišiel s nespokojnými námorníkmi rokovať predseda Všeruskej centrálnej výkonnej komisie (predseda vlády) M. I. Kalinin, no jeho vystúpenie bolo prerušené a priamo viedlo k otvorenému odporu. Námorníci zatkli komisára flotily a predsedu Kronštadtského sovietu. Vzbúrenci následne vydali vyhlásenie, v ktorom vyjadrili podporu pracujúcim Petrohradu a žiadali prepustenie zadržiavaných politicky prenasledovaných členov socialistickej strany. V priebehu toho istého dňa bol založený Dočasný revolučný výbor na čele s eserom C. M. Petričenkom. Vzbúrenci sa dožadovali rozhovorov s boľševickou vládou, tá však už bola pevne rozhodnutá povstanie zlikvidovať čomu naznačovalo aj ultimátum, ktoré poslali vzbúrencom 4. marca. Stálo v ňom, že vzbúrenci majú okamžite zložiť zbrane alebo budú zničení. Povstalci preto začali v ďalších dňoch organizovať obranu pevnosti.
Prípravy.
Kronštadtská pevnosť mala v tej dobe posádku o sile 26 000 mužov. Nie všetci sa však boli ochotní vzbury účastniť. 450 ľudí, ktorí sa odmietli pridať k vzbúrencom bolo zatknutých a umiestnených do väzenie linkovej lode Petropavlovsk. Časť posádky, celá stranícka škola a komunisticky zmýšľajúci námorníci, odišli z pevnosti so zbraňami v rukách. Celkovo z pevnosti pred začiatkom útoku odišlo asi 400 ľudí.
Povstanie námorníkov malo hlboký politický dopad na zmýšľanie ľudí po celej krajine. Boľševici boli nútení povstanie čo najrýchlejšie potlačiť. Lenin vzburu označil za „sprisahanie bielych“. Trockij prišiel do Petrohradu 5. marca a poveril prípravou útoku na pevnosť generála Tuchačevského. Ten začal ešte toho istého dňa organizovať novú 7. armádu, cieľom ktorej malo byť potlačenie povstania. Boľševici mali k dispozícii 7. marca proti pevnosti asi 17 600 mužov. Do oblasti sa začala presúvať 27. omská strelecká divízia. Večer 7. marca začali pevnosť ostreľovať delostrelectvom.
Boje.
Prvý útok.
Na úsvite 8. marca boľševické vojská zaútočili na pevnosť, no ich útok obrancovia odrazili. Po neúspešnom útoku došlo v 27. omskej streleckej divízii k nepokojom a príslušníci dvoch jej plukov (235. minského a 237. neveľského) odmietli bojovať proti kronštadtskému povstaniu a boli odzbrojení. V tej istej dobe sa konal X. zjazd komunistickej strany. Boľševici povstanie využili na vlnu čistiek proti svojim oponentom a začali hon na tzv. robotnícku opozíciu.
12. marca mali námorníci v Kronštadte k dispozícii 18 000 mužov, 100 diel pobrežných batérii a ďalších 40 diel z lodí Sevastopoľ a Petropavlovsk, vyše 100 guľometov a veľké množstvo vojenského materiálu.
Tuchačevský k druhému útoku pripravil 24 000 mužov, 159 diel a 433 guľometov. Niektoré zdroje uvádzajú až 45 000 mužov. Jeho sily boli rozdelené na dve skupiny: severná skupinu (veliteľ E.S. Kazanskij) mala zaútočiť po zamrznutom zálive z oblasti Sestrorecka a mysu Lisij nos; južná skupina (veliteľ A. I Sediakin) mala udrieť z oblasti Oranienbaumu.
Druhý útok.
Druhý boľševický útok na Kronštadt sa začal 16. marca 1921. Boľševici využili okrem zamrznutého Fínskeho zálivu aj rannú hmlu. Pred začiatkom boja sa preto priblížili ich jednotky do bezprostrednej blízkosti pevnosti prakticky bez odporu. Bez odporu sa im podarilo obsadiť aj opevnenie č. 7, ktoré nikto nebránil.
Obrancovia opevnenia č. 6 kládli tvrdý odpor. Pevnosť č. 5 sa vzdala po začiatku delostreleckého ostreľovania a nekládla prakticky žiadny odpor. Naopak vedľajšia pevnosť č. 4 viedla efektívnu obranu niekoľko hodín a spôsobila útočiacim jednotkám ťažké straty. Tvrdo sa bránili aj pevnosti č. 1, 2, Miliutin a Pavel. Naopak obrancovia batérie Rif a Šanec opustili svoje postavenia ešte pred začiatkom bojov a odišli na Fínske územie.
17. marca podnikli boľševické lietadlá nálet na loď Petropavlovsk. Po tom čo sa podarilo útočníkom obsadiť jednotlivé opevnené obranné postavenia okolo pevnosti začali sa tvrdé pouličné boje v jej samotnom komplexe. Okolo 5. hodiny ráno 18. marca sa podarilo boľševikom zlomiť obranu vzbúrencov. Štáb vzbúrencov nachádzajúci sa v jednej z delových veží lode Petropavlovsk rozhodol potopiť loď, ktorá sa pre zamrznutú vodu zálivu nemohla pohnúť so svojho kotviska. Zvyšok vzbúrencov sa mal prebiť do Fínska. Na lodi Sevastopoľ, časť posádky prepustila väzňov a zatkla vzbúrencov, následne vyslala rádiom informáciu, že na lodi opäť prebrala moc sovietska vláda. Krátko po začiatku delostreleckého ostreľovania sa vzdal aj zvyšok posádky lode Petropavlovsk, väčšina jej posádky už bola na ceste do Fínska.
Dohra.
Útočiace jednotky mali 1 412 mŕtvych (vrátane prvého útoku) a 3285 ranených. Padlo asi 1000 vzbúrencov a 2000 ranených bolo zajatých. Asi 8000 vzbúrencov, vrátane jeho vodcu Petričenka, utieklo do Fínska.
Po porážke kronštadtskej vzbury boľševici začali s krutými represáliami, nie len proti tým, ktorí sa im postavili so zbraňou v ruke ale aj proti obyvateľom mesta Kronštadt, ktorí boli v očiach sovietskej vlády všetci vinní. 2103 osôb bolo popravených, 6459 ďalších bolo odsúdených na dlhoročné tresty väzenia alebo nútené práce. Od jari roku 1922 sa začalo nútené presídľovanie obyvateľov Kronštadtu z ostrova. Sovietsky režim dokonca opakovane trestal preživších účastníkov vzbury aj napriek tomu, že si svoj trest už odpykali. Samotný Petričenko sa dostal do rúk sovietskych orgánov po druhej svetovej vojne, zomrel cestou k miestu výkonu trestu, ktorý mu vymerali na 10 rokov nútených prác.
Účastníci vzbury boli rehabilitovaní po rozpade ZSSR až v roku 1994 výnosom prezidenta Jeľcina.

</doc>
<doc id="322168" url="https://sk.wikipedia.org/wiki?curid=322168" title="Geigerov-Müllerov počítač">
Geigerov-Müllerov počítač

Geigerov-Müllerov počítač tiež Geigerov-Müllerov detektor je detektor ionizačného žiarenia (najmä gama, ale i beta a alfa). Meraciu časť počítača tvorí trubica a vlákno obklopené plynom. Vodiče sú pod vysokým napätím 100 – 1 000 V. Častice preletujúce plynom narážajú do jeho atómov a vytvárajú z nich ióny a elektróny. Elektróny dopadajúce na anódu sa potom registrujú ako impulzy. Pretože však vzniknuté ióny získavajú v elektrickom poli energiu dostatočnú na ionizáciu ďalších atómov alebo molekúl, sú potrebné ďalšie prostriedky na eliminovanie tejto reakcie.
Účinnosť takého detektora by však bola mizivá, pretože nabité častice by mali veľmi malú pravdepodobnosť nárazu do častíc plynu. Preto sa spolieha na to, že sa ich väčšina zachytí na stenách trubice, ktorá je preto vyrobená z kovu s vysokým atómovým číslom. Účinnosť sa ale aj tak nezvýši nad úroveň 1-2 %.

</doc>
<doc id="322169" url="https://sk.wikipedia.org/wiki?curid=322169" title="Geigerov-Müllerov detektor">
Geigerov-Müllerov detektor



</doc>
<doc id="322170" url="https://sk.wikipedia.org/wiki?curid=322170" title="Heinrich Friedrich Weber">
Heinrich Friedrich Weber

Heinrich Friedrich Weber (* 7. november 1843, Magdala, Nemecko - † 24. máj 1912, Zürich, Švajčiarsko) bol nemecko-švajčiarsky fyzik. Je známy predovšetkým vďaka určeniu tepelnej kapacity uhlíku, bóru a kremíku. Pôvodne bol školiteľom Alberta Einsteina, ale po vzájomnej hádke prešiel Einstein k Alfredovi Kleinerovi. Einstein komentoval Weberove prednášky ako zastarané, poukazoval na to, že neobsahovali Maxwellove rovnice.

</doc>
<doc id="322171" url="https://sk.wikipedia.org/wiki?curid=322171" title="H. F. Weber">
H. F. Weber



</doc>
<doc id="322172" url="https://sk.wikipedia.org/wiki?curid=322172" title="Heinrich Martin Weber">
Heinrich Martin Weber

Heinrich Martin Weber (* 5. marec 1842, Heidelberg, Nemecko, vtedy Prusko – † 17. máj 1913, Štrasburg, Francúzsko, vtedy Nemecké cisárstvo) bol nemecký matematik. Zaoberal sa predovšetkým algebrou, teóriou čísel a matematickou analýzou.

</doc>
<doc id="322173" url="https://sk.wikipedia.org/wiki?curid=322173" title="Heinrich Weber">
Heinrich Weber



</doc>
<doc id="322174" url="https://sk.wikipedia.org/wiki?curid=322174" title="Bear Stearns World Headquarters">
Bear Stearns World Headquarters

383 Madison Avenue skôr Bear Stearns World Headquarters patrí medzi 20 najvyšších mrakodrapov na Manhattane v New York. 
Táto administratívna budova má 47 poschodí, úžitkovú plochu 111 483 m2 a dosahuje výšky 230 metrov. Stojí na Madison Avenue medzi 46. a 47. ulicou. Budovu vlastní firma JPMorgan Chase. Navrhol ju David Childs z architektonického štúdia Skidmore, Owings &amp; Merrill. Výstavba prebiehala v rokoch 1999 - 2001 a budova bola slávnostne otvorená začiatkom roku 2002. V čase otvorenia bola 88. najvyššou budovou na svete.
Budovu tvorí osemhranná veža, ktorá stúpa zo švorcového podstavca vysokého 20 m a je zakončená sklenenou korunou, ktorá je v noci osvetlená.

</doc>
<doc id="322176" url="https://sk.wikipedia.org/wiki?curid=322176" title="Explorer 49">
Explorer 49

Explorer 49 bola vedecká družica Mesiaca, vyslaná agentúrou NASA v roku 1973. V katalógu COSPAR dostala označenie 1973-039A.
Úloha misie.
Sonda mala vykonať merania parametrov vzdialenejšieho vesmírneho priestoru v blízkosti Mesiaca, najmä galaktický a slnečný rádiový šum na veľmi malých frekvenciách.
Základné údaje.
Váha sondy bola . Označenie Lunar Orbiter mala kvôli zvolenej orbite okolo Mesiaca, označenie Explorer bolo prideľované programu vedeckých satelitov v USA. Ďalšie známe družice tejto rady sú neúspešná Explorer 33 a úspešná Explorer 35. Jej pracovné označenie bolo RAE 2 (Radio Astronomy Explorer), pretože podobný typ družice bol uvedený do prevádzky s označením RAE 1 päť rokov predtým.
Priebeh misie.
Sonda s raketou odštartovala 10. júna 1973 a bola navedená na pretiahnutú obežnú dráhu okolo Zeme vo výške 183 až . Keď o päť dní neskôr míňala pri prvom prelete Mesiac, za pomocou motora na tuhé palivo zmenila svoju dráhu na orbitu okolo Mesiaca. Tá mala periódu 241,29 minút vo výške 1 120 až . Ďalšie korekcie sa uskutočnili 26. júna, čo sondu posunulo na takmer kruhovú orbitu vo výške 1 053 – . Stabilizácia letu bola vykonávaná rotáciou okolo svojej osi. Tá sa postupne zmenšovala z pôvodných 12 na 0,25 otáčok za minútu. Na tejto dráhe potom rozvinula svoje dve antény s veľmi dlhými ramenami 228 metrov, pomocou ktorých začala svoj program merania.

</doc>
<doc id="322177" url="https://sk.wikipedia.org/wiki?curid=322177" title="Jana Kapustová">
Jana Kapustová

Jana Kapustová (* 11. august 1983, Žilina) je slovenská reprezentantka v ľadovom hokeji, účastníčka Zimných olympijských hier 2010 vo Vancouveri. Je členkou kádra, ktorý tréner Miroslav Karafiát definitívne nominoval na majstrovstvá sveta 2011 vo Švajčiarsku..
V sezóne 2008/09 prestúpila do ruského profesionálneho klubu HK Tornado Moskovská oblasť (so sídlom v meste Dmitrov), v ktorom pôsobila do päť sezón. V sezóne 2009/10 tam hrala spolu s ďalšou slovenskou reprezentantkou Petrou Pravlíkovou. Keďže po skončení sezóny tento ruský klub zmluvu s Pravlíkovou nepredĺžil, Jana Kapustová tam zostala v sezóne 2010/11 opäť jedinou Slovenkou. V roku 2013 otehotnela a prerušila kariéru.
Externé odkazy.
Zápasy HK Tornado v sezóne 2010/11 vrátane strelkýň gólov a asistencií 

</doc>
<doc id="322179" url="https://sk.wikipedia.org/wiki?curid=322179" title="Zoznam návštevných posádok Medzinárodnej vesmírnej stanice">
Zoznam návštevných posádok Medzinárodnej vesmírnej stanice

Návštevné posádky Medzinárodnej vesmírnej stanice sú jedno až trojčlenné tímy kozmonautov krátkodobo navštevujúcich Medzinárodnú vesmírnu stanicu (ISS) v kozmických lodiach Sojuz.
Trojmiestne Sojuzy slúžia na ISS ako záchranné člny, po pol roku sa striedajú. A ak doprava členov základných posádok nevyčerpala kapacitu Sojuzov, boli lode obsadené kozmonautmi "navyše", po týždni sa vracajúcimi striedanou loďou (pokiaľ možno zástupcovia neruských kozmických agentúr alebo súkromníkov, a teda platiaci za cestu). Títo kozmonauti sú označovaní ako "návštevná expedícia" (, skrátene ). V období 2000 – 2002 kedy boli základnej posádky striedané raketoplánmi, mohli byť návštevné expedície trojčlenné. V rokoch 2003 – 2009 ostávalo okrem dvoch členov základných posádok v Sojuze iba jedno miesto. Od roku 2009 sú Sojuzy plne vyťažené dopravou základných posádok.
Ľudia sa na Medzinárodnej vesmírnej stanici zdržiavajú prechodne od decembra 1998, trvalo od novembra 2000. Trvalé osídlenie Medzinárodnej vesmírnej stanice (ISS) zabezpečujú základné posádky, striedajúce sa zvyčajne po šiestich mesiacoch. Okrem nich a návštevných posádok zo Sojuzov na stanicu prilietajú americké raketoplány Space Shuttle, ktorých osadenstvo predovšetkým zabezpečuje montáž raketoplánom privezených modulov a konštrukcií.
Zoznam návštevných expedícií.
U kozmonautov je uvedená štátna príslušnosť, meno, funkcia v posádke lode –  veliteľ, palubný inžinier alebo účastník kozmického letu. A nakoniec materská organizácia alebo agentúra – Stredisko prípravy kozmonautov (CPK), RKK Energija a Kozmické vojská Ruska u ruských kozmonautov. Neruskí kozmonauti boli do vesmíru buď vyslaní Európskou vesmírnou agentúrou (ESA), Kanadskou vesmírnou agentúrou (CSA), brazílskou INPE, malajzijskou ANGKASA alebo juhokórejskou KARI, alebo leteli ako takzvaní "vesmírni turisti" na základe dohôd medzi nimi a Roskosmosom sprostredkovaných spoločnosťou Space Adventures.
Podklady k zostaveniu zoznamu.
Ak nie je uvedené inak, bol zoznam zostavený na základe údajov z encyklopédie ASTROnote. Dátumy štartov a pristátí Sojuzov pochádzajú z hesiel jednotlivých lodí encyklopédie "MEK. Malá encyklopedie kosmonautiky" (oddiel "Pilotované lety" články "Sojuz TM – lety" a "Sojuz TMA – lety").

</doc>
<doc id="322182" url="https://sk.wikipedia.org/wiki?curid=322182" title="Zostavy mužstiev na Majstrovstvách sveta vo futbale 1998">
Zostavy mužstiev na Majstrovstvách sveta vo futbale 1998

Tento článok obsahuje zoznamy potvrdených zostáv mužstiev na záverečnom turnaji Majstrovstiev sveta vo futbale 1998, ktoré sa konali vo Francúzsku od 12. júna do 12. júla 1998.
Skupina A.
Tréner: Mário Zagallo

Tréner: Henri Michel
Tréner: Egil Olsen
Tréner: Craig Brown
Skupina B.
Tréner: Herbert Prohaska
Tréner: Claude Le Roy
Tréner: Nelson Acosta
Tréner: Cesare Maldini
Skupina C.
Tréner: Bo Johansson
Tréner: Aimé Jacquet
Tréner: Carlos Alberto Parreira (po prvých dvoch zápasoch nahradný Mohammedom Al-Kharashym)
Tréner: Philippe Troussier
Skupina D.
Tréner: Christo Bonev
Tréner: Bora Milutinović
Tréner: Paulo César Carpegiani
Tréner: Javier Clemente
Skupina E.
Tréner: Georges Leekens
Tréner: Manuel Lapuente
Tréner: Guus Hiddink
Tréner: Cha Bum-Kun
Skupina F.
Tréner: Berti Vogts
Poznámka: Kirsten a Marschall tiež odohrali ďalšie zápasy za Východné Nemecko (Kirsten 49, Marschall 4).
Tréner: Jalal Talebi

Tréner: Steve Sampson

Tréner: Slobodan Santrač
Skupina G.
Tréner: Hernán Darío Gómez

Tréner: Glenn Hoddle

Tréner: Anghel Iordănescu

Tréner: Henryk Kasperczak (fired after two matches, replaced by Ali Selmi for the final match)
Skupina H.
Tréner: Daniel Passarella

Tréner: Miroslav Blažević
Jamajka.
Tréner: Renê Simões

Tréner: Takeshi Okada

</doc>
<doc id="322184" url="https://sk.wikipedia.org/wiki?curid=322184" title="Georgi Ivanov">
Georgi Ivanov

Georgi Ivanov môže byť:

</doc>
<doc id="322186" url="https://sk.wikipedia.org/wiki?curid=322186" title="AaB Fodbold">
AaB Fodbold



</doc>
<doc id="322187" url="https://sk.wikipedia.org/wiki?curid=322187" title="FC Copenhagen">
FC Copenhagen



</doc>
<doc id="322188" url="https://sk.wikipedia.org/wiki?curid=322188" title="FC Steaua Bucureşti">
FC Steaua Bucureşti



</doc>
<doc id="322189" url="https://sk.wikipedia.org/wiki?curid=322189" title="17. návštevná expedícia (ISS)">
17. návštevná expedícia (ISS)

17. návštevná expedícia (skrátene EP-17; () na Medzinárodnú vesmírnu stanicu (ISS) bola krátkodobá výprava kanadského podnikateľa, riaditeľa cirkusovej zábavné spoločnosti, Guya Laliberté na stanici. Po týždennom pobyte na ISS a splnení plánovaného programu sa Laliberté vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-16 štartujúceho koncom septembra 2009 obsadil kanadský podnikateľ, riaditeľ cirkusové zábavné spoločnosti a hráč pokeru Guy Laliberté. Pôvodne mal o miesto v Sojuze TMA-16 záujem ruský poslanec Vladimir Gruzdev, avšak v októbri 2008 Alexej Krasnov (náčelník správy pilotovaných programov Roskosmosu) oznámil, že poletí kozmonaut Kazachstanu.
Kazašská vláda a kozmická agentúra pripravovali let občanov svojej krajiny už od začiatku 21. storočia. Do decembra 2002 boli vybraní štyria kandidáti dvaja ostali v rezerve, dvaja od júna 2003 začali výcvik v Stredisku prípravy kozmonautov (CPK) v Hviezdnom mestečku spoločne s ruskými kozmonautmi náboru 2003. Po dvoch rokoch, 5. júla 2005, obaja ukončili výcvik ziskom kvalifikácie "skúšobný kozmonaut". Kým noví kozmonauti čakali v Hviezdnom mestečku, politici dohadovali okolnosti misie. V októbri 2008 dosiahli dohodu o lete Kazacha v 17. návštevnej expedícii, oficiálnu zmluvu Roskosmos a kazašská kozmická agentúra (Kazkosmos) podpísali až 5. marca 2009. Ale už 8. apríla 2009 vedúci Roskosmosu Anatolij Perminov oznámil, že kazašská strana v súvislosti so svetovou finančnou krízou prijala program úspor, v rámci ktorého kazašský let na ISS zrušila.
V novej situácii Gruzdev odmietol letieť z finančných dôvodov. Spoločnosť Space Adventures však promptne našla nového kandidáta - Guya Lalibertého, ktorý bol s ňou v kontakte už od roku 2004. Oficiálne Roskosmos oznámil jeho menovanie 4. júna 2009, to už sa Laliberté pripravoval v CPK.
Náhradníčkou Kanaďana sa stala Barbara Barrettová, americká manažérka a bývalá veľvyslankyňa vo Fínsku. Pripravovala sa v CPK spoločne s Lalibertém od júna 2009.
Let.
Maxim Surajev a Jeffrey Williams z Expedície 21 spolu s Guyom Laliberté odštartovali 30. septembra 2009 o 7:15 UTC z kozmodrómu Bajkonur v lodi Sojuz TMA-16; po dvoch dňoch samostatného letu sa 2. októbra o 8:35 UTC spojili so stanicou.
Po spojení sa kozmonauti privítali s posádkou ISS, vyložili náklad na stanicu a zahájili prácu.
Laliberté svoju cestu nazval "Poetická sociálna misia" Na ISS sa uskutočnil experiment GC, ktorého cieľom bolo porovnanie parametrov kryštálov proteínov vypestovaných na obežnej dráhe a na zemi; zúčastnil sa živého obrazového prenosu CUP-M - ISS - CUP-M; fotografoval a natáčal ako interiér stanice, tak povrch Zeme a predovšetkým sa venoval popularizácii problémov s vodou v mnohých regiónoch Zeme, čo je téma, ktorej sa dlhodobo venuje jeho nadácia "Jedna kvapka" ("One Drop").
Po týždennom pobyte na ISS sa 11. októbra 2009 o 1:07 UTC Laliberté a vracajúca sa posádka Expedície 20 v Sojuze TMA-14 odpútali od stanice a ten istý deň o 4:32 UTC pristáli v severnom Kazachstane, 90 km severne od Arkalyku.

</doc>
<doc id="322191" url="https://sk.wikipedia.org/wiki?curid=322191" title="Jean Dieudonné">
Jean Dieudonné

Jean Alexandre Eugène Dieudonné (* 1. júl 1906, Lille, Francúzsko – † 29. november 1992, Paríž, Francúzsko) bol francúzsky matematik. Je známy predovšetkým vďaka práci v abstraktnej algebre a funkcionálnej analýze a vďaka úzkemu spojeniu so skupinou Nicolas Bourbaki. Zaoberal sa tiež históriou matematiky, predovšetkým funkcionálnej analýzy a algebraickej topológie. 

</doc>
<doc id="322192" url="https://sk.wikipedia.org/wiki?curid=322192" title="Jean Alexandre Eugène Dieudonné">
Jean Alexandre Eugène Dieudonné



</doc>
<doc id="322196" url="https://sk.wikipedia.org/wiki?curid=322196" title="Zoznam vládcov starovekého Egypta podľa Manetóna (Africanus)">
Zoznam vládcov starovekého Egypta podľa Manetóna (Africanus)

Toto je zoznam vládcov starovekého Egypta podľa Manetóna, uvedených vo výpiskoch Georgia Synkella, ktoré urobil na základe výťahu Sexta Iulia Africana. V zozname sa nachádza aj uvádzaná dĺžka trvania vlády a niektoré známe priradenia k doloženým staroegyptským panovníkom.
Originál "Aigyptiaky" staroegyptského héliopolitského kňaza a historika Manetóna z 3. storočia pred Kr. sa nezachoval. Poznáme len určitý súbor informácií, ktoré z "Aigyptiaky" pochádzajú, bohužiaľ ich stav je poznamenaný rôznymi skresľujúcimi vplyvmi, cez ktoré museli pri šírení prejsť. Táto verzia pochádza od byzantského mnícha a kronikára Georgia Synkella, ktorý svoje výpisky urobil v 9. storočí po Kr., podľa v tom čase zachovanej, dnes však stratenej verzie výťahu kresťanského chonografa Sexta Iulia Africana z 3. storočia po Kr. Africanova verzia bola opisom skráteného výťahu z 1. storočia po Kr., ktorý sa dnes nazýva "Epitomé" a pokladá sa za zdroj aj ďalších neskorších verzií. Text "Epitomé" bol veľmi zjednodušenou verziou už editovanej redakcie samotnej "Aigyptiaky", v ktorom sa vypustila väčšina informácií z Manetónovho rozprávania o životoch jednotlivých panovníkov, a ostali len heslovité záznamy mien, dĺžky vlád a na niektorých miestach sporadické fragmenty vysvetľujúceho textu.
Panovníci a dynastie.
Prvá dynastia.
Osem panovníkov z Tinidy, spolu 263 rokov.
Druhá dynastia.
Deväť panovníkov z Tinidy, spolu 302 rokov.
Tretia dynastia.
Deväť panovníkov z Memfidy, spolu 214 rokov.
Štvrtá dynastia.
Osem panovníkov z Memfidy, spolu 284 rokov.
Piata dynastia.
Deväť panovníkov z Elefantíny, spolu 218 rokov.
Šiesta dynastia.
Šesť panovníkov z Memfidy, spolu 203 rokov.
Siedma dynastia.
Sedemdesiat panovníkov z Memfidy, spolu 70 dní.
Ôsma dynastia.
Dvadsaťsedem panovníkov z Memfidy, spolu 142 rokov.
Deviata dynastia.
Devätnásť panovníkov z Hérakleopoly, spolu 409 rokov.
Desiata dynastia.
Devätnásť panovníkov z Hérakleopoly, spolu 185 rokov.
Jedenásta dynastia.
Šestnásť panovníkov z Diospoly (Téb), spolu 43 rokov.
Dvanásta dynastia.
Sedem panovníkov z Diospoly (Téb), spolu 160 rokov.
Trinásta dynastia.
Šesťdesiat panovníkov z Diospoly (Téb), spolu 453 rokov.
Štrnásta dynastia.
Sedemdesiatšesť panovníkov zo Xois, spolu 184 rokov.
Pätnásta dynastia.
Šesť panovníkov z Memfidy, spolu 284 rokov.
Šestnásta dynastia.
Tridsaťdva panovníkov, spolu 518 rokov.
Sedemnásta dynastia.
Štyridsaťtri panovníkov z Diospoly (Téb), spolu 151 rokov.
Osemnásta dynastia.
Šestnásť panovníkov z Diospoly (Téb), spolu 259 rokov.
Devätnásta dynastia.
Šesť panovníkov z Diospoly (Téb), spolu 204 rokov.
Dvadsiata dynastia.
Dvanásť panovníkov z Diospoly (Téb), spolu 135 rokov.
Dvadsiata prvá dynastia.
Sedem panovníkov z Tanidy, spolu 114 rokov.
Dvadsiata druhá dynastia.
Deväť panovníkov z Bubastidy, spolu 116 rokov.
 traja ďalší panovníci … 25r
 traja ďalší panovníci … 42r
Dvadsiata tretia dynastia.
Štyria panovníci z Tanidy, spolu 89 rokov.
Dvadsiata štvrtá dynastia.
Niekoľko panovníkov zo Saidy.
Dvadsiata piata dynastia.
Traja panovníci z Etiópie, spolu 40 rokov.
Dvadsiata šiesta dynastia.
Deväť panovníkov zo Saidy, spolu 150 rokov a 6 mesiacov.
Dvadsiata siedma dynastia.
Osem perzských panovníkov, spolu 124 rokov a 4 mesiace.
Dvadsiata ôsma dynastia.
Jeden panovník zo Saidy, spolu 6 rokov.
Dvadsiata deviata dynastia.
Štyria panovníci z Mendésu, spolu 20 rokov a 4 mesiace.
Tridsiata dynastia.
Traja panovníci zo Sebennýtu, spolu 38 rokov.
Tridsiata prvá dynastia.
Traja perzskí panovníci, spolu 9 rokov.

</doc>
<doc id="322197" url="https://sk.wikipedia.org/wiki?curid=322197" title="Héliu polis">
Héliu polis



</doc>
<doc id="322198" url="https://sk.wikipedia.org/wiki?curid=322198" title="Ptolemaiovská dynastia">
Ptolemaiovská dynastia



</doc>
<doc id="322202" url="https://sk.wikipedia.org/wiki?curid=322202" title="16. návštevná expedícia (ISS)">
16. návštevná expedícia (ISS)

16. návštevná expedícia (skrátene EP-16; ) na Medzinárodnú vesmírnu stanicu (ISS) bola krátkodobá výprava amerického manažéra a podnikateľa Charlesa Simonyiho, na stanici. Po týždennom pobyte na ISS a splnení plánovaného programu sa Američan vrátil na Zem. Išlo o druhú Simonyiho kozmickú cestu, po prvýkrát vzlietol do vesmíru v apríli 2007 ako člen 12. návštevnej expedície na ISS.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-14 štartujúceho v apríli 2009 si zakúpil americký manažér a podnikateľ Charles Simonyi, ktorý sa vydal do vesmíru už v apríli 2007 v 12. návštevnej expedícii. Oznámenie o jeho ďalšom lete bolo spoločnosťou Space Adventures uverejnené koncom septembra 2008, v decembri prešiel nevyhnutnou lekárskou prehliadkou a od januára 2009 začal prípravu v Stredisku prípravy kozmonautov (CPK) v Hviezdnom mestečku.
Náhradníkom Simonyiho sa stala americká manažérka a investorka Esther Dysonová. So Space Adventures sa dohodla na jeseň 2008, zaplatila 3 milióny dolárov, získala súhlas lekárov s výcvikom a v januári 2009 spolu so Simonyim začala prípravu.
Let.
Gennadij Padalka a Michael Barratt z Expedície 19 spolu s Charlesom Simonyim odštartovali 26. marca 2009 o 11:49 UTC z kozmodrómu Bajkonur v lodi Sojuz TMA-14; po dvoch dňoch samostatného letu sa 28. marca o 13:05 UTC spojili so stanicou.
Po spojení sa kozmonauti privítali s posádkou ISS, vyložili náklad na stanicu a začali plánovanú činnosť. Simonyi sa venoval fotografovaniu a filmovaniu povrchu Zeme i interiéru stanice, živému obrazového prenosu CUP-M - ISS - CUP-M, meraniu úrovne radiácie na stanici a rádioamatérskym spojením so školami. Tiež priviezol na ISS upomienkové predmety.
Simonyimu s jeho aktivitami pomohli aj ruskí kozmonauti, venovali im takmer päť hodín svojho času; vyžiadali si dodávku necelých 15 kg vybavenia na stanicu a návrat na Zem do 5 kg materiálu s výsledkami.
Po týždennom pobyte na ISS sa 8. apríla 2009 o 3:52 UTC Simonyi a vracajúca sa posádka Expedície 18 v Sojuze TMA-13 odpútali od stanice a v ten istý deň o 7:16 UTC pristáli v severnom Kazachstane, 136 km severovýchodne od Džezkazganu.

</doc>
<doc id="322203" url="https://sk.wikipedia.org/wiki?curid=322203" title="15. návštevná expedícia (ISS)">
15. návštevná expedícia (ISS)

15. návštevná expedícia (skrátene EP-15; ) na Medzinárodnú vesmírnu stanicu (ISS) bola krátkodobá výprava amerického producenta počítačových hier Richarda Garriotta na stanici. Po týždennom pobyte na ISS a splnení plánovaného programu sa Garriott vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-13 štartujúceho v októbri 2008 obsadil americký podnikateľ a producent počítačových hier Richard Garriott, syn astronauta NASA Owena Garriotta. Prvé správy o jeho pripravovanom lete do vesmíru zverejnila spoločnosť Space Adventures v septembri 2007, keď už mal za sebou prvé lekárske prehliadky. Vtedy na miesto v Sojuze TMA-13 kandidoval aj ruský politík Vladimir Gruzdev, ale jeho let bol ešte na jeseň 2007 odsunutý na neskôr a nakoniec zrušený.
V januári 2008 Garriott začal výcvik vo Stredisku prípravy kozmonautov (CPK) v Hviezdnom mestečku. Za cestu zaplatil 30 miliónov dolárov.
Náhradníkom Garriotta sa stal austrálsky multimilionár a investor Nik Halik. Informácie o jeho zaradení do záložnej posádky Sojuzu TMA-13 priniesla austrálska tlač koncom roka 2007, oficiálne bol do posádky zaradený v januári 2008, keď spoločne s Garriottom začal prípravu. Za výcvik a úlohu náhradníka zaplatil 3 milióny dolárov.
Let.
Jurij Lončakov a Michael Fincke z Expedície 18 spoločne s Richardom Garriottom odštartovali 12. októbra 2008 o 7:02 UTC z kozmodrómu Bajkonur v lodi Sojuz TMA-13; po dvoch dňoch samostatného letu sa 14. októbra o 8:26 UTC spojili so stanicou.
Po spojení sa kozmonauti privítali s posádkou ISS, vyložili náklad na stanicu a začali plánovanú činnosť. Garriott mal na programe deväť experimentov, z toho dva pre Európsku vesmírnu agentúru (ESA) a tri pre NASA.
Dvojica pokusov pripravená spoločne s ESA boli experimenty ILO-G (skúmanie adaptácie vestibulárneho systému kozmonautov na stav beztiaže) a Muscle-G (štúdium atrofie vnútorných svalov ľudského tela v beztiažovom stave).
Na americkom segmente stanice Garriott vykonával hodnotenie kvality videnie v podmienkach kozmického letu v experimente CORNEA-G, sledovanie imunitného systému v experimente IMMUNO-G a sledovanie pohybov kozmonauta v spánku v experimente SLEEP-G.
Ďalej sa venoval experimentu PCG (porovnanie procesov kryštalizácie bielkovín na obežnej dráhe a na Zemi), demonštroval platnosť zákona zachovania energie v experimente DHL-G, namaľoval obraz v experimente Picture a pohovoril so študentmi škôl v Spojených štátoch, Spojenom kráľovstve a Malajzii.
Experimenty zabrali americkému turistovi 33 hodín, 5 hodinami práce pomohli aj ruskí kozmonauti; vyžiadali si dodávku vybavenia na stanicu a návrat na Zem materiálu s výsledkami.
Po týždennom pobyte na ISS sa 24. októbra 2008 o 0:16 UTC Garriott a vracajúca sa posádka Expedície 17 v Sojuze TMA-12 odpútali od stanice a v ten istý deň o 3:37 UTC pristáli v severnom Kazachstane, severne od Arkalyku.

</doc>
<doc id="322204" url="https://sk.wikipedia.org/wiki?curid=322204" title="Vláda Slovenskej republiky od 8. júla 2010 do 4. apríla 2012">
Vláda Slovenskej republiky od 8. júla 2010 do 4. apríla 2012

Vláda Slovenskej republiky od 8. júla 2010 do 4. apríla 2012, resp. vláda Ivety Radičovej bola vláda, ktorá vznikla po parlamentných voľbách uskutočnených 12. júna 2010. Vládu tvorilo 5 zástupcov Slovenskej demokratickej a kresťanskej únie – Demokratickej strany (SDKÚ-DS), štyria zástupcovia strany Sloboda a Solidarita (SaS), traja zástupcovia Kresťanskodemokratického hnutia (KDH) a traja zástupcovia strany MOST – HÍD. Viedla ju Iveta Radičová (SDKÚ-DS).
Počas tejto vlády spadla hodnota výnosu štátneho dlhopisu na zhruba polovičnú hodnotu.
Funkčné obdobie vlády skončilo predčasnými voľbami po tom, čo nezískala dôveru v spojenom hlasovaní 11. októbra 2011. Nasledovali tak predčasné parlamentné voľby, z ktorých vzišla druhá vláda Roberta Fica.
Išlo o prvú vládu samostatnej Slovenskej republiky, v ktorej nefigurovali bývali členovia Komunistickej strany Slovenska, slovenskej bunky Komunistickej strany Československa. Pre porovnanie, v predchádzajúcej prvej Ficovej vláde ich bolo 11, v nasledujúcej druhej Ficovej vláde 5.
Odvolanie vlády.
Dňa 11. októbra 2011 Národná rada SR hlasovala o vládnom návrhu na vyslovenie súhlasu s Dodatkom k Rámcovej zmluve uzatvorenej medzi 17 štátmi eurozóny a Európskym finančným stabilizačným nástrojom, ktorého predmetom bolo zvýšenie záruk štátov v eurovale, operačnom nástroji na obranu finančnej stability v eurozóne. Premiérka hlasovanie o tomto návrhu spojila s hlasovaním o dôvere vláde kvôli „odmietavému postoju SaS k eurovalu, neochote prijať ústupky a dohodnúť sa so zvyškom koalície“.
Za euroval a zároveň za dôveru vláde hlasovalo zo 124 prítomných poslancov len 55 poslancov z poslaneckých klubov SDKÚ-DS, KDH a Most-Híd spolu s poslancami Martinom Feckom (členom klubu SaS), Františkom Šebejom (členom OKS a poslaneckého klubu Most-Híd) a Andrejom Ďurkovským (nezaradeným poslancom); 18 členovia poslaneckého klubu SaS, traja členovia zoskupenia Obyčajní ľudia združení okolo poslanca Igora Matoviča (okrem poslanca Martina Fecka) a traja členovia frakcie OKS začlenení do klubu Most-Híd (okrem Františka Šebeja) tvoriaci vládnu koalíciu sa hlasovania nezúčastnili, a tak vláda Ivety Radičovej nezískala súhlas nadpolovičnej väčšiny všetkých poslancov (t. j. aspoň 76), a teda ani dôveru Národnej rady SR, a po 15 mesiacoch svojho pôsobenia bola odvolaná.

</doc>
<doc id="322206" url="https://sk.wikipedia.org/wiki?curid=322206" title="AXA Center">
AXA Center

AXA Center (skôr "The Equitable Tower" alebo "Equitable Center West") je mrakodrap na Siedmej Avenue v Manhattane, New York. 
Túto postmodernú budovu navrhol americký architekt Edward Larrabee Barnes a jej výstavba prebiehala v rokoch 1985 – 1986. Má 54 podlaží s plochou 142 660 m2 a výšku 229,3 metrov. Budovu z veľkej časti zaberá medzinárodná spoločnosť AXA.

</doc>
<doc id="322207" url="https://sk.wikipedia.org/wiki?curid=322207" title="Riemannova zeta funkcia">
Riemannova zeta funkcia

Riemannova zeta funkcia alebo Riemannova funkcia zeta je komplexná matematická funkcia pomenovaná po Bernhardovi Riemannovi a označovaná gréckym písmenom ζ, zohrávajúca mimoriadne dôležitú úlohu v analytickej teórii čísel. Má aplikácie aj vo fyzike, v teórii pravdepodobnosti a štatistike. Je ústredným pojmom v tzv. Riemannovej hypotéze, ktorá je jedným z najznámejších otvorených problémov v matematike.
Definícia.
Riemannova zeta funkcia je definovaná ako súčet nekonečného radu
formula_1
ktorý konverguje pre všetky komplexné čísla "s", ktorých reálna časť je väčšia ako 1. Riemann ale navrhol spôsob, ktorým je možné túto definíciu rozšíriť na všetky čísla komplexnej roviny rôzne od 1.
Riemannova zeta funkcia je meromorfná funkcia komplexnej premennej "s", ktorá je holomorfná všade okrem bodu "s = 1".
Súvis s teóriou čísel.
Leonhard Euler objavil nasledujúci vzťah medzi Riemannovou zeta funkciou a prvočíslami:
formula_2
kde "P" je množina všetkých prvočísel.
Funkcionálna rovnica.
Riemannova zeta funkcia vyhovuje pre všetky komplexné čísla rôzne od 1 a 0 funkcionálnej rovnici
formula_3
kde formula_4 je gama funkcia. Uvedená rovnica dáva do súvisu hodnotu zeta funkcie v bode "s" s hodnotou v bode "1-s".

</doc>
<doc id="322208" url="https://sk.wikipedia.org/wiki?curid=322208" title="Riemannova funkcia zeta">
Riemannova funkcia zeta



</doc>
<doc id="322209" url="https://sk.wikipedia.org/wiki?curid=322209" title="Riemannova zéta funkcia">
Riemannova zéta funkcia



</doc>
<doc id="322210" url="https://sk.wikipedia.org/wiki?curid=322210" title="Riemannova funkcia zéta">
Riemannova funkcia zéta



</doc>
<doc id="322211" url="https://sk.wikipedia.org/wiki?curid=322211" title="One Penn Plaza">
One Penn Plaza

One Penn Plaza je mrakodrap stojaci v New York. 
Má 57 poschodí a výšku 228,6 metrov. Mrakodrap bol navrhnutý firmou Kahn &amp; Jacobs a dokončený bol v roku 1972. V budove je 44 výťahov. Vo väčšine budovy sa nachádzajú kancelárie a v podzemí sú garáže pre takmer 700 aut. Stavba má tri odstupy v 7., 14., a 55. poschodí.
Súčasným majiteľom budovy je investičná spoločnosť Vornado Realty Trust. Budovu získala na konci 90. rokov od hoteliérky Leony Helmsleyovej za sumu 420 miliónov USD.

</doc>
<doc id="322212" url="https://sk.wikipedia.org/wiki?curid=322212" title="Carl Gustav Jakob Jacobi">
Carl Gustav Jakob Jacobi



</doc>
<doc id="322213" url="https://sk.wikipedia.org/wiki?curid=322213" title="Jakob Steiner">
Jakob Steiner

Jakob Steiner (* 18. marec 1796, Utzenstorf, kantón Bern, Švajčiarsko – † 1. apríl 1863, Bern, Švajčiarsko) bol švajčiarsky matematik. Je známy predovšetkým vďaka práci v geometrii. Pracoval predovšetkým v syntetickej geometrii, nemal rád matematickú analýzu a jej aplikovanie v geometrii. Okrajovo sa zaoberal aj kombinatorikou.

</doc>
<doc id="322214" url="https://sk.wikipedia.org/wiki?curid=322214" title="Jacob Steiner">
Jacob Steiner



</doc>
<doc id="322215" url="https://sk.wikipedia.org/wiki?curid=322215" title="Paramore">
Paramore

Paramore je americká rocková skupina, ktorá bola založená v meste Franklin v Tennessee v roku 2003. V súčasnosti sú jej členmi speváčka Hayley Williams, gitarista Taylor York a bubeník Zac Farro. V roku 2005 vydala skupina svoj debutový album "All We Know Is Falling" a v roku 2007 druhý album "Riot!", ktorý bol ocenený platinovou platňou v USA a v Írsku a zlatou platňou v Austrálii, Kanade, na Novom Zélande a v Spojenom kráľovstve. Ich tretí štúdiový album "Brand New Eyes" z roku 2009 bol ocenený platinovou platňou v Írsku a v Spojenom kráľovstve a zlatou platňou v USA, Kanade, Austrálii a na Novom Zélande. Kapela vydala následne tri ďalšie štúdiové albumy — Paramore (2013), After Laughter (2017) a This Is Why (2023). Všetky tri albumy boli kritimi vysoko odcenené.
Skupina sa dostala do širšieho povedomia verejnosti spolu s filmom "Súmrak", ku ktorému nahrala až dve skladby, a to „Decode“ a „I Caught Myself“ a filmom "Transformers 3", ku ktorému nahrala skladbu „Monster“.
Hudobný štýl a vplyvy.
Hudoba skupiny Paramore je označovaná predovšetkým ako alternatívny rock, pop punk, emo, power pop a pop rock. Skupina Paramore vyjadrila uznanie interpetom Fall Out Boy, Hanson, Panic! at the Disco, Blink-182, Death Cab for Cutie, Jimmy Eat World, MewithoutYou a Sunny Day Real Estate a tiež Thrice a New Found Glory; Hayley Williams uviedla, že ju osobne ovplyvnili interpreti ako robert Smith zo skupiny The Cure a Etta James.
Členovia.
Súčasní
Bývalí
Súčasní koncertní
Bývalí koncertní

</doc>
<doc id="322216" url="https://sk.wikipedia.org/wiki?curid=322216" title="14. návštevná expedícia (ISS)">
14. návštevná expedícia (ISS)

14. návštevná expedícia (skrátene EP-14; ) na Medzinárodnú vesmírnu stanicu (ISS) bola krátkodobá výprava I So-jon, kozmonautky juhokórejskej vesmírnej agentúry KARI, na stanici. Po týždennom pobyte na ISS a splnení plánovaného programu sa Kórejčanka vrátila na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-12 štartujúceho v apríli 2008 obsadila I So-jon, kozmonautka juhokórejskej vesmírnej agentúry KARI. Prvýkrát dostala Južná Kórea ponuku na kozmický let v Sojuze v roku 1991, vtedy ešte na kozmickú stanicu Mir. Zo sovietskeho návrhu nakoniec nič nebolo. Po mnohých rokoch roku 2004 vlády Ruska a Kórejskej republiky začali rozhovory a 21. augusta 2004 podpísali dohodu o lete juhokórejského kozmonauta v Sojuze na Medzinárodnú vesmírnu stanicu (ISS). Vesmírne agentúry oboch krajín (Rosmosmos a KARI) upresnili termín letu na apríl 2007 a 7. decembra 2006 podpísali zmluvu o podmienkach letu. O niekoľko dní neskôr, 25. decembra, KARI oznámila výsledky výberu budúcich kozmonautov - kandidátmi na let sa stali mladá špecialistka na biotechnológie I So-jon a výskumník venujúci sa otázkam umelej inteligencie Ko San. V marci 2007 obaja zahájili prípravu v Stredisku prípravy kozmonautov (CPK) v Hviezdnom mestečku. V septembri toho istého roku juhokórejská strana oznámila, že do vesmíru poletí Ko San a I So-jon bude náhradníčka. V marci 2008 si kandidáti pod tlakom z ruskej strany vymenili miesta. 
Let.
Sergej Volkov a Oleg Kononenko z Expedície 17 spolu s I So-jon odštartovali 8. apríla 2008 o 11:17 UTC z kozmodrómu Bajkonur v lodi Sojuz TMA-12; po dvoch dňoch samostatného letu sa 10. apríla o 12:57 UTC spojili so stanicou.
Po spojení sa kozmonauti privítali s posádkou ISS, vyložili náklad na stanicu a začali plánovanú činnosť.
I So-jon sa venovala pätnástim experimentom pripravených juhokórejskými vedcami. Boli to biologické experimenty - skúmanie klíčivosti semien jedenástich druhov rastlín, starnutie mušky drozofily obyčajnej ("Drosophila melanogaster"), sledovanie svojho zdravotného stavu, hodnotenie zmien kvality kórejských potravín v podmienkach kozmického letu. Ďalej sledovala blesky experimentálnym teleskopom, fotografovala zemský povrch, sledovala metabolizmus rastlinných, živočíšnych i ľudských bunkových kultúr.
K technologickým experimentom patrila syntéza kryštálov zeolitov, syntéza organokovových poréznych materiálov, meranie úrovne hluku na stanici a stanovenie jeho charakteristík a zdrojov, testovanie pamäťových čipov, testovanie váh (vážiacich v rozsahu 50-200 gramov) v mikrogravitácii. Pre vzdelávacie účely kórejská kozmonautka zhotovila foto a videodokumentáciu letu, tiež predviedla vplyv mikrogravitácie na správanie predmetov.
Experimenty zabrali kórejské kozmonautke 53 hodín a 15 minút; 6 hodinami a 40 minútami práce pomohli aj ruskí kozmonauti; vyžiadali si dodávku 49,47 kg vybavenia na stanicu a návrat na Zem 8,13 kg materiálu s výsledkami.
Po týždennom pobyte na ISS sa 19. apríla 2008 o 5:06 UTC I So-jon a vracajúca sa posádka Expedície 16 v Sojuze TMA-11 odpútali od stanice a v ten istý deň o 8:30 UTC pristáli v severnom Kazachstane, 278 km východne od Akťubinsku, 428 km ďaleko od plánovaného miesta pristátia. Kórejčanka bola po návrate do Soulu dva týždne hospitalizovaná, mala v dôsledku tvrdého pristátia posunutú medzistavcovú platničku.

</doc>
<doc id="322229" url="https://sk.wikipedia.org/wiki?curid=322229" title="13. návštevná expedícia (ISS)">
13. návštevná expedícia (ISS)

13. návštevná expedícia (skrátene EP-13; ) na Medzinárodnú vesmírnu stanicu (ISS) bola krátkodobá výprava kozmonauta malajzijskej kozmickej agentúry ANGKASA Šejka Muszafara Šukora Al-Masriho na stanici. Po týždennom pobyte a splnení plánovaného programu sa Malajčan vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-11 štartujúceho v októbri 2007 obsadil Šejk Muszafar Šukor Al-Masri, kozmonaut malajzijskej vesmírnej agentúry ANGKASA. Prvýkrát dostala Malajzia ponuku na kozmický let v Sojuze v roku 1987, vtedy ešte na kozmickú stanicu Mir. Zo sovietskeho návrhu nakoniec nič nebolo. Po mnohých rokoch bolo počas návštevy ruského prezidenta Putina v Malajzii v auguste 2003 oznámené dosiahnutie dohody o lete Malajčana v Sojuze na Medzinárodnú vesmírnu stanicu (ISS) a začatie procesu výberu malajského kozmonauta . Dňa 4. septembra predseda vlády Malajzie oznámil mená dvoch víťazov výberu - boli nimi lekári Šejch Muszafar Šukor Al-Masri a Faiz bin Chálid. V októbri 2006 obaja začali prípravu v Stredisku prípravy kozmonautov (CPK) v Hviezdnom mestečku. Šejk Muszafar Šukor v júni 2007 absolvoval aj stáž v Johnsonovom vesmírnom stredisku v Houstone.
Let.
Jurij Malenčenko a Peggy Whitsonová z Expedície 16 spolu so Šejchom Muszafarom Šukorom odštartovali 10. októbra 2007 o 13:23 UTC z kozmodrómu Bajkonur v lodi Sojuz TMA-11; po dvoch dňoch samostatného letu sa 12. októbra o 14:50 UTC spojili so stanicou.
Po spojení sa kozmonauti privítali s posádkou ISS, vyložili náklad na stanicu a začali plánovanú činnosť. Šejk Muszafar Šukor sa venoval experimentom vybraným agentúrou ANGKASA, tri z nich boli pripravené v spolupráci s Európskou vesmírnou agentúrou (ESA).
Trojica pokusov pripravená spoločne s ESA boli experiment ETD-M (skúmanie vplyvu mikrogravitácie na koordináciu pohybov očí a hlavy); ILO-M (skúmanie adaptácie vestibulárneho systému na zmeny gravitácie) a Muscle (štúdium atrofie vnútorných svalov ľudského tela v beztiažovom stave).
ANGKASA pripravila pre svojho kozmonauta experimenty FIS - zhodnotenie kvality a chuti malajských potravín v kozme; CIS - skúmanie vplyvu prostredia kozmického letu na morfológiu a genetický aparát eukariotných buniek, na funkčnosť buniek endotelu a na bunky kostného tkaniva; MIS - skúmanie vplyvu mikrogravitácie na rast a mutácie baktérií "E. Cloacae" a "Acinetobacter baumannii"; PCS - skúmanie špecifík kryštalizácie bielkovinových proteínov v podmienkach mikrogravitácie a TOP - predvedenie zvláštností pohybu v stave beztiaže pre študentov malajských škôl.
Experimenty zabrali malajskému kozmonautovi 18 hodín, 5 hodín a 30 minút im venoval aj Jurij Malenčenko; vyžiadali si dodávku 8,3 kg vybavenia na stanici a návrat na Zem 6,1 kg materiálu s výsledkami.
Po týždennom pobyte na ISS sa 21. októbra 2007 o 7:14 UTC Malajčan a vracajúca sa posádka Expedície 15 v Sojuze TMA-10 odpútali od stanice a v ten istý deň o 10:36 UTC pristáli v severnom Kazachstane, 10 km od osady Tolybaj, 346 km ďaleko od plánovaného miesta pristátia.

</doc>
<doc id="322231" url="https://sk.wikipedia.org/wiki?curid=322231" title="Hedwiga Courthsová-Mahlerová">
Hedwiga Courthsová-Mahlerová

Hedwiga Courthsová-Mahlerová, rodená Ernestine Friederike Elisabeth Mahler (* 18. február 1867, Nebra, Nemecká ríša - † 26. november 1950, Rottach-Egern, Nemecko)) bola populárna nemecká spisovateľka ženských románov a tvorkyňa gastronomických receptov nemeckej kuchyne.
Životopis.
Narodila sa ako nemanželské dieťa nemeckej armádnej markytánky a lodníka na rieke Saale. Život začala ako chovanica detského domova a žiačka nie veľmi kvalitnej školy, pretože jej náhradný otec ju odmietol. Zamestnala sa ako pomocnica v domácnosti, spoločníčka starej dámy, neskôr predavačka, popritom súkromne študovala a dopĺňala si vedomosti. V sedemnástich rokoch napísala svoju prvotinu - novelu "Kde kvitne vres"("Wo die Heide blüht"). Poslala ju do novín, kde ju publikovali. Za druhú poviedku obdržala svoj prvý honorár desať mariek. Odvtedy Hedwiga písala neprerušene až do druhej svetovej vojny.
V roku 1889 sa vydala za textilného výtvarníka Fritza Courthsa. Napätý rodinný rozpočet dopĺňala vtedy obvyklým spôsobom, ktorým bolo varenie „pre pánov ku stolu“ - mladých mužov, ktorí si nemohli dovoliť jesť v reštaurácii. Jej vynikajúca domáca kuchyňa sa stala známou, stravníci ju chválili. Porodila dve dcéry, z ktorých sa jedna, Frieda Birknerová, stala i nadanou spisovateľkou.
Po presťahovaní do Chemnitzu znovu začala písať, zo začiatku tajne. Prvý román jej vyšiel na pokračovanie v miestnych novinách pod názvom "Svetlo a tiene". V roku 1904 sa rodina presťahovala do Köpenicku pri Berlíne a neskôr do Karlshorstu. Hedwiga písala v tomto období dobre platené úspešné zábavné romány pre ženy. Mohli si dovoliť s manželom cestovať po Baltickom mori, do Ríma, Kodane a Švajčiarska a presťahovať sa na lepšiu adresu do Berlína blízko Kurfürstendammu. Hedwiga Courths-Mahlerová sa stala pojmom ako verejná populárna osobnosť, do jej salónov v každom mieste bydliska chodili známe osobnosti kultúry a miestnej politiky. V nemalej miere sa o to pričinilo i jej kuchárske umenie. Jej tvorba sa stala pojmom, získala vtedy známe oslovenie „HCM“. Je to skratka jej mena, ktorú v článku ďalej použijeme.
Politické aktivity.
Po nástupe nacizmu sa v roku 1935 stala členkou "Ríšskej kultúrnej komory", ktorá mala podľa nového modelu nemeckej kultúry "„Blubo“" (Blut und Boden) presadzovať ideály národného socializmu v umení. Hedwiga sa dokonca stala členkou SS, zrejme vo funkcii čestného člena. Od tejto chvíle sa však stiahla a nie je známa jej činnosť v SS - štruktúrach. Odsťahovala sa z Berlína do Bavorska na statok v Tegernsee. Prestala publikovať nové romány aj reedície. Po vojne prestala celkom písať. Skonala v Tegernsee ako milionárka, ktorej vyšlo tri milióny výtlačkov kníh. 
Dielo.
Napísala celkom 208 románov a noviel v štýle ľahkej ženskej romantickej literatúry v kontexte tradičných konzervatívnych nemeckých malomeštiackych hodnôt. Väčšina jej diel dodržiava jednotné dejové klišé. Zo začiatku chudobné a či inak osudom prenasledované ženské súdobé hrdinky sa postupne vďaka citovým väzbám na mužov stávajú členkami vyšších spoločenských sfér. No nielen prostredníctvom mužov, hrdinky sú obvykle počestné a eticky na výške, preto bývajú odmenené lepšou karmou s nevyhnutným šťastným koncom (happy-endom). Tento model príbehu priniesol práve HCM neobvyklú obľúbenosť nielen v Nemecku. Jej diela boli prekladané aj do cudzích jazykov. 
Vplyv diela.
Možno povedať, že jej klišé sa stalo vzorom pre celý literárny žáner a pretrváva v tomto type literatúry dodnes.
Sfilmované romány.
Tieto príbehy boli v sedemdesiatych rokoch 20. storočia sfilmované a úspešne uvedené formou seriálu v juhonemeckej televízii: 

</doc>
<doc id="322232" url="https://sk.wikipedia.org/wiki?curid=322232" title="Ima Robot">
Ima Robot

Ima Robot je hudobná skupina sformovaná v americkom Los Angeles v Kalifornii založená v roku 1990.
História.
Skupina bola sformovaná v roku 1990, po tom, čo sa rozpadla skupina "Alex Ebert's band The Lucky 13's". Slávnou sa stala na začiatku roku 2000, po uzatvorení zmluvy s Virgin Records. Pôvodnými členmi boli Timmy "the Terror" Anderson, Oligee, Justin Meldal-Johnsen a Joey Waronker. Meldal-Johnsen a Waronker boli vyhľadávaný ako hudobníci, ktorí hrali s Beckom pred vstupom do Ima Robot.
Ich prvý skutočný album s názvom "Ima Robot" bol vydaný 6. septembra 2003 a predstavil single "Dynomite" a "Song #1" (len v Británií). Skupina začala koncertovať s kapelami ako Hot Hot Heat, The Von Bondies, Hoobastank, The Sounds a ďalšími.
V roku 2004 skupinu opustili Waronker a Oligee a v roku 2005 ich nasledoval aj Meldal-Johnsen. Bubeníkom sa stal Scott Devours, Filip Noklic prebral basgitaru a Andy Marlow klávesy. 12. septembra 2006 vydali Ima Robot ich druhý album s názvom "Monument to the Masses", ktorý uviedli single "Creeps Me Out" a "Lovers in Captivity". V júni 2008 nastúpil do kapely Lars Vognstrup, ktorý predtým hral s Nikolicom v kapele Junior Senior.
V apríli 2007 skupina odišla od Virgin Records a pokračovala v práci pod vedením Alexisa Riveru z Echo Park Records. 15. apríla 2008 sa na MySpace profile kapely objavila skladba "Gangster". V roku 2010 kapela oznámila vydanie nového albumu "Another Man's Treasure" a uvoľnila na internete skladbu "Ruthless". Momentálne sú prezentovaní vydavateľstvom Werewolf Heart.
Členovia skupiny.
Súčasní členovia:
Minulí členovia:

</doc>
<doc id="322234" url="https://sk.wikipedia.org/wiki?curid=322234" title="FK Dinamo (Moskva)">
FK Dinamo (Moskva)

FK Dinamo Moskva () je futbalový klub so sídlom v Moskve, hrajúci v najvyššej súťaži. Farby klubu sú biela a modrá.
Klub bol založený 18. apríla 1923.

</doc>
<doc id="322236" url="https://sk.wikipedia.org/wiki?curid=322236" title="FC Dynamo Moskva">
FC Dynamo Moskva



</doc>
<doc id="322237" url="https://sk.wikipedia.org/wiki?curid=322237" title="FK Dynamo Moskva">
FK Dynamo Moskva



</doc>
<doc id="322238" url="https://sk.wikipedia.org/wiki?curid=322238" title="Dušan Sninský">
Dušan Sninský

Dušan Sninský (* 7. júl 1977, Michalovce) je bývalý slovenský futbalový reprezentant. Na začiatku svojej kariéry hrával na poste útočníka, resp. útočného stredopoliara, v súčasnosti hráva na poste obrancu.

</doc>
<doc id="322241" url="https://sk.wikipedia.org/wiki?curid=322241" title="Whole Wheat Bread">
Whole Wheat Bread

Whole Wheat Bread je americká punková kapela z Jacksonvillu na Floride. Sformovali sa v roku 2003 a dosiaľ vydali dva albumy a jednu EP pod záštitou orlandského vydavateľstva Fighting Records.
História.
Whole Wheat Bread "(v prekl. celozrnný chlieb)" odštartovali kariéru v roku 2002 s pôvodnými členmi, a to Aaronovým bratom Andrem a Stevom Lorentzom. Zoznámili sa cez Bretta Combsa na Englewoodskej strednej škole. Po roku sa Whole Wheat Bread osamostatnil so Stevom Lorentzom a získal nového bubeníka, Tima, z miestnej punkovej skupiny. Neskôr sa stretli s ich súčasným manažérom a začali koncertovať po Floride. Po roku sa Andre a Tim osamostatnili z kapely. Aaron Abraham a Nicholas Largen boli priatelia v Jacksonville na Floride. Abraham poznal Largena ako DJ Dirtee $skeeta cez Jacksonvillskú podzemnú rapovú scénu, v ktorej bol Largen dobre známy. Zoznámili sa a rozhodli vytvoriť rapovú skupinu. Nato Whole Wheat Bread potrebujúci doplnil Largen a jeho brat. Abraham sa dal na spev a gitaru, Largen na basu, jeho brat Joseph na bubny, dištancujúc sa tak od jeho kariéry v pornografií a Whole Wheat Breat pokračoval v koncertovaní a nahrávaní.
Ich prvý plnohodnotný album, Minority Rules, vyšiel v januári 2005 pod "Fighting Records". Album produkoval Darian Rundall, ktorý predtým pracoval s ďalšími punkovými kapelami, ako Pennywise a Yellowcard. Prvý album dosiahol #8 miesto v tabuľke Billboard's Top Heatseekers. Vďaka tejto skladbe sa dostali na turné s ďalšími skupinami, ako MxPx, The Suicide Machines, Reel Big Fish, Sloppy Meateaters a Streelight Manifesto.
Largen bol zatknutý v newyorskom Amherste, za početné ozbrojené lúpeže, v snahe vykradnúť peniaze z dvoch miest. 11. októbra 2007 bolo ohlásené, že C.J. Randolph opustil kapelu. Whole Wheat Bread hneď nato mal kompletnú zostavu, s basgitaristom Willom Frazierom. 6. januára 2009 vydali ich druhý album, Hearts of Hoodlums.
Progres.
Preskupená zostava pokračovala v turné s rôznymi skupinami, vrátane The Bouncing Souls, Street Dogs, a Wu-Tang Clan's Killah Priest. Nato, v novembri 2006 vydali EP s názvom Punk Life. EP obsahovalo tri originálne piesne a 3 "crunk rockové" paródie rapových skladieb. Jedna zo skladieb, "Symbol of Hope", odráža udalosti hurikánu Katrina a nedostatok entuziazmu vlády reagovať na tieto udalosti. Skladba tiež predstavuje vokály Jasona Navarra zo Suicide Machines.
K ďalšiemu turné došlo v roku 2007, keď začali pracovať na ich druhom albume s producentom Travisom Huffom, ktorý predtým pracoval s kapelami ako Fall Out Boy a Yellowcard. Bol dokončený už v lete 2008, no vyšiel až v januári 2009. Okrem toho, Whole Wheat Bread tiež pracoval s raperom Lil' Jonom na jeho očakávanom sólovom albume, "Crunk Rock". Kapela mu prispela hudbou (gitara, basgitara, bicie, spev) a produkovala skladby s viacerými dobre známymi rapermi.

</doc>
<doc id="322242" url="https://sk.wikipedia.org/wiki?curid=322242" title=".pn">
.pn

.pn je internetová národná doména najvyššej úrovne pre Pitcairnove ostrovy.

</doc>
<doc id="322243" url="https://sk.wikipedia.org/wiki?curid=322243" title="Ernestine Friederike Elisabeth Mahler">
Ernestine Friederike Elisabeth Mahler



</doc>
<doc id="322246" url="https://sk.wikipedia.org/wiki?curid=322246" title="Hedviga Courths-Mahlerová">
Hedviga Courths-Mahlerová



</doc>
<doc id="322247" url="https://sk.wikipedia.org/wiki?curid=322247" title="Pitcairnčina">
Pitcairnčina

Pitcairnčina alebo pitcairnská angličtina ("Pitkern", anglicky "Pitcairnese") je kreolský jazyk založený na hovorovej angličtine 18. storočia a tahitčine. Hovorí sa ním predovšetkým na Pitcairnových ostrovoch, ďalej taktiež na Novom Zélande a v Austrálii, pričom má celosvetovo menej než 100 rodených hovoriacich. Pitcairnčina je blízko príbuzná norfolkčine, s ktorou má rovnaké korene; norfolkčina má hovoriacich niekoľko tisíc. Jej medzinárodný kód je "pih".

</doc>
<doc id="322251" url="https://sk.wikipedia.org/wiki?curid=322251" title="Novozélandský dolár">
Novozélandský dolár

Novozélandský dolár je zákonným platidlom ostrovného štátu Nový Zéland. Jeho ISO 4217 kód je NZD. Jedna stotina doláru sa nazýva cent. V písomnom prejave sa zapisuje znakom "$", alebo "NZ$" pre odlíšenie od iných národných mien s rovnakým názvom dolár.
Rozšírenie.
Okrem samotného Nového Zélandu je zákonným platidlom i na :
A rovnako na:
História.
Novozélandský dolár bol uvoľnený do obehu v roku 1967, kedy nahradil novozélandskú libru. Výmenný kurz bol 1:2 tzn. 1 libra sa zmenila na 2 doláre.
Mince a bankovky.
Mince novozélandského doláru majú hodnoty 10, 20 a 50 centov, ďalej 1 a 2 doláre. 
Bankovky sú vydávené o nominálnych hodnotách 5, 10, 20, 50 a 100 dolárov.

</doc>
<doc id="322253" url="https://sk.wikipedia.org/wiki?curid=322253" title="Sticky Fingers">
Sticky Fingers

Sticky Fingers je deviaty štúdiový album britskej rockovej skupiny The Rolling Stones, vydaný v ich novom vydavateľstve Rolling Stones Records.
V rebríčku časopisu Rolling Stone 500 najlepších albumov na svete bol Sticky Fingers umiestnený na 63. priečke.
Zoznam skladieb.
Autormi sú Mick Jagger a Keith Richards, pokiaľ nie je uvedené inak.

</doc>
<doc id="322257" url="https://sk.wikipedia.org/wiki?curid=322257" title=".bw">
.bw

.bw je internetová národná doména najvyššej úrovne pre štát Botswana.

</doc>
<doc id="322258" url="https://sk.wikipedia.org/wiki?curid=322258" title=".by">
.by

.by je internetová národná doména najvyššej úrovne pre štát Bielorusko.

</doc>
<doc id="322259" url="https://sk.wikipedia.org/wiki?curid=322259" title=".bz">
.bz

.bz je internetová národná doména najvyššej úrovne pre štát Belize.

</doc>
<doc id="322260" url="https://sk.wikipedia.org/wiki?curid=322260" title=".ca">
.ca

.ca je internetová národná doména najvyššej úrovne pre štát Kanada.

</doc>
<doc id="322261" url="https://sk.wikipedia.org/wiki?curid=322261" title=".cc">
.cc

.cc je internetová národná doména najvyššej úrovne pre štát Kokosové ostrovy.

</doc>
<doc id="322262" url="https://sk.wikipedia.org/wiki?curid=322262" title=".cd">
.cd

.cd je internetová národná doména najvyššej úrovne pre Konžskú demokratickú republiku.

</doc>
<doc id="322263" url="https://sk.wikipedia.org/wiki?curid=322263" title=".cf">
.cf

.cf je internetová národná doména najvyššej úrovne pre štát Stredoafrická republika.

</doc>
<doc id="322264" url="https://sk.wikipedia.org/wiki?curid=322264" title=".cg">
.cg

.cg je internetová národná doména najvyššej úrovne pre štát Kongo.

</doc>
<doc id="322265" url="https://sk.wikipedia.org/wiki?curid=322265" title=".ch">
.ch

.ch je internetová národná doména najvyššej úrovne pre štát Švajčiarsko.

</doc>
<doc id="322266" url="https://sk.wikipedia.org/wiki?curid=322266" title=".ci">
.ci

.ci je internetová národná doména najvyššej úrovne pre štát Pobrežie Slonoviny.

</doc>
<doc id="322267" url="https://sk.wikipedia.org/wiki?curid=322267" title=".ck">
.ck

.ck je internetová národná doména najvyššej úrovne pre štát Cookove ostrovy.

</doc>
<doc id="322268" url="https://sk.wikipedia.org/wiki?curid=322268" title=".cl">
.cl

.cl je internetová národná doména najvyššej úrovne pre štát Čile.

</doc>
<doc id="322269" url="https://sk.wikipedia.org/wiki?curid=322269" title=".cm">
.cm

.cm je internetová národná doména najvyššej úrovne pre štát Kamerun.

</doc>
<doc id="322270" url="https://sk.wikipedia.org/wiki?curid=322270" title=".cn">
.cn

.cn je internetová národná doména najvyššej úrovne pre štát Čína.

</doc>
<doc id="322271" url="https://sk.wikipedia.org/wiki?curid=322271" title=".co">
.co

.co je internetová národná doména najvyššej úrovne pre štát Kolumbia.

</doc>
<doc id="322272" url="https://sk.wikipedia.org/wiki?curid=322272" title=".cr">
.cr

.cr je internetová národná doména najvyššej úrovne pre štát Kostarika.

</doc>
<doc id="322273" url="https://sk.wikipedia.org/wiki?curid=322273" title=".cu">
.cu

.cu je internetová národná doména najvyššej úrovne pre štát Kuba.

</doc>
<doc id="322274" url="https://sk.wikipedia.org/wiki?curid=322274" title=".cv">
.cv

.cv je internetová národná doména najvyššej úrovne pre štát Kapverdy.

</doc>
<doc id="322275" url="https://sk.wikipedia.org/wiki?curid=322275" title=".cx">
.cx

.cx je internetová národná doména najvyššej úrovne pre štát Vianočný ostrov.

</doc>
<doc id="322276" url="https://sk.wikipedia.org/wiki?curid=322276" title=".cy">
.cy

.cy je internetová národná doména najvyššej úrovne pre štát Cyprus.

</doc>
<doc id="322277" url="https://sk.wikipedia.org/wiki?curid=322277" title=".dj">
.dj

.dj je internetová národná doména najvyššej úrovne pre štát Džibutsko.

</doc>
<doc id="322278" url="https://sk.wikipedia.org/wiki?curid=322278" title=".dk">
.dk

.dk je internetová národná doména najvyššej úrovne pre štát Dánsko.

</doc>
<doc id="322279" url="https://sk.wikipedia.org/wiki?curid=322279" title=".dm">
.dm

.dm je internetová národná doména najvyššej úrovne pre štát Dominika.

</doc>
<doc id="322280" url="https://sk.wikipedia.org/wiki?curid=322280" title=".do">
.do

.do je internetová národná doména najvyššej úrovne pre štát Dominikánska republika.

</doc>
<doc id="322281" url="https://sk.wikipedia.org/wiki?curid=322281" title=".dz">
.dz

.dz je internetová národná doména najvyššej úrovne pre štát Alžírsko.

</doc>
<doc id="322282" url="https://sk.wikipedia.org/wiki?curid=322282" title=".ec">
.ec

.ec je internetová národná doména najvyššej úrovne pre štát Ekvádor.

</doc>
<doc id="322283" url="https://sk.wikipedia.org/wiki?curid=322283" title=".ee">
.ee

.ee je internetová národná doména najvyššej úrovne pre štát Estónsko.

</doc>
<doc id="322284" url="https://sk.wikipedia.org/wiki?curid=322284" title=".eg">
.eg

.eg je internetová národná doména najvyššej úrovne pre štát Egypt.

</doc>
<doc id="322285" url="https://sk.wikipedia.org/wiki?curid=322285" title=".er">
.er

.er je internetová národná doména najvyššej úrovne pre štát Eritrea.

</doc>
<doc id="322286" url="https://sk.wikipedia.org/wiki?curid=322286" title=".es">
.es

.es je internetová národná doména najvyššej úrovne pre štát Španielsko.

</doc>
<doc id="322287" url="https://sk.wikipedia.org/wiki?curid=322287" title=".et">
.et

.et je internetová národná doména najvyššej úrovne pre štát Etiópia.

</doc>
<doc id="322288" url="https://sk.wikipedia.org/wiki?curid=322288" title=".eu">
.eu

.eu je internetová národná doména najvyššej úrovne pre Európsku úniu. Jej správou je poverená nezisková organizácia EURid.

</doc>
<doc id="322289" url="https://sk.wikipedia.org/wiki?curid=322289" title=".fi">
.fi

.fi je internetová národná doména najvyššej úrovne pre štát Fínsko.

</doc>
<doc id="322290" url="https://sk.wikipedia.org/wiki?curid=322290" title=".fj">
.fj

.fj je internetová národná doména najvyššej úrovne pre štát Fidži.

</doc>
<doc id="322291" url="https://sk.wikipedia.org/wiki?curid=322291" title=".fk">
.fk

.fk je internetová národná doména najvyššej úrovne pre Falklandy.

</doc>
<doc id="322292" url="https://sk.wikipedia.org/wiki?curid=322292" title=".fm">
.fm

.fm je internetová národná doména najvyššej úrovne pre štát Mikronézia. Doména je však často predávaná pre on-line internetové rádiá.
Skratka FM je odvodená od oficiálneho názvu Mikronézie, t. j. Federácia Mikronézia.

</doc>
<doc id="322293" url="https://sk.wikipedia.org/wiki?curid=322293" title=".fo">
.fo

.fo je internetová národná doména najvyššej úrovne pre Faerské ostrovy.

</doc>
<doc id="322294" url="https://sk.wikipedia.org/wiki?curid=322294" title=".fr">
.fr

.fr je internetová národná doména najvyššej úrovne pre štát Francúzsko.

</doc>
<doc id="322295" url="https://sk.wikipedia.org/wiki?curid=322295" title=".ga">
.ga

.ga je internetová národná doména najvyššej úrovne pre štát Gabon.

</doc>
<doc id="322296" url="https://sk.wikipedia.org/wiki?curid=322296" title=".gd">
.gd

.gd je internetová národná doména najvyššej úrovne pre štát Grenada.

</doc>
<doc id="322297" url="https://sk.wikipedia.org/wiki?curid=322297" title=".ge">
.ge

.ge je internetová národná doména najvyššej úrovne pre štát Gruzínsko.

</doc>
<doc id="322298" url="https://sk.wikipedia.org/wiki?curid=322298" title=".gf">
.gf

.gf je internetová národná doména najvyššej úrovne pre Francúzsku Guyanu.

</doc>
<doc id="322299" url="https://sk.wikipedia.org/wiki?curid=322299" title=".gg">
.gg

.gg je internetová národná doména najvyššej úrovne pre Guernsey.

</doc>
<doc id="322300" url="https://sk.wikipedia.org/wiki?curid=322300" title=".gh">
.gh

.gh je internetová národná doména najvyššej úrovne pre štát Ghana.

</doc>
<doc id="322301" url="https://sk.wikipedia.org/wiki?curid=322301" title=".gi">
.gi

.gi je internetová národná doména najvyššej úrovne pre Gibraltár.

</doc>
<doc id="322302" url="https://sk.wikipedia.org/wiki?curid=322302" title=".gl">
.gl

.gl je internetová národná doména najvyššej úrovne pre Grónsko.

</doc>
<doc id="322303" url="https://sk.wikipedia.org/wiki?curid=322303" title=".gm">
.gm

.gm je internetová národná doména najvyššej úrovne pre štát Gambia.

</doc>
<doc id="322304" url="https://sk.wikipedia.org/wiki?curid=322304" title=".gn">
.gn

.gn je internetová národná doména najvyššej úrovne pre štát Guinea.

</doc>
<doc id="322305" url="https://sk.wikipedia.org/wiki?curid=322305" title=".gp">
.gp

.gp je internetová národná doména najvyššej úrovne pre štát Guadeloupe.

</doc>
<doc id="322306" url="https://sk.wikipedia.org/wiki?curid=322306" title=".gq">
.gq

.gq je internetová národná doména najvyššej úrovne pre štát Rovníková Guinea.

</doc>
<doc id="322307" url="https://sk.wikipedia.org/wiki?curid=322307" title=".gr">
.gr

.gr je internetová národná doména najvyššej úrovne pre štát Grécko.

</doc>
<doc id="322308" url="https://sk.wikipedia.org/wiki?curid=322308" title=".gs">
.gs

.gs je internetová národná doména najvyššej úrovne pre Južnú Georgiu a Sandwichove ostrovy.

</doc>
<doc id="322309" url="https://sk.wikipedia.org/wiki?curid=322309" title=".gt">
.gt

.gt je internetová národná doména najvyššej úrovne pre štát Guatemala.

</doc>
<doc id="322310" url="https://sk.wikipedia.org/wiki?curid=322310" title=".gu">
.gu

.gu je internetová národná doména najvyššej úrovne pre štát Guam.

</doc>
<doc id="322311" url="https://sk.wikipedia.org/wiki?curid=322311" title=".gw">
.gw

.gw je internetová národná doména najvyššej úrovne pre štát Guinea-Bissau.

</doc>
<doc id="322312" url="https://sk.wikipedia.org/wiki?curid=322312" title=".gy">
.gy

.gy je internetová národná doména najvyššej úrovne pre štát Guyana.

</doc>
<doc id="322313" url="https://sk.wikipedia.org/wiki?curid=322313" title=".hk">
.hk

.hk je internetová národná doména najvyššej úrovne pre Hongkong.

</doc>
<doc id="322314" url="https://sk.wikipedia.org/wiki?curid=322314" title=".hm">
.hm

.hm je internetová národná doména najvyššej úrovne pre Heardov ostrov.

</doc>
<doc id="322315" url="https://sk.wikipedia.org/wiki?curid=322315" title=".hn">
.hn

.hn je internetová národná doména najvyššej úrovne pre štát Honduras.

</doc>
<doc id="322316" url="https://sk.wikipedia.org/wiki?curid=322316" title=".hr">
.hr

.hr je internetová národná doména najvyššej úrovne pre štát Chorvátsko.

</doc>
<doc id="322317" url="https://sk.wikipedia.org/wiki?curid=322317" title=".ht">
.ht

.ht je internetová národná doména najvyššej úrovne pre štát Haiti.

</doc>
<doc id="322318" url="https://sk.wikipedia.org/wiki?curid=322318" title=".hu">
.hu

.hu je internetová národná doména najvyššej úrovne pre štát Maďarsko.

</doc>
<doc id="322319" url="https://sk.wikipedia.org/wiki?curid=322319" title=".id">
.id

.id je internetová národná doména najvyššej úrovne pre štát Indonézia.

</doc>
<doc id="322320" url="https://sk.wikipedia.org/wiki?curid=322320" title=".ie">
.ie

.ie je internetová národná doména najvyššej úrovne pre štát Írsko.

</doc>
<doc id="322321" url="https://sk.wikipedia.org/wiki?curid=322321" title=".il">
.il

.il je internetová národná doména najvyššej úrovne pre štát Izrael.

</doc>
<doc id="322322" url="https://sk.wikipedia.org/wiki?curid=322322" title=".im">
.im

.im je internetová národná doména najvyššej úrovne pre ostrov Man.

</doc>
<doc id="322323" url="https://sk.wikipedia.org/wiki?curid=322323" title=".in">
.in

.in je internetová národná doména najvyššej úrovne pre štát India.

</doc>
<doc id="322324" url="https://sk.wikipedia.org/wiki?curid=322324" title=".io">
.io

.io je internetová národná doména najvyššej úrovne pre Britské indickooceánske územie.

</doc>
<doc id="322325" url="https://sk.wikipedia.org/wiki?curid=322325" title=".iq">
.iq

.iq je internetová národná doména najvyššej úrovne pre štát Irak.

</doc>
<doc id="322326" url="https://sk.wikipedia.org/wiki?curid=322326" title=".ir">
.ir

.ir je internetová národná doména najvyššej úrovne pre štát Irán.

</doc>
<doc id="322327" url="https://sk.wikipedia.org/wiki?curid=322327" title=".is">
.is

.is je internetová národná doména najvyššej úrovne pre štát Island.

</doc>
<doc id="322328" url="https://sk.wikipedia.org/wiki?curid=322328" title=".it">
.it

.it je internetová národná doména najvyššej úrovne pre štát Taliansko.

</doc>
<doc id="322329" url="https://sk.wikipedia.org/wiki?curid=322329" title="Rajecký maratón">
Rajecký maratón

Rajecký maratón patrí medzi TOP bežeckých podujatí na Slovensku a je zaradený do slovenskej bežeckej ligy. Podujatie usporadúva v druhú augustovú sobotu Maratón klub Rajec a jeho súčasťou je i polmaratón a In-line polmaratón. V roku 2018 sa uskutočnil jubilejný 35. ročník.
Pozadie vzniku.
Za vznikom behu je stávka troch bratov Uhlárikovcov v roku 1982, ktorej cieľom bolo zabehnúť z Rajca do Čičmian a späť. Odmenou pre víťaza bolo zbavenie sa povinnosti vykonávať domáce práce. Táto akcia sa veľmi zapáčila prostrednému z bratov, Pavlovi, ktorý ju o rok zorganizoval pre členov turistického oddielu. Veľký ohlas spôsobil, že v roku 1984 sa konal oficiálny 1. ročník maratónu. Odvtedy je riaditeľom, manažérom i hlavným organizátorom tohto športového sviatku v Rajci. 

</doc>
<doc id="322332" url="https://sk.wikipedia.org/wiki?curid=322332" title=".je">
.je

.je je internetová národná doména najvyššej úrovne pre Jersey.

</doc>
<doc id="322333" url="https://sk.wikipedia.org/wiki?curid=322333" title=".jm">
.jm

.jm je internetová národná doména najvyššej úrovne pre štát Jamajka.

</doc>
<doc id="322334" url="https://sk.wikipedia.org/wiki?curid=322334" title=".jo">
.jo

.jo je internetová národná doména najvyššej úrovne pre štát Jordánsko.

</doc>
<doc id="322335" url="https://sk.wikipedia.org/wiki?curid=322335" title=".jp">
.jp

.jp je internetová národná doména najvyššej úrovne pre štát Japonsko.

</doc>
<doc id="322336" url="https://sk.wikipedia.org/wiki?curid=322336" title=".ke">
.ke

.ke je internetová národná doména najvyššej úrovne pre štát Keňa.

</doc>
<doc id="322337" url="https://sk.wikipedia.org/wiki?curid=322337" title=".kg">
.kg

.kg je internetová národná doména najvyššej úrovne pre štát Kirgizsko.

</doc>
<doc id="322338" url="https://sk.wikipedia.org/wiki?curid=322338" title=".kh">
.kh

.kh je internetová národná doména najvyššej úrovne pre štát Kambodža.

</doc>
<doc id="322339" url="https://sk.wikipedia.org/wiki?curid=322339" title=".ki">
.ki

.ki je internetová národná doména najvyššej úrovne pre štát Kiribati.

</doc>
<doc id="322340" url="https://sk.wikipedia.org/wiki?curid=322340" title=".km">
.km

.km je internetová národná doména najvyššej úrovne pre štát Komory.

</doc>
<doc id="322341" url="https://sk.wikipedia.org/wiki?curid=322341" title=".kn">
.kn

.kn je internetová národná doména najvyššej úrovne pre štát Svätý Krištof a Nevis.

</doc>
<doc id="322342" url="https://sk.wikipedia.org/wiki?curid=322342" title=".kp">
.kp

.kp je internetová národná doména najvyššej úrovne pre štát Kórejská ľudovodemokratická republika.

</doc>
<doc id="322343" url="https://sk.wikipedia.org/wiki?curid=322343" title=".kr">
.kr

.kr je internetová národná doména najvyššej úrovne pre štát Kórejská republika.

</doc>
<doc id="322344" url="https://sk.wikipedia.org/wiki?curid=322344" title=".kw">
.kw

.kw je internetová národná doména najvyššej úrovne pre štát Kuvajt.

</doc>
<doc id="322345" url="https://sk.wikipedia.org/wiki?curid=322345" title=".ky">
.ky

.ky je internetová národná doména najvyššej úrovne pre štát Kajmanie ostrovy.

</doc>
<doc id="322346" url="https://sk.wikipedia.org/wiki?curid=322346" title=".kz">
.kz

.kz je internetová národná doména najvyššej úrovne pre štát Kazachstan.

</doc>
<doc id="322347" url="https://sk.wikipedia.org/wiki?curid=322347" title=".la">
.la

.la je internetová národná doména najvyššej úrovne pre štát Laos.

</doc>
<doc id="322348" url="https://sk.wikipedia.org/wiki?curid=322348" title=".lb">
.lb

.lb je internetová národná doména najvyššej úrovne pre štát Libanon.

</doc>
<doc id="322349" url="https://sk.wikipedia.org/wiki?curid=322349" title=".lc">
.lc

.lc je internetová národná doména najvyššej úrovne pre štát Svätá Lucia.

</doc>
<doc id="322350" url="https://sk.wikipedia.org/wiki?curid=322350" title=".li">
.li

.li je internetová národná doména najvyššej úrovne pre štát Lichtenštajnsko.

</doc>
<doc id="322351" url="https://sk.wikipedia.org/wiki?curid=322351" title=".lk">
.lk

.lk je internetová národná doména najvyššej úrovne pre štát Srí Lanka.

</doc>
<doc id="322352" url="https://sk.wikipedia.org/wiki?curid=322352" title=".lr">
.lr

.lr je internetová národná doména najvyššej úrovne pre štát Libéria.

</doc>
<doc id="322353" url="https://sk.wikipedia.org/wiki?curid=322353" title=".ls">
.ls

.ls je internetová národná doména najvyššej úrovne pre štát Lesotho.

</doc>
<doc id="322354" url="https://sk.wikipedia.org/wiki?curid=322354" title=".lt">
.lt

.lt je internetová národná doména najvyššej úrovne pre štát Litva.

</doc>
<doc id="322355" url="https://sk.wikipedia.org/wiki?curid=322355" title=".lu">
.lu

.lu je internetová národná doména najvyššej úrovne pre štát Luxembursko.

</doc>
<doc id="322356" url="https://sk.wikipedia.org/wiki?curid=322356" title=".lv">
.lv

.lv je internetová národná doména najvyššej úrovne pre štát Lotyšsko.

</doc>
<doc id="322357" url="https://sk.wikipedia.org/wiki?curid=322357" title=".ly">
.ly

.ly je internetová národná doména najvyššej úrovne pre štát Líbya.
Doména .ly je často používaná v súvislosti s tvorením prísloviek z prídavných mien v angličtine.

</doc>
<doc id="322358" url="https://sk.wikipedia.org/wiki?curid=322358" title=".ma">
.ma

.ma je internetová národná doména najvyššej úrovne pre štát Maroko.

</doc>
<doc id="322359" url="https://sk.wikipedia.org/wiki?curid=322359" title=".mc">
.mc

.mc je internetová národná doména najvyššej úrovne pre štát Monako.

</doc>
<doc id="322360" url="https://sk.wikipedia.org/wiki?curid=322360" title=".md">
.md

.md je internetová národná doména najvyššej úrovne pre štát Moldavsko.

</doc>
<doc id="322361" url="https://sk.wikipedia.org/wiki?curid=322361" title=".me">
.me

.me je internetová národná doména najvyššej úrovne pre štát Čierna Hora.

</doc>
<doc id="322362" url="https://sk.wikipedia.org/wiki?curid=322362" title=".mf">
.mf

.mf je internetová národná doména najvyššej úrovne pre francúzsky Saint-Martin.

</doc>
<doc id="322363" url="https://sk.wikipedia.org/wiki?curid=322363" title=".mg">
.mg

.mg je internetová národná doména najvyššej úrovne pre štát Madagaskar.

</doc>
<doc id="322364" url="https://sk.wikipedia.org/wiki?curid=322364" title=".mh">
.mh

.mh je internetová národná doména najvyššej úrovne pre štát Marshallove ostrovy.

</doc>
<doc id="322365" url="https://sk.wikipedia.org/wiki?curid=322365" title=".mk">
.mk

.mk je internetová národná doména najvyššej úrovne pre štát Severné Macedónsko.

</doc>
<doc id="322366" url="https://sk.wikipedia.org/wiki?curid=322366" title=".ml">
.ml

.ml je internetová národná doména najvyššej úrovne pre štát Mali. Je poskytovaná zdarma na 1 rok pre každého.

</doc>
<doc id="322367" url="https://sk.wikipedia.org/wiki?curid=322367" title=".mm">
.mm

.mm je internetová národná doména najvyššej úrovne pre štát Mjanmarsko.

</doc>
<doc id="322368" url="https://sk.wikipedia.org/wiki?curid=322368" title=".mn">
.mn

.mn je internetová národná doména najvyššej úrovne pre štát Mongolsko.

</doc>
<doc id="322369" url="https://sk.wikipedia.org/wiki?curid=322369" title=".mo">
.mo

.mo je internetová národná doména najvyššej úrovne pre štát Macao.

</doc>
<doc id="322370" url="https://sk.wikipedia.org/wiki?curid=322370" title=".mp">
.mp

.mp je internetová národná doména najvyššej úrovne pre Severné Mariány.

</doc>
<doc id="322371" url="https://sk.wikipedia.org/wiki?curid=322371" title=".mq">
.mq

.mq je internetová národná doména najvyššej úrovne pre štát Martinik.

</doc>
<doc id="322372" url="https://sk.wikipedia.org/wiki?curid=322372" title=".mr">
.mr

.mr je internetová národná doména najvyššej úrovne pre štát Mauritánia.

</doc>
<doc id="322373" url="https://sk.wikipedia.org/wiki?curid=322373" title=".ms">
.ms

.ms je internetová národná doména najvyššej úrovne pre ostrov Montserrat.

</doc>
<doc id="322374" url="https://sk.wikipedia.org/wiki?curid=322374" title=".mt">
.mt

.mt je internetová národná doména najvyššej úrovne pre štát Malta.

</doc>
<doc id="322375" url="https://sk.wikipedia.org/wiki?curid=322375" title=".mu">
.mu

.mu je internetová národná doména najvyššej úrovne pre štát Maurícius.

</doc>
<doc id="322376" url="https://sk.wikipedia.org/wiki?curid=322376" title=".mv">
.mv

.mv je internetová národná doména najvyššej úrovne pre štát Maldivy.

</doc>
<doc id="322377" url="https://sk.wikipedia.org/wiki?curid=322377" title=".mw">
.mw

.mw je internetová národná doména najvyššej úrovne pre štát Malawi.

</doc>
<doc id="322378" url="https://sk.wikipedia.org/wiki?curid=322378" title=".mx">
.mx

.mx je internetová národná doména najvyššej úrovne pre štát Mexiko.

</doc>
<doc id="322379" url="https://sk.wikipedia.org/wiki?curid=322379" title=".my">
.my

.my je internetová národná doména najvyššej úrovne pre štát Malajzia.

</doc>
<doc id="322380" url="https://sk.wikipedia.org/wiki?curid=322380" title=".mz">
.mz

.mz je internetová národná doména najvyššej úrovne pre štát Mozambik.

</doc>
<doc id="322381" url="https://sk.wikipedia.org/wiki?curid=322381" title=".na">
.na

.na je internetová národná doména najvyššej úrovne pre štát Namíbia.

</doc>
<doc id="322382" url="https://sk.wikipedia.org/wiki?curid=322382" title=".nc">
.nc

.nc je internetová národná doména najvyššej úrovne pre Novú Kaledóniu.

</doc>
<doc id="322383" url="https://sk.wikipedia.org/wiki?curid=322383" title=".ne">
.ne

.ne je internetová národná doména najvyššej úrovne pre štát Niger.

</doc>
<doc id="322384" url="https://sk.wikipedia.org/wiki?curid=322384" title=".nf">
.nf

.nf je internetová národná doména najvyššej úrovne pre ostrov Norfolk.

</doc>
<doc id="322385" url="https://sk.wikipedia.org/wiki?curid=322385" title=".ng">
.ng

.ng je internetová národná doména najvyššej úrovne pre štát Nigéria.

</doc>
<doc id="322386" url="https://sk.wikipedia.org/wiki?curid=322386" title=".ni">
.ni

.ni je internetová národná doména najvyššej úrovne pre štát Nikaragua.

</doc>
<doc id="322387" url="https://sk.wikipedia.org/wiki?curid=322387" title=".nl">
.nl

.nl je internetová národná doména najvyššej úrovne pre štát Holandsko.

</doc>
<doc id="322388" url="https://sk.wikipedia.org/wiki?curid=322388" title=".no">
.no

.no je internetová národná doména najvyššej úrovne pre štát Nórsko.

</doc>
<doc id="322389" url="https://sk.wikipedia.org/wiki?curid=322389" title=".np">
.np

.np je internetová národná doména najvyššej úrovne pre štát Nepál.

</doc>
<doc id="322390" url="https://sk.wikipedia.org/wiki?curid=322390" title=".nr">
.nr

.nr je internetová národná doména najvyššej úrovne pre štát Nauru.

</doc>
<doc id="322391" url="https://sk.wikipedia.org/wiki?curid=322391" title=".nu">
.nu

.nu je internetová národná doména najvyššej úrovne pre Niue.

</doc>
<doc id="322392" url="https://sk.wikipedia.org/wiki?curid=322392" title=".nz">
.nz

.nz je internetová národná doména najvyššej úrovne pre štát Nový Zéland.

</doc>
<doc id="322393" url="https://sk.wikipedia.org/wiki?curid=322393" title=".om">
.om

.om je internetová národná doména najvyššej úrovne pre štát Omán.

</doc>
<doc id="322394" url="https://sk.wikipedia.org/wiki?curid=322394" title=".pa">
.pa

.pa je internetová národná doména najvyššej úrovne pre štát Panama.

</doc>
<doc id="322395" url="https://sk.wikipedia.org/wiki?curid=322395" title=".pe">
.pe

.pe je internetová národná doména najvyššej úrovne pre štát Peru.

</doc>
<doc id="322396" url="https://sk.wikipedia.org/wiki?curid=322396" title=".pf">
.pf

.pf je internetová národná doména najvyššej úrovne pre Francúzsku Polynéziu.

</doc>
<doc id="322397" url="https://sk.wikipedia.org/wiki?curid=322397" title=".pg">
.pg

.pg je internetová národná doména najvyššej úrovne pre štát Papua-Nová Guinea.

</doc>
<doc id="322398" url="https://sk.wikipedia.org/wiki?curid=322398" title=".ph">
.ph

.ph je internetová národná doména najvyššej úrovne pre štát Filipíny.

</doc>
<doc id="322399" url="https://sk.wikipedia.org/wiki?curid=322399" title=".pk">
.pk

.pk je internetová národná doména najvyššej úrovne pre štát Pakistan.

</doc>
<doc id="322400" url="https://sk.wikipedia.org/wiki?curid=322400" title=".pl">
.pl

.pl je internetová národná doména najvyššej úrovne pre štát Poľsko.

</doc>
<doc id="322401" url="https://sk.wikipedia.org/wiki?curid=322401" title=".pr">
.pr

.pr je internetová národná doména najvyššej úrovne pre štát Portoriko.

</doc>
<doc id="322402" url="https://sk.wikipedia.org/wiki?curid=322402" title=".ps">
.ps

.ps je internetová národná doména najvyššej úrovne pre Palestínu.

</doc>
<doc id="322403" url="https://sk.wikipedia.org/wiki?curid=322403" title=".pt">
.pt

.pt je internetová národná doména najvyššej úrovne pre štát Portugalsko.

</doc>
<doc id="322404" url="https://sk.wikipedia.org/wiki?curid=322404" title=".pw">
.pw

.pw je internetová národná doména najvyššej úrovne pre štát Palau.

</doc>
<doc id="322405" url="https://sk.wikipedia.org/wiki?curid=322405" title=".py">
.py

.py je internetová národná doména najvyššej úrovne pre štát Paraguaj.

</doc>
<doc id="322406" url="https://sk.wikipedia.org/wiki?curid=322406" title=".qa">
.qa

.qa je internetová národná doména najvyššej úrovne pre štát Katar.

</doc>
<doc id="322407" url="https://sk.wikipedia.org/wiki?curid=322407" title=".re">
.re

.re je internetová národná doména najvyššej úrovne pre Réunion.

</doc>
<doc id="322408" url="https://sk.wikipedia.org/wiki?curid=322408" title=".ro">
.ro

.ro je internetová národná doména najvyššej úrovne pre štát Rumunsko.

</doc>
<doc id="322409" url="https://sk.wikipedia.org/wiki?curid=322409" title=".rs">
.rs

.rs je internetová národná doména najvyššej úrovne pre štát Srbsko.

</doc>
<doc id="322410" url="https://sk.wikipedia.org/wiki?curid=322410" title=".ru">
.ru

.ru je internetová národná doména najvyššej úrovne pre štát Rusko.

</doc>
<doc id="322411" url="https://sk.wikipedia.org/wiki?curid=322411" title=".rw">
.rw

.rw je internetová národná doména najvyššej úrovne pre štát Rwanda.

</doc>
<doc id="322412" url="https://sk.wikipedia.org/wiki?curid=322412" title=".sa">
.sa

.sa je internetová národná doména najvyššej úrovne pre štát Saudská Arábia.

</doc>
<doc id="322413" url="https://sk.wikipedia.org/wiki?curid=322413" title=".sb">
.sb

.sb je internetová národná doména najvyššej úrovne pre štát Šalamúnove ostrovy.

</doc>
<doc id="322414" url="https://sk.wikipedia.org/wiki?curid=322414" title=".sc">
.sc

.sc je internetová národná doména najvyššej úrovne pre štát Seychely.

</doc>
<doc id="322415" url="https://sk.wikipedia.org/wiki?curid=322415" title=".sd">
.sd

.sd je internetová národná doména najvyššej úrovne pre štát Sudán.

</doc>
<doc id="322416" url="https://sk.wikipedia.org/wiki?curid=322416" title=".se">
.se

.se je internetová národná doména najvyššej úrovne pre štát Švédsko.

</doc>
<doc id="322417" url="https://sk.wikipedia.org/wiki?curid=322417" title=".sg">
.sg

.sg je internetová národná doména najvyššej úrovne pre štát Singapur.

</doc>
<doc id="322418" url="https://sk.wikipedia.org/wiki?curid=322418" title=".sh">
.sh

.sh je internetová národná doména najvyššej úrovne pre ostrov Svätá Helena.

</doc>
<doc id="322419" url="https://sk.wikipedia.org/wiki?curid=322419" title=".si">
.si

.si je internetová národná doména najvyššej úrovne pre štát Slovinsko.

</doc>
<doc id="322420" url="https://sk.wikipedia.org/wiki?curid=322420" title=".sm">
.sm

.sm je internetová národná doména najvyššej úrovne pre štát San Maríno.

</doc>
<doc id="322421" url="https://sk.wikipedia.org/wiki?curid=322421" title=".sl">
.sl

.sl je internetová národná doména najvyššej úrovne pre štát Sierra Leone.

</doc>
<doc id="322422" url="https://sk.wikipedia.org/wiki?curid=322422" title=".sn">
.sn

.sn je internetová národná doména najvyššej úrovne pre štát Senegal.

</doc>
<doc id="322423" url="https://sk.wikipedia.org/wiki?curid=322423" title=".sr">
.sr

.sr je internetová národná doména najvyššej úrovne pre Surinam.

</doc>
<doc id="322424" url="https://sk.wikipedia.org/wiki?curid=322424" title=".st">
.st

.st je internetová národná doména najvyššej úrovne pre štát Svätý Tomáš a Princov ostrov.

</doc>
<doc id="322425" url="https://sk.wikipedia.org/wiki?curid=322425" title="Blok motora">
Blok motora



</doc>
<doc id="322426" url="https://sk.wikipedia.org/wiki?curid=322426" title="Dýzové prúdenie">
Dýzové prúdenie

Dýzové prúdenie alebo (nenormovaný názov) jetstream (nesprávne "tryskové prúdenie", ) je prúdenie v atmosfére, charakteristické rýchlosťami vetra vyše 30 m.s-1 (108 km.h-1) a smerujúce zo západu na východ. Priestor vymedzený izotachami, ktoré vymedzujú dýzové prúdenie má značne pretiahnutý sploštený tvar. Charakteristickým znakom je tiež vertikálny strih vetra okolo 10 m.s-1 (36 km.h-1) na 1 km výšky. Dýzové prúdenie sa vyskytuje v troposfére, stratosfére i mezosfére. V troposfére sa vyskytuje najčastejšie 1 až 2 km pod tropopauzou na hranici susediacich vzduchových hmôt, ktorých teploty sú výrazne rozdielne. Vyskytuje sa teda medzi polárnou, Ferrelovou a Hadleyovou bunkou.
Prúdenie bolo objavené letcami počas druhej svetovej vojny. Dýzové prúdenie má značný význam v leteckej doprave, respektíve letectve, pretože uľahčuje let a znižuje množstvo spotrebovaného paliva – to platí v prípade letu v smere dýzového prúdenia. Ak lietadlo letí opačným smerom, dýzové prúdenie zvyšuje spotrebu a predlžuje čas potrebný na prepravu. Ak sa lietadlo snaží vyhnúť dýzovému prúdeniu, väčšinou opúšťa ortodrómu.

</doc>
<doc id="322428" url="https://sk.wikipedia.org/wiki?curid=322428" title="Tryskové prúdenie">
Tryskové prúdenie

 #REDIRECT Dýzové prúdenie

</doc>
<doc id="322429" url="https://sk.wikipedia.org/wiki?curid=322429" title="Jet stream">
Jet stream

 #REDIRECT Dýzové prúdenie

</doc>
<doc id="322438" url="https://sk.wikipedia.org/wiki?curid=322438" title="Sympatikomimetikum">
Sympatikomimetikum



</doc>
<doc id="322442" url="https://sk.wikipedia.org/wiki?curid=322442" title="Sympatotropná látka">
Sympatotropná látka

Sympatotropná látka je látka pôsobiaca na sympatikus. Môže to byť:

</doc>
<doc id="322444" url="https://sk.wikipedia.org/wiki?curid=322444" title="Jetstream">
Jetstream



</doc>
<doc id="322446" url="https://sk.wikipedia.org/wiki?curid=322446" title="Nataša Zverevová">
Nataša Zverevová

Nataša Zverevová, , (* 16. apríl 1971, Minsk, Bielorusko) je bývala bieloruská profesionálna tenistka. Počas svojej kariéry vyhrala 4 turnaje WTA v dvojhre a 80 turnajov vo štvorhre.

</doc>
<doc id="322450" url="https://sk.wikipedia.org/wiki?curid=322450" title="Selket">
Selket

Selket (iné názvy: Selchis, Selkis, Selkhit, Selkit, Selqet, Serkhet, Serket-hetyt, Serqet a Serquet) je bohyňa starovekého Egypta. Najčastejšie je zobrazovaná ako škorpión, prípadne ako žena so škorpiónom na hlave.
Selket bola považovaná za veľmi dôležitú bohyňu (jedným z dôvodov môže byť ten, že jeden z najnebezpečnejších druhov škorpióna žije v severnej Afrike) a niekedy bola označovaná ako ochrankyňa faraónov. Vo všeobecnosti ochraňovala ľudí pred uštipnutím škorpióna. Je považovaná aj za ochrankyňu mŕtvych. Spolu s bohyňami Eset, Neit a Nebthet strážila mumifikované telá zomrelých a vnútornosti vyňaté z tiel pri mumifikácii. 
Tieto štyri ochranné bohyne strážia, stojac každá v jednom rohu s rozpaženými rukami, skriňu na kanopy, kde boli vnútornosti v hrobke uložené. 
Bohyňa Selket bola spolu s ďalšími bohmi (Synmi Horovými, Eset, Neit a Nebthet) zobrazovaná aj na ovinadlách a amuletoch, ktoré sa prikladali k mŕtvemu pri mumifikácii. 

</doc>
<doc id="322451" url="https://sk.wikipedia.org/wiki?curid=322451" title="Selchis">
Selchis



</doc>
<doc id="322452" url="https://sk.wikipedia.org/wiki?curid=322452" title="Selkis">
Selkis



</doc>
<doc id="322453" url="https://sk.wikipedia.org/wiki?curid=322453" title="Selkhit">
Selkhit



</doc>
<doc id="322455" url="https://sk.wikipedia.org/wiki?curid=322455" title="Selkit">
Selkit



</doc>
<doc id="322456" url="https://sk.wikipedia.org/wiki?curid=322456" title="Serkhet">
Serkhet



</doc>
<doc id="322457" url="https://sk.wikipedia.org/wiki?curid=322457" title="Selqet">
Selqet



</doc>
<doc id="322458" url="https://sk.wikipedia.org/wiki?curid=322458" title="Serket-hetyt">
Serket-hetyt



</doc>
<doc id="322459" url="https://sk.wikipedia.org/wiki?curid=322459" title="Serqet">
Serqet



</doc>
<doc id="322460" url="https://sk.wikipedia.org/wiki?curid=322460" title="Serquet">
Serquet



</doc>
<doc id="322461" url="https://sk.wikipedia.org/wiki?curid=322461" title="Kuk (boh)">
Kuk (boh)

Kuk (iné názvy: Kek, Keku) je staroegypský boh. Podľa hermopolitskej kozmogónie patril počas obdobia Strednej ríše do Ogdoady (Osmora) – skupiny ôsmich prvotných božstiev, uctievaných v Chmúneve (Hermopolis), kde spolu so svojím ženským náprotivkom Kauket predstavovali ako pár "prvotnú tmu".
Rovnako ako ďalší mužskí bohovia Osmora bola aj Kuk znázorňovaný ako žaba, prípadne ako muž so žabou hlavou.

</doc>
<doc id="322462" url="https://sk.wikipedia.org/wiki?curid=322462" title="Kek">
Kek



</doc>
<doc id="322463" url="https://sk.wikipedia.org/wiki?curid=322463" title="Keku">
Keku



</doc>
<doc id="322464" url="https://sk.wikipedia.org/wiki?curid=322464" title="Štyria Horovi synovia">
Štyria Horovi synovia

Štyria Horovi synovia alebo len Horovi synovia je pôvodné egyptské označenie skupiny štyroch prevažne pohrebných staroegyptských bohov považovaných za synov boha Hora v jeho podobe Haruera, Harsemsua alebo Hora z Chemi; podľa nejasných náznakov ich matkou mala byť bohyňa Eset. Sú to bohovia:
V textoch pyramíd sú spomínaní ako „priatelia kráľa“ a zosnulému panovníkovi pomáhajú v jeho výstupe na nebesá. Neskôr sa spomínajú ako ochrancovia zomrelých, najmä pred hladom a smädom, 
a ochraňovali ich pred nebezpečím. 
Ako ochrancovia sa niekedy pripojili k slnečnému bohovi, čím mu mali pomáhať v boji proti Apopovi, princípu zla, temnoty a chaosu. 
Zúčastňujú sa pohrebu a ochraňujú pľúca, pečeň, žalúdok a črevá, teda jednotlivé vnútorné orgány vyberané z tela mŕtveho pri mumifikácii. Preto sú od konca 18. dynastie (tj. od Novej ríše) často zobrazovaní na kanopách, v ktorých bývali orgány uložené. 
Synovia Horovi vystupujú v ľudskej podobe, v neskoršej dobe môžu byť s výnimkou Imseta zobrazovaní aj so zvieracími hlavami: Duamutef šakaľou, Hapi opičou a Kebehsenuf s hlavou sokola. V Knihách mŕtvych majú podobu malých mumifikovaných postavičiek stojacich pri podsvetnom súde v blízkosti Usira. V hrobke pripisovanej panovníkovi Ajemu sú nezvyčajne zachytení ako štyri úplne ľudské mumifikované kráľovské postavy sediace vo dvojiciach po stranách obetného stola, pričom Duamutef a Kebehsenuf majú na hlavách hornoegyptskou bielu korunu, kým Imset a Hapi nesú červenú korunu Dolného Egypta. 
Synovia Horovi boli zároveň aj predstavitelia vetrov vanúcich zo štyroch svetových strán, prípadne svetových strán samotných: Duamutef východnej, Hapi severnej, Kabehsenuf západnej a Imset južnej.

</doc>
<doc id="322465" url="https://sk.wikipedia.org/wiki?curid=322465" title="Synovia Horovi">
Synovia Horovi



</doc>
<doc id="322466" url="https://sk.wikipedia.org/wiki?curid=322466" title="Amaunet">
Amaunet

Amaunet (alebo tiež Amunet, Amonet; starogr. "Amauni" ("Αμαυνι")) je bohyňa starovekého Egypta; je to ženský náprotivok boha Amona a pravdepodobne nikdy nevystupovala ako samotné božstvo. Podľa Hermopoliskej kozmogónie patrila počas obdobia Strednej ríše do skupiny ôsmich prvotných božstiev (Ogdoady) uctievaných v Chmúneve (Hermopolis), kde spolu s bohom Amonom predstavovali ako pár buď živel "vzduch" (energiu vzduchu), alebo predstavovali princíp "skrytosti" 
("skrytého dynamizmu"). 
Jej meno v preklade znamená "Skrytá" 
a prvýkrát sa objavila v Textoch pyramíd. Je zobrazovaná ako žena, ktorá má na hlave Deshret, červenú korunu Dolného Egypta. 
Počas 12. dynastie (Stredná ríša) bola postupne nahradená bohyňou Mut, ktorá sa stala Amonovou božskou manželkou. Naďalej si však zachovala lokálny význam v Tébach a okolí, kde uctievali Amona.
Jej postava je vyobrazená na emblematických pilieroch, ktoré v centrálne časti Amonovho chrámu dal postaviť na sklonku svojej vlády faraón Thutmose III.. Na týchto dvoch pilieroch sa na východnej a západnej stene nachádzajú reliéfy faraóna v božskom objatí bohov Amona, Mut, Hathor a Amaunet. 
Bohyňa Amaunet je tiež znázornená na reliéfoch východnej steny v luxorskom chráme, na ktorých sprevádza boha Amona počas posledného obradu sviatku "opet". Pri tomto poslednom obrade faraón vstupuje po druhýkrát do chrámu, kde bohovi Amonovi odovzdáva kyticu kvetov a za to ho Amon posiluje. 
Postava bohyne Amaunet sa zúčastňovala aj ďalšieho egyptského sviatku, kultového rituálu, "Krásny sviatok údolia". Približne v poamarnskom období sa procesia, ktorú pôvodne absolvovala iba procesná socha boha Amona putujúca z Karnaku cez Níl na posvätné miesta na západnom brehu, rozrástla aj o bárky ďalších bohov - Mut, Chonsa a Amaunet, a ďalšie sochy zosnulých panovníkov, prípadne iných, vysokopostavených úradníkov. 

</doc>
<doc id="322467" url="https://sk.wikipedia.org/wiki?curid=322467" title="Amauni">
Amauni



</doc>
<doc id="322468" url="https://sk.wikipedia.org/wiki?curid=322468" title="Amunet">
Amunet



</doc>
<doc id="322469" url="https://sk.wikipedia.org/wiki?curid=322469" title=".sv">
.sv

.sv je internetová národná doména najvyššej úrovne pre štát Salvádor.

</doc>
<doc id="322470" url="https://sk.wikipedia.org/wiki?curid=322470" title=".sy">
.sy

.sy je internetová národná doména najvyššej úrovne pre štát Sýria.

</doc>
<doc id="322471" url="https://sk.wikipedia.org/wiki?curid=322471" title=".sz">
.sz

.sz je internetová národná doména najvyššej úrovne pre štát Eswatini.

</doc>
<doc id="322472" url="https://sk.wikipedia.org/wiki?curid=322472" title=".tc">
.tc

.tc je internetová národná doména najvyššej úrovne pre ostrovy Turks a Caicos.

</doc>
<doc id="322473" url="https://sk.wikipedia.org/wiki?curid=322473" title=".td">
.td

.td je internetová národná doména najvyššej úrovne pre štát Čad.

</doc>
<doc id="322474" url="https://sk.wikipedia.org/wiki?curid=322474" title=".tf">
.tf

.tf je internetová národná doména najvyššej úrovne pre Francúzske južné a antarktické územia.

</doc>
<doc id="322475" url="https://sk.wikipedia.org/wiki?curid=322475" title=".tg">
.tg

.tg je internetová národná doména najvyššej úrovne pre štát Togo.

</doc>
<doc id="322476" url="https://sk.wikipedia.org/wiki?curid=322476" title=".th">
.th

.th je internetová národná doména najvyššej úrovne pre štát Thajsko.

</doc>
<doc id="322477" url="https://sk.wikipedia.org/wiki?curid=322477" title=".tj">
.tj

.tj je internetová národná doména najvyššej úrovne pre štát Tadžikistan.

</doc>
<doc id="322478" url="https://sk.wikipedia.org/wiki?curid=322478" title=".tk">
.tk

.tk je internetová národná doména najvyššej úrovne pre Tokelau. Táto doména je poskytovaná zadarmo na 1 rok. Poskytovateľom je Dot.TK

</doc>
<doc id="322479" url="https://sk.wikipedia.org/wiki?curid=322479" title=".tl">
.tl

.tl je internetová národná doména najvyššej úrovne pre štát Východný Timor.

</doc>
<doc id="322480" url="https://sk.wikipedia.org/wiki?curid=322480" title=".tm">
.tm

.tm je internetová národná doména najvyššej úrovne pre štát Turkménsko.

</doc>
<doc id="322481" url="https://sk.wikipedia.org/wiki?curid=322481" title=".tn">
.tn

.tn je internetová národná doména najvyššej úrovne pre štát Tunisko.

</doc>
<doc id="322482" url="https://sk.wikipedia.org/wiki?curid=322482" title=".to">
.to

.to je internetová národná doména najvyššej úrovne pre štát Tonga.

</doc>
<doc id="322483" url="https://sk.wikipedia.org/wiki?curid=322483" title=".tr">
.tr

.tr je internetová národná doména najvyššej úrovne pre štát Turecko.

</doc>
<doc id="322484" url="https://sk.wikipedia.org/wiki?curid=322484" title=".tt">
.tt

.tt je internetová národná doména najvyššej úrovne pre štát Trinidad a Tobago.

</doc>
<doc id="322485" url="https://sk.wikipedia.org/wiki?curid=322485" title=".tv">
.tv

.tv je internetová doména najvyššej úrovne pre štát Tuvalu. Túto doménu často používajú rôzne televízie.

</doc>
<doc id="322486" url="https://sk.wikipedia.org/wiki?curid=322486" title=".tw">
.tw

.tw je internetová národná doména najvyššej úrovne pre Taiwan.

</doc>
<doc id="322487" url="https://sk.wikipedia.org/wiki?curid=322487" title=".tz">
.tz

.tz je internetová národná doména najvyššej úrovne pre štát Tanzánia.

</doc>
<doc id="322488" url="https://sk.wikipedia.org/wiki?curid=322488" title=".ua">
.ua

.ua je internetová národná doména najvyššej úrovne pre štát Ukrajina.

</doc>
<doc id="322489" url="https://sk.wikipedia.org/wiki?curid=322489" title=".ug">
.ug

.ug je internetová národná doména najvyššej úrovne pre štát Uganda.

</doc>
<doc id="322490" url="https://sk.wikipedia.org/wiki?curid=322490" title=".uk">
.uk

.uk je internetová národná doména najvyššej úrovne pre Spojené kráľovstvo.

</doc>
<doc id="322491" url="https://sk.wikipedia.org/wiki?curid=322491" title=".us">
.us

.us je internetová národná doména najvyššej úrovne pre Spojené štáty americké.

</doc>
<doc id="322492" url="https://sk.wikipedia.org/wiki?curid=322492" title=".uy">
.uy

.uy je internetová národná doména najvyššej úrovne pre štát Uruguaj.

</doc>
<doc id="322493" url="https://sk.wikipedia.org/wiki?curid=322493" title=".uz">
.uz

.uz je internetová národná doména najvyššej úrovne pre štát Uzbekistan.

</doc>
<doc id="322494" url="https://sk.wikipedia.org/wiki?curid=322494" title=".va">
.va

.va je internetová národná doména najvyššej úrovne pre Vatikán.

</doc>
<doc id="322495" url="https://sk.wikipedia.org/wiki?curid=322495" title=".vc">
.vc

.vc je internetová národná doména najvyššej úrovne pre štát Svätý Vincent a Grenadíny.

</doc>
<doc id="322496" url="https://sk.wikipedia.org/wiki?curid=322496" title=".ve">
.ve

.ve je internetová národná doména najvyššej úrovne pre štát Venezuela.

</doc>
<doc id="322497" url="https://sk.wikipedia.org/wiki?curid=322497" title=".vg">
.vg

.vg je internetová národná doména najvyššej úrovne pre Britské Panenské ostrovy.

</doc>
<doc id="322498" url="https://sk.wikipedia.org/wiki?curid=322498" title=".vi">
.vi

.vi je internetová národná doména najvyššej úrovne pre Americké Panenské ostrovy.

</doc>
<doc id="322499" url="https://sk.wikipedia.org/wiki?curid=322499" title=".vn">
.vn

.vn je internetová národná doména najvyššej úrovne pre štát Vietnam.

</doc>
<doc id="322500" url="https://sk.wikipedia.org/wiki?curid=322500" title=".vu">
.vu

.vu je internetová národná doména najvyššej úrovne pre štát Vanuatu.

</doc>
<doc id="322501" url="https://sk.wikipedia.org/wiki?curid=322501" title=".wf">
.wf

.wf je internetová národná doména najvyššej úrovne pre územie Wallis a Futuna.

</doc>
<doc id="322502" url="https://sk.wikipedia.org/wiki?curid=322502" title=".ws">
.ws

.ws je internetová národná doména najvyššej úrovne pre štát Samoa.
Doména WS je často, ale nesprávne spájaná aj s pojmom Web Site (webová stránka)

</doc>
<doc id="322503" url="https://sk.wikipedia.org/wiki?curid=322503" title=".ye">
.ye

.ye je internetová národná doména najvyššej úrovne pre štát Jemen.

</doc>
<doc id="322504" url="https://sk.wikipedia.org/wiki?curid=322504" title=".za">
.za

.za je internetová národná doména najvyššej úrovne štátu Južná Afrika.

</doc>
<doc id="322505" url="https://sk.wikipedia.org/wiki?curid=322505" title=".zm">
.zm

.zm je internetová národná doména najvyššej úrovne pre štát Zambia.

</doc>
<doc id="322506" url="https://sk.wikipedia.org/wiki?curid=322506" title=".zw">
.zw

.zw je internetová národná doména najvyššej úrovne pre štát Zimbabwe.

</doc>
<doc id="322507" url="https://sk.wikipedia.org/wiki?curid=322507" title="Prvá vojna v Čečensku">
Prvá vojna v Čečensku

Prvá čečenská vojna predstavuje ozbrojený konflikt medzi Ruskou federáciou a čečenským regiónom vtedy známym ako Čečenská republika Ičkéria. Prebiehal medzi decembrom 1994 a augustom 1996 a podľa oficiálnych údajov si vyžiadal vyše 5500 mŕtvych na strane ruských síl a pravdepodobne 3000 až 15 000 mŕtvych na strane čečenských povstalcov. Rôzne zdroje odhadujú počet civilných obetí na 30 000 až 100 000, ďalších viac ako 500 000 ľudí muselo opustiť svoje domovy.
Predohra.
Vojnovému konfliktu predchádzal pokus čečenského regiónu o osamostatnenie sa od Ruskej federácie. Už v r. 1991 počas rozpadu Sovietskeho zväzu prevzali kontrolu nad regiónom militanti pod vedením bývalého generála sovietskeho letectva Džochara Dudajeva. Ten sa vyhlásil za prezidenta a v roku 1993 bez súhlasu Moskvy deklarovalo Čečensko pod jeho vedením úplnú nezávislosť pod názvom "Čečenská republika Ičkéria". Nová republika však nebola jednotná a prebiehal v nej občiansky konflikt medzi Dudajevovými príslušnikmi a opozíciou, ktorých časť navyše žiadala opätovné pripojenie k Ruskej federácii. V pomerne chaotickej situácii medzi rokmi 1991 až 1994 trpelo najmä nečečenské etnické obyvateľstvo (hlavne Rusi, Ukrajinci a Arméni), ktoré bolo vystavované silnej diskriminácii a etnickému násiliu. Množstvo z nich preto v tomto období z krajiny utieklo. 
Bojové operácie.
Hoci spočiatku reagovalo vedenie v Moskve na situáciu v Čečensku pomerne vlažne (hlavne kvôli mnohým iným problémom novovzniknutej Ruskej federácie), po vzrastajúcom napätí na čečensko-ruských hraniciach sa prezident Boris Jeľcin rozhodol obnoviť federálnu kontrolu nad regiónom. Už 1. decembra 1994 začali ruské sily s intenzívnym bombardovaním Čečenska a 11. decembra priamo vstúpili na jeho územie aj pozemné vojská. Počiatočná ruská ofenzíva bola pomerne rýchla a vyvrcholila zničujúcim bojom o hlavné mesto Groznyj, ktoré ruské vojská po ťažkých pouličných bojoch definitívne dobyli v marci 1995 (kontrolu nad centrom mesta však prevzali už 19. januára). Keď sa však ruské federálne sily pokúsili získať kontrolu aj nad hornatými časťami krajiny, narazili na silný partizánsky odpor čečenských povstalcov, ku ktorým sa navyše začalo pridávať aj mnoho zahraničných islamských bojovníkov, ktorí vnímali konflikt hlavne ako náboženskú záležitosť.
Počas vojny bolo zaznamenaných mnoho prípadov ťažkého porušovania ľudských práv a páchania vojnových zločinov, a to ako ruskými tak aj čečenskými povstaleckými silami. Ruské sily boli veľmi kritizované pre časté bombardovanie civilných oblastí, ale aj pre násilnosti páchané voči civilnému obyvateľstvu, obzvlášť v odľahlých horských oblastiach. Za jeden z ich najhorších vojnových zločinov počas konfliktu sa považuje usmrtenie minimálne 103 civilistov pri dobýjaní dediny Samaški zo 7. apríla 1995. Čečenskí povstalci zas boli často obviňovaní z mučenia a vraždenia zajatých ruských vojakov, neskôr sa začali uchyľovať aj k terorizmu proti ruským civilistom. Známa je rukojemnícka kríza z júna 1995, keď čečenský poľný veliteľ Šamiľ Basajev so svojimi militantmi obsadil nemocnicu v meste Buďonnovsk a zobral viac ako 1500 ľudí za rukojemníkov, z nich vyše 120 zahynulo. K podobnej závažnej rukojemníckej kríze došlo aj v januári 1996, keď čečenskí militanti pod vedením Salmana Radujeva (zať Džochara Dudajeva) obsadili dagestanskú dedinu Kizľar (viac ako 2000 rukojemníkov).
Dohra.
Povstalecký odpor v horách sa aj napriek značnej početnej a materiálnej prevahe ruských vojsk nepodarilo prekonať a vojna sa začala naťahovať, čo vyústilo do všeobecnej demoralizáciu ruských síl a tiež silného odporu ruskej verejnosti ku konfliktu. To viedlo vládu Borisa Jeľcina k zastaveniu bojov v auguste 1996 a podpísaniu mierovej zmluvy s čečenským predstaviteľom Aslanom Maschadovom o rok neskôr. Hoci status Čečenska oficiálne ostal otvorenou záležitosťou, "Čečenská republika Ičkéria" sa po stiahnutí ruských vojsk fakticky stala nezávislým štátom.

</doc>
<doc id="322513" url="https://sk.wikipedia.org/wiki?curid=322513" title="Dolní Heršpice">
Dolní Heršpice

Dolní Heršpice je jedno z 48 katastrálnych území štatutárneho mesta Brna, súčasť mestskej časti Brno-jih a do 16. apríla 1919 samostatná obec. Katastrálne územie má rozlohu 312,58 ha, je tu evidovaných 15 ulíc a 301 adries.

</doc>
<doc id="322514" url="https://sk.wikipedia.org/wiki?curid=322514" title="SOR NB 18 City">
SOR NB 18 City

SOR NB 18 City je model mestského kĺbového nízkopodlažného autobusu z produkcie východočeskej spoločnosti SOR Libchavy. Prototyp bol vyrobený v roku 2006, sériová výroba začala v roku 2008.
Konštrukcia.
Autobus NB 18 je prvý kĺbový model značky SOR. Je odvodený od úplne nízkopodlažného štandardného typu NB 12. Je to trojnápravový autobus určený do mestskej premávky. Hnacia náprava je zadná značky ZF, rovnako ako stredná, predná náprava je vlastnej výroby s nezávisle zavesenými kolesami. Motor a automatická prevodovka sa nachádza v ľavom zadnom rohu vozidla. Karoséria je zvarená z oceľových profilov, je zvonka oplechovaná a v interiéri obložená plastovými doskami. Podlaha je vo výške 360 mm nad vozovkou. Vstup zabezpečuje pätoro dvojkrídlych dverí, v prednom článku troje, v zadnom dvoje.
Z autobusu NB 18 s naftovým motorom je odvodený autobus SOR NBH 18 s hybridným pohonom (paralelná hybridná pohonná jednotka od firmy Allison umožňuje akumuláciu brzdnej energie, ktorá je následne využívaná pre rozjazd prostredníctvom dvoch elektromotorov vystavených do automatickej prevodovky) a trolejbusy SOR TNB 18 a Škoda 31Tr SOR.
Výroba a premávka.
V roku 2006 predstavila spoločnosť SOR na brnenskom Autotecu úplne novú radu nízkopodlažných autobusov. Štandardný voz NB 12 aj kĺbový NB 18 tu boli predstavené svojimi prototypmi a po ukončení veľtrhu vykonali obidve vozidlá skúšobnú a predvádzaciu jazdu po mestách Česka a Slovenska. Druhý autobus typu NB 18 bol predstavený na Autotecu 2008, od prvého prototypu sa odlišuje upraveným designom. Sériová výroba začala na jeseň v roku 2008, v januári 2009 bolo dodaných prvých deväť sériových autobusov NB 18 do Nitry.
Na Slovensku tieto vozidlá premávajú v mestách:
V Bratislave premávajú na linkách 

</doc>
<doc id="322515" url="https://sk.wikipedia.org/wiki?curid=322515" title="SOR NB 18">
SOR NB 18



</doc>
<doc id="322516" url="https://sk.wikipedia.org/wiki?curid=322516" title="SOR NB18">
SOR NB18



</doc>
<doc id="322517" url="https://sk.wikipedia.org/wiki?curid=322517" title="Brno-juh">
Brno-juh



</doc>
<doc id="322519" url="https://sk.wikipedia.org/wiki?curid=322519" title="SOR NB 12 City">
SOR NB 12 City

SOR NB 12 City je model českého mestského štandardného plne nízkopodlažného autobusu, ktorý vyrábala spoločnosť SOR Libchavy. Prototyp vznikol v roku 2006, sériová výroba začala o dva roky neskôr.
Je to prvý plne nízkopodlažný autobus z produkcie firmy SOR. Model NB 12 je dvojnápravový a v celom priestore vozu je plne nízkopodlažný. Hnacia náprava je zadná, motor a prevodovka sa nachádza v ľavom zadnom rohu. Karoséria je zvarená z oceľových profilov, zvonku je oplechovaná, zvnútra obložená plastovými doskami. Podlaha sa nachádza vo výške 360 mm nad vozovkou. Kabína vodiča je uzatvorená. Predná náprava je značky SOR, zadná tuhá náprava je značky VOITH. Tieto vozidlá sú vybavené naftovým motorom Iveco Tector.
Vyrábala sa aj verzia s pohonom na stlačený zemný plyn (CNG), ktorá je označená ako SOR NBG 12. Tieto vozy sú vybavené motorom Cummins s výkonom 206 kW a štyrmi tlakovými nádobami na plyn na streche autobusu.
SOR NB 12 koncepčne nadväzuje na svojho čiastočne nízkopodlažného predchodcu SOR BN 12.
Na Slovensku tieto autobusy premávajú na linkách MHD v mestách Bratislava (DPB), Košice (DPMK), Nitra (Arriva, Transdev), Prešov (DPMP), Liptovský Mikuláš (Arriva Liorbus), Prievidza (SAD Prievidza), Spišská Nová Ves (eurobus), Trnava (Arriva) a Pezinok (AZ-Lines)
V Bratislave premávajú na linkách: 

</doc>
<doc id="322520" url="https://sk.wikipedia.org/wiki?curid=322520" title="SOR NB12">
SOR NB12



</doc>
<doc id="322521" url="https://sk.wikipedia.org/wiki?curid=322521" title="SOR NB 12">
SOR NB 12



</doc>
<doc id="322522" url="https://sk.wikipedia.org/wiki?curid=322522" title="12. návštevná expedícia (ISS)">
12. návštevná expedícia (ISS)

12. návštevná expedícia (skrátene EP-12; ) na Medzinárodnú vesmírnu stanicu (ISS) bola krátkodobá výprava amerického manažéra a podnikateľa Charlesa Simonyiho na stanici. Po jedenásťdennom pobyte na ISS a splnení plánovaného programu sa Simonyi vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-10 štartujúceho v apríli 2007 obsadil americký manažér a podnikateľ Charles Simonyi. Predbežný kontrakt podpísal Simonyi so spoločnosťou Space Adventures v apríli 2006. V lete prešiel lekárskymi prehliadkami, 8. augusta mu Hlavná lekárska komisia povolila výcvik a od 5. septembra 2006 sa pripravoval v Stredisku prípravy kozmonautov (CPK) vo Hviezdnom mestečku. Podpísanie definitívnej dohody o lete na jar 2007 oznámil Roskosmos 20. septembra 2006, vzhľadom na svoje pracovné vyťaženie, nezdržiaval sa Simonyi vo Hviezdnom mestečku trvalo, ale iba v niekoľkých stážach. 
Let.
Oleg Kotov a Fiodor Jurčichin z Expedície 15 spolu so Simonyim odštartovali 7. apríla 2007 o 17:31 UTC z kozmodrómu Bajkonur v lodi Sojuz TMA-10; po dvoch dňoch samostatného letu sa 9. apríla o 19:11 UTC spojili so stanicou.
Po spojení sa kozmonauti privítali s posádkou ISS, vyložili náklad na stanicu a začali plánovanú činnosť. Simonyi sa venoval štúdiu vplyvu podmienok kozmického letu na bolestivosť svalov chrbta v experimente LBPE pre Európsku vesmírnu agentúru; odobral vzorky mikroflóry na stanici pre mikrobiologickú analýzu pre Roskosmos; pre maďarskú kozmickú agentúru "Magyar Űrkutatási Iroda" skúmal metódy radiačného tienenia s využitím merania dávok žiarenia dozimetrom "Pille" a konečne pre pre japonskú kozmickú agentúru JAXA skúmal jednak možnosti využitia vysokorozlišujúcej televíznej kamery HDVE v podmienkach kozmického letu a ďalej v experimente Matrix dlhodobý vplyv kozmickej radiácie na elektronické prvky vysokorozlišujúcich televíznych kamier. Ďalej uskutočnil rádioamatérske spojenia so strednými školami štátu Washington a Budapešti.
Simonyi sa venoval vyššie uvedenému programu 30 hodín, pomohol aj Oleg Kotov; z 15 kg materiálu a osobných vecí, ktoré mal Simonyi právo vyniesť na ISS, si mohol priviesť späť tretinu.
Po jedenásťdennom pobyte na ISS sa 21. apríla 2007 o 9:11 UTC Simonyi a vracajúca sa posádka Expedície 14 v Sojuze TMA-9 odpútali od stanice a v ten istý deň o 12:31 UTC pristáli v severnom Kazachstane, 135 km severovýchodne od Džezkazganuu.

</doc>
<doc id="322523" url="https://sk.wikipedia.org/wiki?curid=322523" title="Komárov (Brno)">
Komárov (Brno)

Komárov je jedno z 48 katastrálnych území štatutárneho mesta Brna, súčasť mestskej časti Brno-jih a do 16. apríla 1919 samostatná obec. Katastrálne územie má rozlohu 166,44 ha, je tu evidovaných 42 ulíc a 665 adries.

</doc>
<doc id="322528" url="https://sk.wikipedia.org/wiki?curid=322528" title="Horní Heršpice">
Horní Heršpice

Horní Heršpice je jedno z 48 katastrálnych území štatutárneho mesta Brna, súčasť mestskej časti Brno-jih a do 16. apríla 1919 samostatná obec. Katastrálne územie má rozlohu 377,41 ha, je tu evidovaných 44 ulíc a 939 adries.

</doc>
<doc id="322530" url="https://sk.wikipedia.org/wiki?curid=322530" title="SOR B 7,5">
SOR B 7,5

SOR B 7,5 je model českého mestského midibusu (autobusu s dĺžou 7,5 m). Vyrábala ho spoločnosť SOR Libchavy v rokoch 1996 až 1997.
Je to dvojnápravový autobus, ktorý je určený pre mestskú premávku a prepravu cestujúcich na menej vyťažených linkách. Je odvodený z medzimestského modelu C 7,5. Priestorový rám vozidla je zvarený z oceľových profilov. Hnacia náprava je zadná, motor a mechanická prevodovka sú umiestnené v zadnej časti vozu. Midibus má v pravej bočnici dvoje výklopné dvere (prvé sú jednokrídlové, druhé dvojkrídlové). Oproti druhým dverám sa nachádza priestor pre kočík.

</doc>
<doc id="322531" url="https://sk.wikipedia.org/wiki?curid=322531" title="SOR B7.5">
SOR B7.5



</doc>
<doc id="322532" url="https://sk.wikipedia.org/wiki?curid=322532" title="Mercedes-Benz O 530 Citaro CNG">
Mercedes-Benz O 530 Citaro CNG



</doc>
<doc id="322533" url="https://sk.wikipedia.org/wiki?curid=322533" title="Solaris Urbino 15 CNG">
Solaris Urbino 15 CNG



</doc>
<doc id="322535" url="https://sk.wikipedia.org/wiki?curid=322535" title="Letné olympijské hry 1964">
Letné olympijské hry 1964

XVIII. letné olympijské hry sa konali od 10. do 24. októbra 1964 v japonskom Tokiu.

</doc>
<doc id="322536" url="https://sk.wikipedia.org/wiki?curid=322536" title="Letné olympijské hry 1976">
Letné olympijské hry 1976

XXI. letné olympijské hry sa konali v kanadskom Montreali od 17. júla do 1. augusta 1976.
Na Olympijských hrách získal v šprinte zlatú olympijskú medailu cyklista Anton Tkáč, keď vo finále porazil desaťnásobného majstra sveta Francúza Daniela Morelona.

</doc>
<doc id="322541" url="https://sk.wikipedia.org/wiki?curid=322541" title="Dani Jarque González">
Dani Jarque González



</doc>
<doc id="322542" url="https://sk.wikipedia.org/wiki?curid=322542" title="Lída Clementisová">
Lída Clementisová

Lída Clementisová, rod. Ludmila Pátková (* 4. júl 1910, Praha† 4. január 1988), bola česká operná speváčka a manželka Vladimíra (Vlada) Clementisa, slovenského právnika, novinára, politika a neskôr popredného člena Komunistickej strany Československa a ministra zahraničných vecí Československej republiky. 
Lída Clementisová sa narodila 4. júla 1910 v Prahe ako dcéra riaditeľa pobočky Hypoteční banky, Jána Pátka (18761966). V jej ranom veku sa celá rodina presťahovala do Bratislavy, kde Lída študovala štyri roky na Reálnom gymnáziu na Grösslingovej ulici, neskôr dva roky na Obchodnej akadémii na Palisádach a v rokoch 19271933 na Hudobno-dramatickej akadémii. Hneď po ukončení štúdia dostala angažmán v Slovenskom národnom divadle, najprv ako zboristka, neskôr ako sólistka. Už počas štúdií sa zoznámila s DAVom, slovenským ľavicovým časopisom vedeným Vladimírom Clementisom. Chodila na Clementisove prednášky a stala sa jeho obdivovateľkou. V decembri roku 1932 sa stretli aj osobne, v Bratislave na zastávke električky, a 24. marca 1933 sa zosobášili. Manželstvo bolo bezdetné.
Lídin život s Vladimírom Clementisom.
Keď sa Vladimír Clementis v roku 1935 stal komunistickým poslancom, Lída sa spolu s ním presťahovala do Prahy. V roku 1938, tesne pred vypuknutím 2. svetovej vojny, sa kvôli zhoršujúcej situácii komunistov v ČSR rozhodli emigrovať do Paríža. Keď nemecké jednotky napadli v roku 1939 Prahu, Clementisovci opustili krajinu. Medzitým Clementisova otvorená kritika paktu Molotov – Ribbentrop protirečila politike Komunistickej strany Československa a spustila vnútrostranícke vyšetrovanie. Na sklonku 2. svetovej vojny bol Clementis ako známy komunista zatknutý, uväznený a v auguste 1940 deportovaný do koncentračného tábora v Sutton Coldfield na predmestí Birminghamu. Lída odcestovala za ním do Londýna, dúfajúc v jeho skoré prepustenie. V Londýne prežívala vo veľmi ťažkých podmienkach ako upratovačka, prekladateľka pre rozhlasovú stanicu BBC, pestúnka atď. Pre nedostatok peňazí trpela podvýživou a chronickým zápalom pľúc. V listoch, ktoré si vymieňala s manželom, opisuje svoju zúfalú existenčnú situáciu. Po dvoch mesiacoch bol Clementis prevezený do Knapdale Camp v Škótsku. O ďalších deväť mesiacov, v júni 1941, ho prepustili z väzenia a krátko nato sa stretáva so ženou v prenajatej izbe na Sutherland Ave. 151 v Londýne. Manželia sa rozhodli sa stráviť vojnu v Londýne a do Československa sa vrátili až v roku 1945.
Roky vo väzení.
V roku 1948 sa Vlado Clementis stal ministrom zahraničných vecí ČSR a Lída ho sprevádzala na všetkých oficiálnych stretnutiach. Verný svojmu politickému presvedčeniu, začal Clementis kriticky poukazovať na vzrastajúci stalinistický vplyv v Československu. V roku 1950 bol donútený rezignovať z funkcie a obvinený z „deviacionizmu“. V januári 1951 bol počas prechádzky so psom zatknutý a obžalovaný z „buržoázneho nacionalizmu“ a účasti na trockisticko-titovsko-sionistickom sprisahaní. Mesiac po Clementisovom zatknutí bola uväznená aj Lída, ktorá o osude svojho manžela dovtedy nič nevedela – bolo jej oznámené, že utiekol do Juhoslávie. Strávila za mrežami 22 mesiacov, po celý čas pod fyzickým a psychickým nátlakom v snahe donútiť ju svedčiť proti manželovi. Po desiatich mesiacoch im povolili cenzurovanú korešpondenciu, v ktorej musela predstierať, že je na slobode a žije so svojou rodinou. Mohla manželovi poslať dva listy mesačne, on jej mohol odpovedať iba jedným. Všetky jej listy boli posielané na adresu jej rodičov v Prahe, odkiaľ ich Lídin otec preposielal poštou do väzenia. Po psychickom a fyzickom mučení bol Vladimír Clementis vo fingovanom procese známom ako Slánskeho proces odsúdený na smrť.
V predvečer popravy Líde povolili rozlúčkové stretnutie s manželom. 2. decembra 1952 popoludní Lídu Clementisovú obliekli do civilných šiat, maskéri z divadla jej nalíčili tvár a upravili vlasy, aby zakryli dva roky väznenia, a odviezli ju na Pankrác na posledné stretnutie s manželom. Podľa jej svedectva obidvoch manželov delila od seba dvojitá mreža, nemohli sa ani dotknúť a rozprávať sa mohli len o osobných veciach. Po stretnutí sa vrátila späť do väzenia v Ruzyni.
Vladimír Clementis bol ráno o 4.30 hodine 3. decembra 1952 obesený bez toho, aby sa niekedy dozvedel o väznení svojej manželky. Ráno riaditeľ väznice Líde oznámil, že jej manžel bol popravený, ukázal jej posledné listy, ktorý napísal jej, svojej sestre a Klementovi Gottwaldovi. Lída dostala povolenie prečítať si list určený jej, ale nemohla si ho ponechať. Odovzdali jej časť manželových osobných vecí a prepustili ju z väzenia.
Život po roku 1953.
Lída Clementisová dostala zákaz verejného vystupovania a 1. mája 1953 bola pridelená na prácu v Národní knihovne pod dohľadom komunistickej tajnej polície. Pracovala tam až do 1. januára 1964. Jej fyzický aj psychický zdravotný stav bol chatrný, poznačený pobytom vo väzení.
Po Stalinovej smrti v roku 1953 a počas liberalizácie Československa vynaložila Lída Clementisová veľké úsilie, aby dokázala svoju nevinu a krivé obvinenie svojho manžela. Alexander Dubček oficiálne rehabilitoval Vladimíra Clementisa v roku 1963. Neskôr, v ére normalizácie, boli rehabilitačné procesy napadnuté a znova otvorené. Tieto udalosti mali ďalší negatívny vplyv na Lídino zdravie a pravdepodobne musela byť hospitalizovaná pre duševnú chorobu.
Lídina korešpondencia s manželom.
V roku 1955 Lída získala späť Clementisove veci skonfiškované políciou, medzi iným aj jeho zápisky a rukopisy. Rozhodla sa odovzdať ich Lacovi Novomeskému, slovenskému komunistovi, básnikovi a Clementisovmu dávnemu priateľovi, ktorý ich neskôr uverejnil. V máji 1962 sa Líde podarilo získať aj listy, ktoré si vymieňali s manželom z väzenia, a v roku 1968 uverejnila ich dvojročnú korešpondenciu v knihe nazvanej "Listy z väzenia".

</doc>
<doc id="322553" url="https://sk.wikipedia.org/wiki?curid=322553" title="11. návštevná expedícia (ISS)">
11. návštevná expedícia (ISS)

11. návštevná expedícia (skrátene EP-11; ) na Medzinárodnú vesmírnu stanicu (ISS) bola krátkodobá výprava Američanky iránskeho pôvodu Anousheh Ansariovej na stanici. Po týždennom pobyte na ISS a splnení plánovaného programu sa Ansariová vrátila na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz. Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
O miesto v Sojuze TMA-9 štartujúceho v septembri 2006 prejavil záujem Daisuke Enomoto, bývalý riaditeľ japonskej internetovej providerovej firmy Livedoor. Po zdravotných prehliadkach na jar 2005 lekári Enomotovi odporučili skorigovanie očnej chyby, čo splnil a v októbri toho istého roku strávil niekoľko týždňov na stáži v Stredisku prípravy kozmonautov (CPK) vo Hviezdnom mestečku, začiatkom roka 2006 úspešne prešiel lekárskou komisiou a v marci začal prípravu na let. V júni bol potvrdený za člena Expedície 11, ale 8. augusta 2006 ho Hlavná lekárska komisia vyradila z prípravy (dôvodom boli jeho problémy s obličkovými kameňmi). Enomoto protestoval a tvrdil, že skutočnou príčinou bolo jeho odmietnutie zaplatiť spoločnosti Space Adventures značnú sumu nad rámec zmluvy.
Úlohu náhradníka Enomota mala Američanka iránskeho pôvodu Anousheh Ansariová. Vo februári 2006 úspešne prešla lekárskymi prehliadkami a od začiatku apríla začala výcvik s predpokladom eventuálneho letu na jar 2007. Po vyradení Enomota zaujala jeho miesto.
Let.
Michail Ťurin a Michael Lopez-Alegria z Expedície 14 spolu s Ansariovou odštartovali 18. septembra 2006 o 4:09 UTC z kozmodrómu Bajkonur v lodi Sojuz TMA-9; po dvoch dňoch samostatného letu sa 20. septembra o 5:21 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali plánovanú činnosť. Ansariová sa venovala dvom experimentom pre ESA – štúdiu atrofie vnútorných svalov ľudského tela v beztiažovom stave v experimente Muscule a štúdiu mikroorganizmov na palube stanice a ich prispôsobenie sa podmienkam kozmického letu v pokuse Sample. Ďalej sa zúčastnila troch živých obrazových prenosov CUP-M – ISS – CUP-M v reálnom čase; uskutočnila spojenie s rádioamatérmi; vyhotovila fotografie a videozáznamy diania na palube a priviezla na palubu upomienkové predmety.
Po týždennom pobyte na ISS sa 28. septembra 2006 o 21:53 UTC Ansariová a vracajúca sa posádka Expedície 13 v Sojuze TMA-8 odpútali od stanice a druhý deň o 1:14 UTC pristáli v severnom Kazachstane, neďaleko od Arkalyku.

</doc>
<doc id="322554" url="https://sk.wikipedia.org/wiki?curid=322554" title="Bradavica (kožný výrastok)">
Bradavica (kožný výrastok)

Bradavica (lat. verruca) je nezhubný výrastok na koži alebo na sliznici.
Bradavice sú nezhubné novotvary spôsobené ľudským papilomavírusom HPV. Papilomavírusy sa často vyskytnú v ľudskej populácii, a väčšina z nich u človeka nevyvoláva žiadne ochorenia. Vírusy z tejto skupiny môžu ale spôsobiť aj závažnejšie ochorenia, ako je rakovina krčka maternice alebo iné infekčné kožné ochorenia. Vírus HPV obsahuje dvojreťazcovú DNA, rovnako tak ako v ľudskej populácii sa vyskytne aj u iných živočíšnych druhov. Všetky HPV vírusy sú ale vysoko druhovo špecifické, preto sa nemôžu medzi druhmi prenášať. Vírus je prenosný dotykom a môže prenikať do podkožia napríklad malým poranením. Bradavice majú individuálnu inkubačnú dobu od niekoľko týždňov, cez mesiace alebo dokonca rokov. Človek teda môže prenášať bradavice, bez toho aby sám nejaké mal. Bradavice sa najčastejšie vyskytnú na rukách, nohách alebo na tvári, pričom hlavným dôvodom je, že sa v týchto partiách nachádza vysoké množstvo potných žliaz, ktorými môže HPV vírus prenikať do pokožky. Pokiaľ sa už s vytvorenými novotvarmi neodborne manipulovalo, môže infikovaná krv ľahko nakaziť svoje okolie a vytvoriť tak ďalšie bradavice. Tento problém môže nastať aj v ambulancii dermatológa, keď lekár bradavicu dostatočne neodstráni, čo môže mať negatívny následok v podobe diseminácie bradavice do okolia a rastu nových novotvarov.
Ako rozlíšiť bradavicu od iných kožných výrastkov.
Bradavice sú tvrdšie a majú obyčajne hrubší povrch. Uprostred sú často viditeľné malé čierne bodky (krvné cievky, ktoré bradavicu vyživujú). Ide o malé kožné výrastky o veľkosti cca 1-10 mm, ktoré sú drsné, najčastejšie biele (niekedy ružové alebo hnedé). Najmä na prstoch a chodidlách môžu prekážať pri rôznych činnostiach. Bradavice sú zdraviu neškodné, ide hlavne o kozmetický problém.
Ďalším častým kožným výrastkom sú tzv. fibrómy. Na rozdiel od bradavíc bývajú mäkké, vypadajú obyčajne ako malé stopky s guľatou hlavičkou. Najčastejšie sa nachádzajú na krku, v podpazuší, pod prstami či v trieslach. Vznikajú totiž v mieste trenia a dráždenia kože. Fibrómy nie sú infekčné, môžu sa teda prenášať z jednej osoby na druhú.
Medzi ďalšie kožné útvary, ktoré si ľudia často mýlia s bradavicami patria materské znamienka. Tie bývajú jednofarebné a nemenia sa z mesiaca na mesiac (vplyvom hormonálnych zmien môžu tmavnúť). Niekedy z nich rastú chlpy.
Molusky sú červené výrastky, ktoré trápia predovšetkým deti a mladistvých. Spôsobuje ich vírus molloscum contagiosum, na ktorý je väčšina dospelých rezistentná. Na začiatku je malý hrbolček farby kože o veľkosti špendlíkovej hlavičky. Rast obyčajne nie je bolestivý. Časom sa hrbolček zväčší do veľkosti perličky a máva prepadnutý stred.
Inkubačná doba a prenos bradavíc.
Inkubačná doba u bradavíc môže byť 1-6 mesiacov ale aj dlhšie.
Vírus sa prenáša dotykom a do podkožia preniká napr. vďaka drobným poraneniam, poprípade tam, kde je koža oslabená, prepotená, rozmočená alebo inak narušená (preto sa objavuje hlavne v miestach, ktorými sa môžeme nákazlivých miest najčastejšie dotknúť).
Genitálne bradavice označované ako kondylómy, sa prenášajú výhradne pohlavným stykom.
Prenos je možný aj od zvierat, najčastejšie od dobytka, koní a psov.
Výskyt bradavíc.
Výskyt bradavíc sa odhaduje u zhruba 10% detí  a dospievajúcich. Najviac vo veku 12-16 rokov, pričom častejší výskyt je u dievčat. Bradavice sa môžu vyskytnúť po celom tele. Majú premenlivú morfológiu. Z hľadiska výskytu sa rozlišuje niekoľko základných typov bradavíc.
Typy bradavíc.
Vulgárne bradavice (verruca vulgaris) – najčastejší typ bradavice, najčastejšie vyvolaný HPV 1, 2, 4, 7. Prejavujú sa ako nepravidelné začervenané papuly hrubého povrchu. Bradavice sú často mnohopočetné, niekedy splývajú do zhlukov. Môžu sa vyskytnúť v skupinách alebo tvoriť súvislé vrstvy.
Planetárne bradavice (verruca plantaris) – často vyvolané HPV 1, 4. Objavujú sa hlavne na chodidlách, kde je koža veľmi namáhaná. Pri chôdzi môžu byť veľmi bolestivé. Majú nerovný povrch, a nie sú tak výrazne vystúpené ako vulgárne bradavice. Môžu nimi presvitať začervenané bodky, čiarky (krvné cievky). Koža je zažltnutá a zhrubnutá. Niekedy sa vyskytnú v skupine, na plochách môžu vytvárať mozaiku. 
Nitkovité bradavice (verruca filiformis) – nitkovité bradavice majú úzky, pretiahnutý tvar a stopkovite vystupujú nad úroveň kože. Pripomínajú tenké nitky alebo pršteky vo farbe kože či ružovo belasej farby.
Ploché bradavice (verruca planae juvenilis) - sú vyvolané prevažne HPV 3. Vyskytnú sa v zhlukoch na tvári, krku alebo chrbtoch rúk. Sú to ploché, oválne bradavičky s hladkým povrchom, ružovkastej až jemne hnedej farby v priemere 2-5 mm. Často sú mnohopočetné. Ľahko sa rozsievajú napríklad pri holení fúzov u mužov, a pri holení nôh u žien. Postihujú hlavne deti a dorastencov.
Genitálne bradavice (condylomata accuminata) - sú napr. vyvolané HPV 6, 11. Ide o mnohopočetné jemné alebo splývajúce papulky s drsným povrchom v oblasti konečníka a genitálií. Prenášajú sa najmä pohlavným stykom, ale môžu sa vyskytnúť aj u detí (od rodičov v dôsledku nedostatočnej hygieny).
Liečba bradavíc.
Odstránenie bradavíc v domácom prostredí.
Dostupné sú voľne predajné prípravky, ktoré využívajú na liečbu metódy „keratolýzu“ a „kryoterapiu“, cieľom oboch metód je narušenie a následné odstránenie bradavice.
Odborné odstránenie bradavíc lekárom.
Pokiaľ bradavice nejde odstrániť v domácom prostredí (sú veľké a rozsiahle, vyskytujú sa na tvári či iných citlivých miestach alebo nereagujú na domácu liečbu a opakovane sa vracajú), je na mieste návšteva dermatológie. Podľa typu a rozsahu sa volí vhodný spôsob liečby:
Aplikácia prírodných látok.
Ako najúčinnejšia býva označená šťava z lastovičníka (ten býva taktiež súčasťou niektorých voľne predajných prípravkov určených na odstránenie bradavíc). Ďalej sa pri liečbe bradavíc spomína aplikácia citrónovej šťavy, cesnaku, cibule alebo jablčného octu.
Alternatívne metódy.
Z alternatívnych metód môžeme uviesť homeopatiu a sugestívnu terapiu.
Bradavice môžu recidivovať. Spontánna involúcia bradavíc je možná behom 12-24 mesiacov, záleží na stave imunitného systému.
Samovoľné odstránenie.
Môže sa stať, že bradavice vďaka prirodzenej imunite ľudského tela po rokoch odpadnú a zmiznú samé bez akéhokoľvek liečenia.
Prevencia vzniku bradavíc.
Prevenciu vzniku bradavíc je vhodné zaistiť hygienickými opatreniami. Vyhnúť sa priamemu kontaktu s postihnutým miestom, oblasť neholiť. Odporúča sa umývanie rúk horúcou vodou a mydlom. Nenosiť cudziu obuv, do spoločných hygienických zariadení (kúpaliská, sprchy a pod.) nosiť vlastnú obuv, ktorou zabránime nie len svojej nákaze, ale aj v prípade výskytu bradavíc na našej koži nákaze iných. Pokiaľ ide o vírusové anektómy prenosné pohlavným stykom, je potrebné praktizovať pohlavný styk s kondómom, a zaistiť vyšetrenie oboch stálych partnerov vrátane vyšetrenia event. pohlavne prenosných chorôb.

</doc>
<doc id="322557" url="https://sk.wikipedia.org/wiki?curid=322557" title="10. návštevná expedícia (ISS)">
10. návštevná expedícia (ISS)

10. návštevná expedícia (skrátene EP-10; ) na Medzinárodnú vesmírnu stanicu (ISS) bola krátkodobá výprava brazílskeho kozmonauta Marcosa Pontesa na stanici. Po týždennom pobyte na ISS a splnení plánovaného programu sa Pontes vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
O miesto v Sojuze TMA-8 štartujúceho v marci 2006 prejavila záujem brazílska kozmická agentúra INPE. V septembri 2005 sa zástupcovia INPE a Roskosmosu dohodli na podmienkach letu (zmluvu podpísali 18. októbra 2005) a od 13. októbra začal brazílsky kozmonaut Marcos Pontes prípravu v Stredisku prípravy kozmonautov (CPK) vo Hviezdnom mestečku. Pontesova misia dostala názov "Centenario" ("storočie").
Pontes mal pôvodne letieť v roku 2004 v americkom raketopláne, v rokoch 1998-2000 absolvoval výcvik letového špecialistu, ale vo februári 2003 po skaze Columbie boli lety raketoplánov prerušené.
Ako náhradník Pontesa sa od februára 2006 pripravoval Sergej Volkov z oddielu kozmonautov CPK.
Let.
Pavel Vinogradov a Jeffrey Williams z Expedície 13 spolu s Pontesom odštartovali 30. marca 2006 o 2:30 UTC z kozmodrómu Bajkonur v lodi Sojuz TMA-8; po dvoch dňoch samostatného letu sa 1. apríla o 4:19 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali plánovanú činnosť. Pontes sa venoval sledovaniu klíčenia semien rastliny "Astronium fraxinifolium" v mikrogravitácii v biologickom pokuse GOSUM. Ďalej biotechnologickým experimentom DNARM (štúdium procesov reparácie molekúl DNA poškodených ultrafialovým žiarením v mikrogravitácii), SMEK (štúdium vplyvu mikrogravitácie na kinetiku enzymatických reakcií) a NIP (štúdium luminiscenčního správania roztoku luciferinu a luciferázy za prítomnosti ATP v mikrogravitácii). Vykonal aj dva technické pokusy: sledovanie termodynamických vlastnostní kapilátorného výparníka v experimente CEMEX a skúmanie dynamiky kvapalín (vody) v úzkych tepelných trubiciach v mikrogravitácii v experimente WMHP. Pedagogickým experimentom (nazvaným Seeds) bolo sledovanie gravitropizmu u semenáčov fazule "Phaseolus vulgaris" v mikrogravitácii. S experimenty GOSUM a Seeds pomohol Pontesovi Valerij Tokarev.
Po týždennom pobyte na ISS sa 8. apríla 2006 o 20:28 UTC Pontes a vracajúca sa posádka Expedície 12 v Sojuze TMA-7 odpútali od stanice a v ten istý deň o 23:47 UTC pristáli v severnom Kazachstane, neďaleko od Arkalyku.

</doc>
<doc id="322560" url="https://sk.wikipedia.org/wiki?curid=322560" title="Aggtelek (obec)">
Aggtelek (obec)

Aggtelek () je obec v Maďarsku v Boršodsko-abovsko-zemplínskej župe v Putnockom okrese.
Má rozlohu 4 382 ha a žije tu 569 obyvateľov .

</doc>
<doc id="322561" url="https://sk.wikipedia.org/wiki?curid=322561" title="9. návštevná expedícia (ISS)">
9. návštevná expedícia (ISS)

9. návštevná expedícia (skrátene EP-9; ) na Medzinárodnú vesmírnu stanicu (ISS) bola krátkodobá výprava amerického podnikateľa Gregoryho Olsena na stanici. Po týždennom pobyte na ISS a splnení plánovaného programu sa Olsen vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz. Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Miesto v Sojuze TMA-7 v októbri 2005 obsadil americký podnikateľ Gregory Olsen. Olsenovi sprostredkovala spoločnosť Space Adventures výcvik v Stredisku prípravy kozmonautov (CPK) vo Hviezdnom mestečku už od apríla 2004, s tým, že poletí na jar 2005. Neskôr sa hovorilo o možnosti posunutia jeho cesty do vesmíru na jeseň 2004. V júni 2004 ale Olsena lekári vyhlásili za nevhodného na let (zle znášal preťaženie). Američan sa nevzdal, na jar 2005 úspešne prešiel lekárskymi testami a od mája 2005 obnovil prípravu s plánom letu v októbri 2005.
Za náhradníka Olsena bol už v apríli 2004 určený Sergej Kostenko, vedúci ruskej pobočky firmy Space Adventures. Výcvikom prechádzal spoločne s Američanom, letel by však len v prípade, že by Olsen bol vyradený z posádky v záverečnej etape prípravy.
Let.
Valerij Tokarev a William McArthur z Expedície 12 spolu s Olsenom odštartovali 1. októbra 2005 o 3:55 UTC z kozmodrómu Bajkonur v lodi Sojuz TMA-7; po dvoch dňoch samostatného letu sa 3. októbra o 5:27 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali plánovanú činnosť. Olsen vykonal niekoľko experimentov pre ESA, čiže štúdium adaptácie vestibulárneho aparátu človeka na stav beztiaže a sledovanie priestorových vnemov v experimente MOP; štúdium atrofie vnútorných svalov ľudského tela v beztiažovom stave a ich reakcie nazvané Back Pain/Muscle a odber vzoriek a štúdium mikroorganizmov na palube stanice a ich prispôsobenie podmienkam kozmického letu v pokuse Sample. Ďalej Olsen uskutočnil živý obrazový prenos CUP-M - ISS - CUP-M v reálnom čase; pohovoril s rádioamatérmi; vyhotovil snímky povrchu Zeme vysokorozlišujúcou kamerou; vyhotovil fotografie a videozáznamy diania na palube stanice a opečiatkoval dovezené poštové známky. Olsen sa venoval vyššie uvedenému programu 30 hodín, pomohol aj Valerij Tokarev. Z 15 kg materiálu a osobných vecí, ktoré mal Olsen právo vyviesť na ISS, si mohol priviesť späť tretinu.
Po týždennom pobyte na ISS sa 10. októbra 2005 o 21:49 UTC Olsen a vracajúca sa posádka Expedície 11 v Sojuze TMA-6 odpútali od stanice a na druhý deň o 1:09 UTC pristáli v severnom Kazachstane, neďaleko od Arkalyku.

</doc>
<doc id="322563" url="https://sk.wikipedia.org/wiki?curid=322563" title="Karditsa">
Karditsa

Karditsa (gr. "Καρδίτσα") je mesto v Grécku v kraji Tesália. Je to hlavné mesto rovnomenného okresu (nomos). Žije tu približne 37 000 obyvateľov. Mesto je postavené v Tesálskej nížine, z južnej strany je vidieť pohorie Agrafa a blízko sa nachádza aj jazero Plastira.
História.
Karditsa je jedno z najnovších miest Tesálie, bolo založené niekedy koncom byzantskej doby, kedy sa tu usadili grécki obyvatelia okolitých dedín, známi ako Karaguni, ktorí tvoria aj dnes približne 50 % obyvateľstva kraja Karditsa. Počas tureckej nadvlády sa v meste usadili aj Gréci z neďalekej Evrytánie (kraj Agrafa) a Epiru, usadilo sa tu aj niekoľko Arumunských rodín a tiež Turci. Koncom 19. stor., kedy Karditsa pripadla Grécku, sa mnoho Turkov vysťahovalo do Turecka. Zvyšok Turkov opustil mesto v roku 1923 počas Grécko-tureckej výmeny obyvateľov. Karditsa bola ako prvé mesto Európy oslobodená od nacistickej okupácie, kedy mesto dobyli grécki povstalci zo strany ELAS. Z Karditse pochádza aj známa grécka speváčka a víťazka Eurovízie v roku 2005, Elena Paparizou.
Meno.
Meno Karditsa pochádza z gréckeho slova "kardia-srdce", pretože mesto sa nachádza v strede Tesálie a aj celého Grécka. 

</doc>
<doc id="322564" url="https://sk.wikipedia.org/wiki?curid=322564" title="8. návštevná expedícia (ISS)">
8. návštevná expedícia (ISS)

8. návštevná expedícia (skrátene EP-8; ) na Medzinárodnú vesmírnu stanicu (ISS) bola krátkodobá výprava talianskeho astronauta ESA Roberta Vittoriho na stanici. Po týždennom pobyte na stanici a splnení vedeckého programu sa Vittori vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
V máji 2001 sa ESA dohodla s Roskosmosom na pravidelnej účasti európskych astronautov v návštevných expedíciach. K letu v apríli 2005 v Sojuze TMA-6 bol určený taliansky astronaut ESA Roberto Vittori, dohoda o lete bola podpísaná v októbri 2004 medzi Roskosmosom, ESA a oblasťou Lazio. Misia bola v decembri 2004 pomenovaná "Eneide". Názov pripomínal dlhé putovanie Aineia, hrdinu Vergiliovho eposu Aeneis. Vittori začal výcvik v Stredisku prípravy kozmonautov (CPK) vo Hviezdnom mestečku už v auguste 2004.
Priebeh letu.
Sergej Krikaľov a John Phillips z Expedície 11 spolu s Vittorim odštartovali 15. apríla 2005 o 0:46 UTC z kozmodrómu Bajkonur v lodi Sojuz TMA-6; po dvoch dňoch samostatného letu sa 17. apríla o 2:20 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali pokusy programu Eneide (niektoré experimenty prebiehali už od začiatku marca, kedy zásobovacia loď Progress M-52 priviezla na ISS potrebné stroje. Časť vybavenia potrebného pre experimenty (31,1 z 68,3 kg prístrojov a materiálov) si priviezli kozmonauti sami, zvyšok dopravil na stanicu spomínaný Progress.
Medzi lekársko-biologické experimenty programu Eneide patrilo štúdium vývoja neurónov v stave beztiaže u hmyzu (CRISP-2); štúdium vplyvu beztiaže na vyššie rastliny (AES): rast fazule v beztiaži (Beans); klíčenie vyšších rastlín v beztiaži (Seedlings); rast odrezkov viniča a správanie ich ramien výhonkov v beztiaži (Vino). Ďalej štúdium vplyvu radiácie a beztiaže na vývoj bunkovej kultúry thyroidných buniek u potkanov (FRTL5); štúdium vplyvu podmienok kozmického letu na lyofilizované kultúry mikroorganizmov a spór (MIS); štúdium vplyvu beztiaže na práceschopnosť horných končatín človeka (HPA); monitorovanie úlohy neurotrofinov na fyziopatologické prejavy stresu a ovplyvnenie nervového a imunitného systému človeka v podmienkach kozmického letu (NGF); sledovanie subjektívneho vnemu zvislej polohy tela v podmienkach mikrogravitácie (VSV); sledovanie súhry vnemov pohybu tela ortostatickým a zrakovým ústrojenstvom človeka (ETD-I); degustácia vzoriek pokrmov z oblasti Lazio v Taliansku (FTS); sledovanie adaptácie vestibulárneho aparátu človeka na podmienky mikrogravitácie (ILO-I) a konečne testovanie nových inteligentných snímačov pre sledovanie fyziologických funkcií tela človeka (HBM).
Technologickými experimentami boli Eneide, registrácia navigačných údajov zo systému GPS a EGNOS ("European Geostationary Navigation Overlay System") počas autonómneho letu Sojuzu TMA-6 a počas jeho letu v zostave ISS; Lazio, registrujúce kozmické žiarenie a študujúce súvislostí jeho intenzity so zábleskami v sklovci očí a vplyv rôznych tieniacich materiálov a tiež študujúci magnetického prostredia (program); EST, vyhodnocujúci funkčnosť rôznych komerčne dostupných elektronických súčiastok v podmienkach kozmického letu; E-Nose, skúšajúci prototyp elektronického zariadenia na detekciu pachov; SPQR, testujúci laserové zariadenie na lokalizáciu a zobrazenie ISS zo Zeme a ASIA sledujúci vplyv podmienok kozmického letu na dosku s elektronickými obvodmi.
Vittori sa venoval aj vzdelávacím aktivitám. Bolo to štúdium molekulárnych mechanizmov regulujúcich fyziológiu osteoblastov v bunkovej kultúre ľudského tkaniva MG-63 v podmienkach mikrogravitácie v experimente BOP; obstaranie videozáznamu s demonštráciou elektrostatického priťahovanie makroskopických kryštálových alebo molekulárnych štruktúr v programe ESD a amatérske spojenie so žiakmi a študentmi na Zemi v programe ARISS-4.
Celkom Vittori venoval vedeckému programu Eneide 39 hodín, s pokusmi pomohli aj Sergej Krikaľov (6 hodín a 50 minút) a Saližan Šaripov (3 hodiny a 40 minút). Na Zem Vittori priviezol 15,1 kg materiálov s výsledkami experimentov.
Po týždennom pobyte na ISS sa 24. apríla 2005 o 18:42 UTC Vittori s vracajúca sa posádka Expedície 10 v Sojuze TMA-5 odpútali od stanice a toho istého dňa o 22:07 UTC pristáli v severnom Kazachstane, neďaleko od Arkalyku.

</doc>
<doc id="322567" url="https://sk.wikipedia.org/wiki?curid=322567" title="Ángel Di María">
Ángel Di María

Ángel Fabián Di María Hernández (* 14. február 1988, Rosario) je argentínsky futbalista, ktorý v súčasnosti hráva za portugalskú Benficu a Argentínske národné mužstvo. Dokáže hrať na pozícií krídelníka alebo ofenzívneho záložníka.

</doc>
<doc id="322569" url="https://sk.wikipedia.org/wiki?curid=322569" title="7. návštevná expedícia (ISS)">
7. návštevná expedícia (ISS)

7. návštevná expedícia (skrátene EP-7; ) na Medzinárodnú vesmírnu stanicu (ISS) bola krátkodobá výprava ruského kozmonauta Jurija Šargina na stanici. Po týždennom pobyte na stanici a splnení vedeckého programu sa Šargin vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
Na voľné miesto v Sojuze TMA-5 sa spočiatku od apríla 2004 pripravoval Gregory Olsen, ale v júni 2004 ho lekári z výcviku vyradili, pokračoval potom aspoň v štúdiu teórie a na ISS sa dostal až v 9. návštevnej expedícii.
Následne, v júni - auguste 2004, prebiehali rokovania o možnom lete medzi Roskosmos a ruským podnikateľom Sergejom Polonským. Polonskij prešiel výcvikom účastníka kozmického letu už v septembri - októbri 2002 a januári - februári 2003. Avšak rozhovory skončili neúspešne, oficiálne z medicínskych príčin (prílišná výška kandidáta - 194 cm), neoficiálne pre nezaplatenie požadovanej sumy.
Po odpadnutí Polonského zostal jediným kandidátom Jurij Šargin, jediný príslušník ruských kozmických vojsk s výcvikom kozmonauta. Oficiálne bol do posádky Sojuzu TMA-5 zaradený 27. augusta 2004.
Priebeh letu.
Saližan Šaripov a Leroy Chiao z Expedície 10 odštartovali so Šarginom 14. októbra 2004 z kozmodrómu Bajkonur v lodi Sojuz TMA-5. Po dvoch dňoch samostatného letu sa 16. októbra spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a Šargin začal plniť vedecký program svojho letu. Kozmonaut sa venoval predovšetkým sérii lekárskych experimentov skúmajúcich vplyv kozmického letu na zdravie kozmonautov, ďalej sledovanie povrchu Zeme pre ekologické štúdie, a technologickým pokusom. 
Po týždennom pobyte na ISS sa 23. októbra 2004 o 21:08 UTC vracajúca sa posádka Expedícia 9 a Šargin v Sojuze TMA-4 odpútali od stanice a 24. októbra o 0:36 UTC pristáli v severnom Kazachstane, neďaleko Arkalyku. 

</doc>
<doc id="322570" url="https://sk.wikipedia.org/wiki?curid=322570" title="Tupouhlý trojuholník">
Tupouhlý trojuholník

Tupouhlý trojuholník je trojuholník, ktorého jeden vnútorný uhol je tupý (t. j. väčší ako 90° a menší ako 180°).

</doc>
<doc id="322575" url="https://sk.wikipedia.org/wiki?curid=322575" title="Oliver Heaviside">
Oliver Heaviside

Oliver Heaviside (* 18. máj 1850, Londýn, Spojené kráľovstvo - † 3. február 1925, Torquay) bol anglický elektrotechnik, matematik a fyzik. 
Ako prvý použil komplexné čísla na štúdium elektrických obvodov, objavil niekoľko techník na riešenie diferenciálnych rovníc, preformuloval Maxwellove rovnice do reči elektrických a magnetických síl a nezávisle od Willarda Gibbsona sformuloval vektorový počet. Je po ňom pomenovaná Heavisidova funkcia, ktorá je integrálom Diracovej delta funkcie.
Svoje vedecké znalosti získal ako samouk a väčšinu svojho života bol v rozporoch s vedeckou komunitou. Napriek tomu však jeho práca výrazne ovplyvnila smerovanie vtedajšej matematiky a elektrotechniky.

</doc>
<doc id="322576" url="https://sk.wikipedia.org/wiki?curid=322576" title="Dole hlavou">
Dole hlavou

„Dole hlavou“ je prvý singel z albumu "Tráva musí rásť" speváka Mira Jaroša. 
Vznik.
Pieseň vznikla, keď mal spevák dvanásť rokov. Pri hľadaní inšpirácie na tretí album na ňu náhodou narazil a napísal k nej nový text. Do rádií sa dostala v máji 2010. Na podporu singla vyšla rádiová a akustická verzia piesne. Spevák po prvýkrát použil vo svojej tvorbe gitalele..
Hranie v rádiách.
V 26. týždni v roku 2010 sa nahrávka stala šiestou najhranejšou slovenskou skladbou.

</doc>
<doc id="322577" url="https://sk.wikipedia.org/wiki?curid=322577" title="Opísaná kružnica">
Opísaná kružnica

Opísaná kružnica je kružnica, na ktorej ležia všetky vrcholy rovinného útvaru.
Kružnica opísaná trojuholníku.
Stred kružnice opísanej trojuholníku je priesečník osí strán trojuholníka, polomer sa rovná vzdialenosti stredu od ľubovoľného vrcholu. Každému trojuholníku možno opísať kružnicu.
formula_1
Simsonova priamka.
Ak z ľubovoľného bodu "X" opísanej kružnice vedieme kolmicu k jednotlivým stranám, päty kolmíc ležia na priamke. Nazýva sa Simsonova priamka. Ak tento bod "X" spojíme s ortocentrom (priesečník výšok trojuholníka), potom Simsonova priamka prechádza stredom tejto úsečky. Simsonova priamka sa volá podľa anglického matematika Roberta Simsona (1687-1768). Niekedy sa označuje aj ako Wallaceova priamka.
Popis obrázka.
Opísaná kružnica a Simsonova priamka:
Tálesova kružnica.
Opísaná kružnica pravouhlého trojuholníka sa nazýva Tálesova kružnica. Stred Tálesovej kružnice leží v strede prepony trojuholníka. Ak máme napr. trojuholník ABC, hovoríme, že Tálesova kružnica je zostrojená nad priemerom AB.
Pre každú úsečku AB platí, že Tálesova kružnica zostrojená nad priemerom AB (s vybraním bodov A a B) je množinou vrcholov C všetkých pravouhlých trojuholníkov ABC s preponou AB.
Kružnica opísaná štvoruholníku.
Stred opísanej kružnice štvorca alebo obdĺžnika je priesečník uhlopriečok daného rovnobežníka.

</doc>
<doc id="322579" url="https://sk.wikipedia.org/wiki?curid=322579" title="Claude Alexandre de Bonneval">
Claude Alexandre de Bonneval

Claude Alexandre, gróf de Bonneval (známy aj ako Ahmed-paša alebo Humbaraci Ahmed paša; * 14. júl 1675, Coussac-Bonneval, Francúzsko - † 23. marec 1747, Istanbul, Turecko) bol islamský renegát, bývalý veliteľ delostrelcov spojeneckej armády, ktorá porazila Osmanov v bitke pri Petrovaradíne. Kvôli zneužitiu právomocí upadol do nemilosti a bol vypovedaný z celej Európy. Následne prešiel do služieb Mehmeda I., osmanského sultána v roku 1731.
U Osmanov vykonával funkciu sultánovho poradcu, viedol reorganizáciu a modernizáciu tureckej armády, menovite delostrelectva. Konvertoval na islam. Navštevovali ho mnohé osobnosti z Európy, medzi inými aj Giacomo Casanova. Humbaraci Ahmed Paša tvoril spojovaciu diplomatickú cestu medzi islamským a kresťanským svetom. 
De Bonneval presvedčil sultána Mehmeda I. aby uzavrel spojenectvo Otomanskej ríše s Francúzskom a Švédskom proti cárskemu Rusku vo vojne o poľské nástupníctvo.

</doc>
<doc id="322580" url="https://sk.wikipedia.org/wiki?curid=322580" title="Přízřenice">
Přízřenice

Přízřenice je jedno z 48 katastrálnych území štatutárneho mesta Brna, súčasť mestskej časti Brno-jih a do 16. apríla 1919 samostatná obec. Katastrálne územie má rozlohu 381,63 ha, je tu evidovaných 14 ulíc a 441 adries.

</doc>
<doc id="322581" url="https://sk.wikipedia.org/wiki?curid=322581" title="Trikala">
Trikala

Trikala (gr. "Τρίκαλα") je mesto v Grécku v kraji Tesália a je hlavným mestom rovnomenného okresu (nomos). Žije tu približne 52 000 obyvateľov.
Dejiny.
Mesto je osídlené už od 3. tisícročia pred Kr., kedy sa nazývalo "Trikké", alebo "Trikka", podľa rovnomennej nymfy. Podľa mytológie tu žil a vládol Asklépios, boh lekárov. V klasickom staroveku tu bol Asklépiovi zasvätený chrám a mesto Trikka patrilo k najznámejším centrám asklépiovho kultu. Podľa Homéra sa Trikka zúčastnila Trójskej vojne. Táto bohatá mytológia je dôkazom toho, že Trikka bola počas mykénskej doby významným mestom a sídlom vládcu. V 5. stor. pred Kr. pripadla Peržanom, po oslobodení sa spojila s ďalšími mestami Tesálie. V 4. stor. oblasť ovládli Macedónci, v 2. stor. pred Kr. Rimania. Postupne sa tu začínalo šíriť kresťanstvo, čím upadal Asklépiov kult. Od roku 395 patrí Byzancií. V 4. a 5. stor. mesto dobyli Góti a Huni, v 6. stor. Slovania a v 10. stor. bola ovládaná Bulharmi. Po ich porážke sa opäť prinavrátila Byzancií. Od tejto doby sa používa dnešné meno "Trikala". V 13. stor. mesto pripadlo Európanom, no neskôr ho ovládol susedný grécky Epirský despotát a nakoniec opäť Byzancia. V roku 1393 mesto ovládli Turci. Počas tejto doby bola Trikala dôležitým centrom gréckej vzdelanosti, existovala tu grécka škola, kde vyučovali mnohí známi grécki vzdelanci, ako Dionysos Filosofos. V roku 1881 sa Trikala a celá Tesália a Epirus pripojili ku Grécku. Od tejto doby bola Trikala strediskom poľnohospodárstva, začiatkom 20. stor. tu prebiehali rôzne roľnícke povstania proti veľkostatkárom a v roku 1906 tu bol založený prvý poľnohospodársky spolok v Grécku.
Obyvateľstvo.
Väčšina obyvateľov bola vždy tvorená Grékmi, v tureckej dobe tu žila aj turecká komunita, ktorá však počas Grécko-tureckej výmene obyvateľov v roku 1923 Trikalu opustila. V tureckej dobe sa tu usadilo aj niekoľko arumunských rodín z neďalekého pohoria Pindos a dodnes tu tvoria jazykovú menšinu. Časť miestneho gréckeho obyvateľstva patrí pod skupinu tzv. Karagunov.
Kultúra.
Trikala je známa ako centrum hudobnej kultúry, pretože odtiaľto pochádzalo množstvo významných skladateľov a hudobníkov, napríklad Vasilis Tsitsanis, známy skladateľ minulého storočia, Apostolos Kaldaras, Dimitros Mitropanos a spevák Babis Bakalis. V meste sú rôzne múzeá, najznámejšie je archeologické múzeum, ľudové múzeum a hudobné múzeum. Existuje tu aj archeologická lokalita starovekého mesta, veža s hodinami a turecká mešita.

</doc>
<doc id="322583" url="https://sk.wikipedia.org/wiki?curid=322583" title="NGC 2359">
NGC 2359



</doc>
<doc id="322584" url="https://sk.wikipedia.org/wiki?curid=322584" title="Trnitá">
Trnitá

Trnitá je katastrálne územie, jedno zo štyridsaťosem katastrálnych území štatutárneho mesta Brna. Väčšina katastrálneho územia leží v mestskej časti Brno-střed a menšia juhovýchodná časť katastra v mestskej časti Brno-jih. Má rozlohu 189,68 ha, je tu evidovaných 14 ulíc a 441 adries.

</doc>
<doc id="322586" url="https://sk.wikipedia.org/wiki?curid=322586" title="Καρδίτσα">
Καρδίτσα



</doc>
<doc id="322587" url="https://sk.wikipedia.org/wiki?curid=322587" title="Ahmed paša">
Ahmed paša



</doc>
<doc id="322588" url="https://sk.wikipedia.org/wiki?curid=322588" title="Claude Alexandre, gróf de Bonneval">
Claude Alexandre, gróf de Bonneval



</doc>
<doc id="322589" url="https://sk.wikipedia.org/wiki?curid=322589" title="Humbaraci Ahmed Paša">
Humbaraci Ahmed Paša



</doc>
<doc id="322591" url="https://sk.wikipedia.org/wiki?curid=322591" title="Jundrov">
Jundrov

Jundrov je katastrálne územie, jedno zo štyridsaťosem katastrálnych území štatutárneho mesta Brna a do 16. apríla 1919 samostatná obec. Má rozlohu 414,845 ha, je tu evidovaných 25 ulíc a 1 839 adries. Takmer celé katastrálne územie leží v mestskej časti Brno-Jundrov, no záhrady v južnej časti katastra (po úprave hraníc mestských častí "Brno-Jundrov" a "Brno-Kohoutovice" z 1. septembra 1995) ležia v mestskej časti Brno-Kohoutovice.

</doc>
<doc id="322598" url="https://sk.wikipedia.org/wiki?curid=322598" title="Satyr">
Satyr

Satyr () je v gréckej mytológii synom boha Herma alebo Silena. 
Satyrovia sú zaraďovaní medzi polobohov, skôr však medzi horských a lesných démonov. Boli sprievodcovia boha vína Dionýza, tiež bývali v družinách boha Pana. Zobrazovaní sú väčšinou ako napoly človek a napoly cap, s kučeravými vlasmi, špicatými ušami, tupým nosom, s rožkami, hrivou a kozími nohami. V neskoršej dobe sa táto podoba zjemňuje. 
Bola to veselá družina, pohybovali sa v skupinách, milovali víno aj rôzne iné pôžitky, boli samopašní, prenasledovali nymfy, tancovali a hrali hudbu, najmä na flautu, sýrinx, dokonca aj gajdy. Uvádza sa, že boli v podstate zbabelí. V mytológii sú väčšinou stotožňovaní s mužskou sexuálnou silou, v gréckom a rímskom umení sú často zobrazovaní s erekciou. Bývali videní aj ako pastieri stád. K ľuďom neboli práve ústretoví, prepadávali pastierov a strašili pútnikov. Podobali sa iným lesným polobohom – Silénom, s ktorými sa dobre znášali. 
Pomenovanie satyr je pôvodom grécke, s latinskými Satura či satira určite nijako nesúvisia, takže slová satira a satyr príbuzné nie sú. Ale to je všetko, čo sa o výraze satyr dá vyčítať v etymologických knihách. Pôvod tohto gréckeho slova je nejasný. Isté ale je, že takpovediac kozí zjav týchto gréckych mytologických bytostí, s ich rožkami, kopytami aj chvostami, dal vzniknúť predstave našich predkov o čertoch. Čerti aj v súčasných filmoch vyzerajú vlastne rovnako ako grécki satyrovia.
Odraz v kultúre.
Satyrovia boli znázornení na množstve malieb, najznámejšie sú: 
Iné vyobrazenie satyr podávajú knihy C. S. Lewisa Letopisy Narnie, sfilmované režisérom Andrew Adamsonom a to podobe blízkej faunom.

</doc>
<doc id="322600" url="https://sk.wikipedia.org/wiki?curid=322600" title="Exhumácia">
Exhumácia

Exhumácia môže byť:

</doc>
<doc id="322602" url="https://sk.wikipedia.org/wiki?curid=322602" title="Pohreb">
Pohreb

Pohreb (zastarano pohrab; v niektorých kontextoch hovorovo expresívne alebo zastarano funus či fúnus) môže byť:

</doc>
<doc id="322603" url="https://sk.wikipedia.org/wiki?curid=322603" title="Hovavart">
Hovavart



</doc>
<doc id="322604" url="https://sk.wikipedia.org/wiki?curid=322604" title="Zoznam vládcov starovekého Egypta podľa Manetóna (Eusebios)">
Zoznam vládcov starovekého Egypta podľa Manetóna (Eusebios)

Toto je zoznam vládcov starovekého Egypta podľa Manetóna, uvedených vo výpiskoch Georgia Synkella, ktoré urobil na základe výťahu Eusébia z Kaisareie. V zozname sa tiež nachádza dĺžka trvania vlády, ktorú uvádzajú výpisky, a niektoré známe korelácie s doloženými staroegyptskými panovníkmi.
Pôvodný text "Aigyptiaky", dejepisného diela héliopolitského kňaza Manetóna z 3. storočia pred Kr. sa nezachoval do dnešných dní. Jestvujú len fragmenty informácií, ktoré poznáme vďaka výpiskom byzantského mnícha Georgia Synkella z 9. storočia po Kr. Tento zoznam je podľa verzie, ktorá vychádza z výťahu kresťanského historika a biskupa Eusebia z Kaisareie zo 4. storočia po Kr. Z rovnakého (Eusébiovho) zdroja pochádzajú okrem Synkelových aj výpisky z 6.–8. storočia po Kr. (tzv. arménsky preklad) a výpisky Sophronia Eusebia Hieronyma (sv. Hieronyma) zo 4.–6. storočia po Kr. V zozname sú podané mená zo Synkellovej (grécke) a arménskej verzie (latinské). Eusébiov výťah vychádza z veľmi zjednodušenej kompilácie Manetónovho textu, dnes nazývanej "Epitomé", ktorá sa pravdepodobne vo svojom období používala ako dejepisná príručka. Jej zdrojom bola s veľkou pravdepodobnosťou už editovaná redakcia vlastného textu "Aigyptiaky".
Panovníci a dynastie.
Mená v prvom stĺpci sú zo Synkellovej gréckej verzie, v druhom stĺpci sú mená z latinského prekladu arménskej verzie Eusébiovho výťahu.

</doc>
<doc id="322610" url="https://sk.wikipedia.org/wiki?curid=322610" title="Kružnica deviatich bodov">
Kružnica deviatich bodov

Kružnica deviatich bodov sa nazýva taká kružnica trojuholníka, na ktorej ležia jeho nasledujúce body:
Kružnica deviatich bodov sa nazýva tiež Feuerbachova kružnica, pretože nemecký matematik Karl Wilhelm Feuerbach bol prvý, kto dokázal, že sa kružnica deviatich bodov dotýka vpísanej kružnice a pripísaných kružníc. 
Kružnica deviatich bodov je rovnoľahlým obrazom opísanej kružnice so stredom rovnoľahlosti v ťažisku trojuholníka a koeficientom κ = - 0,5. Z toho vyplýva, že jej stred leží na Eulerovej priamke v strede úsečky, spájajúcej ortocentrum so stredom opísanej kružnice. Jej polomer je polovicou polomeru opísanej kružnice.

</doc>
<doc id="322611" url="https://sk.wikipedia.org/wiki?curid=322611" title="Feuerbachova kružnica">
Feuerbachova kružnica



</doc>
<doc id="322612" url="https://sk.wikipedia.org/wiki?curid=322612" title="6. návštevná expedícia (ISS)">
6. návštevná expedícia (ISS)

6. návštevná expedícia (skrátene EP-6; ) na Medzinárodnú vesmírnu stanicu (ISS) bola krátkodobá výprava holandského astronauta ESA André Kuipersa na stanici. Po týždennom pobyte na ISS a splnení vedeckého programu sa Kuipers vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
V máji 2001 sa ESA dohodla s Roskosmosom na pravidelnej účasti európskych astronautov v návštevných expedíciach. V decembri 2002 bol na let v Sojuze TMA-3 plánovanom na október 2003 určený holandský astronaut ESA André Kuipers, jeho misia dostala názov "DELTA". Po havárii Columbie vo februári 2003 boli vtedajšie posádky rozpustené. Nakoniec bol Kuipers vymenovaný za náhradníka Pedra Duqueho pre let Sojuzu TMA-3. A súčasne bol v júni 2003 zaradený do hlavnej posádky nasledujúceho Sojuzu TMA-4 spoločne s členmi Expedícia 9 Gennadijom Padalkom a Michaelom Finckeom.
Priebeh letu.
Trojica Padalka, Kuipers, Fincke odštartovala do vesmíru 19. apríla 2004 z kozmodrómu Bajkonur v lodi Sojuz TMA-4. Po dvoch dňoch samostatného letu sa 21. apríla spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali pokusy programu DELTA. Časť vybavenia potrebného pre experimenty (54,2 z 119,4 kg prístrojov a materiálov) si priviezli kozmonauti sami, zvyšok prepravila na stanici zásobovaciu loď Progress M1-11.
Celkom Kuipers venoval experimentom programu DELTA 53 hodín a 35 minút, s pokusmi pomohli aj Gennadij Padalka (7 hodín a 50 minút) a Alexander Kaleri (1 hodinu a 10 minút). Na Zem Kuipers priviezol 15,7 kg materiálov s výsledkami experimentov.
Po týždennom pobyte na ISS sa 29. apríla 2004 o 20:52 UTC Kuipers s vracajúcou sa posádkou Expedície 8 v Sojuze TMA-3 odpútali od stanice a 30. apríla o 0:11 UTC pristáli v severnom Kazachstane, neďaleko Arkalyku.

</doc>
<doc id="322613" url="https://sk.wikipedia.org/wiki?curid=322613" title="5. návštevná expedícia (ISS)">
5. návštevná expedícia (ISS)

5. návštevná expedícia (skrátene EP-5; ) na Medzinárodnú vesmírnu stanicu (ISS) bola krátkodobá výprava španielskeho astronauta ESA Pedra Duqueho na stanici. Po týždennom pobyte na stanici a splnení vedeckého programu sa Duque vrátil na Zem.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Po prerušení letov raketoplánov v dôsledku havárie bola veľkosť základných posádok stanice znížená na dvoch kozmonautov, ktorých dopravu zabezpečovali Sojuzy. Tretie miesto v lodiach obsadzovali členovia návštevných posádok, po týždni sa vracajúci na Zem starým Sojuzom.
V máji 2001 sa ESA dohodla s Roskosmosom na pravidelnej účasti európskych astronautov v návštevných expedíciach. K letu v apríli 2003 v Sojuze TMA-2 bol určený španielsky astronaut ESA Pedro Duque, jeho misia dostala názov "Cervantes".
Duque začal výcvik v Stredisku prípravy kozmonautov (CPK) vo Hviezdnom mestečku v decembri 2002, spoločne so skúseným Pavlom Vinogradovom, majúcim za sebou polročný pobyt na Mire. V januári 2003 lekári vyradili Vinogradova z prípravy, jeho miesto zaujal Sergej Krikaľov. Po havárii Columbie vo februári 2003 boli vtedajšie posádky rozpustené, v apríli 2003 odštartovali v Sojuze TMA-2 na stanicu len členovia Expedície 7. Duque bol v máji 2003 začlenený do posádky nasledujúceho Sojuze TMA-3 spoločne s Alexandrom Kalerim a Michaelom Foaleom z Expedície 8.
Priebeh letu.
Trojica Kaleri, Duque, Foale odštartovala do vesmíru 18. októbra 2003 z kozmodrómu Bajkonur v lodi Sojuz TMA-3. Po dvoch dňoch samostatného letu sa 20. októbra o 7:16 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali pokusy programu Cervantes. Časť vybavenia nevyhnutného pre experimenty (15,5 z 72,7 kg prístrojov a materiálov) si priviezli kozmonauti sami, zvyšok dopravili na stanicu zásobovacie lode Progress M-47, Progress M1-10 a Progress M-48.
Medzi lekársko-biologické experimenty programu Cervantes patrilo sledovanie vývoja a dospievania mušky drozofily obyčajnej ("Drosophila melanogaster") v inkubátore Akvarius-B a kontajneroch AGE v experimente Ageing; monitorovanie vplyvu mikrogravitácie na správanie koreňových buniek arábkovky Thalovej ("Arabidopsis thaliana") v inkubátore Akvarius-B a kontajneroch ROO v experimente Root; ďalej sledovanie génovej expresie u kukiel drozofily obyčajnej ("Drosophila melanogaster") v inkubátore Akvarius-B a kontajneroch GEN v experimente Geneexpression. Skúmané boli aj cirkadiálne zmeny tlaku krvi u človeka v podmienkach kozmického letu (experiment MBI-2); merala sa koncentrácia oxidu uhličitého na rôznych miestach stanice; skúmaný bol vplyv faktorov kozmického letu na činnosť srdcovocievneho systému v experimente Cardiocog-2; bola overovaná súčinnosť zrakových, vestibulárnych a hmatových podnetov na priestorovú orientáciu človeka v stave beztiaže v experimente Neurocog-2 a v experimente Sympathy-2 bol študovaný vplyv faktorov kozmického letu na sympathomimetický systém človeka. A konečne experiment Winograd určený na štúdium vplyvu mikrogravitácie na tvorbu Vinogradského stĺpcov kolónií mikroorganizmov.
Dva biotechnologické experimenty programu Cervantes boli experiment Message-2, študujúci vplyv podmienok kozmického letu na metabolizmus baktérií "Ralstonia metallidurans" a "Rhodospirillum rubrum" a experiment PROMISS-2 zameraný na prípravu kryštálov bielkovín v stave beztiaže.
Technologickými experimenty boli Nanoslab-2, študujúci mechanizmus rastu nanometrových vrstiev v mikrogravitácii; Crew restraint, testujúci prototyp kolenného fixátora tela astronauta a 3D Camera overujúca funkčnosť stereoskopickej kamery Nikon s 2 objektívmi Nikkor AIS 2.8/34 mm.
Jediným geofyzikálnym experimentom programu bolo sledovanie optických javov súvisiacich s búrkovou aktivitou vo vysokej stratosfére a ionosfére v experimente LSO-S ("Lingtning and Sprite Observation - Spain").
Duque sa venoval aj vzdelávacím aktivitám. Bola to kultivácia buniek chrupavkovité tkaniva v mikrogravitácii v experimente Chondro; obstarania videozáznamu demonštrácie platnosti Newtonových pohybových zákonov v beztiaži v pokuse Video-2, videozáznamu demonštrácie správania sa telies rôzneho tvaru pri rotácii v prostredí beztiaže v pokuse APIS ("Analisis de Propiedades Inerciales de Solidos") a videozáznamu demonštrácie správania sa guličiek uzavretých v priehľadných nádobách pri periodickom kmitaní púzdier v pokuse Thebas. Ďalej sa astronaut prostredníctvom systému ARISS ("Amateur Radio onboard the ISS") spojil a pohovoril so španielskymi stredoškolákmi a vysokoškolákmi.
Celkom sa Duque venoval vedeckému programu Cervantes 43 hodín a 25 minút, s pokusmi pomohli aj Alexander Kaleri (10 hodín a 45 minút) a Jurij Malenčenko (3 hodiny a 20 minút). Na Zem Duque priviezol 16,3 kg materiálov s výsledkami experimentov.
Po týždennom pobyte na ISS sa 27. októbra 2003 o 23:20 UTC Duque s vracajúcou sa posádkou Expedície 7 v Sojuze TMA-2 odpútali od stanice a 28. októbra o 2:40 UTC pristáli v severnom Kazachstane, neďaleko Arkalyku. 

</doc>
<doc id="322614" url="https://sk.wikipedia.org/wiki?curid=322614" title="ŠKP Bratislava (hádzaná ženy)">
ŠKP Bratislava (hádzaná ženy)

ŠKP Bratislava – hádzaná ženy je slovenský ženský oddiel hádzanárskeho klubu ŠKP Bratislava, ktorý sídli v Bratislave. Je to 3-násobný majster Slovenska.
Od sezóny 2011/12 do 2013/14 niesol mediálny názov "ŠKP Piccard Senec".
História klubu.
Všetko začalo v sezóne 1949/50 v Bratislavskom TKNB, kedy vznikla hádzanárska sekcia. Prvým tímom, ktorý sa zapojil do súťaže bol mužský tým pod názvom Dukla Bratislava. Zároveň však vznikol aj ženský tím, no existoval iba dva roky, po čom prešiel pod iný klub. Od tohto momentu bol tím chápaný ako čisto mužský a tento stav zotrval vyše 50 rokov. V roku 1959 sa Dukla Bratislava spojila s tímom Slovan Bratislava a začali vystupovať pod spoločným názvom "Červená hviezda (ČH)". Meno a hra, ktorú pozná celá Európa. Tento názov tímu zotrval až do roku 1994, kedy po separácii Česko-slovenskej republiky sa názov zmenil na ŠKP Bratislava.
Úspechy oddielu mužov.
Mužský tým ČH počas celej svojej existencie hral v najvyššej hádzanárskej súťaži v Česko-Slovensku a okrem úspechov na domácom poli, exceloval v zahraničí. Viackrát vyhrali Národný pohár a v rokoch 1972/73, 1974/75, 1975/76 bol tím trojnásobným šampiónom Česko-Slovenska. Keď prvýkrát hrali v najvyššej európskej súťaži – PEM, tím sa dostal do semifinále proti nemeckému tímu VfL Gummersbach, neskoršom víťazovi PEM pohára. V klube ČH vyrástlo viacero známych hráčov, patriacich ku svetovej špičke, ktorý reprezentovali Česko-Slovensko či už na svetovom šampionáte alebo olympijským hrách.
Vznik hádzanárskeho oddielu žien.
V týchto časoch v Bratislave existovali štyri ženské kluby, ktoré zaznamenali množstvo úspechov a patrili k česko-slovenskej špičke. Po separácii Česko-Slovenska a páde komunizmu, tri kluby, Inter, ZMDŽ a Vinohrady kompletne zanikli a ostal iba jeden – Štart Bratislava, ktorý v roku 2000 prešiel pod názov ŠKP. Tak má v dnešnej dobe ŠKP oba tímy, mužský aj ženský a zároveň vychováva dorast. Tretí rok zároveň existuje spoločná česká a slovenská najvyššia medzinárodná ženská liga – WHIL, ktorej súčasťou je aj tím ŠKP ženy. Zároveň táto liga je jedinou v Európe, kde proti sebe hrajú najlepšie tímy dvoch krajín. 

</doc>
<doc id="322615" url="https://sk.wikipedia.org/wiki?curid=322615" title="4. návštevná expedícia (ISS)">
4. návštevná expedícia (ISS)

4. návštevná expedícia (skrátene EP-4; ) na Medzinárodnú vesmírnu stanicu (ISS) bola krátkodobá výprava troch kozmonautov - Sergeja Zaľotina, Franka De Winne a Jurija Lončakova - na stanici, ktorej hlavnou úlohou bola zámena lode Sojuz slúžiacej ako záchranný čln pre stálu posádku stanice.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz . Sojuzy bolo nutné po pol roku striedať a vykonať striedanie bol hlavná úloha krátkodobých návštevných expedícií. Štvrté striedanie bolo naplánované na prelome októbra a novembra 2002.
V máji 2001 sa ESA dohodla s Roskosmosom na pravidelnej účasti európskych astronautov v návštevných expedíciach. K letu v októbri-novembri 2002 bol určený belgický astronaut ESA Frank De Winne, jeho misia dostala názov "Odissea".
De Winne začal výcvik v Stredisku prípravy kozmonautov (CPK) vo Hviezdnom mestečku v auguste 2001, od decembra 2001 spolu so skúseným Sergejom Zaľotinom majúcim za sebou dvojmesačnú pobyt na Mire. tretím členom posádky mal byť vesmírny turista - oficiálne účastník kozmického letu - hudobník, sólista americkej skupiny ’N Sync James Lansten «Lanke» Bass. Bass na jar prešiel lekárskymi prehliadkami, od 4. júla 2002 sa pripravoval na let v CPK, 7. augusta bol oficiálne menovaný za tretieho člena posádky, ale už 3. septembra bol vyradený z prípravy pre nesplnenie finančných podmienok kontraktu. Dňa 1. októbra 2002 bol na uvoľnené miesto vybraný veliteľ záložnej posádky Jurij Lončakov, pričom súčasne formálne zostal aj v záložnej posádke.
Priebeh letu.
Trojica Zaľotin, De Winne, Lončakov odštartovala do vesmíru 30. októbra 2002 z kozmodrómu Bajkonur v lodi Sojuz TMA-1. Po dvoch dňoch samostatného letu sa 1. novembra o 5:01 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali vedecký program.
Ruskí kozmonauti v experimente Akustika () študovali zaťaženie posádky ISS hlukom, program Uragan () sledoval rozvinutie metód pozorovania prírodných a technologických katastrof s cieľom zníženia ich následkov, v experimente Diatomeja () sa venovali monitorovaniu morí a oceánov s cieľom vytypovať bioproduktivne oblasti, sledovanie biologickej nebezpečnosti rastu plesní a mikroorganizmov na palube kozmickej stanice bolo obsahom experimentu Biodegradacija (). Zdravie kozmonautov sledovali experimenty Diurez () a Biotest ().
Frank De Winne sa v rámci programu Odissea venoval množstvu rôznorodých prác. V oblasti biotechnológií to bol súbor experimentov Aquarius-B skladajúci sa z experimentu Vitamin D - sledovanie vplyvu beztiaže na mechanizmus pôsobenia vitamínu D na kostné tkanivo cicavcov, experimentu Rhosignal - sledovanie vplyvu beztiaže na signálne molekuly enzýmu GTPasa u ľudských fibroblastov typu RHOSIG a experiment Ramiros - sledovanie vplyvu ťažkých nabitých častíc kozmického žiarenia na najdôležitejšie druhy tkanív cicavcov v podmienkach kozmického letu. Ďalej experiment Message - monitorovanie vplyvu podmienok kozmického letu na mikrobiologickú pohyblivosť a genetické procesy, príprava monokryštálov bielkovín metódou protiprúdnej difúzie - experiment GCF-B () a monitorovanie rastu bielkovín metódou protiprúdnej difúzie - experiment Promiss.
K piatim lekárskobiologickým experimentom patrili experiment Cardiocog - sledovanie zmien srdcovocievneho systému človeka v podmienkach beztiaže, experiment Neurocog - vplyv podmienok kozmického letu na vnímanie a zapamätanie si pohybov tela v priestore, experiment Sympathy - sledovanie zmien sympatetickej časti nervového systému človeka na základe rozboru žilovej krvi, experiment Virus - odber slín pre zisťovania zmien protivírusovej imunity človeka a experiment Sleep - skúmanie vplyvu podmienok kozmického letu na spánok.
Ďalej sa belgický astronaut venoval sledovaniu prenosu hmoty a koeficientu izotermálnej difúzie v dvoch a trojkomponentných zmesiach kvapalín - experiment DCCO (), štúdiu tvorby nanoskopických vrstiev zeolitov - experiment Zeogrid a monitorovanie optických javov v atmosfére a ionosfére Zeme viazaných na búrkové a seizmické javy - experiment LSO-B ().
Program Odissea zahŕňal aj popularizáciu de Winneho letu pri experimente Video - vyhotovenie videozáznamu jednoduchých fyzikálnych experimentov v beztiaži a experimentu ARISS - rádioamatérske spojenia s belgickými strednými školami.
Po týždennom pobyte na ISS sa dňa 9. novembra 2002 o 20:44 UTC posádka 4. návštevnej expedície v Sojuze TM-34 odpútala od stanice a 10. novembra o 0:04 UTC pristála v severnom Kazachstane, 100 km severovýchodne od Arkalyku.

</doc>
<doc id="322616" url="https://sk.wikipedia.org/wiki?curid=322616" title="3. návštevná expedícia (ISS)">
3. návštevná expedícia (ISS)

3. návštevná expedícia (skrátene EP-3; ) na Medzinárodnú vesmírnu stanicu (ISS) bola krátkodobá výprava troch kozmonautov - Jurija Gidzenka, Roberta Vittoriho a Marka Shuttlewortha - na stanici, ktorej hlavnou úlohou bola zámena lode Sojuz slúžiacej ako záchranný čln pre stálu posádku stanice.
Priebeh výpravy.
Prípravy.
Medzinárodná vesmírna stanica (ISS) bola od začiatku novembra 2000 trvalo osídlená ľuďmi. Základné posádky stanice boli do havárie Columbie striedané raketoplánmi, ako záchranné člny im slúžili lode Sojuz. Sojuzy bolo nutné po pol roku striedať a vykonať striedanie bol hlavná úloha krátkodobých návštevných expedícií. Tretie striedanie bolo naplánované na prelome apríla a mája 2002.
V máji 2001 sa ESA dohodla s Roskosmosom na pravidelnej účasti európskych astronautov v návštevných expedíciach. K letu v apríli-máji 2002 bol určený taliansky astronaut ESA Roberto Vittori, jeho misia dostala názov „Marco Polo“ ().
Vittori začal výcvik v Stredisku prípravy kozmonautov (CPK) vo Hviezdnom mestečku v auguste 2001 spoločne so skúseným Jurijom Gidzenkom, majúcim za sebou už dva lety do vesmíru, a juhoafrickým podnikateľom Markom Shuttleworthom, ktorý si cestu do kozmu hradil sám.
Priebeh letu.
Trojica Gidzenko, Vittori, Shuttleworth odštartovala do vesmíru 25. apríla 2002 z kozmodrómu Bajkonur v lodi Sojuz TM-34. Po dvoch dňoch samostatného letu sa 27. apríla o 7:55 UTC spojili so stanicou.
Po spojení sa kozmonauti privítali so stálou posádkou ISS, vyložili náklad na stanicu a začali vedecký program. Ruskí kozmonauti pokračovali v štúdiu správania prachových častíc vo vysokofrekvenčnej plazme v experimente Plazmový kryštál a venovali sa výskumu látkovej výmeny v ľudskom organizme v priebehu adaptácie na podmienky kozmického letu – experiment Biotest MBI-7.
Roberto Vittori sa venoval experimentom CHIRO – štúdium vplyvu beztiaže na skracovanie svalov a motorickú pohyblivosť rúk astronauta, VESTA – vyhodnotenie estetických, hygienických a tepelných vlastností odevov pre dlhodobý pobyt vo vesmíre, ALTEINO – výskum vplyvu ťažkých nabitých častíc kozmického žiarenia na stav centrálnej nervovej sústavy človeka počas kozmického letu, a BMI – testovanie prenosného prístroja na meranie krvného tlaku a srdcového rytmu.
Aj "kozmický turista" Mark Shuttleworth mal pripravený vedecký program. Odborníci juhoafrických univerzít pripravili pokusy CCE, zameraný na sledovanie vplyvu kozmického letu na srdcovo-cievny systém a kostrové svalstvo človeka s cieľom vypracovania nových metód fyzickej prípravy na let, SPC (príprava monokryštálov bielkovín) a ESDC (výskum vplyvu kozmického letu na rast bunkových kultúr embryonálnych buniek cicavcov). Inštitúty geografie a oceánografie Ruskej akadémie vied pripravili sledovanie rastu fytoplanktónu v oceáne pri pobreží Juhoafrickej republiky (experiment Plankton-Linz) a pre výučbový program RKK Energija predvádzal správanie sa predmetov v beztiaži.
Po týždennom pobyte na ISS sa dňa 5. mája 2001 o 0:31 UTC posádka 3. návštevnej expedície v Sojuze TM-33 odpútala od stanice a o 3:51 UTC pristála v severnom Kazachstane. 

</doc>
<doc id="322618" url="https://sk.wikipedia.org/wiki?curid=322618" title="2. návštevná expedícia (ISS)">
2. návštevná expedícia (ISS)

2. návštevná expedícia (skrátene EP-2; ) na Medzinárodnú vesmírnu stanicu (ISS) bola krátkodobá výprava troch kozmonautov - Viktora Afanasieva, Claudie Haigneréovej a Konstantina Kozejeva - na stanici, ktorej hlavnou úlohou bola zámena lode Sojuz slúžiacej ako záchranný čln pre stálu posádku stanice.
Priebeh výpravy.
Prípravy.
Dňa 1. novembra 2000 pristála na Medzinárodnej vesmírnej stanici (ISS) trojica kozmonautov Expedícia 1. Toho dňa začalo trvalé osídlenie stanice ľuďmi. Základné posádky stanice boli vtedy (do havárie Columbie) striedané raketoplánmi, ako záchranné člny im slúžili lode Sojuz. Sojuzy bolo nutné po pol roku striedať a vykonať striedanie bola hlavná úloha krátkodobých návštevných expedícií. Prvé striedanie uskutočnila na prelome apríla a mája 2001 1. návštevná expedícia, ďalšie bolo naplánované na október 2001.
Z iniciatívy francúzskeho ministra vedy dohodla francúzska vesmírna agentúra CNES s Roskosmosom zaradenie francúzskeho kozmonauta do 2. návštevnej expedície. Francúzsko-ruská vesmírna misia dostala názov Andromeda (, )
Posádka pre expedíciu bola sformovaná v decembri 2000 v zložení Viktor Afanasiev - skúsený veterán oddielu Strediska prípravy kozmonautov ruského vojenského letectva s viac ako 500 dňami vo vesmíre, francúzska členka oddielu kozmonautov ESA Claudie André-Deshaysová (po svadbe s Jean-Pierre Haignerém v máji 2001 Haigneréová) a nováčik oddielu spoločnosti RKK Energija Konstantin Kozejev. V januári 2001 začala trojica výcvik v Stredisku prípravy kozmonautov (CPK) vo Hviezdnom mestečku. 
Priebeh letu.
Trojica Afanasiev, Haigneréová, Kozejev odštartovala do vesmíru 21. októbra 2001 z kozmodrómu Bajkonur v lodi Sojuz TM-33. Po dvoch dňoch samostatného letu sa 23. októbra o 10:44 UTC spojili so stanicou.
Po spojení kozmonauti vyložili náklad na stanicu a začali vedecký program. Claudie Haigneréová začala francúzske experimenty SPICE () sledujúci správanie elektroniky v kozmickom prostredí a Aquarius - sledovanie vývoja obojživelníkov v beztiaži. Kozejev pripravil experiment PKE (). Nasledujúci (štvrtý deň letu) kozmonauti začali experiment COGNE overujúci orientáciu ľudí v stave beztiaže a venovali sa skúmaniu vplyvu mikrogravitácie na ľudský kardiovaskulárny systém (francúzsko-ruský experiment Cardioscience). Piaty deň letu prebehol rozhovor francúzskej kozmonautky s ministrom pre vedu vlády Francúzska, potom sa venovala popularizácii letov do vesmíru pri diskusii so stredoškolákmi, rozhovor so študentmi si zopakovala ešte siedmy deň letu.
K ďalším pokusom programu Andromeda patrilo sledovanie atmosféry a snímkovanie zemského povrchu pri skúmaní ekológie Stredomoria a subtropickej Afriky v experimente IMEDIAS (), snímkovanie bleskov a svetiel v horných vrstvách atmosféry v experimente LSO (), výroba bielkovinových monokryštálov v experimente GCF (). K drobnejším akciám patrilo skúšanie taštičky pre uloženie drobných predmetov (pokus Mirsupio, raný prototyp taštičky bol overovaný už roku 1999 ešte na Mire).
Dňa 31. októbra 2001 o 1:39 UTC sa posádka 2. návštevnej expedície v Sojuze TM-32 odpútala od ISS a o 4:59 UTC pristála v severnom Kazachstane.

</doc>
<doc id="322619" url="https://sk.wikipedia.org/wiki?curid=322619" title="Ajdovščina">
Ajdovščina

Ajdovščina (, ) je mesto v Slovinsku v západnej časti krajiny vo Vipavskej doline. Podľa údaja z roku 2002 má mesto 18 095 obyvateľov.

</doc>
<doc id="322620" url="https://sk.wikipedia.org/wiki?curid=322620" title="Bovec">
Bovec

Bovec (, , ) je mesto v Slovinsku v severozápadnej časti krajiny na rieke Soča pod Júlskymi Alpami. Podľa údaja z roku 2007 má mesto 1 612 obyvateľov.

</doc>
<doc id="322621" url="https://sk.wikipedia.org/wiki?curid=322621" title="Brežice">
Brežice

Brežice () sú mesto v Slovinsku vo východnej časti krajiny nedaleko hraníc s Chorvátskom. Podľa údaja z roku 2008 má mesto 24 577 obyvateľov.

</doc>
<doc id="322622" url="https://sk.wikipedia.org/wiki?curid=322622" title="Cerknica">
Cerknica

Cerknica (, ) je mesto v Slovinsku v juhozápadnej časti krajiny v pohorí Kras. Podľa údaja z roku 2008 má mesto 11 112 obyvateľov.

</doc>
<doc id="322623" url="https://sk.wikipedia.org/wiki?curid=322623" title="Črnomelj">
Črnomelj

Črnomelj () je mesto v Slovinsku v juhovýchodnej časti krajiny na ľavom brehu rieky Lahinja. Podľa údaja z roku 2008 má mesto 14 936 obyvateľov.

</doc>
<doc id="322624" url="https://sk.wikipedia.org/wiki?curid=322624" title="Domžale">
Domžale

Domžale () je mesto v Slovinsku v strednej časti krajiny. Neďaleko mesta sa nachádza renesančný hrad Krumperk. Podľa údaja z roku 2008 má mesto 13 037 obyvateľov.

</doc>
<doc id="322625" url="https://sk.wikipedia.org/wiki?curid=322625" title="Dravograd">
Dravograd

Dravograd () je mesto v Slovinsku na severe krajiny neďaleko hraníc s Rakúskom ležiace na rieke Dráva. Podľa údaja z roku 2008 má mesto 9 001 obyvateľov.

</doc>
<doc id="322626" url="https://sk.wikipedia.org/wiki?curid=322626" title="Gornja Radgona">
Gornja Radgona

Gornja Radgona (, ) je mesto v Slovinsku na severovýchode krajiny ležiace na rieke Mura tvoriacej hranicu s Rakúskom. Podľa údaja z roku 2008 má mesto 8 689 obyvateľov.

</doc>
<doc id="322627" url="https://sk.wikipedia.org/wiki?curid=322627" title="Grosuplje">
Grosuplje

Grosuplje je mesto v Slovinsku v strede krajiny. Podľa údaja z roku 2008 má mesto 18 403 obyvateľov.

</doc>
<doc id="322628" url="https://sk.wikipedia.org/wiki?curid=322628" title="Hrastnik">
Hrastnik

Hrastnik () je mesto v Slovinsku v strede krajiny. Podľa údaja z roku 2002 má mesto 10 121 obyvateľov.

</doc>
<doc id="322629" url="https://sk.wikipedia.org/wiki?curid=322629" title="Ilirska Bistrica">
Ilirska Bistrica

Ilirska Bistrica (, , ) je mesto v Slovinsku na juhu krajiny. Podľa údaja z roku 2008 má mesto 14 131 obyvateľov.

</doc>
<doc id="322630" url="https://sk.wikipedia.org/wiki?curid=322630" title="Izola">
Izola

Izola () je mesto v Slovinsku v juhozápadnej časti krajiny na pobreží Jadranského mora. Mesto má bohatú rybársku históriu. Podľa údaja z roku 2008 má mesto 15 922 obyvateľov.

</doc>
<doc id="322631" url="https://sk.wikipedia.org/wiki?curid=322631" title="Kočevje">
Kočevje

Kočevje () je mesto v Slovinsku v južnej časti krajiny medzi riekami Krka a Kolpa. Podľa údaja z roku 2008 má mesto 16 999 obyvateľov.

</doc>
<doc id="322632" url="https://sk.wikipedia.org/wiki?curid=322632" title="Kostanjevica na Krki">
Kostanjevica na Krki

Kostanjevica na Krki je mesto v Slovinsku v juhovýchodnej časti krajiny neďaleko hraníc s Chorvátskom na ostrove tvorenom riekou Krka. Podľa údaja z roku 2008 má mesto 2 480 obyvateľov.

</doc>
<doc id="322633" url="https://sk.wikipedia.org/wiki?curid=322633" title="Krško">
Krško

Krško je mesto v Slovinsku v juhovýchodnej časti krajiny. Neďaleko mesta sa nachádza jediná jadrová elektráreň v krajine. Podľa údaja z roku 2008 má mesto 26 249 obyvateľov.

</doc>
<doc id="322634" url="https://sk.wikipedia.org/wiki?curid=322634" title="Laško">
Laško

Laško je mesto v Slovinsku, nachádzajúce sa vo východnej časti krajiny. V meste sa nachádzajú známe kúpele. Podľa údaja z roku 2002 má mesto 13 730 obyvateľov. Mesto je známe aj vďaka pivovaru Laško (slovin. "Pivovarna Laško").

</doc>
<doc id="322636" url="https://sk.wikipedia.org/wiki?curid=322636" title="1. návštevná expedícia (ISS)">
1. návštevná expedícia (ISS)

1. návštevná expedícia (skrátene EP-1; ) na Medzinárodnú vesmírnu stanicu (ISS) bola krátkodobá výprava troch kozmonautov - Talgata Musabajeva, Jurija Baturina a prvého kozmického turistu Dennisa Tita - na stanici, ktorej hlavnou úlohou bola výmena lode Sojuz slúžiacej ako záchranný čln pre stálu posádku stanice. Prvý let neprofesionálneho kozmonauta na ISS vyvolal niekoľkomesačnú vzrušenú diskusiu medzi NASA a Roskosmosom.
Priebeh výpravy.
Dňa 1. novembra 2000 pristála na Medzinárodnej vesmírnej stanici (ISS) trojica kozmonautov Expedícia 1. Toho dňa začalo trvalé osídlenie stanice ľuďmi. Základné posádky stanice boli vtedy (do havárie Columbie) striedané raketoplánmi, ako záchranné člny im slúžili lode Sojuz. Sojuzy bolo nutné po pol roku striedať a vykonať striedanie bola hlavná úloha krátkodobých návštevných expedícií. Prvé striedanie sa uskutočnilo na prelome apríla a mája 2001.
Zostavenie posádky.
Posádka pre expedíciu bola sformovaná už v júli 1997 v zložení Talgat Musabajev, Nadežda Kuželnaja, úlohu záložníkov zaujali Vladimir Dežurov (už v októbri 1997 nahradeným Valerijom Tokarevom) a Sergej Revin. Príprava k letu fakticky začala až na jeseň 1999. V júli 2000 sa Musabajev vrátil do programu Mir a v posádke ho nahradil Viktor Afanasiev. O mesiac neskôr, v auguste 2000, v zálohe zamenil Revina Konstantin Kozejev.
Medzitým bol v rámci programu Mir v júni 2000 oficiálne predstavený prvý súkromný zákazník Roskosmosu ochotný zaplatiť si vesmírny let - americký podnikateľ Dennis Tito. V auguste začal výcvik v Stredisku prípravy kozmonautov (CPK) vo Hviezdnom mestečku, ale v novembri 2000, potom čo padlo rozhodnutie o ukončení letov na Mir, prípravu prerušil. Vedenie Roskosmosu ani Tito sa nechceli vzdať rozbehnutej spolupráce a situáciu vyriešili presunutím Američana do 1. návštevnej expedície na ISS. V decembri 2000 tak bola zostavená nová posádka - veliteľ Talgat Musabajev, palubný inžinier Jurij Baturin a v úlohe účastníka kozmického letu Dennis Tito. V januári 2001 bola reorganizovaná aj záloha, teraz v zložení Afanasiev, Kozejev. V januári 2001 začali štyria ruskí kozmonauti bezprostrednú prípravu na let, od februára sa k nim pripojil aj Títo.
Odpor NASA k Títovi.
Postoj Američanov k Titovmu letu prešiel niekoľkými fázami. Po počiatočnom ignorovaní problému nastúpil ostrý nesúhlas, na ktorý ruská strana reagovala nemenej rozhodnou neústupčivosťou, podporenou z najvyšších miest (v apríli Hviezdne mestečko navštívil prezident Putin a osobne zablahoželal Títovi k letu).
Rusi považovali americké argumenty o nepripravenosti neprofesionála na let a rizikách v prípade havárie za neodôvodnené a zdôrazňovali Titov výcvik. Vedenie NASA sa pokúšalo presvedčiť Tita i Roskosmos aspoň k súhlasu s odložením letu na jeseň, čo stroskotalo na jeho jasnom odmietnutí a záväzkoch Roskosmosu.
Odpor NASA vyvrcholil v polovici marca po prílete pätice kozmonautov oboch posádok do Houstonu k týždennému kurzu na zoznámenie sa s americkým segmentom stanice. Predstavitelia NASA na prekvapenie Rusov začali aj na verejnosti označovať za člena posádky expedície astronauta ESA Thomasa Reitera. V Johnsonovom vesmírnom stredisku nebol Títo pripustený k inštruktáži, ale ruskí kozmonauti odmietli pracovať v nekompletnej zostave, čím Američanmi nepríjemne zaskočili. Druhý deň po príkaze z Moskvy sa výcvik rozbehol len v štyroch, čo Musabajev a Baturin neskôr okomentovali slovami: "stratený deň sme nahradili obmedzením prestávok na kávu, tých u nich býva neúrekom ..."
Roskosmos stále trval na účasti Tita v lete, pričom zaujal tvrdý postoj - ak nepoletí on, nepoletí nikto a Sojuzy sa nevystriedajú, čo by znamenalo nutnosť dočasného prerušenia obsadenia stanice. NASA nakoniec dala súhlas s Titovým letom až 23. apríla za podmienok, že Tito bude spať v Sojuze, v americkom segmente stanice sa bude pohybovať iba s doprovodom, zaplatí všetko, čo v ňom poláme a nevznesie žiadnu žalobu na NASA ak v ňom utrpí nejakú ujmu.
Problémy s dátumom štartu.
Štart bol naplánovaný na 28. apríla a spojenie s ISS na 30. apríla 2001. Dňa 25. apríla sa ale na ISS objavili problémy s počítačmi a komunikačným systémom, Američania sa preto rozhodli odložiť odlet raketoplánu (let STS-100, raketoplán sa nachádzal v zostave ISS od 21. apríla) o dva dni na 30. apríla, čo vyvolalo potrebu posunu i letu Sojuzu (pri prílete k stanici ešte pred odpojením raketoplánu by Sojuz minul americký stroj iba o 6 metrov, čo sa považovalo za neúmerne riskantné). Stredisko riadenia letov v Koroľove vyhlásilo odklad za nemožný. Nakoniec sa dospelo k dohode na štarte v plánovanú dobu s tým, že v prípade nutnosti Sojuz na obežnej dráhe počká na odlet raketoplánu.
Priebeh letu.
Trojica Musabajev, Baturin, Tito odštartovala do vesmíru 28. apríla 2001 o 7:37 UTC z kozmodrómu Bajkonur v lodi Sojuz TM-32. Endeavour sa 29. apríla po vyriešení problémov na ISS vzdialil a tak nič nebránilo pripojenie Sojuzu k ISS 30. apríla o 7:38 UTC.
Po spojení kozmonauti vyložili náklad na stanicu a začali vedecký program pozostávajúci celkom z 11 experimentov. Musabajev sa, ako aj v predošlých letoch, venoval experimentom pripraveným kazašskými vedcami - snímkovanie vybraných oblastí Kazachstanu, pokusu Dastarchan - skúškam doplnkov stravy slúžiacich k odvodu škodlivín z tela a tonizujúcim prídavkom do čaju. Ďalej kozmonauti uskutočnili štyri genetické výskumy na muškách rodu Drosophila, fotografovanie zemského povrchu, a ďalšiu fázu technologického experimentu Plazmový krištáľ (). Na žiadosť kazašských partnerov Sojuz viezol aj box s kazašskou vlajkou, ústavou, portrétom a knihou prezidenta, kapsulu s pôdou z Astany a korán (Títo zase viezol bibliu). Dennis Tito fotografoval, natáčal a zúčastnil sa niekoľkých tlačových konferencií. S letom bol veľmi spokojný, okrem nevoľnosti prvý deň letu, sa v stave beztiaže cítil dobre a pobyt v kozme si pochvaľoval.
Dňa 6. mája 2001 o 2:21 UTC sa posádka 1. návštevnej expedície v Sojuze TM-31 odpútala od ISS a o 5:41 UTC pristála v severnom Kazachstane.

</doc>
<doc id="322638" url="https://sk.wikipedia.org/wiki?curid=322638" title="Thomas Marshburn">
Thomas Marshburn

Thomas Henry Marshburn (* 29. august 1960, Statesville, Severná Karolína, USA) bol pôvodne lekárom, od mája 2004 je astronautom NASA. Do vesmíru sa dostal na dva týždne ako člen posádky raketoplánu Endeavour pri lete STS-127 na Medzinárodnú vesmírnu stanicu (ISS) v júli 2009 a na polročný pobyt z decembra 2012 do mája 2013 v rámci Expedícií 34 a 35.
Život.
Mladosť, letec.
Thomas Marshburn sa narodil vo Statesville v Severnej Karolíne. Po ukončení strednej školy v Atlante študoval najprv fyziku na "Davidson College" v Severnej Karolíne (bakalár 1982) a University of Virginia (magister 1984). Potom začal štúdium medicíny na Wake Forest University, absolvoval ju v roku 1989.
Po štúdiu pracoval na pohotovosti v nemocniciach v Tolede, Seattli, Houstone a Bostone. Od roku 1994 pracoval v NASA, dva roky strávil v Rusku ako lekár amerických astronautov pripravujúcich sa vo Hviezdnom mestečku na lety v rámci programu Shuttle-Mir v rokoch 1996 – 1997 a ako lekár posádky Expedície 7 na Medzinárodnú vesmírnu stanicu (ISS) v roku 2003.
Astronaut.
Prihlásil sa do 18. náboru astronautov NASA v roku 1999, prepracoval sa len medzi 123 finalistov. V nasledujúcom 19. nábore zaznamenal úspech a 6. mája 2004 bol zaradený medzi amerických astronautov. Začal základný kozmonautický výcvik a vo februári 2006 získal kvalifikáciu "letový špecialista" raketoplánu.
Vo februári 2008 NASA zverejnila Marshburnovo menovanie do posádky letu STS-127 plánovaného na nasledujúci rok. Do vesmíru odštartoval 15. júla 2009 na palube raketoplánu Endeavour. Cieľom misie bolo dokončenie montáže modulu Kibó, doprava zásob a vybavenia na Medzinárodnú vesmírnu stanicu (ISS). Let trval 15 dní, 16 hodín a 45 minút.
V júni 2010 bol zaradený do posádky Expedície 34 a 35 na ISS s plánovaným štartom 20. novembra 2012.
Thomas Marshburn je ženatý, má dcéru.

</doc>
<doc id="322639" url="https://sk.wikipedia.org/wiki?curid=322639" title="Thomas Henry Marshburn">
Thomas Henry Marshburn



</doc>
<doc id="322640" url="https://sk.wikipedia.org/wiki?curid=322640" title="Thomas H. Marshburn">
Thomas H. Marshburn



</doc>
<doc id="322641" url="https://sk.wikipedia.org/wiki?curid=322641" title="Mikojan">
Mikojan



</doc>
<doc id="322644" url="https://sk.wikipedia.org/wiki?curid=322644" title="Lendava">
Lendava

Lendava je mesto v Slovinsku vo východnej časti krajiny v oblasti Prekmurie neďaleko hraníc s Maďarskom. Podľa údaja z roku 2008 má mesto 11 384 obyvateľov.

</doc>
<doc id="322645" url="https://sk.wikipedia.org/wiki?curid=322645" title="Litija">
Litija

Litija je mesto v Slovinsku nachádzajúce sa v strede krajiny v doline rieky Sáva. Podľa údaja z roku 2008 má mesto 14 698 obyvateľov.

</doc>
<doc id="322646" url="https://sk.wikipedia.org/wiki?curid=322646" title="Ljutomer">
Ljutomer

Ljutomer je mesto v Slovinsku vo východnej časti krajiny, približne 40 km východne od Mariboru. Podľa údaja z roku 2002 má mesto 11 720 obyvateľov.

</doc>
<doc id="322647" url="https://sk.wikipedia.org/wiki?curid=322647" title="Live Aid">
Live Aid

Live Aid bol benefičný koncert, ktorý sa konal 13. júla 1985 v Londýne v Spojenom kráľovstve a vo Philadelphii v Spojených štátoch. Podujatie zorganizoval Bob Geldof a Midge Ure s cieľom získať finančné prostriedky na pomoc postihnutým hladomorom v Etiópii. Koncert sa uskutočnil na londýnskom štadióne Wembley (približne 72 000 návštevníkov) a na philadephskom Štadióne Johna F. Kennedyho (89 484 návštevníkov). Podujatie inšpirovalo podobné koncerty, ktoré sa konali v rovnaký deň v Sovietskom zväze, Kanade, Japonsku, Juhoslávii, Rakúsku, Austrálii a v Západnom Nemecku.
Prenos koncertu sledovalo približne 1,5 miliardy divákov v 100 krajinách, toto satelitné a televízne vysielanie tak patrí k jedným z najväčších. 
Interpreti.
V Londýne vystupovali umelci ako Status Quo, Sting, Phil Collins (vystupoval zároveň aj v USA), U2, Dire Straits, Queen, David Bowie, The Who, Elton John a iní.
Vo Philadelphii sa predstavili Black Sabbath, Run D.M.C, The Beach Boys, Carlos Santana, Madonna, Eric Clapton, Led Zeppelin, Duran Duran, Mick Jagger a iní.

</doc>
<doc id="322648" url="https://sk.wikipedia.org/wiki?curid=322648" title="Logatec">
Logatec

Logatec je mesto v Slovinsku v strede oblasti Vnútorné Kraňsko medzi mestami Ľubľana a Postojna. Podľa údaja z roku 2003 má mesto 11 343 obyvateľov.

</doc>
<doc id="322649" url="https://sk.wikipedia.org/wiki?curid=322649" title="Medvode">
Medvode

Medvode je mesto v Slovinsku v strednej časti krajiny v regióne Horné Kraňsko na sútoku riek Sáva a Sora. V roku 2024 malo 5 343 obyvateľov.

</doc>
<doc id="322650" url="https://sk.wikipedia.org/wiki?curid=322650" title="Mengeš">
Mengeš

Mengeš je mesto v Slovinsku v strede krajiny asi pätnásť kilometrov od hlavného mesta Ľubľana. Podľa údaja z roku 2008 má mesto 7 059 obyvateľov.

</doc>
<doc id="322651" url="https://sk.wikipedia.org/wiki?curid=322651" title="Metlika">
Metlika

Metlika je mesto v Slovinsku v juhovýchodnej časti krajiny. Podľa údaja z roku 2008 má mesto 8 499 obyvateľov.

</doc>
<doc id="322652" url="https://sk.wikipedia.org/wiki?curid=322652" title="Mežica">
Mežica

Mežica je mesto v Slovinsku na severe krajiny neďaleko hraníc s Rakúskom. Podľa údaja z roku 2008 má mesto 3 863 obyvateľov.

</doc>
<doc id="322653" url="https://sk.wikipedia.org/wiki?curid=322653" title="Ormož">
Ormož

Ormož je mesto v Slovinsku na severovýchode krajiny na ľavom brehu rieky Dráva neďaleko hraníc s Chorvátskom. Podľa údaja z roku 2008 má mesto 12 798 obyvateľov.

</doc>
<doc id="322654" url="https://sk.wikipedia.org/wiki?curid=322654" title="Prevalje">
Prevalje

Prevalje je mesto v Slovinsku na severe krajiny. Podľa údaja z roku 2008 má mesto 6 781 obyvateľov.

</doc>
<doc id="322655" url="https://sk.wikipedia.org/wiki?curid=322655" title="Radeče">
Radeče

Radeče je mesto v Slovinsku ležiace na rieke Sáva. Podľa údaja z roku 2008 má mesto 4 593 obyvateľov.

</doc>
<doc id="322656" url="https://sk.wikipedia.org/wiki?curid=322656" title="Radovljica">
Radovljica

Radovljica je mesto v Slovinsku na severe krajiny. Podľa údaja z roku 2008 má mesto 18 664 obyvateľov.

</doc>
<doc id="322657" url="https://sk.wikipedia.org/wiki?curid=322657" title="Ravne na Koroškem">
Ravne na Koroškem

Ravne na Koroškem (predtým Guštanj) je mesto v Slovinsku na severe krajiny neďaleko hraníc s Rakúskom. Podľa údaja z roku 2008 má mesto 12 141 obyvateľov.

</doc>
<doc id="322658" url="https://sk.wikipedia.org/wiki?curid=322658" title="Rogaška Slatina">
Rogaška Slatina

Rogaška Slatina je mesto v Slovinsku na východe krajiny neďaleko hraníc s Chorvátskom. Mesto je známe svojimi minerálnymi prameňmi, kúpeľmi a výrobou krištáľového skla. Podľa údaja z roku 2008 má mesto 11 250 obyvateľov.

</doc>
<doc id="322659" url="https://sk.wikipedia.org/wiki?curid=322659" title="Solomon Feferman">
Solomon Feferman

Solomon Feferman (* 13. december 1928, New York, New York, USA – † 26. júl 2016, Stanford, Kalifornia, USA) bol americký matematik a filozof, ktorý sa zaoberal najmä matematickou logikou a filozofickými otázkami matematiky. Pracoval ako profesor na Stanfordovej univerzite.

</doc>
<doc id="322662" url="https://sk.wikipedia.org/wiki?curid=322662" title="Gianni Versace (osoba)">
Gianni Versace (osoba)

Gianni Versace (* 2. december 1946, Reggio Calabria – † 15. júl 1997) bol taliansky módny návrhár a zakladateľ medzinárodného módneho domu Gianni Versace, ktorý distribuuje parfumy, mejkap, domáci nábytok a oblečenie. Navrhoval oblečenie pre známe osobnosti ako Elton John, Sting a princezná Diana. Jeho dlhoročným partnerom bol Antonio D'Amico a spolu otvorene priznávali homosexualitu. Vo veku 50 rokov ho blízko svojho domu na Miami Beach zavraždil Andrew Cunanan.

</doc>
<doc id="322663" url="https://sk.wikipedia.org/wiki?curid=322663" title="Pierre-François Bouchard">
Pierre-François Bouchard

Pierre-François Bouchard (* 29. apríl 1771, Orgelet, Francúzsko – † 5. august 1832, Givet) bol francúzsky kapitán, ktorý sa stal známy objavom Rosettskej dosky v egyptskom meste Rosetta (dnes Ar-Rašíd).
Životopis.
Narodil sa vo francúzskom meste Orgelet. Jeho otcom bol stolár, podnikateľ, obchodník a učiteľ Pierre Bouchard a matkou Pierrette Janet de Cressia. Bol najmladším zo siedmich detí (4 dcéry a 3 synovia).

</doc>
<doc id="322664" url="https://sk.wikipedia.org/wiki?curid=322664" title="Oleg Viktorovič Novickij">
Oleg Viktorovič Novickij

Oleg Viktorovič Novickij (; ; * 12. október 1971, Červeň) je bývalý pilot ruského vojenského letectva, od októbra 2006 je kozmonautom, členom oddielu kozmonautov CPK. Na svoj prvý kozmický let na Medzinárodnú vesmírnu stanicu (ISS) letel na palube Sojuzu TMA-06M ako člen Expedície 33 a 34. Štart bol naplánovaný na september 2012, ale po miernom posune sa uskutočnil 23. októbra 2012. Novickij na tomto lete strávil vo vesmíre 143 dní.
Život.
Mladosť.
Bielorus Oleg Novickij pochádza z bieloruského mesta Červeň, po strednej škole bol prijatý na štúdium na Kačinskú vojenskú vysokú leteckú školu (), absolvoval ju v roku 1994. Nasledovalo desať rokov služby u útočného leteckého pluku v 4. leteckej armáde (resp. od roku 1998 4. armáde letectva a protivzdušnej obrany) dislokovanej v Severokavkazskom vojenskom okruhu. V rokoch 2004-2006 študoval na veliteľskej fakulte Gagarinovej vojenskej leteckej akadémie (). Potom sa vrátil k pluku.
Kozmonaut.
Prihlásil sa na výber kozmonautov a 11. októbra 2006 získal odporúčania Štátnej medzirezortnej komisie na zaradenie do oddielu kozmonautov CPK. Absolvoval dvojročnú všeobecnú kozmickú prípravu a 9. júna 2009 získal kvalifikáciu skúšobný kozmonaut.
V letovom pláne NASA z 2. júna 2010 bol uvedený ako člen záložnej posádky Expedície 31/32 (štart v Sojuze TMA-04M bol pripravovaný na marec 2012) a hlavnej posádky Expedície 33/34 so štartom 23. októbra 2012.
Oleg Novickij je ženatý, má jednu dcéru. 

</doc>
<doc id="322665" url="https://sk.wikipedia.org/wiki?curid=322665" title="Oleg Novickij">
Oleg Novickij



</doc>
<doc id="322666" url="https://sk.wikipedia.org/wiki?curid=322666" title="Ar-Rašíd (Egypt)">
Ar-Rašíd (Egypt)

Ar-Rašíd () alebo Rosetta [rozeta] je egyptské prístavné mesto na pobreží Stredozemného mora v delte Nílu. Je vzdialené približne východne od Alexandrie v guvernoráte Al-Buhajra. 
Po tom ako Osmanská ríša v roku 1517 dobyla Egypt, upadol význam Alexandrie a na krátky čas sa rozvíjal Ar-Rašíd. Počas 19. storočia bolo mesto obľúbenou britskou turistickou destináciou, najmä pre svoje osmanské vily, citrusové sady a čistotu. Na západe sa mesto stalo známe ako "Rosette" (Rosetta). Takto bolo označované počas Napoleonovho ťaženia do Egypta. Roku 1799 tu francúzski vojaci našli známu Rosettskú dosku.

</doc>
<doc id="322667" url="https://sk.wikipedia.org/wiki?curid=322667" title="Abraham Robinson">
Abraham Robinson

Abraham Robinson (* 6. október 1918, Wałbrzych, Poľsko, vtedy Nemecko - † 11. apríl 1974, New Haven, Connecticut, USA) bol americký matematik. 
Je známy predovšetkým ako zakladateľ neštandardnej analýzy, rigorózneho matematického systému, v ktorom sa definujú infinitezimálne a nekonečné čísla.

</doc>
<doc id="322668" url="https://sk.wikipedia.org/wiki?curid=322668" title="Ženevská konferencia">
Ženevská konferencia

Ženevská konferencia môže byť:

</doc>
<doc id="322669" url="https://sk.wikipedia.org/wiki?curid=322669" title="Gustav Slamečka">
Gustav Slamečka



</doc>
<doc id="322670" url="https://sk.wikipedia.org/wiki?curid=322670" title="Ivan Párkányi">
Ivan Párkányi

Dr. Ivan Párkányi (* 1. január 1896, Tarasivka, Ukrajina – † 23. december 1996, Praha, Česko) bol rusínsky politik, guvernér Podkarpatskej Rusi (9. október 1938 - (5.) marec 1939), minister vlády ČSR, dlhoročný úradník Kancelárie prezidenta republiky ČSR, zakladateľ pražskej gréckokatolíckej farnosti, rytier - komtúr Radu sv. Silvestra.
Životopis.
Ivan Párkányi sa narodil v rodine učiteľa s ôsmimi deťmi. Po ukončení gymnázia v Mukačeve študoval právo a roku 1918 získal doktorát na Pazmányho univerzite v Budapešti. Po skončení štúdií sa vrátil do rodného kraja, kde pracoval ako úradník štátnej správy v Chuste, Mukačeve a Dlhom. V roku 1919 po pripojení Podkarpatskej Rusi k Česko-Slovensku, sa stal prvým okresným hajtmanom v Mukačeve (preto je po ňom pomenovaná jedna z mukačevských ulíc). V roku 1921 bol predsedom česko-slovenskej vlády povolaný do Prahy, kde postupne pracoval v Úrade predsedníctva vlády, v Kancelárii prezidenta republiky T.G.Masaryka ako referent, vrchný ministerský komisár, vrchný odborový radca a ministerský radca pre veci Podkarpatskej Rusi. 4. októbra 1938 bol prezidentom Benešom menovaný za ministra bez portefeuille - pre záležitosti Podkarpatskej Rusi v druhej vláde generála Syrového. Od 9. októbra 1938 zastával aj funkciu guvernéra Podkarpatskej Rusi. Po mníchovskom diktáte, rozpade Česko-slovenskej republiky a okupácii pracoval v prezidentskej kancelárii s inou pracovnou náplňou a v roku 1942 bol poslaný na trvalú dovolenku. Po skončení 2. svetovej vojny pracoval vo Fonde národnej obrody a opäť v Kancelárii prezidenta republiky až do konca roku 1952, kedy odišiel do dôchodku. S manželkou Oľgou rod. Petrikovou vychovali tri deti, syna Cyrila, univerzitného profesora pôsobiaceho od roku 1969 v USA a dve dcéry Máriu a Vieru, ktoré se o neho starali až do posledných chvíľ. Zomrel v Prahe dňa 23. decembra 1996 vo veku nedožitých 101 rokov. Pochovaný je na cintoríne "U sv. Matěje" v Prahe 6 - Dejviciach.

</doc>
<doc id="322671" url="https://sk.wikipedia.org/wiki?curid=322671" title="Ivan Basso">
Ivan Basso

Ivan Basso (* 26. november 1977, Gallarate, Taliansko) je taliansky profesionálny cestný cyklista. Je známy pod prezývkou "Ivan Hrozný". Štartoval na všetkých troch prestížnych cyklistických pretekoch série Grand Tour. V roku 1998 sa stal majstrom sveta do 23 rokov. Získal biely dres pre najlepšieho mladého jazdca na Tour de France v roku 2002. Jeho najväčšími úspechmi sú celkové víťazstvá na Giro d’Italia v rokoch 2006 a 2010. Momentálne je členom talianskeho Pro Tour tímu Cannondale Pro Cycling.

</doc>
<doc id="322672" url="https://sk.wikipedia.org/wiki?curid=322672" title="Ženevská konferencia (1954)">
Ženevská konferencia (1954)

Ženevská konferencia (26. apríl21. júl 1954) bola konferencia, ktorá sa konala v Ženeve a riešila dve úlohy. Prvou úlohou bolo nájsť riešenie ako zjednotiť Kóreu a druhou úlohou bolo rokovanie o možných spôsoboch nastolenia mieru v Indočíne.
Rokovaní sa po celý čas zúčastnili Sovietsky zväz, Spojené štáty, Francúzsko, Spojené kráľovstvo, Čína a India. Rokovaní sa zúčastnili aj krajiny OSN, ktoré mali svoje vojská v Kórejskej vojna a krajiny, ktoré ukončili Indočínsku vojnu medzi Francúzskom a oslobodeneckým hnutím Viet Minh.
Výsledkom konferencie bolo ukončenie bojov v Indočíne a nezávislosť Kambodže a Laosu. Otázka Vietnamu nebola celkom vyriešená, boli ale stanovené hranice medzi komunistickým Severným Vietnamom a Južným Vietnamom.

</doc>
<doc id="322675" url="https://sk.wikipedia.org/wiki?curid=322675" title="Ján Hirka">
Ján Hirka

Mons. Ján Hirka (* 16. november 1923, Abranovce – † 10. apríl 2014, Prešov) bol prešovský gréckokatolícky eparcha.
Život.
Za kňaza ho vysvätil blahoslavený Vasiľ Hopko 31. júla 1949. Po likvidácii gréckokatolíckej cirkvi komunistami bol 22. októbra 1952 zatknutý. V roku 1953 bol odsúdený na tri roky väzenia avšak ešte v tom istom roku bol na základe prezidentskej amnestie prepustený. Trest zákazu pobytu v košickom a prešovskom kraji na päť rokov však zostal v platnosti. V roku 1955 bol znova zatknutý. 4. septembra 1956 bol následne odsúdený na 2 a pol roka väzenia, čo si odpykával až do 20. marca 1958. Po prepustení mal znova na 5 rokov zákaz pobytu v prešovskom a košickom kraji.
Po obnovení činnosti Gréckokatolíckej cirkvi v roku 1968, stal sa Ján Hirka správcom farnosti v Prešove. 20. decembra 1968 ho pápež Pavol VI. vymenoval za ordinára – apoštolského administrátora prešovského biskupstva s právami eparchiálneho biskupa. Štátny súhlas na to však dostal až 2. apríla 1969. Štát nepovolil vymenovať ho za biskupa. Rímsky biskup Pavol VI. mu 21. marca 1978 mu udelil hodnosť pápežského preláta.
Po páde komunistického režimu ho 21. decembra 1989 Svätý Otec Ján Pavol II. vymenoval za prešovského sídelného biskupa. Biskupskú vysviacku prijal od kardinála Tomka v Prešove 17. februára 1990. Bol prvým biskupom Katolíckej cirkvi vymenovaným a vysväteným po páde totalitného režimu v Česko-Slovensku.
V rokoch 1990 – 2002 pôsobil ako siedmy prešovský eparchiálny biskup.

</doc>
<doc id="322676" url="https://sk.wikipedia.org/wiki?curid=322676" title="Jevgenij Igorevič Tarelkin">
Jevgenij Igorevič Tarelkin

Jevgenij Igorevič Tarelkin (; * 29. december 1974, Pervomajsk) bol pilot ruského vojenského letectva, ktorý slúžil v leteckom pluku pri Stredisku prípravy kozmonautov (CPK). Od mája 2003 je kozmonautom, členom oddielu kozmonautov CPK. Na svoj prvý kozmický let na Medzinárodnú vesmírnu stanicu (ISS) letel na palube Sojuzu TMA-06M ako člen Expedície 33 a 34. Štart bol naplánovaný na september 2012, ale po miernom posune sa uskutočnil 23. októbra 2012. Tarelkin na tomto lete strávil vo vesmíre 143 dní.
Život.
Mladosť.
Jevgenij Tarelkin pochádza zo zabajkalského Pervomajsku, po strednej škole bol prijatý na štúdium na Jejskú vojenskú vysokú leteckú školu (), absolvoval ju roku 1996. Roku 1998 vyštudoval Gagarinovu vojenskú leteckú akadémiu ().
Po štúdiu slúžil v leteckom pluku pri Stredisku prípravy kozmonautov (CPK) ako starší skúšobný palubný inžinier, na lietadlách Iľjušin Il-76 a česko-slovenských Aero L-39 Albatros a Aero L-29 Delfín nalietal 207 hodín, stal sa inštruktorom výsadkárskej prípravy s 500 zoskokmi.
Kozmonaut.
Prihlásil sa do výberu kozmonautov a 29. mája 2003 získal odporúčania Štátnej medzirezortnej komisie na zaradenie do oddielu kozmonautov CPK. Absolvoval dvojročnú všeobecnú kozmickú prípravu a 5. júla 2005 získal kvalifikáciu skúšobný kozmonaut.
V letovom pláne NASA z 2. júna 2010 je uvedený ako člen záložnej posádky Expedície 31 /32 (štart v Sojuze TMA-04M je pripravovaný na marec 2012) a hlavnej posádky Expedícia 33/34 so štartom 23. októbra 2012.
Jevgenij Tarelkin je ženatý, má jednu dcéru. 

</doc>
<doc id="322677" url="https://sk.wikipedia.org/wiki?curid=322677" title="Jevgenij Tarelkin">
Jevgenij Tarelkin



</doc>
<doc id="322679" url="https://sk.wikipedia.org/wiki?curid=322679" title="Ruše">
Ruše

Ruše je mesto v Slovinsku na severe krajiny na rieke Dráva asi dvanásť kilometrov od mesta Maribor. Podľa údaja z roku 2008 má mesto 7 425 obyvateľov.

</doc>
<doc id="322680" url="https://sk.wikipedia.org/wiki?curid=322680" title="Sevnica">
Sevnica

Sevnica je mesto v Slovinsku v strednej časti krajiny na ľavom brehu rieky Sáva asi 85km juhovýchodne od Ljubljany. Podľa údaja z roku 2019 má mesto 4517 obyvateľov.
Detstvo v Sevnici prežila Melanija Knavsová, ktorá ako modelka odišla do USA kde sa neskôr vydala za miliardára-neskoršieho prezidenta Spojených štátov amerických Donalda Trumpa a stala sa jeho treťou manželkou.

</doc>
<doc id="322681" url="https://sk.wikipedia.org/wiki?curid=322681" title="Sežana">
Sežana

Sežana () je mesto v Slovinsku v západnej časti krajiny v pohorí Kras. Podľa údaja z roku 2008 má mesto 12 621 obyvateľov.

</doc>
<doc id="322682" url="https://sk.wikipedia.org/wiki?curid=322682" title="Slovenj Gradec">
Slovenj Gradec

Slovenj Gradec je mesto v Slovinsku ležiace na severe krajiny. Podľa údaja z roku 2008 má mesto 17 032 obyvateľov.

</doc>
<doc id="322683" url="https://sk.wikipedia.org/wiki?curid=322683" title="Slovenske Konjice">
Slovenske Konjice

Slovenske Konjice je mesto v Slovinsku v severovýchodnej časti krajiny v regióne Dolné Štajersko. Podľa údaja z roku 2008 má mesto 14 552 obyvateľov.

</doc>
<doc id="322684" url="https://sk.wikipedia.org/wiki?curid=322684" title="Tolmin">
Tolmin

Tolmin je mesto v Slovinsku na západe krajiny v regióne Prímorie. Podľa údaja z roku 2008 má mesto 11 980 obyvateľov.

</doc>
<doc id="322685" url="https://sk.wikipedia.org/wiki?curid=322685" title="Šempeter pri Gorici">
Šempeter pri Gorici

Šempeter pri Gorici je mesto v Slovinsku nachádzajúce sa na západe krajiny v Gorickom regióne. Podľa údaja z roku 2019 má mesto 3 685 obyvateľov.

</doc>
<doc id="322686" url="https://sk.wikipedia.org/wiki?curid=322686" title="Šentjur pri Celju">
Šentjur pri Celju

Šentjur pri Celju je mesto v Slovinsku neďaleko mesta Celje. Podľa údaja z roku 2008 má mesto 18 960 obyvateľov.

</doc>
<doc id="322687" url="https://sk.wikipedia.org/wiki?curid=322687" title="Šentjur">
Šentjur



</doc>
<doc id="322688" url="https://sk.wikipedia.org/wiki?curid=322688" title="Šoštanj">
Šoštanj

Šoštanj je mesto v Slovinsku v severnej časti krajiny. Podľa údaja z roku 2008 má mesto 8 689 obyvateľov.

</doc>
<doc id="322689" url="https://sk.wikipedia.org/wiki?curid=322689" title="Trebnje">
Trebnje

Trebnje je mesto v Slovinsku v strednej časti krajiny. Podľa údaja z roku 2002 má mesto 18 424 obyvateľov.

</doc>
<doc id="322690" url="https://sk.wikipedia.org/wiki?curid=322690" title="Tržič">
Tržič

Tržič () je mesto v Slovinsku na severe krajiny neďaleko hraníc s Rakúskom. Podľa údaja z roku 2002 má mesto 15 151 obyvateľov.

</doc>
<doc id="322691" url="https://sk.wikipedia.org/wiki?curid=322691" title="Teodor Romža">
Teodor Romža

Blažený Teodor Romža (* 14. apríl 1911 Veľký Bočkov, Podkarpatská Rus – † 1. november 1947, Mukačevo) bol rusínsky gréckokatolícky biskup Mukačevskej eparchie a mučeník zavraždený NKVD.
V roku 1930 skončil gymnázium v Chuste a toho istého roku ho vladyka Peter Gebej poslal študovať do Ríma na Pápežskú Gregoriánsku univerzitu. Počas svojho pobytu v Ríme býval v Pápežskom ruskom kolégiu (Russicum). Za kňaza bol vysvätený 25. decembra 1936. Vysvätil ho Alexandr Jevreinov (ruský biskup) v Chráme sv. Antona Veľkého. Po návrate do vlasti a absolvovaní povinnej vojenskej služby pôsobil ako kňaz. V roku 1938 bol vladykom Alexandrom Stojkom vymenovaný za špirituála a profesora filozofie v seminári v Užhorode.
24. septembra 1944 sa v užhorodskej katedrále konala jeho chirotonia na biskupa. Čoskoro Podkarpatská Rus pripadla Sovietskemu zväzu. Po obsadení Podkarpatskej Rusi sovietskym vojskom, začal stalinistický režim utláčať veriacich v tejto oblasti. Romža aktívne podporoval veriacich a pre režim sa stal nežiaducim. 27. októbra 1947 bol na neho spáchaný atentát, ktorý vyzeral ako dopravná nehoda. Teodor Romža síce tento útok prežil, ale v nemocnici bol zavraždený agentkou sovietskej tajnej služby podaním smrtiacej injekcie. Zomrel v noci z 31. októbra na 1. novembra 1947. Vladyka Teodor sa tak stal prvým novodobým mučeníkom z územia bývalého Česko-Slovenska. Blahorečený bol 27. júna 2001 Jánom Pavlom II. vo Ľvove.
Po rozhádzaní a zneuctení pozostatkov za vlády komunistov boli jeho pozostatky poslané na expertízu do Budapešti. V roku 2003 (28. júna) boli slávnostne cez Máriapócs a Sobrance prenesené do Užhorodu, kde sú uložené v katedrálnom chráme Povýšenia svätého Kríža.
Sviatok.
Sviatok blaženého Teodora, biskupa mukačevského je 31. októbra. (Sviatok bol v roku 2008 presunutý z pastoračných dôvodov z pôvodného dátumu 1. novembra s dovolením Svätej stolice na žiadosť mukačevského biskupa vladyku Milana Šášika CM). Prenesenie ostatkov bl. Teodora sa slávi 28. júna.

</doc>
<doc id="322693" url="https://sk.wikipedia.org/wiki?curid=322693" title="Anatolij Alexejevič Ivanišin">
Anatolij Alexejevič Ivanišin

Anatolij Alexejevič Ivanišin (; * 15. január 1969, Irkutsk) bol pôvodne pilot ruského vojenského letectva, od mája 2003 je kozmonautom, členom oddielu kozmonautov CPK. Na svoj prvý kozmický let na Medzinárodnú vesmírnu stanicu (ISS) letel na palube Sojuzu TMA-22 ako člen Expedícií 29 a 30. Štart sa uskutočnil 14. novembra 2011 z kazašského kozmodrómu Bajkonur. Ivanišin v rámci tohto letu vo vesmíre strávil 165 dní.
Život.
Mladosť.
Anatolij Ivanišin pochádza zo sibírskeho Irkutsku, po strednej škole nebol prijatý na Černigovskú vojenskú vysokú leteckú školu (), preto išiel na Irkutský polytechnický inštitút. Do Černigova sa dostal už nasledujúci rok, absolvoval v roku 1991 so zlatou medailou.
Po štúdiu slúžil v jednotkách ruského vojenského letectva vo Voronežskej oblasti, roku 1992 bol preložený do Karélie, lietal na MiGu-29 a Su-27.
Kozmonaut.
Roku 1997 sa prihlásil na výber kozmonautov, ale lekári ho vyradili, bol o niekoľko centimetrov vyšší ako povolili predpisy. Pri ďalšom nábore už prešiel a 29. mája 2003 získal odporúčania Štátnej medzirezortnej komisie na zaradenie do oddielu kozmonautov CPK. Absolvoval dvojročnú všeobecnú kozmickú prípravu a 5. júla 2005 získal kvalifikáciu skúšobný kozmonaut.
Bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). V júli 2008 bol začlenený do záložnej posádky Expedície 25 (štart v septembri 2010), v apríli 2009 však z posádky vypadol. V októbri 2008 bol vybraný do záložnej posádky Expedície 27, v júli 2009 však bol zaradený do zálohy pre Expedíciu 26. Napokon v januári 2010 nahradil Sergeja Revina v hlavnej posádke Expedície 29, ktorej štart v Sojuze TMA-22 sa uskutočnil 14. novembra 2011.
Anatolij Ivanišin je ženatý, má jedného syna.

</doc>
<doc id="322694" url="https://sk.wikipedia.org/wiki?curid=322694" title="Anatolij Ivanišin">
Anatolij Ivanišin



</doc>
<doc id="322697" url="https://sk.wikipedia.org/wiki?curid=322697" title="Astronauti ESA">
Astronauti ESA

Astronauti ESA sú členovia oddielu astronautov Európskej vesmírnej agentúry (European Astronaut Corps). Oddiel astronautov ESA je medzinárodný, teraz združuje všetkých astronautov členských krajín. Pôvodne v niektorých krajinách fungovali aj národné oddiely astronautov, ale v roku 1998 bolo rozhodnuté o ich zrušení. Celkom malo štatút astronauta ESA dvadsatosem ľudí, v súčasnosti (koniec júla 2010) má oddiel štrnásť aktívnych členov. 
80. roky – prvé lety.
Prví astronauti ESA sa objavili v dôsledku dohody s NASA o účasti Európanov v letoch raketoplánu Space Shuttle. V marci 1977 NASA sformulovala požiadavky na účastníkov kozmických letov a ESA okamžite začala výberový proces. 18. mája 1978 boli oznámené mená prvých troch budúcich astronautov, boli to Ulf Merbold z Nemecka,Claude Nicollier zo Švajčiarska a Wubbo Ockels z Holandska. V júli toho istého roku astronauti zahájili prípravu v Houstone. Všetci traja sa dostali do vesmíru, prvý Merbold v roku 1983, nasledovaný o dva roky neskôr Ockelsom, Nicollier si na prvý let počkal až do roku 1992. 
Po letoch Merbolda (1983) a Ockelsa (1985) ďalšie lety pod hlavičkou ESA nepokračovali. Národné kozmické agentúry európskych krajín organizovali lety do kozmu na základe dvojstranných dohovorov s Američanmi a Sovietmi. 
Od 90. rokov.
Oživenie pilotovanej kozmonautiky ESA začalo koncom osemdesiatych rokov, v súvislosti s rozvojom programu európskeho raketoplánu Hermes a orbitálnej stanice Columbus. V roku 1989 začal výber kandidátov do oddielu astronautov ESA pre lety v rámci uvedených európskych programov, ale predpokladali sa aj lety na amerických a sovietskych lodiach. O niekoľko rokov neskôr bol Hermes zrušený a stanica Columbus skončila ako modul ISS, a tak lety Shuttle alebo Sojuzmi zostali ako jediná možnosť kozmických ciest. Výsledky výberu začatého v roku 1989 boli vyhlásené 15. mája 1992. Do oddielu astronautov ESA prišlo celkom šesť nováčikov – Belgičanka Marianne Merchezová, Španiel Pedro Duque, Francúz Jean-François Clervoy, Nemec Thomas Reiter, Švéd Christer Fuglesang a Talian Maurizio Chela. Príprava astronautov bola sústredená do Európskeho astronautického centra (, EAC) v Kolíne nad Rýnom, založeného v roku 1990. 
Počnúc rokom 1992 európski astronauti každoročne navštívili stanicu Mir či neskôr ISS, v deväťdesiatych rokoch lietali skôr v raketoplánoch, v rokoch 2002 – 2005 výlučne v Sojuzoch, potom opäť v raketoplánoch. 
V marci 1998 bolo rozhodnuté o zrušení národných oddielov astronautov krajín Európskej vesmírnej agentúry (t. j. oddielov Francúzska, Nemecka a Talianska) a zhromaždenie všetkých aktívnych astronautov v jednom oddiele astronautov ESA, s plánovaným stavom 16 členov, po štyroch z Francúzska, Nemecka, Talianska a ostatných krajín. Prechod trval do roku 2002. Stav šestnástich ľudí nebol naplnený, po odchodoch roku 2007 mal oddiel iba osem členov. Od apríla 2008 prebiehal ďalší nábor nových kandidátov, z 8413 prihlásených bolo vybraných šesť nových astronautov; Samantha Cristoforettiová a Luca Parmitano z Talianska, Alexander Gerst z Nemecka, Dán Andreas Mogensen, Brit Timothy Peake a Thomas Pesquet z Francúzska.

</doc>
<doc id="322699" url="https://sk.wikipedia.org/wiki?curid=322699" title="Noel Redding">
Noel Redding

Noel Redding, narodený ako David Noel Redding (* 25. december 1945 — † 11. máj 2003) bol anglický rockový gitarista známy hlavne ako basgitarista skupiny The Jimi Hendrix Experience. 
Noel sa narodil 25. decembra vo Folkestone, v Anglicku. Ako deväťročný vedel hrať na husle a neskôr sa naučil hrať na mandolínu a gitaru. Jeho prvé vystúpenie bolo v mládežníckom klube v Hythe a potom na škole Harvey Grammar School, ktorú aj navštevoval.
V roku 1966 bol vybratý Chasom Chandlerom aby sa pripojil k práve vznikajúcej kapele Jimiho Hendrixa. Spolu s kapelou sa podieľal na nahrávaní troch albumov, konkrétne „Are You Experienced“, „“ a „Electric Ladyland“ a taktiež vystupoval na niektorých Hendrixových najslávnejších koncertoch.
Zomrel vo veku 57 rokov v Clonakilty.

</doc>
<doc id="322700" url="https://sk.wikipedia.org/wiki?curid=322700" title="David Noel Redding">
David Noel Redding



</doc>
<doc id="322701" url="https://sk.wikipedia.org/wiki?curid=322701" title="Udine">
Udine

Udine (friulánsky "Udin", latinsky "Utinum") je mesto v severnom Taliansku v regióne Furlansko-Júlske Benátky. Je správnym strediskom rovnomennej provincie a hlavným mestom historického regiónu Furlansko. Žije tu približne 100 000 obyvateľov.
Dejiny.
Osídlenie tu existuje už od staroveku, kedy tu žili Kelti. Od 3. storočia pred Kr. patrilo územie dnešného Friuli Rímu. Na mieste dnešného Udine pravdepodobne existovalo rímske osídlenie. Skutočné mesto tu však bolo vybudované až koncom rímskej doby, alebo po páde Ríma. V roku 452 dobyl Atila Aquileiu, najvýznamnejšie mesto kraja a mnoho jej obyvateľov sa usadilo aj na mieste dnešného Udine. Po páde longobardskej ríše sa tu usadili aj obyvatelia neďalekého mesta Cividale, ktoré bolo hlavným mestom ríše. Prvá zmienka o Udine pochádza z roku 983, kedy územie patrilo Nemecku. Spomína sa opevnený hrad menom "Utinum", čo je pôvodné, latinské meno Udine. Od roku 1238 je Udine sídlom patriarchu z Aquileie, čím sa potvrdilo vedúce postavenie mesta v kraji Friuli. Mesto prosperovalo, prekvital tu obchod. Od roku 1420 patrilo Udine Benátkam a bolo druhým najvýznamnejším mestom Benátskej republiky. Po napoleonských vojnách Udine pripadlo Habsburskej ríši. Obyvatelia Udine a celého Friuli neboli spokojní s rakúskou nadvládou. V roku 1866 sa Friuli a Udine pripojilo k Taliansku.
Pamiatky.
Udine má rozsiahle staré mesto, ktoré pochádza z benátskej doby. Architektúra je v typickom benátskom štýle. Hlavné námestie sa nazýva "Piazza Libertá" (Námestie Slobody). Nachádza sa tu monumentálna budova radnice z 15. storočia ("La Loggia del Lionello)", ktorá je postavená v štýle benátskej gotiky. Na druhej strane námestia sa nachádza budova "Loggia di San Giovanni", ktorá bola postavená v 16. storočí a jej veža je inšpirovaná vežou z Baziliky svätého Marka v Benátkach. Na veži je orloj, na jej vrchole sú dve postavy udierajúce do zvona. Vedľa tejto budovy sa nachádza okrúhly pamätník venovaný Starovekému Rímu. Na pamätníku sú výjavy rímskej uniformy. Pamätník bol inšpirovaný starorímskymi víťaznými oblúkmi a stĺpmi, predovšetkým Trajánovým stĺpom v Ríme. Na námestí sú aj dva stĺpy korintského typu a dve sochy Titanov. Od hlavného námestia vedú schody na kopec, kde stojí hrad ("castello"). Na mieste dnešného hradu sa našli vykopávky z doby keltskej a rímskej. Podľa legendy mal Attila tábor na tomto mieste. Hrad tu bol založený v 10. storočí, no jeho dnešná podoba pochádza zo 16. storočia. V meste Udine sa nachádza veľa kostolov, veľkých námestí a starých palácov.
Obyvateľstvo.
Obyvatesľvo tvoria z 90% Taliani-Friuláni, ktorí rozprávajú friulánskym jazykom, čo je samostatný románsky jazyk. Menšiny tvoria rôzni prisťahovalci, Slovinci, Rumuni, Albánci, Srbi, Indovia a Afričania.

</doc>
<doc id="322702" url="https://sk.wikipedia.org/wiki?curid=322702" title="Garmisch-Partenkirchen">
Garmisch-Partenkirchen

Garmisch-Partenkirchen je mesto a lyžiarske stredisko v Bavorsku v Nemecku, asi na juh od Mníchova, v blízkosti hranice s Rakúskom, ležiaca pod horským masívom pohoria Wetterstein.
V roku 1936 sa tu konali Zimné olympijské hry a v roku 1978 majstrovstvá sveta v zjazdovom lyžovaní. Každoročne sa tu na Nový rok konajú preteky v skokoch na lyžiach, ktorý je súčasťou Turné štyroch mostíkov. Na jar 2007 bol 57 rokov starý skokanský mostík zbúraný a postavený nový, ktorý mal premiéru 21. decembra 2007.
Z mesta jazdí zubačka pod vrchol najvyššej nemeckej hory Zugspitze ().

</doc>
<doc id="322703" url="https://sk.wikipedia.org/wiki?curid=322703" title="Československí letci v RAF">
Československí letci v RAF



</doc>
<doc id="322704" url="https://sk.wikipedia.org/wiki?curid=322704" title="Pisárky">
Pisárky

Pisárky je katastrálne územie, jedno zo štyridsaťosem katastrálnych území štatutárneho mesta Brna. Katastrálne územie má rozlohu 466,83 ha a je rozdelené medzi tri mestské časti. Väčšina leží v mestskej časti Brno-střed, približne tretina katastra na západe v časti Brno-Kohoutovice a malá severozápadná časť v mestskej časti Brno-Jundrov.

</doc>
<doc id="322705" url="https://sk.wikipedia.org/wiki?curid=322705" title="Joomla!">
Joomla!



</doc>
<doc id="322707" url="https://sk.wikipedia.org/wiki?curid=322707" title="Kohoutovice (Brno)">
Kohoutovice (Brno)

Kohoutovice je katastrálne územie, jedno zo štyridsaťosem katastrálnych území štatutárneho mesta Brna a do 16. apríla 1919 samostatná obec. Katastrálne územie má rozlohu 238,02 ha, je tu evidovaných 33 ulíc a 1 060 adries. Celé katastrálne územie leží na západe mestskej časti Brno-Kohoutovice.

</doc>
<doc id="322709" url="https://sk.wikipedia.org/wiki?curid=322709" title="Anton Myrer">
Anton Myrer

Anton Myrer, celým menom Anton Olmstead Myrer, (* 3. november 1922, Worcester, Massachusetts, USA – † 19. január 1996, New York, USA) bol americký románopisec dvadsiateho storočia. Často si vyberal vojnovú tematiku. Napísal pozoruhodný a úspešný román "„Posledný kabriolet“" ("The last convertible"), ktorý vyšiel aj v českom preklade. V češtine takisto vyšiel v osemdesiatych rokoch 20. storočia román "„Veľká vojna“". Obidva romány obsahujú tému druhej svetovej vojny, "Posledný kabriolet" je zároveň zameraný na osudy hrdinov, ktoré sú typické pre generáciu babyboomu v USA.
Život.
Anton Myrer vyrástol v Bostone, kde absolvoval strednú školu. V roku 1941 začal študovať na Harvard University, no po útoku na Pearl Harbor a vyhlásení vojny Japonsku odišiel do armády. Tri roky bojoval v Tichomorí. Ako „mariňák“ sa zúčastnil bitky o ostrov Guam a bitky o Mariánske ostrovy. V roku 1945 sa vrátil do školy, ktorú ukončil v roku 1947 s vynikajúcim prospechom, zároveň sa v tom istom roku oženil. V nasledujúcom období do roku 1957 pracoval na rôznorodých príležitostných a zle platených miestach, aby mal čas na písanie.
Jeho prvotinou je kriminálny román "Večne pod slnkom" ("Evil under the sun") z roku 1951. Mal bezvýznamnú odozvu finančnú aj u kritiky. Druhým románom "Veľká vojna" sa zaradil v roku 1957 medzi úspešných autorov u kritiky aj filmu. Román bol sfilmovaný v roku 1958 ("In love and war").
U čitateľov v USA bol jeho najúspešnejším literárnym počinom román "Once an Eagle". Je to opäť vojnový román, ktorý sa stal povinným školským čítaním pre kadetov vo West Pointe.
Zdroj.
 

</doc>
<doc id="322710" url="https://sk.wikipedia.org/wiki?curid=322710" title="Andy Schleck">
Andy Schleck

Andy Schleck (* 10. jún 1985, Luxemburg) je luxemburský profesionálny cyklista. S profesionálnou kariérou cyklistu začal v roku 1997. Jeho doteraz najväčším úspechom je celkové druhé miesto na Tour de France 2009 a 2010
Pochádza zo športovej rodiny, jeho starší brat Frank Schleck je tiež profesionálny cyklista. Bratia Schlekovci sú momentálne členmi luxemburského tímu Leopard Trek.
Umiestnenie na pretekoch Grand Tour.
N – nedokončil

</doc>
<doc id="322711" url="https://sk.wikipedia.org/wiki?curid=322711" title="Ján Stalmašek">
Ján Stalmašek



</doc>
<doc id="322718" url="https://sk.wikipedia.org/wiki?curid=322718" title="Kibō">
Kibō



</doc>
<doc id="322719" url="https://sk.wikipedia.org/wiki?curid=322719" title="Japonská kozmická agentúra">
Japonská kozmická agentúra

Japonská kozmická agentúra (, skr. JAXA) je japonská národná vesmírna agentúra.
Založená bola v októbri 2003 spojením troch organizácií.
Názvy.
Medzi slovenské názvy organizácie patrí: Japonská kozmická agentúra, Japonská vesmírna agentúra, Japonská agentúra pre výskum vesmíru, Japonská agentúra výskumu vesmíru, Úrad pre letectvo a astronautiku. Organizácia je tiež známa pod stkratkou "JAXA". a anglickým názvom Japan Aerospace Exploration Agency.
História.
JAXA bola založená 1. októbra 2003 spojením troch dovtedy nezávislých organizácií. Agentúra už úspešne zvládla umiestnenie družice na obežnú dráhu a je zapojená do viacerých ďalších projektov ako je prieskum planétok, ISS a prípadná pilotovaná výprava na Mesiac.
Najnovšie projekty.
Začiatkom októbra 2018 sonda Hajabusa 2 vyslala na povrch asteroidu Ryuga zariadenie na skúmanie povrchu.
Slovenská spolupráca.
Na misii BepiColombo, ktorá smeruje na Merkúr spolupracovalo aj Oddelenie kozmickej fyziky Ústavu experimentálnej fyziky SAV v Košiciach. Ústav spolupracoval s írskym partnerom Space Technology Ireland na konštrukcii elektronického boxu iónovej kamery, PICAM ako časti európskej sondy MPO spoločného projektu JAXA a ESA.

</doc>
<doc id="322720" url="https://sk.wikipedia.org/wiki?curid=322720" title="National Space Development Agency">
National Space Development Agency



</doc>
<doc id="322721" url="https://sk.wikipedia.org/wiki?curid=322721" title="Japan Aerospace Exploration Agency">
Japan Aerospace Exploration Agency



</doc>
<doc id="322722" url="https://sk.wikipedia.org/wiki?curid=322722" title="Adrian Smith (rozlišovacia stránka)">
Adrian Smith (rozlišovacia stránka)

Adrian Smith môže byť:

</doc>
<doc id="322724" url="https://sk.wikipedia.org/wiki?curid=322724" title="Mons.">
Mons.



</doc>
<doc id="322727" url="https://sk.wikipedia.org/wiki?curid=322727" title="Šejk Muszafar Šukor">
Šejk Muszafar Šukor

Šejk Muszafar Šukor Al-Masrí bin Šejk Mustafa (* 27. júl 1972, Petaling Jaya, Selangor, Malajzia) je malajzijský lekár a zároveň prvý a jediný občan Malajzie, ktorý letel do vesmíru. Roku 2007 bol malajzijskou vládou v 13. návštevnej expedícii vyslaný na týždeň do vesmíru na Medzinárodnú vesmírnu stanicu (ISS).
Život.
Lekár.
Šejk Muszafar Šukor Al-Masri sa narodil v Petaling Jaya, v malajzijskom štáte Selangor, vyrástol v Seremban, hlavnom meste štátu Negri Sembilan. Študoval medicínu na "Kasturba Medical College" v indickom Manipale, tu v roku 1997 získal bakalársky titul, a na "University Kebangsaan Malaysia", špecializoval sa na ortopedickú chirurgiu. Od roku 1998 pracoval v malajzijských nemocniciach, v rokoch 2002 a 2003 sa zúčastnil misií malajzijskej humanitárnej agentúry MERCI v Afganistane a Kambodži.
Kozmonaut.
Roku 2003 sa Malajzia a Rusko dohodli na návštevnom lete malajzijského kozmonauta na Medzinárodnú vesmírnu stanicu (ISS). Malajzijská kozmická agentúra ANGKASA bezodkladne začala výber kandidátov, Šejk Muszafar Šukor sa prihlásil, prešiel úspešne všetkými kolami výberu a v marci 2006 odletel do Moskvy na záverečné testy, v septembri 2006 spolu s Faiz bin Chálidom začal výcvik v Stredisku prípravy kozmonautov (CPK) vo Hviezdnom mestečku, v júni 2007 absolvoval stáž v Johnsonovom vesmírnom stredisku v Houstone.
Do vesmíru odštartoval 10. októbra 2007 na palube Sojuzu TMA-11 spolu s členmi Expedície 16 Jurijom Malenčenkom a Peggy Whitsonovou. Na stanici sa venoval experimentom pripraveným agentúrou ANGKASA a tiež Európsku vesmírnu agentúru (ESA) a ďalej popularizačným aktivitám pre malajzijských študentov. Na Zem sa vrátil 24. októbra 2008 v Sojuze TMA-10 s Olegom Kotovom a Fiodorom Jurčichinom.

</doc>
<doc id="322728" url="https://sk.wikipedia.org/wiki?curid=322728" title="Šejch Muszafar Šukor">
Šejch Muszafar Šukor



</doc>
<doc id="322733" url="https://sk.wikipedia.org/wiki?curid=322733" title="Richard Garriott de Cayeux">
Richard Garriott de Cayeux

Richard Garriott de Cayeux (narodený ako "Richard Allen Garriott" * 4. júla 1961, Cambridge, Anglicko, Spojené kráľovstvo) je americký autor a producent počítačových hier. Podieľal sa na vývoji hier série Ultima, Lineage a Tabula Rasa. Roku 2008 sa v 15. návštevnej expedícii vydal na týždeň do vesmíru na Medzinárodnú vesmírnu stanicu (ISS) ako „Vesmírny turista“.
Život.
Podnikateľ a filantrop.
Richard Garriott sa narodil v Cambridge v Anglicku, vyrastal v Nassau Bay v Texase. Jeho otec, Owen Garriott, bol v rokoch 1965 – 1986 astronautom NASA, ktorý dvakrát vzlietol na obežnú dráhu Zeme (v misiách Skylab 3 a STS-9). Richard sa už na strednej škole zaujímal o programovanie a počítačové hry, zrejme preto aj štúdium na "University of Texas" nedokončil.
Prvú svoju hru – "Akalabeth: World of Doom" – vytvoril v roku 1980. Začiatkom 80. rokov bol autorom hier série Ultima (Ultima I, Ultima II, Ultima III…). Roku 1983 založil s otcom a bratom Robertom vlastnú firmu zaoberajúcu sa vývojom hier, ktorú nazvali Origin Systems. Roku 1992 ju Garriottovci predali spoločnosti Electronic Arts, ostali však v nej do roku 2000, kedy na zrušenie ďalšieho vývoja reagovali odchodom a založením nového podniku Destination Games, ktorý sa vzápätí stal súčasťou juhokórejskej NCsoft.
V ére Origin Systems sa jeho najznámejšími dielami stali séria Ultima, Wing Commander, Crusader a od roku 1997 MMORPG Ultima Online, spoločnosť Destination Games roku 2007 vydala MMORPG Tabula Rasa.
V roku 2011 sa oženil a zmenil si rodné meno na Richard Garriott de Cayeux. Jeho žena Laetitia mu prvé dieťa, dcéru Kinga Shuilong Garriott de Cayeux, porodila 30. júna 2012 a druhé dieťa, syn Ronin Phi Garriott de Cayeux, sa narodil 28. júla 2014.
Kozmonaut.
Koncom septembra 2007 oznámila spoločnosť Space Adventures, že Richard Garriott obsadí miesto vesmírneho turistu v Sojuze TMA-13 štartujúcom v októbri 2008 k Medzinárodnej vesmírnej stanici (ISS), do kozmu mal letieť ako člen 15. návštevnej expedície na ISS. Garriott prešiel výcvikom v Stredisku prípravy kozmonautov (CPK) vo Hviezdnom mestečku, cesta ho stála 30 miliónov dolárov.
Do vesmíru odštartoval 12. októbra 2008 na palube Sojuzu TMA-13 spolu s členmi Expedície 18 Jurijom Lončakovom a Michaelom Finckeom. Na stanici sa venoval lekársko-biologickým experimentom uskutočňovaným pre Európsku vesmírnu agentúru (ESA) a NASA a ďalej popularizačným a vzdelávacím aktivitám. Na Zem sa vrátil 24. októbra 2008 v Sojuze TMA-12 so Sergejom Volkovom a Olegom Kononenkom.

</doc>
<doc id="322734" url="https://sk.wikipedia.org/wiki?curid=322734" title="The University of Texas at Austin">
The University of Texas at Austin

The University of Texas at Austin (známa aj ako University of Texas, UT, UT Austin alebo Texas) je verejná univerzita, ktorá sa nachádza v texaskom meste Austin. Založená bola v roku 1883. Na konci roka 2009 navštevovalo univerzitu 50 995 študentov a tým je 5. najväčšou univerzitou v USA.
V roku 1929 sa univerzita stala súčasťou Association of American Universities. Univerzita je významným akademickým výskumným strediskom, ktorej náklady na výskum v roku 2009 presiahli 590 miliónov dolárov. V súčasnosti je najväčšou univerzitou v Texase.

</doc>
<doc id="322742" url="https://sk.wikipedia.org/wiki?curid=322742" title="Višnja Gora">
Višnja Gora

Višnja Gora je mesto v Slovinsku asi dvadsať kilometrov juhovýchodne od hlavného mesta Ľubľana. Je jedným z najzachovalejších stredovekých miest v Slovinsku. Podľa údaja z roku 2002 má mesto 813 obyvateľov.

</doc>
<doc id="322743" url="https://sk.wikipedia.org/wiki?curid=322743" title="Vrhnika">
Vrhnika

Vrhnika je mesto v Slovinsku v strede krajiny, 21 km od hlavného mesta Ľubľana. Podľa údaja z roku 2008 má mesto 15 544 obyvateľov.

</doc>
<doc id="322744" url="https://sk.wikipedia.org/wiki?curid=322744" title="Zagorje ob Savi">
Zagorje ob Savi

Zagorje ob Savi je mesto v Slovinsku v strednej časti krajiny. Podľa údaja z roku 2002 má mesto 17 067 obyvateľov.

</doc>
<doc id="322745" url="https://sk.wikipedia.org/wiki?curid=322745" title="Žalec">
Žalec

Žalec je mesto v Slovinsku v strednej časti krajiny. Mesto je známe najmä pestovaním chmeľu. Podľa údaja z roku 2018 má mesto 4862 obyvateľov.

</doc>
<doc id="322746" url="https://sk.wikipedia.org/wiki?curid=322746" title="Železniki">
Železniki

Železniki je mesto v Slovinsku v severozápadnej časti krajiny. Podľa údaja z roku 2008 má mesto 6 899 obyvateľov.

</doc>
<doc id="322747" url="https://sk.wikipedia.org/wiki?curid=322747" title="Žiri">
Žiri

Žiri je mesto v Slovinsku v strednej časti krajiny. Podľa údaja z roku 2008 má mesto 4 955 obyvateľov.

</doc>
<doc id="322753" url="https://sk.wikipedia.org/wiki?curid=322753" title="Cividale del Friuli">
Cividale del Friuli

Cividale del Friuli, alebo iba Cividale (friulsky, v minulosti sa v slovenčine používal termín furlandský " Cividât", latinsky "Civitate Forum Iulii") je mesto v severnom Taliansku v kraji Friuli, v provincii Udine, 15 kilometrov od provinčného mesta Udine. Mestom preteká rieka Natisone.
Dejiny.
Cividale má veľmi bohaté a významné dejiny. V predrímskej dobe tu existovalo prosperujúce keltské osídlenie a toto územie patrilo medzi najvýznamnejšie strediská keltskej kultúry. Od 3. storočia patrilo dnešné Friuli Rímu. Rímski občania spočiatku založili vo Friuli kolóniu Aquileia. Cividale založil v roku 50 pred Kr. Gaius Iulius Caesar. Usadili sa tu rímski veteráni a neskôr aj civilní rímski občania. Mesto bolo pomenované podľa Caesara "Civitate Forum Iulii (Mesto Júliovo Fórum)". Okolo mesta boli postavené hradby, ktorých základy sú viditeľné i dnes. V rímskej dobe bolo Cividale tretím najvýznamnejším mestom kraja, po Aquilei a Iulium Carnicum.
Rozmach prišiel až po páde Ríma. V roku 452 dobyl Atila Aquileiu, zničil ju a časť jej obyvateľstva sa presunulo do Cividale. Mesto zaznamenalo príliv obyvateľstva aj po tom, čo Avari dobyli Iulium Carnicum. V roku 568 severné Taliansko ovládli Longobardi a z Cividale spravili svoje hlavné mesto. V tej dobe sa názov zjednodušil na "Civitate". Mesto prežívalo veľký kultúrny i strategický rozmach. Longobardi boli ovplyvnení vyspelou kultúrou rímskeho obyvateľstva, ktoré na dvore longobardských kráľov udržiavalo vyspelú kultúru. Cividale sa stalo aj sídlom biskupa z Aquilei. V 8. storočí severné Taliansko aj Cividale ovládli Frankovia. Význam mesta pokračoval aj v tejto dobe, stalo sa významným obchodným strediskom kraja. V 13. storočí vedúcu úlohu prebralo Udine, kde presídlil aj patriarcha z Aquilei, ktorý dovtedy sídlil v Cividale. Od 15. storočia patrilo mesto Benátskej republike, po napoleonských vojnách Habsburgovcom. Obyvatelia mesta sa chceli spojiť s novovzniknutým Talianskom, čo sa podarilo v roku 1866.
Z hľadiska slovenských dejín je v Cividale uložený Cividalský evanjeliár, pôvodne zo 6. storočia. Na okrajoch evanjeliára sú zapísané mená pútnikov, prechádzajúcich mestom do Ríma. Medzi nimi je meno Pribinu, Koceľa, Svätopluka i Svätožízne, Predslava a ďalších osobností z obdobia Veľkej Moravy.
Pamiatky.
Mesto je bohaté na staré pamiatky, najväčšiu časť zaberá práve staré mesto, ktoré patrí medzi najväčšie v severnom Taliansku. Budovy pochádzajú ešte zo stredoveku, často z longobardskej doby. Najvýznamnejšie pamiatky sú:
Ipogeo Celtico
Mesto sa pýši aj unikátnou keltskou pamiatkou. je to tzv. "Ipogeo Celtico", teda "Keltské podzemie". Ide o umelú jaskyňu, ktorú vytesali do skaly starí Kelti. Nachádzajú sa tu veľké kamenné busty. Jaskyňa slúžila na sakrálne účely. V rímskej dobe boli tieto obrady zrušené a Rimania v jaskyni spravili väzenie.
Tempietto longobardo 
Longobardský chrám, kostol postavený v 8. stor. miestnymi zručnými rímskymi staviteľmi a sochármi. Nachádzajú sa tu veľké reliéfy a stĺpy v neskororímskom-ranostredovekom slohu, kde môžeme badať aj byzantský vplyv. Kostol je postavený na kopci, nad riekou Natisone a patrí medzi najvýznamnejšie ranostredoveké pamiatky v Európe. 
Ponte del Diavolo
Jednou z hlavných pamiatok mesta je aj tzv. "Ponte del Diavolo-Diablov most", s ktorým sa viaže aj mestská legenda. Cez most sa vstupuje do starého mesta. Most bol postavený v 15. stor., no pôvodná stavba tu stála už v 13. stor. Legenda hovorí, že obyvatelia Cividale nevedeli postaviť cez prudkú rieku most a tak poprosili o pomoc diabla, ktorý sľúbil, že most postaví, ale vezme si dušu prvého, ktorý cez most prejde. Po dostavaní mosta však obyvatelia mesta poslali cez most prejsť psa a tak dal diabol obyvateľom pokoj. 
V rozsiahlom starom meste Cividale sa nachádza mnoho veľkých i malých kostolov, námestí a starých budov. Stredoveké mesto je také rozsiahle, že sa niekedy zvykne prirovnávať ku francúzskemu Carcassonne. Novšou pamiatkou mesta je aj socha Julia Caesara, zakladateľa mesta. Socha je kópiou pôvodnej sochy v Ríme.
Sviatok sv. Donata.
"Palio di San Donato", je sviatok na počesť patróna mesta, Sv. Donata. Tento sviatok má stredoveký pôvod a je to najväčšia ľudová slávnosť Friuli. Sviatok sa koná raz do roka v auguste. Celé mesto sa upraví do stredovekej podoby, obyvatelia nosia tradičné stredoveké šaty, všade na zemi je slama a na stenách domov fakle. Konajú sa tu rôzne slávnosti, ako tradičný súboj rôznych okolitých miest v hode sekerou, beh, kde sa zúčastňujú zástupcovia mestských častí a tradičné stredoveké divadlá, veselice, sprievody ťažkoodencov, bubeníkov a občanov. Z všade umiestnených reproduktorov hrá stredoveká hudba a na jednom mieste starého mesta sa vždy postaví stredoveká dedina, kde sa podávajú rôzne jedlá. Jedlá sa predávajú na každom rohu mesta, všade sú stoly a stredoveké krčmy. Sviatok S. Donata patrí medzi typické talianske mestské oslavy na počesť svätých.
Obyvateľstvo.
Obyvatelia Cividale sú Taliani-Friuláni, ktorí rozprávajú samostatným románskym jazykom, friulčinou. V Cividale sa rozpráva miestnym dialektom friulčiny.
Externé odkazy.
Oficiálna stránka

</doc>
<doc id="322754" url="https://sk.wikipedia.org/wiki?curid=322754" title="Chronológia starovekého Egypta">
Chronológia starovekého Egypta

Chronológia starovekého Egypta je súčasťou periodizácie staroegyptských dejín, ktorá napomáha presnejšiemu určeniu postupnosti historických udalostí a období, napr. vymedzenie obdobia vlády panovníka, alebo určenie dátumu významnej udalosti. Konvenčná staroegyptská chronológia je výsledkom vedeckého konsenzu.
Vytvorenie spoľahlivej staroegyptskej chronológie je úloha, ktorá sa stále stretáva s množstvom problémov. Zatiaľ čo veľká väčšina egyptológov súhlasí s jej dnešným základným rozvrhom, v množstvách detailov sa rozchádza, väčšinou kvôli rôznorodosti existujúcich informácií o jednotlivých panovníkoch a udalostiach. Odchýlka rekonštrukcie staroegyptskej chronológie tak predstavuje pár rokov pre udalosti z Neskorej ríše, postupne sa zväčšuje na celú dekádu pre obdobie začiatku Novej ríše, viac než storočie pre historické deje zo začiatku Starej ríše a postupne do minulosti sa ešte zväčšuje. Na druhej strane datovanie je od roku 664 pred Kr., vďaka gréckym a rímskym prameňom, na rok presné.
Datovanie.
Základným faktorom, s ktorým musí egyptológia pri zostavovaní chronológií rátať, je spôsob počítania a zaznamenávania časových udalostí, ktorý starí Egypťania používali. Pri svojich chronologických záznamoch nepoznali len jeden kalendárny systém a rovnako nepočítali dĺžku vlád panovníkov len jedným spôsobom. Nerozmýšľali v intencii pevného časového bodu, od ktorého by sa odvíjal absolútny kalendár, ako ho poznáme dnes. Nástup panovníka na trón bol novým začiatkom života spoločnosti a kalendáre sa v tomto duchu odvolávali na každý takýto začiatok. Toto počítanie času sa nazýva relatívne datovanie. Nemá pevný bod od ktorého by sa odvíjalo. Napr. pri prevode časových dát dĺžky panovania faraónov na absolútne datovanie musí chronológ prejsť celý zoznam vládcov, stanoviť dĺžku vlády každého z nich a doplniť čas každého interregna (medzivládia), príp. zohľadniť čas koregencií (spoluvlád).
Pri tomto procese vystupuje niekoľko typov problémov, ktoré ho komplikujú alebo dokonca znemožňujú:
Klasické metódy datovania.
Jedným z hlavných prameňov informácií k rekonštrukcii staroegyptských dejín sú rôzne dobové záznamy. Dnes poznáme z nich len malý zlomok. Z počiatku staroegyptských dejín to boli malé tabuľky, na ktorých bol zobrazený panovník a jeho výnimočný čin, alebo oslavné palety a obradné palice, kde je možno nájsť meno panovníka, príp. určitý (hlavne symbolický) popis udalosti. Najprv to boli záznamy na trvácnych materiáloch ako kameň alebo slonovina, neskôr aj pramene na papyruse. Tieto zdroje je však treba brať s určitou mierou obozretnosti, pretože dnes nie je možné určiť, či určitý záznam bol vytvorený pre oslavný alebo len dokumentárny účel, od čoho zavisí miera skreslenia informácie.
Jestvujú rôzne druhy klasických chronologických prameňov, na ktorých dnes egyptológia stavia svoje konvenčné datovanie. Na prvom mieste je to Manetónova chronológia z "Aigyptiaky", ktorá sa zachovala len vo forme výpiskov z výťahov, potom sú to ďalšie zoznamy kráľov, datované záznamy z astronomických pozorovaní, ďalšie písomné a umelecké pamiatky, ktoré obsahujú chronologické informácie, nasledujú genealogické informácie a komparácie so súdobými cudzokrajnými prameňmi.
Pre skoré dejiny Egypta je dôležitá Palermská doska, ktorá pochádza z 5. dynastie a pokrýva svojimi záznamami o panovníkoch a ďalších udalostiach čas od Ranodynastického obdobia až po obdobie panovania legendárnych a mýtických vládcov. Neskoré obdobie dejín s nedostatkom prameňov dopĺňa pseudoprorocký dokument "Démotická kronika" z raného obdobia panovania Ptolemaiovcov, v ktorej sa nachádzajú informácie o historických okolnostiach 28.–30. dynastie. "Turinský papyrus" je najrozsiahlejším a relatívne presným prameňom vládcov Egypta z 13. storočia pred Kr. Siaha od Druhého prechodného obdobia, cez prvého panovníka zjednotenej ríše Meniho, až končí v čase panovania mýtických kráľov. Uvádza dĺžku vlády každého panovníka a dynastické delenie. Medzi ďalšie významné chronologické pramene patria zoznamy kráľov z chrámov, ktoré boli súčasťou rôznych rituálnych interiérových dekorácií, ako napr. Sakkársky zoznam, ktorý bol súčasťou výzdoby hrobky, alebo Karnacký či dva Abydoské zoznamy z kultovej výzdobe chrámov.
Chronologické zhody.
Užitočnou metódou, ktorou si egyptológia pomáha pri riešení týchto nezrovnalostí, je hľadanie chronologických zhôd (synchronizmov). Počas posledných desaťročí sa našlo niekoľko takýchto udalostí, ktoré sú datované v dvoch nezávislých starovekých textoch, alebo je možné im priradiť absolútny dátum v našom modernom kalendári, samozrejme s rôznou mierou spoľahlivosti. Niektoré typy synchronizmov sú:
Moderné metódy datovania.
Postupom času, ako narastá poznanie staroegyptských dejín a objem informácii o nich, je stále viac jasné, že pre skutočný historický príbeh nie sú tak dôležité krátkodobé, relatívne nezávislé udalosti, ale postupné prelínanie sa a striedanie dlhodobejších vplyvov a procesov v spoločnosti, ktoré dokonca nemuseli prebiehať v rovnakom momente rovnakou rýchlosťou na všetkých miestach krajiny. Okrem toho dnes vieme, že kultúrna spätosť jednotlivých staroegyptských regiónov a sídiel nílskeho údolia, delty a blízkych oáz bola oveľa väčšia ako sa pôvodne predpokladalo, podľa čoho má súčasná egyptológia možnosť revidovať pohľad napr. na cudzorodé prvky a vplyvy počas dejín, a ich schopnosť rozrúšať a meniť pôvodnú štruktúru staroegyptskej spoločnosti. Na tomto mieste však už tradičný systém chronológie (založenom na Manetónovi) stráca možnosť absorpcie takéhoto druhu poznatkov.
Moderná egyptológia používa tri základné metódy datovania a nimi dopĺňa staršie poznatky spôsobom, ktorý nebol skôr možný:
Konvenčná chronológia.
Aj napriek množstvu dohadov a nepresností základný časový rozvrh konvenčnej chronológie posledných sto rokov moc nekolísal. Je to možné vidieť na porovnaní datovania časových období staroegyptských dynastií dvoch egyptológov – Jamesa Henryho Breasteda a Iana Shawa. Prvý rozvrh bol publikovaný začiatkom 20. storočia roku 1906, druhý ku koncu, v roku 2000 (všetky roky sú pred Kr.):
Všetky rozdiely sa dajú vysvetliť narastajúcim poznaním problematiky staroegyptskej chronológie a dejín vôbec. Breasted napr. zaradil medzi panovníkov 12. dynastie meno, ktoré až nasledujúci výskum označil za reálne neexistujúcu postavu. Rovnako Breadsted veril, že všetky dynastia išli postupne za sebou. Dnes egyptológia vie, že niektoré vládli v jednom časovom období na rôznych miestach ríše. Najdôležitejšou zmenou je, že dynastie z obdoba Starej ríše sú dnes posunuté o približne tristo rokov bližšie k súčasnosti.
Alternatívne chronológie.
Dnes jestvuje niekoľko navrhnutých alternatív ku všeobecne uznávanej konvenčnej chronológii:

</doc>
<doc id="322755" url="https://sk.wikipedia.org/wiki?curid=322755" title="Staroegyptská chronológia">
Staroegyptská chronológia



</doc>
<doc id="322759" url="https://sk.wikipedia.org/wiki?curid=322759" title="Liptovská Mara (obec)">
Liptovská Mara (obec)

Liptovská Mara je zaniknutá obec v okrese Liptovský Mikuláš, bola zatopená priehradou Liptovská Mara.
Vznik obce sa predpokladá v 9. storočí, prvá písomná zmienka pochádza z roku 1314. Stála na úpätí návršia Havránok. Obec Liptovská Mara plnila do roku 1449 funkciu svetskej správy, zhromažďovala sa v nej liptovská šľachta. Do roku 1582 bola detašovaná ako stredisko cirkevnej správy. V roku 1390 v obci odsúdili a upálili falzifikátora kráľovských donačných listín Jána Literáta z Madočian.
Kvôli výstavbe priehrady v rokoch 1965-1975, ktorá dostala rovnomenný názov, bolo obyvateľstvo obce vysťahované a obec zatopená. Obec Liptovská Mara mala krátko pred zánikom 329 obyvateľov v 61 domoch.
Ostala po nej len veža gotického kostola a budova fary. Kostol okrem veže zbúrali, pričom cenné architektonické prvky a zariadenie preniesli do Múzea liptovskej dediny v Pribyline, kde postavili kópiu chrámu. Na pôvodnom mieste pri stojacej veži sú vyznačené základy kostola.

</doc>
<doc id="322762" url="https://sk.wikipedia.org/wiki?curid=322762" title="Astronauti Japonska">
Astronauti Japonska

Astronauti Japonska sú ľudia z Japonska, ktorí absolvovali kozmonautický výcvik. 
Lety astronautov NASDA v raketoplánoch.
Príbeh letov japonských astronautov začal v roku 1979 americkou ponukou na účasť v programe vedeckých výskumov v laboratóriu Spacelab-1. Ponuka priniesla ovocie v roku 1984, keď pre laboratórium Spacelab-J NASDA stanovila vedecký program a začala výber japonských účastníkov letu. 20. júna 1985 boli ohlásené mená troch nových astronautov, boli to Mamoru Móri, Takao Doi a Čiaki Naitó. Všetci traja sa na palube amerických raketoplánov opakovane dostali do vesmíru, prvý Móri so Spacelab-J pôvodne plánovaným na rok 1988, po havárii Challengera a odložení letov však až v roku 1992 (let STS-47). 
Let novinára televízie TBS.
27. marca 1989 sa japonská televízia TBS (Tokyo Broadcasting System) dohodla s Glavkosmosom na lete japonského novinára na stanicu Mir. Zo zamestnancov televízie boli vybraní dvaja kandidáti, Tojohiro Akijama a Rjóko Kikučiová, a v októbri 1989 začali prípravu vo Hviezdnom mestečku. Let Akijamu prebehol v decembri 1990. 
Lety astronautov NASDA (od roku 2003 JAXA) v raketoplánoch k ISS.
NASA rátala s japonským modulom Kibó už v plánovanej orbitálnej stanici Freedom, preto v roku 1992 NASDA rozšírila oddiel svojich astronautov o Kóičiho Wakatu. A v roku 1996 výcvik začal ešte Sóiči Noguči, to sa už však malo lietať k ISS. Keď bola konečne sprevádzkovaná Medzinárodná vesmírna stanica (ISS), boli pre prácu na stanici v roku 1999 do oddielu NASDA zapojený ešte traja ďalší astronauti, Satoši Furukawa, Akihiko Hošide a Naoko Suminová (neskôr vydatá Jamazakiová). Stanicu ISS navštívili japonskí astronauti v roku 2000, 2005 a dvakrát v roku 2008, kedy sa podieľali na inštalácii modulu Kibó. 
25. februára boli oznámené výsledky 5. výberu astronautov JAXA. Oddiel astronautov rozšíril od 1. apríla 2009 civilný pilot Takuja Onis a podplukovník vojenského letectva Kimija Jui. Od marca do júla 2009 bol členom posádky ISS Kóiči Wakata. Začiatkom septembra 2009 oznámila JAXA dodatočne rozšírenie oddielu astronautov ešte o jedného člena, novým astronautom sa stal lekár Norišige Kanai. Vzápätí, k 13. septembra 2009, z oddielu JAXA odišiel Takao Doi, dôvodom bol jeho prechod do Úradu OSN pre vesmírne záležitosti vo Viedni. 
Japonský vesmírny turista.
V roku 2004 sa medzi vážnymi záujemcami o platený kozmický let objavil japonský podnikateľ Daisuke Enomoto. Koncom roka 2005 podpísal dohodu so Space Adventures a v marci 2006 začal prípravu na let. Mesiac pred letom bol zo zdravotných dôvodov vyradený z posádky, do vesmíru sa preto nedostal.

</doc>
<doc id="322765" url="https://sk.wikipedia.org/wiki?curid=322765" title="Druhá čečenská vojna">
Druhá čečenská vojna

Druhá čečenská vojna predstavuje ozbrojený konflikt, pri ktorom ruské sily obnovili federálnu kontrolu nad čečenským separatistickým regiónom. Hlavné bojové akcie prebiehali od augusta 1999 do mája 2000, ruské vojská však v rámci protiteroristických aktivít operovali v oblasti až do 16. apríla 2009.
Táto vojna si podľa rôznych odhadov vyžiadala od 25 000 do 50 000 obetí, väčšinu z nich predstavujú civilisti. Straty ruských vojsk podľa oficiálnych údajov predstavujú 5200 mužov, podľa neoficiálnych tvrdení však zahŕňajú až 11 000 mŕtvych.
Predohra.
Čečenská republika Ičkéria sa síce po prvej čečenskej vojne v r. 1996 stala fakticky nezávislou, nebola však stabilným štátom. Oficiálna vláda Čečenska vedená novým prezidentom Aslanom Maschadovom mala len slabú kontrolu nad krajinou. Obzvlášť mimo hlavného mesta Groznyj rozsiahlym oblastiam samozvane vládli rôzni povstaleckí velitelia (ako napr. Salman Radujev, zať mŕtveho Džochara Dudajeva), mnohí sa navyše stavali nepriateľsky k centrálnej vláde. Vymožiteľnosť práva sa zminimalizovala, kriminalita výrazne narastala a únosy s cieľom výkupného sa v Čečensku stali bežnou praxou. Výrazne tiež narástol vplyv islamských extrémistických skupín, ktoré sa dostávali do častých konfliktov s oficiálnymi čečenskými bezpečnostnými silami, čo v r. 1998 vyústilo až do vyhlásenia výnimočného stavu.
Tieto problémy a neschopnosť vlády v Groznom zaviesť v krajine poriadok vyvrcholili v auguste 1999 inváziou islamistických militantov pod vedením Šamila Basajeva a Ibn Al-Chattába do susedného Dagestanu. To, spolu so sériou veľkých teroristických útokov v ruských mestách, definitívne presvedčilo ruských predstaviteľov o nevyhnutnosti vojenského zásahu v Čečensku s cieľom obnoviť v ňom federálnu kontrolu. 
Boje.
Prvé letecké nálety na čečenské územie začali ruské sily už s potláčaním islamistickej invázie v Dagestane na konci augusta 1999. 1. októbra ruské pozemné vojská na čečenskom území rozvinuli rozsiahlu ofenzívu, na začiatku decembra obkľúčili mesto Groznyj a 2. februára 2000 ho definitívne obsadili. Čečenský odpor sa podobne ako počas prvej vojny opäť presunul hlavne do horských oblastí, nebol však už taký efektívny a ruské vojská do mája 2000 nad Čečenskom fakticky prevzali kontrolu. V regióne obnovili federálnu vládu a na jej čelo postavili promoskovsky orientovaného Achmata Kadyrova (pôvodne Dudajevov spojenec). Čečenský povstalecký odpor sa postupne obmedzil na sporadické partizánske akcie (hlavne v hornatých oblastiach na juhu krajiny) a už nikdy nedosiahol výraznejšej intenzity.
Podobne ako počas prvej vojny, aj teraz dochádzalo k porušovaniu ľudských práv a vojnovým zločinom. Ruská armáda bola silno kritizovaná napr. za bombardovanie Grozného s použitím balistických rakiet krátkeho doletu z 21. októbra 1999, pri ktorom zahynulo viac ako 140 civilistov, či masívne letecké bombardovanie dediny Katyr-Jurt zo 4. februára 2000 (viac ako 170 obetí). Predovšetkým frustrácia z prehranej vojny a snaha o pomstu, často v kombinácii s islamským náboženským fanatizmom, priviedla mnohých čečenských rebelov k uskutočňovaniu teroristických útokov zameraných hlavne proti ruským civilistom a predstaviteľom federálnej čečenskej vlády. 9. mája 2004 bol pri bombovom útoku počas vojenskej prehliadky zabitý Achmat Kadyrov, 27. decembra 2002 pri veľkom samovražednom bombovom útoku na sídlo federálnej vlády v Groznom zahynulo až 83 ľudí. V najznámejších útokoch proti civilistom čečenskí teroristi v r. 2002 obsadili Moskovské divadlo, či v r. 2004 prepadli školu v Beslane. Tieto a mnohé ich ďalšie teroristické akcie si vyžiadali stovky obetí. 
Kvôli upevneniu federálnej vlády a potlačeniu zvyškov povstaleckého odporu, spojeného s protiteroristickými akciami (ruskí predstavitelia celú druhú čečenskú vojnu označovali len ako protiteroristickú operáciu) pokračovala prezencia ruských vojsk v krajine až do 16. apríla 2009, keď bola protiteroristická operácia v Čečensku oficiálne vyhlásená za ukončenú.
Dohra.
Na ruskej strane za prvý rok bojových operácií od augusta 1999 do konca roku 2000 padlo alebo bolo nezvestných 3007 mužov, ďalších 8771 bolo ranených. Neskôr ich straty narastali najmä v dôsledku nečakaných prepadov menších jednotiek. Do roku 2008 tvorili celkové straty asi 6000 mŕtvych a nezvestných. Do konca bojových operácii stratili ruské sily najmenej 7620 mužov (zabitých a nezvestných). Problémom ruských ozbrojených síl počas operácie bol nedostatok dôkladne vycvičených, disciplinovaných vojakov a nízka morálka mužstva v radových jednotkách. Chýbala potrebná technika vhodná na boje proti partizánom, letecká podpora schopná boja v horskom teréne i v noci a iné. Neprejavovala sa ani iniciatíva nižších veliteľov, ktorá je veľmi dôležitým faktorom pri podobných bojoch menšej intenzity.

</doc>
<doc id="322766" url="https://sk.wikipedia.org/wiki?curid=322766" title="Džochar Musajevič Dudajev">
Džochar Musajevič Dudajev

Džochar Musajevič Dudajev (* 15. február 1944 – † 21. apríl 1996) bol bývalý generál sovietskeho letectva, popredný čečenský politik a prvý prezident neuznanej separatistickej Čečenskej republiky Ičkéria.
Život.
Dudajev prežil detstvo v Kazachstane, kde bola jeho rodina (spolu s mnohými ďalšími rodinami kaukazských etník) vysídlená po druhej svetovej vojne na Stalinov príkaz pre údajnú kolaboráciu s nacistami. Do čečenskej vlasti sa vrátil až ako tínedžer. V roku 1962 sa zapísal do vojenskej školy pre pilotov a v 1968 vstúpil do Komunistickej strany Sovietskeho zväzu. Od roku 1971 študoval na prestížnej "Gagarinovej škole vojenského letectva", slúžil na vojenských bombardéroch a zúčastnil sa vojny v Afganistane. Oženil sa s ruskou spisovateľkou "Allou Dudajevovou", s ktorou mal tri deti. V 1987 bol povýšený na generálmajora a bolo mu zverené velenie nad leteckou základňou v Tartu. V roku 1990 odišiel zo sovietskej armády a vrátil sa do Čečenska, kde sa začal venovať miestnej politike.
Zvolili ho za vedúceho lídra tzv. "Všenárodného kongresu čečenského ľudu", opozičnej organizácie požadujúcej samostatnosť Čečenska. Využijúc chaotickú situáciu počas rozpadu Sovietskeho zväzu 6. septembra 1991, militanti pod Dudajevovým vedením zaútočili v Groznom na oblastné sídlo najvyššieho sovietu a následne obsadili aj ďalšie strategické pozície v meste. Rozpustili miestnu komunistickú vládu a prevzali moc nad Čečenskom. Po kontroverznom referende v októbri 1991 sa "Dudajev" potvrdil vo funkcii prezidenta a bez súhlasu Moskvy vyhlásil nezávislosť tzv. "Čečenskej republiky Ičkéria". Tá nebola nikdy medzinárodne akceptovaná (dočasne ju uznalo iba Gruzínsko) a od začiatku sa zmietala v občianskych a ekonomických problémoch. "Dudajevova" popularita nebola až taká silná a musel čeliť silnej opozícii, ktorá sa ho pokúšala zbaviť moci. Parlament, ktorý sa snažil iniciovať verejné referendum o dôvere k nemu, "Dudajev" v r. 1993 rozpustil, nepokoje napokon vyústili v Čečensku až k občianskej vojne. 
Snaha o obnovenie kontroly nad svojim separatistickým regiónom viedla Ruskú federáciu v r. 1994 k začatiu prvej čečenskej vojny. Pred dobytím "Grozného" ruskými silami opustil "Dudajev" prezidentský palác a presunul sa do hôr blízko mesta Vedeno, odkiaľ z opusteného raketového sila ďalej aktívne viedol povstalecký odpor.
Dudajev bol zabitý 21. apríla 1996, keď ho, po lokalizovaní jeho satelitného mobilného telefónu, zasiahli dve laserom navádzané strely vypálené ruskými taktickými bombardérmi. Dudajev bol údajne lokalizovaný počas telefonátu s bližšie neznámym ruským politikom, presné detaily operácie však ruská strana nikdy nezverejnila.

</doc>
<doc id="322767" url="https://sk.wikipedia.org/wiki?curid=322767" title="Zuglio">
Zuglio

Zuglio, (friulsky "Zui", latinsky "Iulium Carnicum") je obec v severnom Taliansku, na severe kraja Friuli, priamo v Alpách. Žije tu 609 obyvateľov, friulánskych Talianov, ktorí rozprávajú severným dialektom románskej friulčiny. 
História.
Zuglio bolo založené v 1. stor. pred Kr., ako "Iulium Carnicum", boli tu usadení predovšetkým rímski veteráni. Už predtým tu pravdepodobne existovalo keltské osídlenie, keltského kmeňa Karnov. Mesto patrilo spolu s Aquileiou a Cividale k najvýznamnejším mestám kraja. Viedla tadiaľto aj cesta Via Iulia Augusta. Od 4.-8. storočia bolo sídlom biskupa. Po barbarských vpádoch sa význam mesta znížil, dnes je to pokojné malé mesto. Nachádzajú sa tu zvyšky rímskeho fóra, kde v čase rímskej doby stál chrám a obchodná bazilika. Nálezy sú uložené v archeologickom múzeu.

</doc>
<doc id="322768" url="https://sk.wikipedia.org/wiki?curid=322768" title="Koncentračný tábor Auschwitz I">
Koncentračný tábor Auschwitz I

Koncentračný tábor Auschwitz I bol nacistický koncentračný tábor založený v okupovanom juhozápadnom Poľsku, pri meste Osvienčim () v dnešnom Malopoľskom vojvodstve asi 50 km západne od Krakova. Tábor ležal na ľavom brehu rieky Sola. Pôvodne zamýšľaný ako zajatecký tábor počas druhej svetovej vojny slúžil ako administratívne centrum celého komplexu táborov okolo mesta. Neskôr boli v okolí mesta vybudované ďalšie tábory, predovšetkým obrovský tábor Auschwitz II Birkenau. Auschwitz sa stal symbolom genocídy európskych Židov a utrpenia miliónov ostatných ľudí, ktorí boli nacistickým režimom prenasledovaní a zabití. Nacisti zavraždili v tomto a v priľahlom tábore Auschwitz-Birkenau medzi rokmi 1940 a 1945 asi 1,1 milióna ľudí.
História.
Nacisti použili pôvodné poľské delostrelecké kasárne, pozostávajúce z 16 jednopodlažných budov. Pôvodne mal slúžiť ako tábor pre poľských vojnových zajatcov. Lokalitu vybral SS-Oberfuhrer Arpád Wigand, ktorý potreboval umiestniť veľké množstvo poľských zajatcov zo Sliezska. Richard Glucks náčelník inšpektorátu koncentračných táborov vyslal veliteľa tábora Sachsenhausen Waltera Eisfelda aby si prezrel lokalitu pre budúci tábor. Po inšpekcii 21. februára 1940 Richard Glücks, hlavný inšpektor koncentračných táborov, nahlásil veliteľovi SS Himmlerovi, že začne v okolí Osvienčimu s výstavbou tábora. Prvým veliteľom tábora sa mal stať Rudolf Höss, SS-Obersturmführer Josef Kramer sa stal jeho zástupcom.
Z oblasti bolo následne vysťahovaných asi 1200 poľských roľníkov a obyvateľov budov v oblasti asi 40 km2 okolo zamýšľaného tábora. Pre výstavbu tábora bolo určených prvých asi 300 Židov z mesta Osvienčim. Ďalšími, kto sa mal podieľať na stavbe bolo 30 nemeckých kriminálnych väzňov z tábora Sachsenhausen. Tí dorazili do Osvienčimu v máji 1940. Následne boli poverení správnymi funkciami pri výstavbe tábora. Prvý transport s väzňami do tábora dorazil 14. júna 1940, tvorilo ho 728 poľských zajatcov z Tarnówa, z ktorých 20 boli Židia. Kým boli pre nich upravené priestory, boli umiestnení do pôvodných budov Poľského tabakového monopolu. Pôvodné budovy kasární boli jedno a dvojposchodové stavby z červených tehiel, ktoré nemohli poskytnúť ubytovacie priestory pre dostatok väzňov. Jednoposchodové stavby boli preto prebudované, bolo k nim pristavené ďalšie poschodie. Boli tiež postavené nové budovy, použité boli aj budovy zabrané vysťahovaným Poliakom. Každý z barakov, v ktorom boli umiestnení väzni sa označoval "blok" a mal pridelené číslo. V bloku 11 sa nachádzalo táborové väzenie. Nachádzali sa v ňom zvláštne cely na státie s podlahou asi 1,5 m2, do ktorých sa vchádzalo malým otvorom pri podlahe. Boli do nich umiestňovaní viacerí, väčšinou 4 väzni, ktorí museli postojačky prečkať celú noc (počas dňa však museli spolu s ostatnými pracovať). V suteréne bloku sa nachádzali aj cely, v ktorých nechávali väzňov bez prísunu stravy a vody zomierať hladom, často vo veľkom množstve.
Po základných úpravách tábor rýchlo rástol, v marci 1941, tu bolo uväznených 10 900 ľudí, prevažne Poliakov. V prvej polovici roku 1941 sa začala pri Osvienčime stavať chemická továreň koncernu I.G. Farben. Pre Hansa Kammlera to bol signál na rozšírenie tábora. Výstavba hál a infraštruktúry pre I.G. Farben sa skončila v októbri 1942. Pre obsluhu továrne bol vybudovaný nový tábor Monowitz. 17. júna 1941 krátko pred začiatkom vpádu do Sovietskeho zväzu dostal vtedajší veliteľ tábora Hans Kammler rozkaz pripraviť tábor na príchod ďalších niekoľko tisíc väzňov. Obrovské množstvo sovietskych zajatcov si nakoniec vyžiadalo vybudovanie nového tábora Auschwitz II, na mieste bývalej obce Brzezinka (). Plánovaná kapacita pre celý komplex táborov Auschwitz I, II a III bolo 125 000 ľudí.
Spočiatku bolo jediným spôsobom popráv v tábore zastrelenie. Ani po tom, čo sa vedenie tábora dozvedelo o tom, že budú musieť zlikvidovať veľké množstvo ľudí, neboli pripravené žiadne metódy ako vykonávať plánované vykynožovanie. 3. septembra 1941 zástupca veliteľa tábora SS-Hauptsturmführer Fritzsch v Hössovej neprítomnosti použil 600 sovietskych vojnových zajatcov a 250 poľských väzňov, ktorých zamkli v suteréne bloku 11, pri prvom pokuse s použitím jedovatej látky Zyklon B proti ľuďom. Zyklon B bol vysoko jedovatý pesticíd na báze kyanovodíku. V nasledujúcich dňoch sa podobné vraždy opakovali. Použitie látky Zyklon B a vytvorenie prvej plynovej komory v protileteckom kryte spolu s krematóriom, umožnilo začiatok masových vrážd na priemyselnom základe. Krematórium v tábore Auschwitz I disponovalo iba 2 pecami. V plynových komorách v tábore Auschwitz I bolo zavraždených asi 60 000 ľudí.
Koncom roka 1941 začali do tábora Auschwitz I prúdiť sovietski vojnoví zajatci, hlavne zo zajateckého tábora Lamsdorf. Tritisíc z nich čoskoro po príchode zastrelili. Prišli zrejme vo veľmi zúboženom stave, pretože z pôvodných 12 000 ich vo februári 1942 žilo už iba približne 1 000. Nacisti totiž väzňov neschopných práce vraždili.
V novembri 1943 bol Höss prevelený a novým veliteľom komplexu sa stal Arthur Liebehenschel. Ten rozdelil komplex na 3 samostatné tábory, každý s vlastným veliteľom. Auschwitz I sa stal hlavným táborom (tzv. "Stammlager"), jeho velenie si ponechal Liebehenschel. Posádka SS v tábore sa skladala z 4 rôt strážcov a štábnej roty.
V priebehu roka 1943 sa podarilo z tábora prepašovať rozsiahlu správu so štatistikami o dianí v tábore. Dostala sa do rúk Poľskej exilovej vláde, do Washingtonu a inde. Nikto však proti dianiu v tábore nezakročil. 10. apríla 1944 sa podarilo z tábora utiecť dvom židovským väzňom A. Wetzlerovi a R. Vrbovi (pôvodným menom Walter Rosenberg) pochádzajúcim zo Slovenska. Po príchode do Žiliny nadiktovali židovským predstaviteľom 32-stránkovú správu o hrôzach v Osvienčime, ktorá sa stala známou ako Wetzlerova a Vrbova správa (- je publikovaná v knihe A. Wetzlera Čo Dante nevidel, MilaniuM 2009). Napriek tomu, že ju židovskí predstavitelia poslali do Maďarska, Švajčiarska, Vatikánu a inde, oslovené inštitúcie nijako nekonali. Rovnako ani po tom čo 4. apríla 1944 kvôli pripravovaným náletom na blízku továreň I.G. Farben spojenecké prieskumné lietadlo zachytilo na niekoľkých snímkach koncentračné tábory. Tábory ani plynové komory sa ani raz nestali cieľom spojeneckých náletov.
Príkaz na definitívne opustenie tábora prišiel 17. januára 1945 po priblížení sovietskych jednotiek. Pochod smrti, deklarovaný ako evakuácia, pri ktorom ľudia za pochodu prichádzali o život, často zastrelením, z Osvienčimu do Wodzislawu začal 18. januára 1945. Stráže SS nútili väzňov, ktorí boli schopní pochodu, pochodovať viac ako 60 kilometrov smerom na západ. Z Wodzislawu mal pokračovať transport vlakom do Gross-Rosen, Buchenwaldu, Dachau a Mauthausenu. Kolóny väzňov pochodovali v zime cez dediny a mestá. Väzni umierali pred očami miestnych obyvateľov. Z približne 60 tisíc väzňov 15 tisíc zomrelo. 27. január je od roku 1996 vyhlásený v Nemecku a celosvetovo Dňom pamiatky obetí národného socializmu. 27. január vyhlásilo Valné zhromaždenie OSN v roku 2005 za Medzinárodný deň pamiatky obetí holokaustu. Na Slovensku bol už 31. októbra 2001 schválený nový pamätný "Deň obetí holokaustu a rasového násilia" 9. septembra. Dôvodom výberu tohto dátumu bolo, že v roku 1941 bolo vydané Nariadenie o právnom postavení Židov, známe ako Židovský kódex.
Červená armáda dorazila do koncentračného tábora Auschwitz 27. januára 1945. Nachádzalo sa tam asi 7 až 8 000 chorých väzňov neschopných transportu a mnoho tých, ktorí sa pred evakuáciou schovali (napr. niektoré deti). V komplexe ležalo asi 1 000 nepochovaných tiel.
Podmienky v tábore.
Medzi väzňami nacisti vytvorili zvláštnu hierarchiu. Zvlášť privilegovaní väzni - dozorcovia (kápovia) boli veľmi často vyberaní spomedzi nemeckých kriminálnych väzňov. Často s väzňami zaobchádzali veľmi brutálne. K takémuto konaniu ich viedol celý väzenský systém, pokiaľ by totiž prejavovali k ostatným zhovievavosť, boli by svojej funkcie zbavení. Neskôr boli za dozorcov vyberaní aj politickí väzni. Podmienky ostatných väzňov sa tak mierne zlepšili. Rôzne kategórie väzňov boli rozlišované pomocou zvláštnych farebných značiek, pracujúci väzni nosili bielo modré pásikované väzenské rovnošaty. Od začiatku roku 1943 do konca roku 1944 boli väzňom vytetované na ramená čísla, to sa týkalo všetkých okrem nemeckých väzňov. Najhoršie sa spravidla zaobchádzalo so sovietskymi vojnovými zajatcami a Židmi. Väzni museli pracovať 6 dní do týždňa, v nedeľu sa nepracovalo, tento deň bol určený na očistu a upratovanie. Drsné pracovné podmienky spolu s nedostatočnou stravou a zlými hygienickými podmienkami medzi väzňami viedli k ich vysokej úmrtnosti. 

</doc>
<doc id="322769" url="https://sk.wikipedia.org/wiki?curid=322769" title="West End (Vancouver)">
West End (Vancouver)

West End je mestská časť na západe kanadského mesta Vancouver v Britskej Kolumbii susediaca so Stanley Parkom, historickými oblasťami Yaletown a Coal Harbour a vancouverským downtownom.
Táto mestská časť je na západe ohraničená ulicou Burrard Street, na východe ulicou Denman Street a na juhu ulicou West Georgia Street. Termín West End pôvodne označoval všetko na západ od ulice Burrard Street ku Stanley Parku, vrátane územia na západ od Denman Street a oblasti Coal Harbour.
West End by sa nemal zamieňať s West Side (čo je termín, ktorý označuje západnú polovicu mesta Vancouver s výnimkou downtownu) alebo s okresom West Vancouver ("West Van"), samostatnou obcou. (Naopak pojmy "East Van", "East End" a "East Side" všetky označujú East Vancouver.)
Dejiny.
Rovnako ako celý Vancouver, bol aj West End pôvodne zalesnenou divočinou. Túto oblasť kúpili v roku 1862 John Morton, Samuel Brighouse a William Hailstone, traja muži známi ako „traja anglickí greenhorni“, či „traja nováčikovia“, vzhľadom na všeobecné presvedčenie, že zaplatili príliš veľa za nedostupné pozemky. V pláne mali vznik tehelne na brehu Coal Harbour a ťažbu hliny na výrobu porcelánu, no jej kvalita nebola dostatočná. Keď tieto plány zlyhali (najmä z dôvodu nedostatočnej infraštruktúry), predali veľkú časť oblasti vtedy známej ako "Brickmaker's Claim" investorom z Victorie, ktorí sa snažili podporiť jej rozvoj pod menom New Liverpool. Jediné čo ostalo z týchto zámerov je územný plán, registrovaný v New Westminsteri.
S príchodom Kanadskej pacifickej železnice a jej konečnou zastávkou v neďalekom Coal Harboure sa West End stal prvou vancouverskou nóbl štvrťou, domovom najbohatších železničiarskych rodín. Veľa z nich malo sídla pozdĺž ulice Georgia Street, známej vtedy ako "alej modrej krvi". Neskôr, keď sa finančná štvrť začala rozširovať smerom ku West Endu a stúpla cena týchto pozemkov, sa sídla majetných obyvateľov začali stavať vo vtedy vzdialenejších častiach West Endu.
Vzhľadom na narastajúcu popularitu mestskej časti Shaughnessy medzi bohatšími obyvateľmi Vancouveru, sa do West Endu začalo sťahovať čoraz viac príslušníkov strednej vrstvy. Ako mesto rástlo, West End sa stal prechodným miestom pre novoprišelcov z iných miest v Kanade a Spojenom kráľovstve a neskôr aj pre prisťahovalcov z iných krajín, čím vznikla jeho tradičná rozmanitosť. Po 2. svetovej vojne sa na ulici Robson Street usadila početná nemecká obchodnícka komunita, ktorá dala ulici jej prezývku "Robsonstrasse", ešte stále občas používanej v marketingu aj napriek strate jej pôvodného významu.
Demografia.
West End je domovom zmiešanej populácie, starých aj mladých, Kanaďanov, prisťahovalcov a cudzincov s prechodným pobytom. Podobne ako iné štvrti v susedstve downtownu, je aj West End veľmi husto osídlený. Je v blízkosti hlavnej obchodnej a finančnej štvrte, nachádza sa v ňom veľa malých parkov a mnoho obytných budov, vrátane historických objektov Manhattan, Beaconsfield, Beverly a Queen Charlotte.
V roku 2001 v ňom žilo 42 120 obyvateľov, z toho 31,5% vo veku medzi 40 až 65 rokov a 51% medzi 20 až 40 rokov. Na základe štatistík sa ukazuje že vo West Ende žije aj veľa detí, pričom celý polostrov na ktorom sa nachádza downtown a West End má viac detí ako tradičné rodinné štvrte West Point Grey a Kerrisdale. Vo West Ende sú dve základné školy (Lord Roberts &amp; Lord Roberts Annex) a jedna stredná škola (King George Secondary School).
Obyvatelia tejto mestskej časti sú veľmi aktívni v občianskych zoskupeniach.
Vo West Ende sídli aj gay štvrť zvaná Davie Village, umiestnená najmä na ulici Davie Street medzi Burrard Street a Bute Street.
Atrakcie.
West End je medzi návštevníkmi známy pre svoju ulicu Robson Street. V minulosti bola známa ako "Robsonstrasse", keď v nej v povojnovom období žili a podnikali nemeckí emigranti. V 80. rokoch prešla rozsiahlou modernizáciou na dnešnú nákupnú a zábavnú zónu tiahnúcu sa od Burrard Street po Jervis Street. Veľké množstvo reštaurácií a obchodov je tiež na ulici Denmar Street, bližšie ku Stanley Parku a na Davie Street, susediacou so štvrťou South Slope.
Medzi parky a pláže vo West Ende a v jeho susedstve patria napríklad Alexandra Park, Cardero Park, Nelson Park, Stanley Park a Sunset Beach. Tieto parky sa svojou veľkosťou pohybujú od Morton Park po Stanley Park. Časť nábrežia Stanley Park Seawall sa tiahne pozdĺž pobrežia od mostu Burrard Bridge po Ceperly Park.
V tejto mestskej časti je aj pláž English Bay Beach, nachádzajúca sa na brehu zátoky English Bay, v ktorej sa vždy v polovici leta koná každoročný 3-dňový festival v choreografii ohňostrojov Celebration of Light. Na východnej strane West Endu sa na ulici Burrard Street nachádza nemocnica St. Paul's Hospital, jedno z najväčších a najstarších zdravotníckych zariadení v meste.
Medzi komunitné centrá vo West Ende patrí kúpalisko Vancouver Aquatic Centre, West End Community Centre, Coal Harbour Community Centre a Barclay Manor. Sú v nich umiestnené bazény, telocvične, fitnescentrá a klzisko, ako aj viacúčelové miesta na prenájom.

</doc>
<doc id="322770" url="https://sk.wikipedia.org/wiki?curid=322770" title="Jim Hall">
Jim Hall

Meno Jim Hall má viacero osôb:

</doc>
<doc id="322771" url="https://sk.wikipedia.org/wiki?curid=322771" title="Pasquale Passarelli">
Pasquale Passarelli

 
 
 
 
 
Pasquale Passarelli (* 14. marec 1957, Gambatesa, Taliansko) je bývalý nemecký reprezentant v zápasení, špecializujúci sa na klasický (gréckorímsky) zápas. V roku 1984 vybojoval zlatú olympijskú medailu v kategórii do 57 kg na hrách v Los Angeles. V roku 1981 vybojoval zlato a v roku 1978 bronz na majstrovstvách sveta. V roku 1981 vybojoval zlato a v rokoch 1979 a 1984 striebro na majstrovstvách Európy.
Zápasu sa venoval aj jeho brat Claudio.

</doc>
<doc id="322779" url="https://sk.wikipedia.org/wiki?curid=322779" title="Druhá vojna v Čečensku">
Druhá vojna v Čečensku



</doc>
<doc id="322783" url="https://sk.wikipedia.org/wiki?curid=322783" title="Roman Dostál">
Roman Dostál

Roman Dostál (* 13. júl 1970, Ústí nad Orlicí) je český biatlonista. Je majster sveta v pretekoch na 20 km z roku 2005 z rakúskeho Hochfilzen a dvojnásobný účastník zimných olympijských hier v roku 2002 a 2006. Jeho titul majstra sveta v roku 2005, ktorý dosiahol vo svojich 34 rokoch, bol veľmi prekvapivým víťazstvom (navyše docieleným za veľmi zlého počasia), pretože až do tejto doby sa Roman Dostál na najvyšších priečkach pri pretekoch svetovej biatlonovej špičky (s výnimkou jedných pretekov na majstrovstiev Európy v roku 1999) nikdy neumiestnil.
Roman Dostál je ženatý, manželkou je bývalá biatlonistka Hanka Rychterová, spolu majú dve deti syna Romana a dcéru Anitu.

</doc>
<doc id="322785" url="https://sk.wikipedia.org/wiki?curid=322785" title="Kríza vedomia">
Kríza vedomia

Kríza vedomia je tretí album slovenskej punkovej skupiny Davová Psychóza. Je to jediný album, na ktorom na basgitaru hral Rasťo, ktorý v roku 1994 nahradil basgitaristu Romana Hlobeňa. Tiež je to posledný album s bubeníkom Martinom Šebeňom, ktorý kapelu opustil krátko po vydaní albumu.

</doc>
<doc id="322786" url="https://sk.wikipedia.org/wiki?curid=322786" title="Auschwitz I">
Auschwitz I



</doc>
<doc id="322787" url="https://sk.wikipedia.org/wiki?curid=322787" title="Mansijčina">
Mansijčina

Mansijčina (zastarano "vogulčina", mansijsky "мāньси лāтыӈ", "mānsi lātyŋ") je ugrofínsky jazyk, ktorým rozprávajú príslušníci mansijskej národnostnej menšiny na území dnešného Ruska pozdĺž rieky Ob a jej prítokov v Chantyjsko-Mansijskom autonómnom okruhu (Jugra) a v Sverdlovskej oblasti. Podľa sčítania ľudu v roku 1990 tu žilo 3 184 ľudí mansijsky hovoriacich obyvateľov. V roku 2002 sa tento počet zmenšil na 2 746.
Mansijčina medzi ugrofínskymi jazykmi.
Mansijčina spolu s chantyjčinou tvoria podskupinu obsko-ugorských jazykov. Obidva tieto jazyky sú jazykovo najpríbuznejšie maďarčine, s ktorou tvoria skupinu ugorských jazykov. Ugorské jazyky sú súčasťou ugrofínskej jazykovej vetvy, ktorá patrí do uralskej jazykovej rodiny.
Písmo.
Prvým dielom písaným v mansijčine latinkou bol preklad Evanjelia svätého Matúša vydaný v roku 1868 v Londýne. V roku 1937 nahradila latinku cyrilika.
Dialekty.
Mansijčina je rozdelená do štyroch hlavných dialektov (východná, južná, západná a severná mansijština), navzájom nezrozumiteľných, pričom južný a západný už zanikli.

</doc>
<doc id="322790" url="https://sk.wikipedia.org/wiki?curid=322790" title="Agensi Angkasa Negara">
Agensi Angkasa Negara

Agensi Angkasa Negara (-po malajsky – doslovný preklad "Štátna/Národná vesmírna agentúra"; skr. "ANGKASA"; anglický názov: "National Space Agency" – doslovný preklad: "Národná vesmírna agentúra") bola založená roku 2002 s úlohou zdokonalenia technických zručností krajiny v oblasti výskumu vesmíru. Agentúra v rokoch 2003-2007 organizovala kozmický let malajzijského občana na Medzinárodnú vesmírnu stanicu (ISS).
Prvým riaditeľom bol Mazlan Bint Othman, v rokoch 1999-2002 a od roku 2007 vedúci Úradu OSN pre vesmírne záležitosti. Od roku 2007 stojí v čele agentúry Mustafa Din Subaru.
Družica.
Malajzia využíva ako umelé družice Zeme zakúpené v zahraničí, tak aj domáce výrobky spoločnosti "Astronautica Technology Sdn. Bhd." ("ATSB").
Prvý malajzijský mikrosatelit TiungSat bol vyrobený v spolupráci "ATSB" a britskej "Surrey Satellite Technology Ltd". Štart TiungSatu prebehol 26. septembra 2000 z kozmodrómu Bajkonur, vyniesla ho raketa Dnepr. Družice sa používa na mapovanie, meteorologické merania, registráciu kozmického žiarenia a komunikáciu.
Telekomunikačné služby poskytuje séria družíc MEAS () vyrobená americkou firmou "Hughes Space and Communications" (teraz "Boeing Satellite Systems") a prevádzkovaná malajzijskou spoločnosťou "MEAS Satellite Systems Sdn. Bhd". Prvé dve družice boli vypustené v roku 1996 z kozmodrómu Kourou, tretia v roku 2006 z Bajkonuru, rovnako tak štvrtý MEAS 3a o tri roky neskôr.
Dňa 14. júla 2009 z atolu Kwajalein raketa Falcon 1 vyniesla družicu RazakSAT určenú pre diaľkový, predovšetkým fotografický, prieskum Zeme.
Let malajského kozmonauta.
Prvýkrát dostala Malajzia ponuku na kozmický let od Sovietskeho zväzu v Sojuze v roku 1987, vtedy ešte na stanicu Mir. Zo sovietskeho návrhu nakoniec nič nebolo. Po mnohých rokoch bolo počas návštevy ruského prezidenta Putina v Malajzii v auguste 2003 oznámené dosiahnutie dohody o lete Malajzijčana v Sojuze na Medzinárodnú vesmírnu stanicu (ISS) a začatie procesu výberu malajzijského kozmonauta. Dňa 4. septembra 2006 predseda vlády Malajzie oznámil mená dvoch víťazov výberu - boli nimi lekári Šejk Muszafar Šukor Al-Masri a Faiz bin Chálid. V októbri 2006 obaja začali prípravu v Stredisku prípravy kozmonautov (CPK) vo Hviezdnom mestečku, výcvik zahŕňal aj stáž v Johnsonovom vesmírnom stredisku v Houstone. Vlastný let prebehol od 10. októbra do 24. októbra 2007, malajzijský kozmonaut tvoril jednočlennú 13. návštevnú expedíciu na ISS, štartoval v Sojuze TMA-11, pristál v Sojuze TMA-10.

</doc>
<doc id="322791" url="https://sk.wikipedia.org/wiki?curid=322791" title="I Am… Tour">
I Am… Tour

I Am… tour je po "The Beyoncé Experience" tretie koncertné turné americkej speváčky Beyoncé, ktoré odštartovala 26. marca 2009 v kanadskom Edmontone, už 4 mesiace po vydaní tretieho štúdijového albumu „I Am... Sasha Fierce“.
Koncert.
Hlavná scéna je jednoduchá, pozostáva z niekoľkých schodov, veľkej LCD obrazovky a sklenených mini-pódií, ktoré sú určené pre kapelu a vokalistky. V strede koncertnej haly sa nachádza mini pódium, na ktorom Beyoncé počas show zaspieva niekoľko pesničiek.
Koncert začína siluetou Beyoncé, uprostred hlavného pódia, kedy zaznie prvá sloha piesne "Déjá Vu". Po záplave svetiel padá opona a Beyoncé odštartuje svoju 2-hodinovú show pesničkou "Crazy in love". Po niekoľkých minútach sa aréna ponára do červených svetiel, počas ktorých odznievajú prvé verše piesne "Naughty Girl". Koncert pokračuje piesňami "Freakum dress" a "Get me bodied" kedy už tancuje tisíce divákov.
Neskôr sa Beyoncé objavuje na vrchole schodiska za sprievodu prvých nôt piesne "Smash into you". Nasleduje pieseň "Ave Maria", ku ktorej Beyoncé pridala časť piesne od "Angel" Angel Sarah McLachlan. Ďalšou skladbou na zozname je "Broken hearted Girl ". Na začiatku piesne "If I were a boy" sa na veľkej obrazovke zobrazujú nezverejnené scény z videoklipu a Beyoncé sa objavuje v kožených šatách v okuliaroch. Pieseň zakončí úryvkom "You Oughta Know" od Alanis Morissette.
Po niekoľkých minútach sa na obrazovke premietne krátky spot s Beyoncé za sprievodu piesne "Sweet dreams". Na pódiu sa objavuje Beyoncé a spieva pieseň s názvom "Diva". Obrazovka sa opäť rozjasnieva a tisícom fanúšikom sa naskytne pohľad na 5 ročnú Beyoncé ako spieva známe hity od Jackson 5. Začína spievať piseň "Radio", potom nasleduje "Me, myself and I", "Ego" a nakoniec "Hello".
Koncert pokračuje, na scéne sa objavujú tanečníci a vokalistky "Mamas", ktorí sa snažia vyplniť čas, kým sa Beyoncé v zákulisi pripravuje na druhú časť show. Po niekoľkých minútach Beyoncé doslova prilieta na mini pódiu, ktoré sa nachádza v strede koncertnej arény za doporovodu piesne "Babyboy", po skončení piesne zaznie krátka časť z piesne "You Don't Love Me (No, No, No)od Dawn Penn. Počas skladby "Irrepleceable" Beyoncé vyzýva fanúšikov na odspievanie prvých slôh s refrénom. Nasleduje piesne "Check on it" a niekoľkominútový set piesní od Destiny´s Child. V závere vystúpenia na mini pódiu odznejú piesne ako "Upgrade U" a "Videophone".
I Am...Yours.
"I am...Yours" je vystúpením v rámci turné "I Am.. Tour", ktoré sa uskutočnilo v Encore Theatre v Las Vegas v štáte Nevada. Ide o 2 hodinové intímne vystúpenie pre približne 1 500 divákov. Väčšina piesni je v rámci tohto koncertu akustického charakteru. Ide o veľmi špecifické vystúpenie, ktoré Beyoncé nikdy predtým neabsolvovala. Začiatkom tohto roku vyšiel záznam tohto koncertu aj na DVD. 

</doc>
<doc id="322793" url="https://sk.wikipedia.org/wiki?curid=322793" title="ANGKASA">
ANGKASA



</doc>
<doc id="322797" url="https://sk.wikipedia.org/wiki?curid=322797" title="Náprava (automobil)">
Náprava (automobil)

Náprava je konštrukčný prvok automobilu, spájajúci nadstavbu automobilu s vozovkou. Nadstavbou automobilu sa myslí karoséria, alebo rám. Nápravu tvoria kolesá, systém zavesenia kolesa, systém uloženia kolesa a prípadne systémy: odpruženie, riadenie, pohon a brzdenie kolesa.

</doc>
<doc id="322798" url="https://sk.wikipedia.org/wiki?curid=322798" title="Rongyos gárda">
Rongyos gárda

Rongyos gárda (doslova "otrhaná garda/roztrhaná garda/garda otrhancov"; zo začiatku szegedi gárda - doslova "segedínska garda"), bola maďarská polovojenská organizácia založená v roku 1919 a aktívna do roku 1921, reaktivovaná koncom roku 1938. Segedínsku gardu založila skupina elitných maďarských dôstojníkov s vedomím Miklósa Horthyho v meste Segedín.
Vznik.
Vznikla ako odpoveď maďarského regentstva na výsledok Versailleských zmlúv podpísaných v roku 1920 o zmene hraníc po prvej svetovej vojne. Menovite o hranici s Rakúskom, krajom Burgenland podľa Saintgermainskej mierovej zmluvy. Úlohou Rongyos gárdy bolo robiť nátlak na obyvateľstvo nielen v Šoproni, ale aj v Zakarpatsku a južných pohraničných obciach, aby hlasovalo v plebiscite za pripojenie k maďarskému regentstvu.
Pôsobenie.
V auguste 1921 sa zrazili oddiely Rongyos gárdy s rakúskymi oddielmi pravidelnej polície. Rongyos garde velil Pál Prónay.
Maďari chceli vyhlásiť za pomoci týchto gárd „Litavský banát“ (maď. "Lajtabánság"), s hlavným mestom Šopron na území celého pôvodného Burgenlandu priznaného Rakúsku. Pri ozbrojenej zrážke došlo k patovej situácii. Preto boli začaté „benátske rokovania“. Tieto rozhodli o plebiscite o meste Šopron, ktorý skončil kladne pre maďarské regentstvo i z dôvodu ozbrojeného nátlaku Rongyos gárdy. Následne „Rada ambasadorov“ v Benátkach v roku 1922 prerušila plebiscity a akékoľvek ďalšie vyjednávanie.
Rongyos garda bola tiež nasadená ako dobrovoľnícke bojové banderiálne vojsko pri obsadzovaní východného a južného Slovenska ako doplnok armády maďarského štátu, ktorý podnikal útoky na štátne územie ČSR v južných oblastiach pozdĺž hranice s maďarským územím, v Košiciach a okolí v roku 1919 – 21. Rongyos gárda vyzbrojená ľahkými strelnými zbraňami spolu s maďarskou armádou napádala civilné obyvateľstvo a plienila. Táto maďarská útočná formácia bola nakoniec zatlačená za južnú hranicu nasadenými bojovými jednotkami česko-slovenskej armády pozostávajúcej aj z legionárov z česko-slovenských légií.
Rongyos gárda bola oficiálne registrovaná Horthyho vládou ako mimovládne nepravidelné dobrovoľnícke vojsko, ale reálne bola používaná ako doplnok k pravidelným ozbrojeným jednotkám. Zásahom česko-slovenskej armády bola Rongyos gárda a Segedínska garda elitných dôstojníkov spolu s pravidelnou maďarskou armádou porazené, možno povedať rozprášené.
V roku 1938 bola Rongyos gárda opäť reaktivovaná a použitá pre vymáhanie ustanovení Prvej viedenskej arbitráže a bola poslaná opäť na južné Slovensko a Zakarpatskú Ukrajinu, aby fyzicky potláčala slovenské a rusínske obyvateľstvo a obsadila územie priznané Viedenskou arbitrážou. Rongyos gárda vyvíjala záškodnícku činnosť až do rozpadu Česko-Slovenska nerešpektujúc dohodnutú demarkačnú líniu po Viedenskej arbitráži. Tieto akcie mali vyvolať dojem, že obyvateľstvo Zakarpatskej Ukrajiny sa búri proti česko-slovenskej vláde.
Okrem tejto paravojenskej organizácie založili ešte v roku 1938 tzv. Jednotky „Szabadcsapatok“ s takým istým poslaním ako Rongyos gárda, podľa vzoru sudetonemeckého „Freikorps“. Používali ich paralelne na tie isté akcie, s dôrazom na diverznú činnosť na území Zakarpatskej Ukrajiny a východného Slovenska.
Koniec činnosti.
Rongyos gárda a Szabadcsapatok boli aktívne na území Slovenska až do momentu vyhlásenia 1. Slovenskej republiky a Protektorátu Čechy a Morava. Na anektovanom území pôsobili až do roku 1944. Počas svojej diverznej činnosti zasahovali na území cudzích štátov (ČSR, Poľsko, Rakúsko, Slovenský štát, Rumunsko), aby tam záškodníckou činnosťou šírili chaos a podnikali z pohraničí výpady na územie iných štátov. Ich činnosť s výnimkou bojového nasadenia v Šoproni nemala pre Maďarsko kladný politický efekt. Škody, ktoré spôsobili civilnému obyvateľstvu, neboli doteraz vyčíslené ani uplatnené pred súdmi ako reparácie.
V roku 1960 dala zverejniť komunistická vláda citáty z denníka Pála Prónayho – veliteľa gardy. Jeho obsah mal za následok rozšírenie názoru, že maďarské gardy boli v skutočnosti teroristická armáda zameraná na plienenie územia, ktoré chcela anektovať. Preto sa obvykle považuje akt použitia Rongyos gárdy za štátny terorizmus, ktorému dala rodný list práve vláda Horthyho regentstva.
Denník P. Prónayho bol kompletne publikovaný až v roku 1989.

</doc>
<doc id="322800" url="https://sk.wikipedia.org/wiki?curid=322800" title="Milan Thomka-Mitrovský">
Milan Thomka-Mitrovský



</doc>
<doc id="322801" url="https://sk.wikipedia.org/wiki?curid=322801" title="Instituto Nacional de Pesquisas Espaciais">
Instituto Nacional de Pesquisas Espaciais

Instituto Nacional de Pesquisas Espaciais (doslova "Národný inštitút vesmírneho výskumu"; angl. "National Institute for Space Research"; skratka INPE) je inštitúcia brazílskeho Ministerstva vedy a techniky, ktorej úlohou je podpora civilného výskumu vesmíru, atmosféry a vesmírnej techniky. 
Dejiny.
Bola vytvorená prevažne z podnetov mnohých Brazílčanov, ktorí sa chceli spolupodieľať na vesmírnom výskume v 50.rokoch dvadsiateho storočia. 
Dejiny INPE sú podobne ako v mnohých iných prípadoch prepletené vznikom mnohých iných organizácií, na ktorých INPE vyrástla. Za začiatok sa dá označiť 3. august 1961, keď brazílsky prezident Jani Quadros podpísal výnos o vytvorení Organizačnej skupiny národnej komisie pre výskum vesmíru ("Organizing Group for the National Commission on Space Activities", čo sa skracuje na COGNAE - skratka pochádza ale zo španielskeho originálu) ako oddelenie Národného výskumného centra ("National Research Council"-CNPq). Spojením týchto dvoch organizácií potom vznikla práve INPE. 
COGNAE, neskôr známa ako CNAE a ešte neskôr ako INPE, začala so svojimi aktivitami na poli zhromažďovanie dostupných informácií o vesmírnych letoch a o možnostiach konštrukcie a vyslanie vlastného satelitu. Výskumný program rozvinutý CNAE sa sústredil do laboratórií v Sao José dos Campos. Dnes má INPE aj vlastný študijný areál, kde sa študenti a vedci zaoberajú otázkami gravitácie, vákua a atmosféry (prevažne štúdium ionosféry pomocou rakiet odpaľovaných z Barreiro do Inferno). 
22. apríla 1971 došlo k ďalšej významnej udalosti v histórii INPE a to k tomu, že bola na základe výnosu prezidenta odovzdaná z rúk armády do civilnej sféry vplyvu. INPE sa tak stala štátnou vedeckou organizáciou priamo podriadenú prezidentovi Brazílie. Z oblasti vojenskej techniky sa začali viac dostávať do popredia projekty civilné ako budovanie atmosférických či komunikačných satelitov, pozemských observatórií a ďalších (podľa aktuálnych potrieb Brazílie). Rozbehli sa projekty ako MESA (séria satelitov na sledovanie počasia a fotografovanie povrchu), ďalej SERE (pre sledovanie komunikácie a leteckej prevádzky) a Sacie (séria komunikačných satelitov). V 70. rokoch tieto projekty plne zamestnávali pracovníkov INPE. 
15. mája 1985 bolo vytvorené "Ministerstvo vedy a technológií", INPE sa stala jednou z jeho súčastí s osobitným postavením, pretože INPE si mohla ponechať samostatnosť v otázkach financií a štruktúry. V priebehu 80. rokov sa rozbehli projekty MECB, čínsko-brazílsky projekt sond pre geologický prieskum Zeme, AMZ (výskum Amazonského pralesa) a CPTEC (program na monitorovanie klímy a jeho zmien). Tiež rozvinula spoluprácu s inými krajinami, ktoré prenikali do vesmíru. V tejto dekáde boli založené aj LIT laboratória pre špecializované aktivity Brazílskeho vesmírneho programu. 
V 90. rokoch minulého storočia pokračovalo naplnenie brazílskeho sna, ktoré vyústilo v roku 1993 vyslaním prvého brazílskeho satelitu pomocou brazílskeho nosiča. Išlo o SCD-1. V roku 1998 bol vyslaný druhý satelit (SCD-2). Potom nasledovali ešte satelity CBERS-1 a SACI-1. Dnes sa Brazília spolupodieľa s ďalšími 16 krajinami na budovaní Medzinárodnej vesmírnej stanici (ISS). V roku 2006 sa podarilo vyslať prvého brazílskeho kozmonauta na ISS. Marcos Pontes, ako jediný člen 10. návštevnej expedície, strávil na ISS viac ako 7 dní v apríli 2006.

</doc>
<doc id="322802" url="https://sk.wikipedia.org/wiki?curid=322802" title="INPE">
INPE



</doc>
<doc id="322805" url="https://sk.wikipedia.org/wiki?curid=322805" title="Malajzijská vesmírna agentúra">
Malajzijská vesmírna agentúra



</doc>
<doc id="322806" url="https://sk.wikipedia.org/wiki?curid=322806" title="Astronauti Kanady">
Astronauti Kanady

 
Astronauti Kanady sú členovia oddielu astronautov Kanadskej vesmírnej agentúry (), resp. do roku 1989 Národnej výskumnej rady ().
Prví astronauti.
Po podpísaní dohody americkej a kanadskej vlády o letoch Kanaďanov v amerických raketoplánoch začala kanadská Národná výskumná rada výber kandidátov pre kozmické lety. V decembri 1983 boli oznámené mená šiestich finalistov. Boli to Roberta Bondarová, Marc Garneau, Steven MacLean, Kenneth Money, Robert Thirsk a Bjarni Tryggvason. Všetci vo februári 1984 začali prípravu v Johnsonovom kozmickom stredisku v Houstone. Prvým Kanaďanom v kozme sa stal Garneau v októbri 1984 (let STS-41-G). Po založení Kanadskej vesmírnej agentúry roku 1989 do nej prešli aj kanadskí astronauti.
90. roky.
Po dlhšej prestávke boli lety Kanaďanov obnovené až roku 1992 letom STS-42 Roberty Bondarovej. Toho roku bol oddiel rozšírený o štyroch nových členov - Christophera Hadfielda, Juliu Payetteovú, Dafydda Williamsa a Michaela Mackaya (náhradník za pôvodne určeného Roberta Stewarta, ktorý odišiel z osobných dôvodov týždeň po ohlásení výsledkov výberu). Počas deväťdesiatych rokov sa Kanaďania v posádkach raketoplánov objavovali každoročne, ale po roku 2001 prišla päťročná pauza. Po prestávke prebehli lety v septembri 2006 (Steven MacLean v STS-115) a auguste 2007 (Dafydd Williams v STS-118).
Súčasnosť.
Časom kanadskí astronauti zostarli, roku 2008 mala najmladšia z nich - Julie Payetteová - 45 rokov. Preto sa vedenie Kanadskej vesmírnej agentúry a nadriadeného ministerstva priemyslu rozhodlo prijať do oddielu dvoch nových členov. 22. mája 2008 bol oznámený začiatok nového náboru, prihlásilo sa 5351 kandidátov. V máji 2009 sa šťastnými finalistami stali Jeremy Hansen a David Saint-Jacques. Výcvik v Houstone sa začal v auguste 2009.

</doc>
<doc id="322809" url="https://sk.wikipedia.org/wiki?curid=322809" title="See You on the Other Side">
See You on the Other Side

See You On The Other Side je siedmy štúdiový album od americkej nu metalovej skupiny KoRn. Bol vydaný 6. decembra 2005. Je to prvý album bez gitaristu Briana "Heada", zároveň je to posledný album skupiny s bubeníkom Davidom Silveriom. Album sa výrazne líši od predošlých albumov, čo je spôsobené prizvaním producentskej skupiny The Matrix. K albumu boli natočené štyri videoklipy, a to k piesňam „Twisted Transistor“, „Politics“, „Coming Undone“ a „Liar“. 

</doc>
<doc id="322812" url="https://sk.wikipedia.org/wiki?curid=322812" title="Vrtižer">
Vrtižer

Vrtižer bola pôvodne samostatná obec, ktorá sa v roku 1966 zlúčila s vtedajšou obcou Považská Teplá (dnes súčasť Považskej Bystrice). 
Prvá písomná zmienka o vtedajšej obci pochádza z roku 1388.
Vo Vrtižeri sa nachádza jedna zvonica.
Pravdepodobný pôvod mena Vrtižer.
Kúsok od Vrtižera sa nachádza Skalka. Skala čnie do výšky nad terénom. V niektorých obdobiach tadeto pretekal aj Váh, po ktorom pltníci plavili svoje plte. Pod Skalkou bol silný prúd a vytváral krútňavu. Voda sa tu točila a pltníci si museli dávať veľký pozor, aby plte úspešne preplavili ďalej. Pri vysokej hladine vody sa tu vytvárali vodné víry a voda sa tu doslova vrtela. Nepozornému pltníkovi sa ľahko mohlo stať, že tento vír "zožral" jeho plť.

</doc>
<doc id="322813" url="https://sk.wikipedia.org/wiki?curid=322813" title="Záluž">
Záluž

Záluž alebo Zálužie bola pôvodne samostatná obec, ktorá sa v roku 1888 zlúčila s vtedajšou obcou Považská Teplá (dnes súčasť Považskej Bystrice). 
Prvá písomná zmienka o Záluži pochádza z roku 1440.
V Záluži sa nachádza socha sv. Jána Nepomuckého postavená v roku 1815. Patrí k najstarším stavebným pamiatkam v obci.

</doc>
<doc id="322814" url="https://sk.wikipedia.org/wiki?curid=322814" title="Korn (album)">
Korn (album)

Korn je debutový štúdiový album od americkej nu metalovej skupiny Korn. Vyšiel 11. októbra 1994, hoci spočiatku na seba neupútal žiadnu pozornosť, je dvakrát platinový. Kapela na albume kombinuje štýly alternatívny metal, heavy metal, funk metal a hip-hop. Táto hudba o niekoľko rokov dostane názov nu metal. K albumu boli natočené štyri videoklipy k piesňam „Blind“, „Clown“, „Faget“ a „Shoots and Ladders“, no ani jednému sa v dobe vzniku nedostalo častejšieho hrania na hudobných televíznych staniciach.

</doc>
<doc id="322816" url="https://sk.wikipedia.org/wiki?curid=322816" title="Newtonov polynóm">
Newtonov polynóm

Newtonov interpolačný polynóm alebo presnejšie interpolačný polynóm v Newtonovom tvare alebo skrátene len Newtonov polynóm je v numerickej matematike polynóm pomenovaný podľa Isaaca Newtona interpolujúci danú množinu bodov, ktorý má špecifický tvar, nazývaný "Newtonov tvar".
Jedna zo základných viet teórie interpolácie hovorí, že interpolačný polynóm, pre daný stupeň polynómu a danú množinu interpolačných uzlov, je len jeden. Z toho vyplýva, že Newtonov interpolačný polynóm a napr. Lagrangeov interpolačný polynóm udávajú pre rovnaký stupeň rovnakú polynomiálnu funkciu a líšia sa len spôsobom jej zápisu - Newtonov polynóm využíva zápis v "Newtonovom tvare", kým Lagrangeov polynóm zas zápis v "Lagrangeovom tvare".
Definícia.
Nech je daná množina "k" + 1 bodov
formula_1
kde žiadne dve hodnoty formula_2 nie sú rovnaké. Potom Newtonov polynóm stupňa "k" interpolujúci danú množinu bodov má tvar lineárnej kombinácie tzv. "Newtonových bázových polynómov" formula_3, teda
formula_4
kde Newtonove bázové polynómy majú tvar
formula_5
V ďalšom procese hľadania vyjadrenia Newtonovho interpolačného polynómu je podstatné vyjadriť koeficienty formula_6 tak, aby polynóm skutočne interpoloval danú množinu bodov.
Označme preto formula_7 polynóm stupňa "n-1" interpolujúci body formula_8 a formula_9 polynóm stupňa "n-1" interpolujúci body formula_10. Teda platí
formula_11
Ľahko je možné overiť, že polynóm
formula_12
je interpolačný polynóm pre danú množinu "n+1" bodov. Označme teraz
formula_13
tak platí
formula_14
Ak navyše položíme formula_15 dostávame vzťah pre výpočet koeficientov Newtonovho interpolačného polynómu, ktoré je tak možné efektívne vypočítať technikou dynamického programovania. 

</doc>
<doc id="322817" url="https://sk.wikipedia.org/wiki?curid=322817" title="Life Is Peachy">
Life Is Peachy

Life Is Peachy je druhý štúdiový album od americkej nu metalovej skupiny Korn. Vyšiel 15. októbra 1996. Album sa stal oveľa úspešnejší ako jeho predchodca. Hneď prvý týždeň sa predá 106 000 kusov. No napriek tomu bol kritikmi hodnotený horšie ako debut. Prvá pieseň, častejšie hraná v rádiách bola „"No Place To Hide“, ktorá získala aj nomináciu na Grammy za najlepšiu metalovú pieseň.
Album obsahuje dve cover verzie: „Lowrider“ od War a „Wicked“„“ od Ice Cube. K albumu bol natočený len jeden videoklip, a to k piesni „A.D.I.D.A.S.“. Tento album bol tiež poslednou spoluprácou kapely s producentom Rossom Robinsonom, ktorého kapela najala opäť až v roku 2010 na produkciu albumu "".

</doc>
<doc id="322819" url="https://sk.wikipedia.org/wiki?curid=322819" title="Hrbotín">
Hrbotín

Hrbotín bola pôvodne samostatná osada, ktorá postupne zanikala v 15. až 19. storočí. Jej katastrálne územie v roku 1496 pripadlo mestu Považská Bystrica. Tým sa nielen zväčšilo územie mesta smerom na juhozápad, ale zároveň sa katastrálne územie Beluše stalo jeho novým susedom.
Názov stredovekej zaniknutej osady sa taktiež zachoval v chotárnom názve "Hrbotina", na chotárnej mape Považskej Bystrice z roku 1889. 

</doc>
<doc id="322821" url="https://sk.wikipedia.org/wiki?curid=322821" title="Erich Mühsam">
Erich Mühsam

Erich Mühsam (* 6. apríl 1878, Berlín, Pruské kráľovstvo – † 10. júl 1934, Orianenburg, Nemecká ríša) bol nemecko-židovský anarchista, spisovateľ a básnik.
Životopis.
Narodil sa v Berlíne. V roku 1900 sa stal členom hnutia Neue Gemeinschaft (Nová spoločnosť). V tomto čase sa spoznal s významným nemeckým anarchistom Gustavom Landauerom.
V apríli 1911 založil anarchopacifistický časopis Kain. Po pokuse o povstanie a vytvorenie Bavorskej sovietskej republiky bol odsúdený na 15 rokov väzenia. Bol prepustený po amnestii pre politických väzňov v roku 1924 (touto amnestiou bol prepustený z väzenia aj Hitler).
Od roku 1931 verejne žiadal pracujúcu triedu, aby sa zjednotila v boji proti nacistom, začo po prevzatí moci nacistami ťažko zaplatil. Bol zatknutý po požiari Reichstagu a uväznený v Berlíne. Po odsúdení prešiel viacerými koncentračnými tábormi, až napokon skončil v Oranienburgu, kde sa stal obeťou nacistického sadizmu. Dozorcovia ho oslepili, ohlušili, a vytĺkli mu zuby. Každé ráno ho nechali kopať si hrob a predstierali jeho popravu. Nútili ho čistiť latríny bez nástrojov.
10. júla 1934 ho dozorcovia dobili na smrť, a jeho telo obesili na táborových latrínach, aby to vyzeralo ako samovražda.

</doc>
<doc id="322822" url="https://sk.wikipedia.org/wiki?curid=322822" title="Christopher Hadfield">
Christopher Hadfield



</doc>
<doc id="322823" url="https://sk.wikipedia.org/wiki?curid=322823" title="Daidalos">
Daidalos

Daidalos (, ) je v gréckej mytológii najväčší grécky staviteľ, vynálezca, ale aj sochár a maliar. Bol synom Aténskeho umelca Eupalama a otcom Ikara a Iapyka.
Daidalos je najviac preslávený tým, že podľa báje ako prvý človek vzlietol do vzduchu, a to na vlastnoručne vymyslených a zostrojených krídlách z vtáčích pier, lepených voskom. S tým je spojená smrť jeho syna Ikara. 
Daidalos a synovec.
Daidalos mal 46 rokov v Aténach veľkú sochársku a maliarsku dielňu a diela, ktoré v nej vytvoril boli dokonalé. Daidalova sestra poslala k nemu svojho syna Perdixa, aby sa naučil remeslu. Keď však Daidalos spozoroval, že jeho synovec Perdix má ešte väčšie nadanie ako on, zhodil ho z aténskej Akropoly. Keď Aténa videla Perdika padať zo skaly, premenila ho na jarabicu. Pri pohrebe mŕtveho Perdixa bol Daidalos videný a odsúdený na smrť.
Daidalos a Kréta.
S pomocou bohov utiekol z väzenia a spolu so svojim synom sa dostal na Krétu a získal azyl u kráľa Minóa. Na jeho zákazku potom postavil rozľahlý a zložitý Minov labyrint, v ktorom kráľ ukryl Minotaura, obludu s ľudským telom a býčou hlavou. Tú porodila kráľova manželka Pasifaé, neverná s posvätným bielym býkom. Neveru spôsobil Poseidón, pre ktorého bol býk určený ako obeta. Minos sa rozhodol, že býk je až priveľmi krásny aby ho obetoval a tak ho ušetril. Poseidón sa pomstil tak, že prinútil Pasifae aby sa zamilovala do zvieraťa. S touto zvláštnou stavbou, je spojený aj príbeh Thésea a Ariadny. 
Kráľ Minos chcel Daidala udržať na Kréte, aby tajomstvo labyrintu zostalo zachované, ale Daidalos chcel opak. Vedel, že z ostrova sa po vode kvôli kráľovskému loďstvu nedostane, tak mu ostávala cesta vzduchom. Zostrojil dva páry krídiel z vtáčích pier, ktoré pracne a dôkladne zlepil voskom a spolu so svojim synom vzlietli nad more. Jeho syn však napriek otcovmu varovaniu túžil vyletieť vyššie, až sa priblížil k Slnku, ktoré vosk roztavilo, krídla sa rozpadli a Ikaros sa zrútil do mora, kde skonal. Nešťastný Daidalos už nešťastiu nedokázal zabrániť.
Pretože nemohol smerovať do Atén, kde stále platil jeho ortieľ smrti, zamieril na Sicíliu. Po tisícoch kilometrov pristál na jej brehoch a požiadal kráľa Kókala o azyl. Bol prijatý. Kráľovi postavil výstavný palác pre Apolóna, vyzdobený sochami a obrazmi. 
Minos o Daidalovom pobyte nič nevedel. Zorganizoval preto súťaž, ktorou sa snažil Daidala vypátrať. Súťaž spočívala v tom, že víťaz musel prestrčiť vlákno cez špirálovito zvinutú morskú ulitu. Daidalos v mene sicílskeho kráľa problém vyriešil tak, že do ulity vpustil mravca s priviazaným vláknom. Minos tušil, že iba Daidalos mohol použiť takúto dômyselnú metódu a vydal sa preto na Sicíliu aj s vojnovou flotilou a žiadal o jeho vydanie. Kókalos sa nevyjadril, či Daidala vydá alebo nie. Nechal však Daidalovi voľnú ruku, ten zaviedol do kúpeľne tajné potrubie, ktorým vo vhodnom okamihu očisty kráľa Minoa vpustil vriacu vodu a Minoa usmrtil. 
Kókalos vraždu tajil, ale správa o nej sa dostala až k Aténčanom. Tí z vďačnosti, že ich zbavil úhlavného nepriateľa, Daidalovi poskytli milosť. Daidalos sa vrátil do svojho rodného mesta a tam po mnohých tvorivých umeleckých rokoch v pokoji zomrel.
Odraz v umení.
V antike bol let Daidala a Ikara častým námetom hlavne pre maliarov váz. Jedna z prvých váz s vyobrazením Daidala sa našla blízko mesta Cerveteri. Táto etruská váza pochádza približne z roku 630 pred Kr. Známe sú aj tieto ďalšie diela: 
Populárna kultúra.
V televíznom seriály Stargate Atlantis je Daidalos názov vesmírneho krížnika letectva USA, ktorý je schopný cestovať medzi galaxiami.

</doc>
<doc id="322824" url="https://sk.wikipedia.org/wiki?curid=322824" title="Daedalus">
Daedalus

Daedalus môže byť:

</doc>
<doc id="322825" url="https://sk.wikipedia.org/wiki?curid=322825" title="Hrbotina">
Hrbotina



</doc>
<doc id="322831" url="https://sk.wikipedia.org/wiki?curid=322831" title="Agência Espacial Brasileira">
Agência Espacial Brasileira

Agência Espacial Brasileira (skr. "AEB"; preklady: Brazílska vesmírna agentúra alebo Brazílska kozmická agentúra) je brazílsky civilný orgán zodpovedný za vesmírny program krajiny.

</doc>
<doc id="322833" url="https://sk.wikipedia.org/wiki?curid=322833" title="Brazílska kozmická agentúra">
Brazílska kozmická agentúra



</doc>
<doc id="322834" url="https://sk.wikipedia.org/wiki?curid=322834" title="Hrbotín (zaniknutá osada)">
Hrbotín (zaniknutá osada)



</doc>
<doc id="322838" url="https://sk.wikipedia.org/wiki?curid=322838" title="Podtrpaslík typu B">
Podtrpaslík typu B

Podtrpaslík typu B je typ hviezdy podtrpaslíka so spektrom typu B. Tieto hviezdy patria do horizontálnej vetvy hviezd Hertzsprungov-Russellovho diagramu a reprezentujú skorý stupeň vo vývoji niektorých hviezd, ktorý vzniká ak červený obor stratí vonkajšie vodíkové vrstvy ešte predtým ako v jadre začne prebiehať fúzia hélia. Dôvody tejto predčasnej straty hmoty sú neznáme, ale jedným zo základných mechanizmov tohto deja môže byť interakcia hviezd v systémoch dvojhviezd. Osamelí podtrpaslíci môžu byť výsledkom splynutia dvoch bielych trpaslíkov. Podtrpaslíci typu B, ktorí sú jasnejší ako bieli trpaslíci, sú významnou súčasťou populácií horúcich hviezd starých hviezdnych systémov ako sú guľové hviezdokopy, jadrá špirálových a eliptických galaxií. Prevládajú na ultrafialových fotografiách.
Predpokladá sa, že sdB hviezdy sa stanú bielymi trpaslíkmi bez prechodu na obrov.
Hmota týchto hviezd je približne polovica hmoty Slnka, pričom obsahujú iba 1 % vodíka a zvyšok tvorí hélium. Ich priemer je od 0,15 do 0,25 slnečného priemeru a teplota od 20 000 do 40 000 K. Do tejto skupiny patria napríklad V391 Pegasi, HW Virginis a V1093 Herculis.

</doc>
<doc id="322839" url="https://sk.wikipedia.org/wiki?curid=322839" title="CH hviezda">
CH hviezda

CH hviezda je hviezda, ktorá sa vyznačuje prítomnosťou veľmi silných CH absorpčných čiar v svojom spektre. Patria tu hviezdy populácie II, čo znamená že ich vek je v porovnaní s inými hviezdami priemerný, obsahujú málo kovov a ich jas v porovnaní s C-N uhlíkatými hviezdami je podpriemerný. Mnohé známe CH hviezdy patria medzi dvojhviezdy a predpokladá sa, že všetky CH hviezdy môžu byť dvojhviezdami. Podobne ako báriové hviezdy, sú pravdepodobne výsledkom premiestnenia hmoty z bývalej klasickej uhlíkatej hviezdy, z ktorej sa stal biely trpaslík.

</doc>
<doc id="322842" url="https://sk.wikipedia.org/wiki?curid=322842" title="Dolné Bavorsko">
Dolné Bavorsko

Dolné Bavorsko () je jedným zo siedmich vládnych jednotiek Bavorska v Nemecku. Nachádza sa na východe štátu, hraničí na severe s Horným Falckom a na severovýchode s Českom, na juhu s Horným Rakúskom a na západe s Horným Bavorskom.

</doc>
<doc id="322843" url="https://sk.wikipedia.org/wiki?curid=322843" title="Lunárny modul Apollo">
Lunárny modul Apollo

Lunárny modul Apollo (; skratka: "LM"), pôvodne označovaný ako lunárny výsadkový modul (; skratka: "LEM"), bol mesačný pristávací modul použitý v americkom programe Apollo, ktorý bol špeciálne určený na pristátie na Mesiaci, ubytovanie astronautov a na spätný štart na obežnú dráhu Mesiaca.
Vzhľadom na rozdielne podmienky Mesiaca a Zeme išlo o samostatný modul, do ktorého astronauti prestupovali až v blízkosti Mesiaca. Pristávací modul nebol určený na lety v atmosfére a z toho dôvodu sa nikdy nevracal na Zem. Po jeho použití astronauti znova prestúpili do veliteľského modulu.
V rámci programu Apollo sa použil lunárny modul pre dvojčlennú posádku (tretí člen posádky zostával na obežnej dráhe Mesiaca vo veliteľskom module). Americký lunárny modul prvýkrát letel počas misie Apollo 9, ale pri tomto lete bol testovaný len na obežnej dráhe Zeme. Na obežnej dráhe okolo Mesiaca sa odskúšal pri lete Apollo 10. Prvé pristátie s ľuďmi na Mesiaci potom absolvoval s misiou Apollo 11. Pri lete Apollo 13 došlo k zlyhaniu kozmickej lode a astronauti použili pripojený lunárny modul "Aquarius" ako záchranný čln (zdroj energie, kyslíka, ...) počas obletu Mesiaca a letu späť k Zemi.

</doc>
<doc id="322845" url="https://sk.wikipedia.org/wiki?curid=322845" title="Saint-Germain-en-Laye (mesto)">
Saint-Germain-en-Laye (mesto)

Saint-Germain-en-Laye je francúzske mesto v západnej časti metropolitnej oblasti Paríža. Leží v departemente Yvelines v oblasti Île-de-France. V roku 2009 tu žilo 38 124 obyvateľov, plocha územia činila . 
Dejiny.
Pôvodne kráľovské mesto založil Róbert II. v roku 1020, králi sídlili v miestnom zámku postavenom na mieste bývalého hradu medzi rokmi 1364 a 1367. Okrem iných sa tu narodil a dvadsať rokov sídlil Ľudovít XIV., narodil sa tu aj jeho brat vojvoda Filip I. Orleánsky a v čase svojho exilu tu pobýval anglický kráľ Jakub II., ktorý je pochovaný v miestnom kostole.
Francúzska revolúcia mesto premenovala na "Montagne-du-Bon-Air", neskôr však mesto získalo späť historický názov. V roku 1867 tu Napoleon III. zriadil "Musée des Antiquités Nationales", "Múzeum národných starožitností". V roku 1919 tu bola uzavretá Saintgermainská zmluva, ktorá definitívne spečatila osud Rakúsko-Uhorska. Počas druhej svetovej vojny tu bol hlavný stan nemeckej armády na západe.

</doc>
<doc id="322846" url="https://sk.wikipedia.org/wiki?curid=322846" title="The Beyoncé Experience">
The Beyoncé Experience

The Beyoncé Experience je druhé turné americkej speváčky Beyoncé, ktoré absolvovala po vydaní druhého štúdiového albumu "B’Day"

</doc>
<doc id="322859" url="https://sk.wikipedia.org/wiki?curid=322859" title="Newtonov interpolačný polynóm">
Newtonov interpolačný polynóm



</doc>
<doc id="322860" url="https://sk.wikipedia.org/wiki?curid=322860" title="Interpolačný polynóm v Newtonovom tvare">
Interpolačný polynóm v Newtonovom tvare



</doc>
<doc id="322861" url="https://sk.wikipedia.org/wiki?curid=322861" title="Destiny Fulfilled … And Lovin’ It tour">
Destiny Fulfilled … And Lovin’ It tour

"Destiny Fulfilled ... And Lovin' It Tour" je celosvetové turné skupiny Destiny´s Child z roku 2005. Beyoncé, Kelly Rowland a Michelle Williams navštívili Austráliu, Japonsko, Blízky východ, Európu a Severnú Ameriku v rámci ktorých odohrali 67 koncertov. 
Zoznam piesni.
01. "Say My Name"
02. "Independent Women Part I"
03. "No, No, No, Part 2"
04. "Bug a Boo"
05. "Bills, Bills, Bills"
06. "Bootylicious"
07. "Jumpin' Jumpin'"
08. "Soldier"
09. "Dilemma" 
10. "Do You Know" 
11. "Baby Boy" 
12. "Naughty Girl" 
13. "Cater 2 U"
14. "Girl"
15. "Free"
16. "If"
17. "Through With Love"
18. "Bad Habit" 
19. "Dangerously In Love 2" 
20. "Crazy in Love" 
21. "Survivor"
22. "Lose My Breath"

</doc>
<doc id="322862" url="https://sk.wikipedia.org/wiki?curid=322862" title="Dangerously in Love Tour">
Dangerously in Love Tour

Dangerously in Love Tour je prvé sólové koncertné turné americkej speváčky Beyoncé. V rámci turné odohrala 9 koncertov v Európe, neskôr v Severnej Amerike koncertovala po boku Missy Elliott a Alicie Keys pod názvom Verizon Ladies First Tour.

</doc>
<doc id="322863" url="https://sk.wikipedia.org/wiki?curid=322863" title="Weiden in der Oberpfalz">
Weiden in der Oberpfalz

Weiden in der Oberpfalz leží v Hornom Falcku v Bavorsku, 100 km východne od Norimbergu a 35 km západne od Česka. V spádovej oblasti so svojimi takmer 300 000 obyvateľmi je mesto Weiden podľa územného vývojového programu Bavorska "vrchným centrom" a strediskom obchodu a služieb oblasti severného Falcka. Preslávené aj za hranicami mesta sú: zásielkový obchod "Witt-Weiden" posteľná bielizeň, ošatenie , porcelánky .
Obyvateľstvo.
" Vývoj počtu obyvateľov mestá Weiden in der Oberpfalz

</doc>
<doc id="322867" url="https://sk.wikipedia.org/wiki?curid=322867" title="Veľký Javorník (vrch v Javorníkoch)">
Veľký Javorník (vrch v Javorníkoch)

Veľký Javorník () je najvyšším vrchom Javorníkov. Leží v blízkosti slovensko-českej hranice, približne severozápadne od Bytče. Na severovýchodnom svahu sa rozkladá rovnomenná prírodná rezervácia. 
Poloha.
Nachádza sa na západnom okraji centrálnej časti pohoria, v geomorfologickom podcelku Vysoké Javorníky a geomorfologickej časti Javornícka hornatina. Vrch leží na rozhraní Žilinského a Trenčianskeho kraja a na jeho vrchole sa stretávajú hranice okresov Čadca, Bytča a Považská Bystrica. Vrch zasahuje na katastrálne územia obcí Makov, Štiavnik a Papradno. Horský chrbát vedie slovenským územím západno-severovýchodným smerom a tvorí rozvodnicu Váhu a Moravy, preto aj vodné toky zo severných svahov odtekajú na Moravu. Západne na hrebeni leží Stratenec (), východne sa nachádza Hričovec ().
Opis.
Vrch je súčasťou horského chrbta, ktorý sa tiahne približne v západno-severovýchodnom smere. Nekopíruje však štátnu hranicu, tá vedie zhruba pol kilometra západnejšie. Hrebeň vrátane vrcholu Veľkého Javorníka je prevažne lúčnatý a umožňuje tak výhľady. Vrchom prechádza hranica rozvodia Váhu a Moravy; južnú časť odvodňujú prítoky Štiavnika a Papradnianky, ktoré smerujú priamo do Váhu, severné svahy odvodňuje Podťatý potok, smerujúci do Vsetínskej Bečvy, ľavostrannej zdrojnice Bečvy, ústiacej do Moravy. Vrch leží v CHKO Kysuce a jeho východná časť patrí do rovnomennej prírodnej rezervácie.
Výhľady.
Vďaka nadmorskej výške a odlesneným plochám ponúka vrcholová časť ďaleké výhľady na okolité vrchy a susedné pohoria, no jedinečný je pohľad na Moravsko-sliezske Beskydy či Malú Fatru. Pri vhodných podmienkach je možné zhliadnuť vzdialené vrcholy Hrubého Jeseníka, Sliezskych Beskýd či Strážovských vrchov.
Turistika.
Veľký Javorník a jeho okolie patrí medzi obľúbené turistické ciele. Je tu niekoľko chát a útulní a neďaleko sa nachádza rekreačné stredisko "Kasárne". 
Prístup.
Na Veľký Javorník vedie viacero turistických chodníkov:

</doc>
<doc id="322870" url="https://sk.wikipedia.org/wiki?curid=322870" title="Obsessed">
Obsessed

Obsessed je film režiséra Stevea Shilla a scenáristu Davida Lougheryho, ktorý zobrazuje, ako ľahko sa môže stať muž obeťou ctižiadostivej a pomstychtivej ženy. V hlavných úlohách si zahrali Idris Elba, Beyoncé a Ali Larter.
Film sa začínal nakrúcať začiatkom leta roku 2008. V Spojených štátoch sa dostal na plátna kín 24. apríla 2009, 29. mája v Anglicku.

</doc>
<doc id="322872" url="https://sk.wikipedia.org/wiki?curid=322872" title="Assen">
Assen

Assen je hlavné mesto provincie Drenthe v Holandsku. Na celkovej rozlohe 83,48 km² tu k 1. januáru 2010 žilo 66 874 obyvateľov. Obec získala mestské práva v roku 1809 a v súčasnosti je najrýchlejšie rastúcim mestom na severe Holandska.

</doc>
<doc id="322873" url="https://sk.wikipedia.org/wiki?curid=322873" title="Landshut">
Landshut

Landshut je mesto v Bavorsku, v juhovýchodnej časti Nemecka na rieke Isar a je správne centrum regiónu Dolného Bavorska. Mesto leží pri diaľnici A 92.
Geografia.
Poloha.
Landshut leží v centre Dolného Bavorska a je súčasťou alpského podhoria. Rieka Isar vedie centrom mesta. Landshut sa nachádza približne 72 kilometrov severovýchodne od Mníchova.
Klíma.
Kontinentálne podnebie sa vyznačuje vysokou vlhkosťou a priemernou ročnou teplotou 8,5 ° C. Najchladnejší mesiac je január s priemernou teplotou -1,0 ° C a najteplejší mesiac je august, kde je udávaná priemerná teplota 18,1 ° C. Bohaté zrážky sú nad priemerom celého Bavorska.

</doc>
<doc id="322874" url="https://sk.wikipedia.org/wiki?curid=322874" title="Chinese Democracy">
Chinese Democracy

Chinese Democracy je posledným albumom skupiny Guns N’ Roses, ktorý vyšiel v novembri 2008.
Tento album sa stal najdrahším albumom populárnej hudby svojej doby, pretože naň skupina minula viac ako 13 miliónov amerických dolárov.
Na albume sa podieľal aj známy gitarista Buckethead, či bývalý spevák skupiny Skid Row Sebastian Bach.

</doc>
<doc id="322877" url="https://sk.wikipedia.org/wiki?curid=322877" title="M4 (puška)">
M4 (puška)

M4 je americká útočná puška zo série zbraní AR-15. Je skrátenou (odlišuje sa teleskopickou pažbou a kratším predpažbím) a odľahčenou verziou útočnej pušky M16A2, s ktorou sa zhoduje v 80 % súčiastok.
Je známa medzi puškami aj samopalmi a bola považovaná za jednu z najsilnejších zbraní v rokoch 1997-2011.

</doc>
<doc id="322878" url="https://sk.wikipedia.org/wiki?curid=322878" title="Saturn 1B">
Saturn 1B



</doc>
<doc id="322879" url="https://sk.wikipedia.org/wiki?curid=322879" title="Follow the Leader">
Follow the Leader

Follow the Leader je tretí štúdiový album od americkej nu metalovej skupiny Korn. Vyšiel 18. augusta 1998. Predalo sa ho až 9 miliónov kusov, čím sa stal najúspešnejším albumom skupiny. Na albume hosťuje mnoho muzikantov, napr. Ice Cube v piesni „Children of the Korn“, Fred Durst zo skupiny Limp Bizkit v piesni „All in the Family“, Slimkid3 v piesni „Cameltosis“ a Cheech Marin v skrytej piesni „Earache My Eye“.
Pieseň „It's On!“, označovaná ako prvá pieseň albumu, je v skutočnosti až trinásta, predchádzajúcich 12 piesní je bez hudby a spevu. Vysvetlenie poskytol spevák Jonathan Davis v interview pre britské vydanie časopisu "Metal Hammer". Nepáčilo sa mu, že album bude končiť po trinástom songu, tak kapela zhotovila týchto 12 tichých nahrávok, pričom každá má presne 5 sekúnd. Druhé vysvetlenie je, že týchto dvanásť piesní predstavuje minútu ticha pre mladého fanúšika kapely Justina, ktorý zomrel na rakovinu. Tomuto fanúšikovi je venovaná aj jedna pieseň na albume, ktorá sa volá „Justin“.
K albumu boli natočené dva videoklipy k piesňam „Got the Life“ a „Freak On A Leash“, pričom skupina za druhý menovaný dostala cenu Grammy za najlepší hudobný videoklip.
"Follow the Leader" sa dočkalo veľmi priaznivých ohlasov od kritikov a bolo zaradené do knihy "1001 Albums You Must Hear Before You Die".

</doc>
<doc id="322881" url="https://sk.wikipedia.org/wiki?curid=322881" title="Národný park Jaú">
Národný park Jaú

Národný park Jaú je národný park v brazílskom štáte Amazonas. Je najväčšou chránenou lesnou rezerváciou v Južnej Amerike s rozlohou viac ako . Vstup do parku je zakázaný a obmedzený iba na výnimky udelené vládou.
Park je známy pre zachovaný tropický dažďový les v Amazonskom pralese. Park je domovom jaguárov, lamantínov, riečnych delfínov a obrovského množstva fauny a flóry.
Územie tvorí hustý les, sladkovodný močiar, záplavové oblasti a riečne kanály.

</doc>
<doc id="322883" url="https://sk.wikipedia.org/wiki?curid=322883" title="Take a Look in the Mirror">
Take a Look in the Mirror

Take a Look in the Mirror je šiesty štúdiový album od americkej nu metalovej skupiny Korn. Bol vydaný 21. novembra 2003. Je to posledný album skupiny v pôvodnom zložení s gitaristom Brianom „Head“ Welchom. Album je špecifický spevom Jonathana Davisa, ktorý tu vo veľkej miere spieva tzv. growling alebo hrdelný spev, ktorý sa využíva v death metale. K albumu boli natočené štyri videoklipy, a to k piesňam „Right Now“, „Did My Time“, „Everything I've Known“ a „Y'all Want A Single“. Pieseň „Alive“ je prepracovanejšia verzia rovnomennej piesne z dema "Neidermeyer's Mind" z roku 1993, a je to vôbec prvá pieseň, ktorú Korn zložili.

</doc>
<doc id="322884" url="https://sk.wikipedia.org/wiki?curid=322884" title="Issues">
Issues

Issues je štvrtý štúdiový album od americkej nu metalovej skupiny Korn. Vyšiel 16. novembra 1999. Je to druhý najpredávanejší album skupiny po predchádzajúcom "Follow the Leader" z roku 1998. Taktiež je to prvý album skupiny, ktorý neobsahuje žiadnu skrytú pieseň. Boli k nemu natočené tri videoklipy k piesňam „Falling Away From Me“ (režíroval ho spevák skupiny Limp Bizkit, Fred Durst), „Make Me Bad“ a „Somebody Someone“.

</doc>
<doc id="322891" url="https://sk.wikipedia.org/wiki?curid=322891" title="Ostrá Malenica">
Ostrá Malenica

Ostrá Malenica () je dolomitový vrch Strážovských vrchov. Leží nad obcou Slopná, približne južne od Považskej Bystrice.
Poloha.
Nachádza sa v severnej polovici pohoria, v geomorfologickom podcelku Zliechovská hornatina a časti Strážov. Vrchol leží na území Trenčianskeho kraja, v okrese Považská Bystrica a zasahuje na katastrálne územie obce Slopná, Dolný Lieskov a okrajovo i Beluša. Ostrá Malenica je súčasťou CHKO Strážovské vrchy.
Opis.
Vrch je súčasťou mohutného masívu na severnom okraji Strážovských vrchov, ktorý dosahuje výškové maximum práve na Ostrej Malenici. Juhozápadne situovaná časť vrcholového hrebeňa sa nazýva Malenica a dosahuje Severne nadväzuje Podmanínska pahorkatina, západne Butkovská brázda, ktoré zvýrazňujú mohutnosť lokality. Severným smerom susedí vrch Babie () a Prašnica (), západne leží Butkov (), južne Rohatá () a Dievča (), východne Svinské chlievy () a severovýchodne Tupá Malenica (). Vrch patrí do povodia Váhu a celý jeho masív odvodňujú prítoky riečky Pružinka. Najbližšími sídlami sú severne situovaná obec Slopná a severovýchodne položené Tŕstie, východne sa nachádza Pružina a južným smerom Mojtín.
Tento vrch už v minulosti lákal uznávaných botanikov, medzi nimi Antona Rochela, Karola Brančíka a Jozefa Ľudovíta Holubyho.
Výhľady.
Lesný porast pokrýva takmer celý masív, no časť hrebeňa má riedku vegetáciu, umožňujúcu obmedzený výhľad. Juhovýchodným a južným smerom vidieť mnohé vrchy Strážovských vrchov, západne vidieť Biele Karpaty a Javorníky, severným smerom Súľovské vrchy a východným Malú Fatru.

</doc>
<doc id="322898" url="https://sk.wikipedia.org/wiki?curid=322898" title="Volin">
Volin

Vsevolod Michajlovič Ejchenbaum, (* 11. august 1882, Voronež - † 18. september 1945, Paríž), známy ako Volin, bol ruský anarchista.
Narodil sa vo Voroneži, jeho rodičia boli doktori. V roku 1904 odišiel z univerzity v Petrohrade a stal sa členom Strany socialistických revolucionárov. Zúčastnil sa revolúcie z roku 1905 a podarilo sa mu prežiť Krvavú nedeľu. Aktívne sa zúčastnil vytvorenia Sankt Peterburského sovietu v tom istom roku. Bol na neho vydaný zatykač, kvôli čomu musel v roku 1907 utiecť do z krajiny. Dostal sa do Francúzska, kde sa zoznámil s ruskými anarchistami, a v roku 1911 vstúpil do miestneho anarchistického hnutia.
Zúčastnil sa Ruskej občianskej vojny, najprv na strane Ukrajinskej anarchistickej organizácie Nabat, a od augusta 1919 bojoval po boku Nestora Machnu v Revolučnej oslobodzovacej armáde Ukrajiny. V januári 1920 ho chytili boľševici, no v októbri bol spolu s ďalšími anarchistami prepustený, keďže došlo k výmene zajatcov medzi Sovietskym Ruskom a Machnovou armádou. Čoskoro bol znovu zatknutý, Trockij rozkázal, aby bol zastrelený, no mobilizácia európskych odborárov mu zachránila život a v roku 1921 bol z krajiny vykázaný.
Usadil sa v Nemecku, kde vydal pamflet "Perzekúcia anarchistov v Sovietskom Rusku", preložil Aršinovovo dielo "História Machnovského hnutia" a prispieval do nemeckých anarchistických novín. Po dvoch rokoch sa na pozvanie francúzskeho anarchistu Sébastiena Faureho presťahoval do Paríža, kde Faureovi pomohol s vydaním knihy "Encyclopédie Anarchiste".
Počas Druhej svetovej vojny sa musel skrývať pred fašistami a presúvať sa z jedného miesta na druhé. Po vojne sa vrátil do Paríža, kde 18. septembra 1945 zomrel na tuberkulózu. Jeho dielo o Machnovskom hnutí, "Neznáma revolúcia", vyšlo posmrtne. 

</doc>
<doc id="322899" url="https://sk.wikipedia.org/wiki?curid=322899" title="Piotr Andrejevič Aršinov">
Piotr Andrejevič Aršinov

Piotr Andrejevič Aršinov (), (* 26. júl 1887, Andrejevka – † 9. september 1938, Moskva) bol ruský anarchistický revolucionár.
Aršinov sa narodil do rodiny ukrajinského robotníka. Ešte pred revolúciou z roku 1905 sa pridal k boľševikom a prispieval do novín "Molot". Čoskoro bol naňho zato vydaný zatykač, pred ktorým ušiel do Jekaterinoslavu. Tam sa zoznámil s anarchistickými myšlienkami a stal sa anarchistom. V roku 1907 zastrelil (pravdepodobne nešťastnou náhodou) vedúceho železničnej stanice. Bol odsúdený na trest smrti obesením, no pred trestom sa mu podarilo ujsť do Paríža. V roku 1909 sa vrátil do Ruska, no bol zatknutý a poslaný do väzenia Butyrka, kde sa zoznámil a spriatelil s ukrajinským anarchistom Nestorom Machnom.
Po Februárovej revolúcii boli obaja z väzenia prepustení. Machno hneď odišiel do Ukrajiny, zatiaľ čo Aršinov zostal v Moskve. Na Ukrajinu prišiel až v roku 1918, kde po boku Machna bojoval v Revolučnej oslobodzovacej armáde Ukrajiny a spoluzakladal Slobodné územie. Po roku 1921, keď územie dobyli boľševici, sa dostal do Berlína, kde udržoval korešpondenciu s Machnom.
Od roku 1925 žil v Paríži. V roku 1926 sa podieľal na vydaní "Organizačnej platformy svetového zväzu anarchistov". V roku 1934 prišiel do Sovietskeho zväzu, kde bol v roku 1938 počas Stalinových čistiek zatknutý. Bol obvinený z propagácie anarchizmu, odsúdený na trest smrti a 9. septembra toho roku zastrelený.

</doc>
<doc id="322901" url="https://sk.wikipedia.org/wiki?curid=322901" title="BET Presents Beyoncé">
BET Presents Beyoncé

BET Presents Beyoncé je DVD nahrávka americkej speváčky Beyoncé Knowlesovej, ktorá bola vydaná 4. septembra 2006. DVD obsahuje vystúpenie vo Wembley Aréne v Londýne. DVD zobrazuje kariéru speváčky v rokoch 2004 - 2006. Obsahuje niekoľko živých vystúpení a hudobných videoklipov.

</doc>
<doc id="322902" url="https://sk.wikipedia.org/wiki?curid=322902" title="The Beyoncé Experience Live">
The Beyoncé Experience Live

The Beyoncé Experience Live je názov albumu americkej speváčky Beyoncé Knowlesovej vydaný v roku 2007. DVD obsahuje vystúpenie v Staples Center v Los Angeles v Kalifornii. Špeciálnym hosťom na koncerte Beyoncé bol americký raper Jay-Z a speváčky zo skupiny Destiny’s Child, Michelle Williamsová a Kelly Rowlandová.
Zoznam skladieb.
Audio verzia.
Audio verzia DVD nahrávky je dostupná len na internetových stránkach, ako napr. iTunes.
Bonusový disk: Irreemplazable.
V niektorých krajinách bolo Bonusové DVD Irremplazable súčasťou singlu "Irreemplazable".

</doc>
<doc id="322906" url="https://sk.wikipedia.org/wiki?curid=322906" title="Verizon Ladies First Tour">
Verizon Ladies First Tour

Verizon Ladies First Tour bolo koncertné turné amerických R&amp;B speváčok Beyoncé, Alicie Keys a americkej rapperky Missy Elliott. Predskokanom na koncertoch, ktoré sa konali v 25 mestách Severnej Ameriky bola kanadská speváčka Tamia.

</doc>
<doc id="322908" url="https://sk.wikipedia.org/wiki?curid=322908" title="Crazy in Love">
Crazy in Love

„Crazy in Love“ je skladba americkej R&amp;B speváčky a skladateľky Beyoncé, na ktorej spolupracovala s americkým raperom Jay-Z. Producentom je Rich Harrison, ktorý túto pieseň napísal pre prvý sólový album Beyoncé s názvom "Dangerously in Love". 

</doc>
<doc id="322912" url="https://sk.wikipedia.org/wiki?curid=322912" title="Igor Choma">
Igor Choma

Ing. Igor Choma (* 28. január 1964, Martin) je súčasný štátny tajomník Ministerstva dopravy Slovenskej republiky a bývalý poslanec Národnej rady Slovenskej republiky za stranu Smer-SD a bývalý primátor mesta Žilina. 
Životopis.
Do Žiliny sa presťahoval s rodičmi rok po jeho narodení. V rokoch 1978 až 1982 študoval na Gymnáziu Veľká Okružná, Žilina. Po vyštudovaní stavebnej fakulty SVŠT v Bratislave (1982-1987) pracoval v rokoch 19871996 v spoločnosti Váhostav, a. s. V období rokov 1996 až 1999 pôsobil v Moskve ako obchodný zástupca Ministerstva zahraničných vecí. V rokoch 19992005 pracoval v spoločnosti BCI, a. s. a v rokoch 20052006 bol riaditeľom firmy PROMA, s. r. o.
V rokoch 2006 až 2010 bol generálnym riaditeľom Národnej diaľničnej spoločnosti. Od 5. septembra 2007 do 21. júla 2010 pôsobil ako splnomocnenec vlády pre urýchlenie postupu výstavby nadradenej cestnej dopravnej infraštruktúry na Slovensku. Po zvolení do Národnej rady roku 2010 bol zvolený za predsedu výboru pre verejnú správu a regionálny rozvoj. V rokoch 2010 až 2018 bol primátorom Žiliny. Vo roku 2016 sa stal poslancom parlamentu za politickú stranu SMER-SD a zostal ním až do parlamentných volieb v roku 2020. Roku 2022 neúspešne kandidoval na post predsedu ŽSK. Dňa 25. októbra 2023 ho vláda SR vymenovala do funkcie štátneho tajomníka na Ministerstve dopravy SR.
Osobný život.
Je ženatý s Danielou Chomovou s ktorou má dve deti.

</doc>
<doc id="322913" url="https://sk.wikipedia.org/wiki?curid=322913" title="Viacstupňová raketa">
Viacstupňová raketa

Viacstupňová raketa je princíp konštrukcie rakiet, ktorý umožňuje efektívne dosiahnuť vyššiu rýchlosť, ako by bolo možné len jednoduchou raketou. Viacstupňová raketa sa skladá z viacerých samostatných častí (stupňov), vybavených motormi a palivom, ktoré sa počas letu postupne oddeľujú. Stupne môžu byť umiestnené nad sebou, alebo vedľa seba.
V staršej literatúre sa možno stretnúť aj s pojmom raketový vlak.
Princíp.
Podľa Ciolkovského rovnice závisí rýchlosť, ktorú raketa dosiahne, len na dvoch parametroch: výtokovej rýchlosti plynu z raketového motora a pomeru medzi hmotnosťou rakety (jej konštrukcie a užitočného zaťaženia) a paliva. Výtoková rýchlosť plynu z raketového motora má fyzikálne obmedzenia dané výhrevnosťou palív. Po voľbe optimálneho paliva možno teda rýchlosť zvyšovať len zlepšovaním pomeru medzi hmotnosťou paliva a hmotnosťou konštrukcie rakety. Zlepšovanie tohto pomeru však naráža na technické obmedzenia.
Riešenie problému navrhli nezávisle aspoň štyria vynálezcovia:
Toto riešenie spočíva v zostavení niekolkých rakiet dohromady tak, že ďalšia raketa (označovaná ako stupeň) je nesená ako užitočné zaťaženie predchádzajúcou raketou. Po ukončení práce nižších stupňov sú tieto odhodené. V lete pokračujú iba zostávajúce vyššie stupne, ktoré nemusia urýchľovať mŕtvu váhu už vyhorených stupňov, ich konštrukcie, prázdnych nádrží a motora. 
Na princípe viacstupňovej rakety pracujú prakticky všetky súcasné nosné rakety a balistické strely.

</doc>
<doc id="322916" url="https://sk.wikipedia.org/wiki?curid=322916" title="Prečínska skalka">
Prečínska skalka

Prečínska skalka je chránená prírodná pamiatka v správe štátnej ochrany prírody Strážovské vrchy. 
Nachádza sa v Súľovských vrchoch, nad obcou Prečín v okrese Považská Bystrica v Trenčianskom kraji. Bola vyhlásená v roku 1994, o výmere bez ochranného pásma. Je územnou súčasťou CHKO Strážovské vrchy. Na území pamiatky platí 5. stupeň ochrany.
Predmetom ochrany je: "Geomorfologicky hodnotný súbor skalných útvarov v Strážovských vrchoch s výskytom chránených, ohrozených a vzácnych druhov fauny a flóry."
Bralá sú budované najmä súvrstviami paleogénnych zlepencov so zvetralými skalnými útvarmi. Vyskytujú sa tu morfologicky zaujímavé skalné útvary karbonátových zlepencov a brekcií s výskytom chránených druhov rastlín a živočíchov.

</doc>
<doc id="322919" url="https://sk.wikipedia.org/wiki?curid=322919" title="Bosmany">
Bosmany

Bosmany sú prírodnou pamiatkou v správe štátnej ochrany prírody Strážovské vrchy. 
Nachádzajú sa nad obcou Kostolec v okrese Považská Bystrica v Trenčianskom kraji. Pamiatka bola vyhlásená v roku 1994, o výmere bez ochranného pásma. Je územnou súčasťou CHKO Strážovské vrchy. Na území pamiatky platí 5. stupeň ochrany.
Predmetom ochrany sú: "Tri skalné veže rozostavené v jednej línii - typické bradlové prvky. Zaujímavým javom na hrebeni je výrazne zoškrapovatelý reliéf. Výskyt charakteristických rastlinných a živočíšnych spoločenstiev vápencových skál a priľahlých bučín."

</doc>
<doc id="322923" url="https://sk.wikipedia.org/wiki?curid=322923" title="Maruška Nedomová">
Maruška Nedomová

Maruška Nedomová (* 13. jún 1963, Dubovica) je slovenská speváčka a herečka Radošinského naivného divadla. Pochádza z Dubovice pri Lipanoch.
V roku 1978 začala študovať na konzervatóriu v Košiciach, ktoré ukončila v roku 1984. V roku 1984, po konkurze začala pracovať v Radošinskom naivnom divadle. Najnovší titul "Mám okno" je jej 31. titulom, v ktorom v RND účinkuje. Príležitostne sa objavuje v TV seriáloch Eden, Susedia, V mene zákona. Na Novej scéne účinkuje v muzikáli "Cigáni idú do neba". Medzi rokmi 2000 až 2004, bola poslankyňou v mestskej časti Bratislava - Staré mesto
Maruška Nedomová žije v Bratislave, je vydatá a má tri deti.

</doc>
<doc id="322928" url="https://sk.wikipedia.org/wiki?curid=322928" title="Ján Eugen Kočiš">
Ján Eugen Kočiš

Mons. Ján Eugen Kočiš alebo vladyka Ján Eugen (Kočiš) (* 25. jún 1926, Pozdišovce† 4. december 2019, Prešov) bol titulárny biskup abrittský, emeritný gréckokatolický pražský pomocný biskup.
Život.
Narodil sa 25. júna 1926 v Pozdišovciach pri Michalovciach. Od roku 1946 študoval na Vysokej bohosloveckej škole v Prešove. 1. januára 1951 neverejne prijal kňazskú vysviacku v nemocničnej kaplnke v Rožňave ako neženatý gréckokatolík z rúk rožňavského rímskokatolíckeho biskupa Róberta Pobožného, pretože gréckokatolícki biskupi bl. Pavol Peter Gojdič a bl. Vasiľ Hopko už boli internovaní. Gréckokatolícka cirkev bola v tom čase postavená mimo zákona. Svoje povolanie nemohol vykonávať a manuálne pracoval ako drevorubač a baník v Česku. V roku 1955, po tom ako pracoval v pekárni vo Vranove nad Topľou, sa ukrýval skoro dva roky v Ložíne na Zemplíne, lebo mu hrozilo zatknutie pre tajnú dušpastiersku činnosť. Štátna bezpečnosť a jej spolupracovníci ho však predsa vypátrali a po súdnych procesoch v Prešove a na Pankráci v Prahe bol odsúdený na štyri roky, z ktorých si dva odsedel. Ako väzeň opäť pracoval ako baník v Podkrkonoší. Keďže ako vedľajší trest mal zákaz pobytu vo Východoslovenskom kraji, aj po prepustení z väzenia musel ostať v Česku, kde až do roku 1968 pracoval ako kopáč na stavbách plynovodu. V januári 1968 po politických zmenách, ešte pred obnovením činnosti gréckokatolíckej cirkvi pomáhal biskupovi bl. Vasiľovi Hopkovi v Oseku u Duchcova, kde bol blažený biskup – mučeník nedobrovoľne internovaný komunistickou mocou. V júni roku 1968 po obnovení činnosti Gréckokatolíckej cirkvi sa zapojil do aktívnej pastoračnej práce. Od roku 1969 až do roku 1990 bol veľmi blízkym spolupracovníkom ordinára Mons. Jána Hirku ako aktuár a ceremoniár na biskupskom úrade v Prešove. Potom bol farárom v Ďurďoši vo vranovskom regióne. V roku 1993 sa stal riaditeľom vikariátu pre gréckokatolíkov v Česku. V roku 1996 od ustanovenia Apoštolského exarchátu v Prahe bol jeho protosynkelom - generálnym vikárom. Pracoval po boku prvého pražského apoštolského exarchu vladyku Ivana Ljavinca. V marci 2002 ho Svätý Otec Ján Pavol II. menoval pápežským prelátom za jeho zásluhy a obetavú prácu pre Gréckokatolícku cirkev. Od mája roku 2003, od intronizácie vladyku Ladislava Hučka, apoštolského exarchu pre Česko bol jeho synkel – biskupský vikár.
24. apríla 2004 vo Vatikáne bolo oficiálne oznámené rozhodnutie Svätého Otca Jána Pavla II. povýšiť do hodnosti titulárneho biskupa abrittského Mons. Jána Eugena Kočiša, pápežského preláta a dovtedajšieho protosynkela Apoštolského exarchátu pre katolíkov byzantského obradu – gréckokatolíkov v Česku. Jeho konsekrácia na biskupa bola 3. decembra 1967, ako uvádza Annuario Pontificio.
15. mája 2004 prijal biskupskú vysviacku „sub conditione“ v Katedrále sv. Klimenta v Prahe z rúk vladyku Ďurja Džudžara, apoštolského exarchu pre Srbsko a Čiernu Horu. Spolusvätiteľmi boli otcovia biskupi Ján Babjak, prešovský eparcha a Ladislav Hučko, pražský apoštolský exarcha. Od 7. októbra 2006 bol emeritným biskupom. Vladyka Ján Eugen bol horlivým a príkladným nástupcom apoštolov, zakladajúcim členom Spolku sv. Cyrila a Metoda.
Zomrel dňa 4. decembra 2019. V čase úmrtia bol druhým najstarším biskupom byzantskej tradície. Pohrebné obrady sa konali v pondelok 9. decembra 2019 v Katedrále sv. Jána Krstiteľa v Prešove, ktorým predsedal prešovský arcibiskup Ján Babjak SJ. Rakva s telesnými pozostatkami zosnulého vladyku sú uložené v krypte Katedrálneho chrámu v Prešove.

</doc>
<doc id="322929" url="https://sk.wikipedia.org/wiki?curid=322929" title="Brněnské Ivanovice">
Brněnské Ivanovice

Brněnské Ivanovice je katastrálne územie, jedno zo štyridsaťosem katastrálnych území štatutárneho mesta Brna a do 16. apríla 1919 samostatná obec. Má rozlohu 416,6 ha, je tu evidovaných 26 ulíc a 785 adries. Celé katastrálne územie leží v mestskej časti Brno-Tuřany.

</doc>
<doc id="322932" url="https://sk.wikipedia.org/wiki?curid=322932" title="Spolok sv. Cyrila a Metoda">
Spolok sv. Cyrila a Metoda

Spolok sv. Cyrila a Metoda (skratka SSCM) je náboženský a kultúrny spolok gréckokatolíkov na Slovensku. Vznikol v roku 1941 pod názvom "Jednota sv. Cyrila a Metoda" s cieľom rozvíjať svoju náboženskú, kultúrnu, výchovno-vzdelávaciu a organizačnú činnosť medzi gréckokatolíkmi na Slovensku aj v zahraničí, v úsilí zachovať a zveľaďovať dedičstvo svätých Cyrila a Metoda a upevňovať náboženské a národné povedomie gréckokatolíkov. V roku 1950 bola činnosť spolku násilne prerušená, obnovená bola v roku 1991.
Spolok sv. Cyrila a Metoda je náboženským a kultúrno-výchovným spolkom gréckokatolíkov na Slovensku. Je právnickou osobou a má svoj znak. Znakom spolku je trojramenný (osemčlenný) kríž s vyobrazením sv. Cyrila a sv. Metoda po boku kríža, uzatvorený tromi navzájom spojenými kružnicami v tvare trojlístka. Sídlom SSCM sú Michalovce.
SSCM rozvíja aktivitu v oblasti náboženského a kultúrneho života aj medzi gréckokatolíkmi, ktorí žijú v zahraničí. SSCM je aktívna aj v oblasti edičnej a vydavateľskej a v rámci svojej pôsobnosti vydáva periodické a neperiodické publikácie. Spolok má vydavateľstvo Byzant v Košiciach. SSCM v duchu ekumenizmu spolupracuje s inými náboženskými spoločnosťami a organizáciami.
Každý rok vydáva spolok "Gréckokatolícky kalendár" (v súčasnosti s názvom "V brázde Metodovej") a podielovú knihu pre členov.
V minulosti boli predsedami spolku: Jozef Zorvan-Karpaty, Vojtech J. Dudič st. a Jozef Knežo. Veľkú zásluhu na vzniku spolku mali o. Ján Murín, Jozef Pichonský a Ján Danko.
Súčasným predsedom spolku je ThDr. Michal Hospodár (od r. 1999).
Spolok má v súčasnosti (r. 2011) 126 zakladajúcich členov, 85 skupinových členov a 3 504 riadnych členov.
Vydavateľstvo Byzant.
Byzant je vydavateľstvo gréckokatolíckeho Spolku sv. Cyrila a Metoda. Pre spolok vydáva podielové knihy, kalendáre a ďalšie publikácie. Ide o publikácie súvisiace s byzantsko-slovanskou duchovnosťou, na ktorú sa Spolok sv. Cyrila a Metoda zameriava.
Medzi významnejšie publikácie patria napr. knihy pre byzantský bohoslužobný obrad ako sú cirkevnoslovanský Liturgikon a Poriadok bohoslužieb, prípadne historicky cenné dielo Joannikia Baziloviča. Ďalej vydáva knihy zaoberajúce sa dejinami Gréckokatolíckej cirkvi na Slovensku.
V rámci podielových kníh pre Spolok sv. Cyrila a Metoda sa vydavateľstvo venuje aj vydávaniu pôvodnej tvorby autorov najmä z východného Slovenska (napr. Mikuláša Kasardu).
Okrem knižnej produkcie vydáva aj hudobné nahrávky.

</doc>
<doc id="322933" url="https://sk.wikipedia.org/wiki?curid=322933" title="Dvorska">
Dvorska

Dvorska je katastrálne územie, jedno zo štyridsaťosem katastrálnych území štatutárneho mesta Brna a do 26. novembra 1971 samostatná obec. Má rozlohu 223,48 ha, je tu evidovaných 3 ulíc a 113 adries. Celé katastrálne územie je súčasťou mestskej časti Brno-Tuřany.

</doc>
<doc id="322935" url="https://sk.wikipedia.org/wiki?curid=322935" title="Army Ballistic Missile Agency">
Army Ballistic Missile Agency

Army Ballistic Missile Agency – ABMA (Armádna agentúra pre balistické strely) bola agentúra americkej armády založená 1. februára 1956 v Redstone Arsenal, Huntsville Alabama, ktorej úlohou bol vývoj prvej armádnej balistickej strely stredného doletu. Veliteľom sa stal Generálmajor John B. Medaris a Dr. Wernher von Braun.
Činnosti agentúry.
Prvým veľkým projektom prideleným ABMA bola raketa Redstone. ABMA v čele s von Braunom na jej základe vyvíjali raketu schopnú vyniesť satelit do vesmíru, projekt niesol názov Orbiter. Ministerstvo obrany však rozhodlo v prospech projektu Vanguard a ABMA dostala rozkaz prerušiť práce na projekte. Von Braun však rozkaz neakceptoval a sústredil sa na vývoj rakety Jupiter-C, ktorá mala krycí názov IRBM Jupiter-C (balistická raketa stredného doletu) a slúžila pre testy návratu do atmosféry. Hneď pri prvom lete, keď niesla približne 14 kilovú maketu satelitu, dosiahla výšku 1100 km. Špekuluje sa, že už vtedy by bolo možné umiestniť satelit na orbitu, ale chýbalo vládne povolenie. To sa zmenilo o rok neskôr, keď Sovieti vypustili svoj Sputnik 1. ABMA dostala povolenie a 31. januára 1958 vypustila raketu Juno I so satelitom Explorer 1.
Ďalším projektom bolo nahradenie rakety Redstone novým typom na tuhé pohonné látky. Pôvodný názov znel Redstone-S, ale neskôr bol premenovaný na Pershing. Výrobou MGM-31 Pershing bola následne poverená spoločnosť Glenn L. Martin Company. Vývoj začal už v roku 1956, teda pred uvedením pôvodných rakiet Redstone do služby.
Prechod pod NASA.
V roku 1958 bol všetok vedecký a inžiniersky personál, vrátane von Brauna, prevedený pod novovzniknutú NASA a z budov a zariadení v južnej časti Redstone Arsenal sa stalo Marshall Space Flight Center . Zvyšok ABMA prešiel spolu s Redstone Arsenal, Jet Propulsion Laboratory, White Sands Proving Ground a Army Rocket and Guided Missile Agency pod správu Ordnance Missile Command (AOMC). Ďalšou reštrukturalizáciou v roku 1961 prešli všetky vesmírne aktivity AOMC pod kontrolu NASA, to zahŕňalo väčšinu personálu, objektov i vybavenia. Posledné zvyšky ABMA boli rozpustené roku 1962 alebo prešli pod novozriadené Armádne velenie raketových síl, skrátene MICOM.

</doc>
<doc id="322937" url="https://sk.wikipedia.org/wiki?curid=322937" title="ABMA">
ABMA



</doc>
<doc id="322940" url="https://sk.wikipedia.org/wiki?curid=322940" title="Huntsville (Alabama)">
Huntsville (Alabama)

Huntsville je mesto v americkom štáte Alabama v okrese Madison. Podľa odhadu z roku 2007 malo 171 327 obyvateľov. 
Mesto bolo založené v roku 1805. Svoje súčasné meno získalo až počas britsko-americkej vojny v roku 1812 po osadníkovi Johnovi Huntovi. Mestom preteká rieka Tennessee. 

</doc>
