<doc id="333017" url="https://sk.wikipedia.org/wiki?curid=333017" title="Otvorenie (album)">
Otvorenie (album)

Otvorenie je prvý sólový štúdiový album slovenského rappera Opaka vydaný pod vydavateľstvom Hip-Hop.sk/EMI. Album vyšiel 24. októbra 2008 (v deň premiéry muzikálu "Príbeh ulice", na ktorom sa Opak podieľal ako hudobný dramaturg), i keď pôvodný plán bol vydať album ešte na jar 2008. Okrem Opaka sa na albume ako hostia predstavili Treach (z americkej skupiny Naughty by Nature), Sash, Biely, Boy Wonder, Row G, Marcel Palonder, Robo Papp, Decko a Rebel. O produkcie sa postaral okrem Opaka aj Abe, Grimaso, DJ Jazzy, Beyuz, Damalistik, Analytik a Viktor Hazard. Celý album bol nahratý v Opakovom štúdiu Zion 5 a o dizajn obalu sa postaral Moe.
Pred albumom Viktor Hazard, Biely, Opak a Čistychov vypustili zadarmo na internet "Od nás Opak, Čistý mixtape", na ktorom sa nachádzali aj exkluzívne ukážky z Otvorenia.
Prvý videoklip bol urobený k singlu "Twist" s hosťujúcou Sash. Videoklip režíroval Branislav Vincze a premiéru mal v júni 2008. Skladba sa dočkala aj hranosti v slovenských rádiách a najvyššie sa dostala na 38. miesto najhranejších skladieb v slovenských rádiách a 8. miesto v rebríčku najhranejších skladieb domácej tvorby. Remix skladby "Twist" sa pod názvom "Twist 90bpm.sk Gutter Ball Riddim Remix" objavil na mixtape "90bpm narodeninový mixtape vol. 3". Opak v tejto verzii použil autotune. Iná verzia sa objavila aj na mixtape "Socaration 2 presented by DJ MeSs" a pôvodná verzia sa objavila na výberovke "PreHlad 2008".
Druhý videoklip bol urobený k skladbe "Ich závody" s hosťujúcim rapperom Row G a spevákom Marcelom Palonderom. Klip mal premiéru 29. októbra 2008 na koncerte rappera The Game v Bratislave.
Skladba "Sen, ktorý sa musel splniť" sa umiestnila na 25. mieste v rebríčku najhranejších domácich skladieb v slovenských rádiách. V pôvodnej verzii skladby mala byť Analytikova produkcia a rapper DNA ako hosť. V roku 2010 sa Dubplate verzia skladby objavila na "Most High Mixtape vol. 5".
Z albumu za po necelom roku predalo okolo 1 000 kópii.

</doc>
<doc id="333022" url="https://sk.wikipedia.org/wiki?curid=333022" title="Stephen Jay Gould">
Stephen Jay Gould

Stephen Jay Gould (* 10. september 1941, Queens, New York, New York, USA – † 20. máj 2002, Manhattan, New York, USA) bol americký paleontológ, evolučný biológ a historik vedy. Bol jedným z najvplyvnejších a najčítanejších autorov populárno vedeckej literatúry svojej generácie. Väčšinu svojej kariéry pôsobil na Harvardovej univerzite a v Americkom prírodovednom múzeu v New Yorku. V neskorších rokoch svojho života tiež učil biológiu a evolučnú teóriu na New York University neďaleko jeho bydliska v SoHo.
Gouldonovým najväčším prínosom v oblasti vedy je pravdepodobne teória prerušovaných rovnováh, s ktorou prišiel spoločne s Nilesom Eldredgeom v roku 1972. Teória hovorí, že proces evolúcie pozostáva z dlhých období evolučnej stability prerušovaných krátkymi obdobiami kladogenézy, pri ktorých dochádza k vzniku nových druhov. Táto teória odporuje teórii fyletického gradualizmu, ktorá hovorí o postupných, hladkých a spojitých zmenách vo fosílnom zázname.

</doc>
<doc id="333023" url="https://sk.wikipedia.org/wiki?curid=333023" title="Stephen J. Gould">
Stephen J. Gould



</doc>
<doc id="333024" url="https://sk.wikipedia.org/wiki?curid=333024" title="Stephen Gould">
Stephen Gould



</doc>
<doc id="333025" url="https://sk.wikipedia.org/wiki?curid=333025" title="Radio 32 Goldies">
Radio 32 Goldies

Radio 32 Goldies je 2. program švajčiarskej súkromnej rozhlasovej stanice Radio 32. Rádio začalo vysielať 24. októbra 2001.
Radio 32 Goldies je určené pre milovníkov "Oldies" hitov, ktoré toto rádio ponúka z rokov 1960 - 1989. Rádio taktiež vysiela každú celú hodinu spravodajský blok (správy, počasie, šport a dopravný servis). Každý večer o 20:00 štartujú relácie zamerané na konkrétne druhy hudby (country, pop, folk, či dokonca hudbu ľudovú).
Radio 32 Goldies vysiela z mestečka Solothurn. Kanál zamestnáva 10 moderátorov. Podľa "Radio Control" v roku 2008 priemerný počet ľudí, ktorí Radio 32 Goldies denne počúvali bol 29 100. V súčasnosti Radio 32 Goldies vysiela už aj prostredníctvom internetu, takže je počúvateľné prakticky po celom svete.

</doc>
<doc id="333027" url="https://sk.wikipedia.org/wiki?curid=333027" title="Bobaľky">
Bobaľky



</doc>
<doc id="333033" url="https://sk.wikipedia.org/wiki?curid=333033" title="Hoja (rod)">
Hoja (rod)

Hoja (iné názvy: hója, hoya, staršie: voskovka; lat. Hoya) je rod rastlín patriaci do čeľade glejovkovitých (Asclepiadaceae), najnovšie do zimozeleňovitých (Apocynaceae). Tento rod zahŕňa 200 až 300 druhov.
Charakteristika.
Hoja je popínavá rastlina, tvoriaca niekoľkometrové výhonky s oválnymi (podlhovastými, elipsovitými, drobnými či veľkými), mäsitými, po dvojiciach na stonke usporiadanými listami. Hviezdicovité kvety, nakopené po 12-15 (pri druhu Hoya imperialis súkvetie tvorí 3-9 veľkých kvetov) do zväzkov nazývaných „okolíky“, majú širokú škálu farieb: od bielej, cez krémové a ružové odtiene až po mäsitú farbu s výraznejšou škvrnou v strede. Rastlina je atraktívna aj svojimi listami, dlhými 2 - 20 cm a širokými asi 1,5 - 6 cm, ktoré majú u rôznych druhov rôzny tvar: od jednoduchého oválneho, cez listy so zvlneným okrajom alebo s tvarom srdca, s mäsitými alebo tenšími listami s výraznou žilnatinou, so žltými okrajmi alebo s bielymi škvrnami na nich. Často sa pre hrubšie listy hoje omylom zaraďujú medzi sukulenty.
Dejiny.
Zaujímavou je história mena tejto prenikavo voňajúcej rastliny. Meno jej dal botanik Robert Brown. Pomenoval ju po svojom kolegovi, botanikovi menom Thomas Hoy, ktorý pracoval ako hlavný záhradník u kniežaťa z Northumberlandu v Sion House v Middlesexe. Zmienka o tom je datovaná z roku 1810.
Oblasť výskytu.
Pravlasťou týchto zaujímavých rastlín sú oblasti od juhovýchodnej časti Ázie až po tropické časti Austrálie. Tento rod zahŕňa vyše 200 druhov. Bežne u nás možno kúpiť ako okrasné kvetiny 2 druhy: "Hoya carnosa" (hoja vosková, známa aj ako voskovka [v užšom zmysle]) a jej varianty (´Compacta a ´Veriegata) a "Hoya bella" (hoja pekná). Okrem týchto druhov sú známe ešte "Hoya australis", "Hoya longifolia" (hoja dlholistá), "Hoya kerrii" s listami v tvare obráteného srdca či "Hoya lacunosa". Zrejme najvzácnejší druh tohto rodu je "Hoya imperialis".
Pestovanie.
Čo sa týka pestovania tohto kvetu, menej náročná z bežne dostupných je hoja vosková. Cez zimu znesie aj nižšiu teplotu (10°C, oproti tomu hoja pekná nutne potrebuje teplotu aspoň 16°C). Maximálna letná teplota je pre oba druhy 24°C. Pri vyšších je nutné zvyšovanie vzdušnej vlhkosti orosovaním. Treba sa vyhnúť postrekovaniu samotných súkvetí, aby sa zabránilo výskytu a rozmnoženiu prípadných chorôb alebo škodcov.
Rastliny umiestňujeme na dostatočne svetlé miesto, bez priameho slnečného žiarenia. Pri slabšom svetle prestáva rastlina kvitnúť. Pri vystavení priamemu slnečnému svetlu získajú listy červený nádych alebo zožltnú. Dostatok svetla vplýva na vyfarbenosť škvŕn na listoch. 
Na to, aby rastlina spoľahlivejšie kvitla (okrem veku, staršie kvitnú častejšie) vplýva aj veľkosť črepníka. Hoja patrí medzi tie druhy rastlín, ktoré lepšie rastú a kvitnú, keď ich črepník mierne obmedzuje (podobne ako vencovec, ibištek, klívia). Staršie rastliny sa preto často nepresádzajú (raz za 2-3 roky).
Hoje neznášajú premokrenie. Ak nie je vyslovene horúco (v lete), stačí rastliny zaliať 1x do týždňa. V zime sa zalievajú ešte menej - 1x za 14 dní a najlepšie mäkkou vodou.

</doc>
<doc id="333041" url="https://sk.wikipedia.org/wiki?curid=333041" title="Jegor Gajdar">
Jegor Gajdar



</doc>
<doc id="333042" url="https://sk.wikipedia.org/wiki?curid=333042" title="Maria Gajdarová">
Maria Gajdarová



</doc>
<doc id="333043" url="https://sk.wikipedia.org/wiki?curid=333043" title="Maria Gajdar">
Maria Gajdar



</doc>
<doc id="333046" url="https://sk.wikipedia.org/wiki?curid=333046" title="Via Aemilia">
Via Aemilia

Via Aemilia bola staroveká rímska cesta na severe Talianska. Spájala mestá "Ariminum" (Rimini) na pobreží Jadranského mora a "Placentia" (Piacenza) na rieke "Padus" (Pád). Dokončená bola v roku 187 pred Kr. Spojenie s Rímom zabezpečovala ďalšia cesta Via Flaminia, ktorá sa napájala v meste Rimini a bola dokončená o 33 rokov skôr. Cesta mala strategický význam, pretože umožnila kolonizáciu novo dobytého a poľnohospodársky významného údolia rieky Pád. Pozdĺž cesty boli vytvorené vojenské a civilné sídla o čom svedčia aj roky založenia miest ako "Bononia" (Bologna) (189 pred Kr.), "Mutina" (Modena), "Regium" (Reggio Emilia) a Parma (všetky založené v 183 pred Kr.).
Cesta je nazvaná podľa rímskeho konzula, ktorým bol Marcus Aemilius Lepidus. Viedla prevažne priamo a to v dĺžke 176 rímskych míľ (260 km). Prechádzala mestami Forlì, Faenza, Bologna, Modena, Reggio a Parma.

</doc>
<doc id="333049" url="https://sk.wikipedia.org/wiki?curid=333049" title="Marcus Aemilius Lepidus">
Marcus Aemilius Lepidus

Marcus Aemilius Lepidus môže byť:

</doc>
<doc id="333050" url="https://sk.wikipedia.org/wiki?curid=333050" title="Michelozzo">
Michelozzo

Michelozzo di Bartolomeo Michelozzi (* 1396, Florencia, Taliansko – † 1472, Florencia) bol taliansky architekt a sochár.
Narodil sa vo Florencii ako syn krajčíra. Bol žiakom Ghibertiho a neskôr spolupracoval s Donatellom. Pracoval s mramorom, bronzom a striebrom. Vytvoril sochu mladého sv. Jána nad dverami v katedrále Santa Maria del Fiore, oproti Baptistériu San Giovanni. Vytvoril aj striebornú sochu Jána Krstiteľa na antependiu v San Giovanni. Michelozzovým priateľom a patrónom bol Cosimo Medici, ktorého sprevádzal počas jeho krátkeho exilu do Benátok v roku 1433. V Benátkach postavil knižnicu na ostrove San Giorgio Maggiore a navrhol tu aj ostatné budovy.
V roku 1428 spolu s Donatellom, postavili vonkajšiu kazateľnicu pre katedrálu mesta Prato. Jeho návrhom je aj renesančný palác Palazzo Medici Riccardi, ktorý dal vybudovať Cosimo. Palác patrí medzi významné exempláre talianskej architektúry v 15. storočí. Michelozzo zrekonštruoval aj Palazzo Vecchio, radnicu vo Florenci, ktorá bola v tom čase polorozpadnutá. V roku 1437 Cosimo odovzdal kláštor San Marco dominikánom a Michelozzo bol najatý aby upravil jeho obytné priestory a kostol.
Michelozzo navrhol pre Cosima viaceré významné budovy. Okrem nich navrhol aj penzión v Jeruzaleme pre pútnikov z Florencie, Cosimovu letnú vilu v Careggi (Toskánsko) a opevnený hrad, ktorý začal rekonštruovať v 1452 ako Villa Medicea di Cafaggiolo v meste Barberino di Mugello. Pre Cosimovho syna Giovanniho postavil veľkú vilu v meste Fiesole. Napriek Vasariho tvrdeniu, že zomrel vo veku 68 rokov, žil až do roku 1472. Je pochovaný v kláštore San Marco, Florencia.

</doc>
<doc id="333051" url="https://sk.wikipedia.org/wiki?curid=333051" title="Michelozzo di Bartolomeo Michelozzi">
Michelozzo di Bartolomeo Michelozzi



</doc>
<doc id="333052" url="https://sk.wikipedia.org/wiki?curid=333052" title="Michelozzo Michelozzi">
Michelozzo Michelozzi



</doc>
<doc id="333053" url="https://sk.wikipedia.org/wiki?curid=333053" title="V centre diania">
V centre diania

V centre diania je druhý štúdiový album slovenskej hip-hopovej skupiny Drvivá Menšina vydaný pod vydavateľstvom VSZ (V sieti zla). Album vyšiel vo februári 2007, i keď pôvodný plán bol vydať album ešte v januári. Ako hostia sa na albume predstavili Slipo, Biely, Čistychov a francúzsky rapper Junior. O hudobné produkcia sa postarali Šegy 100, DNA, G-Bod, Retrack, Viktor Hazard, DJ Jazzy a Hajtkovič. O dizajn obalu sa postaral Sado (RHB).
Prvý videoklip bol urobený k skladbe "V centre diania". Režíroval ho Branislav Vincze a premiéru mal v marci 2007. Druhý videoklip bol urobený k skladbe "Proroctvo" a režíroval ho Ľuboš Adamec.
Skladba "Tvrdá hra" sa objavila aj na mixtape Viktora Hazarda "Rapsuperstar mixtape vol. 2".

</doc>
<doc id="333054" url="https://sk.wikipedia.org/wiki?curid=333054" title="Maria Jegorovna Gajdarová">
Maria Jegorovna Gajdarová



</doc>
<doc id="333057" url="https://sk.wikipedia.org/wiki?curid=333057" title="Marija Gajdar">
Marija Gajdar



</doc>
<doc id="333058" url="https://sk.wikipedia.org/wiki?curid=333058" title="Marija Gajdarová">
Marija Gajdarová



</doc>
<doc id="333060" url="https://sk.wikipedia.org/wiki?curid=333060" title="Marija Jegorovna Gajdar">
Marija Jegorovna Gajdar



</doc>
<doc id="333061" url="https://sk.wikipedia.org/wiki?curid=333061" title="Maria Jegorovna Gajdar">
Maria Jegorovna Gajdar



</doc>
<doc id="333062" url="https://sk.wikipedia.org/wiki?curid=333062" title="Maroon 5">
Maroon 5

Maroon 5 je americká pop rocková skupina z Los Angeles trojnásobne ocenená Grammy. Medzi jej členov patrí Adam Levine (gitara, spev), James Valentine (gitara, spev), Jesse Carmichael (klávesy, spev), Michael Madden (basová gitara) a Matt Flynn (bicie, perkusie).
Počas štúdia na strednej škole v roku 1995, spevák a hráč na rytmickej gitare Adam Levine, klávesista Jesse Carmichael, basgitarista Mickey Madden, a bubeník Ryan Dusick vytvorili garážovú kapelu Kara's Flowers, ktorá sa objavila i v populárnom americkom seriáli "Beverly Hills 90210" a v roku 1997 vydala svoj jediný album. Potom ako sa ku skupine pridal v roku 2001 James Valentine, premenovali sa na Maroon 5. V rokoch 20032005 vystupovali v rámci turné k albumu "Songs About Jane", na pódiách po celom svete. Nápor koncertov však nevydržal bubeník Ryan Dusick a v roku 2006 ho vystriedal Matt Flynn.

</doc>
<doc id="333066" url="https://sk.wikipedia.org/wiki?curid=333066" title="Marianne Vos">
Marianne Vos



</doc>
<doc id="333068" url="https://sk.wikipedia.org/wiki?curid=333068" title="Samantha Reed Smith">
Samantha Reed Smith



</doc>
<doc id="333071" url="https://sk.wikipedia.org/wiki?curid=333071" title="Židovský cintorín v Třebíči">
Židovský cintorín v Třebíči

Židovský cintorín v Třebíči je národná kultúrna pamiatka v Třebíči. V rámci súboru baziliky svätého Prokopa a třebíčskej židovskej štvrti, ktorej je oddelenou časťou, je zapísaný na zozname Svetového dedičstva UNESCO.
Židovský cintorín v Třebíči je po pražskom starom židovskom cintoríne druhý najväčší v Česku. Rozkladá sa na severnej stráni Hrádku na celkovej ploche . Je na ňom 2 600 náhrobkov, najstarší dosiaľ čitateľný je datovaný v roku 1625. Pochovaných tu bolo asi 11 000 ľudí.
Dejiny.
Cintorín bol založený v 2. polovici 15. storočia. Asi do roku 1468 Židia pravdepodobne pochovávali svojich zosnulých priamo pri kláštornom múre. Toto pohrebisko bolo zrušené a nové umiestnené na odvrátenej, severnej svahovitej strane Hrádku. Keď v roku 1888 pri prietrži mračien a povodni boli niektoré hroby vyplavené, bol cintorín rozšírený južným smerom (nová časť cintorína). V tejto časti stoja pamätníky obetiam prvej svetovej vojny (z roku 1922, 20 obetí) i druhej svetovej vojny (z roku 1957, 290 obetí).
Na cintorín sa vchádza zo západu kovanou vstupnou bránou. Vedľa nej je obradná sieň (1903) s dobre dochovaným interiérom. Vybudovaná bola zásluhou rabína Samuela Pollaka (18421906) na náklady třebíčskej židovskej obce.
Veľkú zásluhu na tom, v akom dobrom stave cintorín prečkal druhú polovicu 20. storočia, keď po druhej svetovej vojne prestal byť využívaný a pustol, majú František Veselý, bývalý primár, a Bohumír Pavlík, školský inšpektor v. v. Obaja boli za to ocenení pri slávnostnom zasadaní zastupiteľstva mesta 23. augusta 2003.

</doc>
<doc id="333072" url="https://sk.wikipedia.org/wiki?curid=333072" title="Třebíčská židovská štvrť">
Třebíčská židovská štvrť



</doc>
<doc id="333074" url="https://sk.wikipedia.org/wiki?curid=333074" title="Air Berlin">
Air Berlin

Air Berlin PLC &amp; Co. Luftverkehrs KG (jednoducho len airberlin alebo airberlin.com) bola druhá najväčšia nemecká letecká spoločnosť. Sídlo spoločnosti bolo v Berlíne. Spoločnosť Air Berlin malo hlavnú základňu na letisku Tegel v Berlíne, na letisku v Düsseldorfe, v Norimbergu a na letisku v Palma de Mallorce. Air Berlin zamestnával viac ako 8 700 zamestnancov. V roku 2009 Air Berlin prepravil 29 000 000 cestujúcich.
Od zimnej sezóny 2008/2009 spoločnosť Air Berlin spolupracoval s ruskou leteckou spoločnosťou S7 Airlines a s čínskou leteckou spoločnosťou Hainan Airlines na linkách do Moskvy a do Pekingu. Od zimnej sezóny 2010/2011 spoločnosť Air Berlin začína prevádzkovať lety pod spoločným číslom (codeshare) so spoločnosťou American Airlines a Finnair.
Flotila.
Flotila spoločnosti Air Berlin (stav zo 16. septembra 2010):
Rekordný let.
V novembri 2001, kedy spoločnosť začala prevádzkovať lietadlá typu Boeing 737-800, jedno z lietadiel s imatrikulačnou značkou D-ABBC vytvorilo rekord letiac bez medzipristátia z letiska Seattle (BFI) na letisko Berlín-Tegel (TXL). Let trval 9 hodín a 10 minút. Lietadlo preletelo 8 345 kilometrov.
Zdroj.
https://www.aktuality.sk/clanok/529223/lufthansa-ma-dnes-velky-den-kupuje-skrachovane-aerolinie-air-berlin/

</doc>
<doc id="333075" url="https://sk.wikipedia.org/wiki?curid=333075" title="Třebíčska židovská štvrť">
Třebíčska židovská štvrť



</doc>
<doc id="333077" url="https://sk.wikipedia.org/wiki?curid=333077" title="Ten paciencia">
Ten paciencia

Ten paciencia (v slovenčine: "Maj Trpezlivosť") je prvý singel speváčky Thalíe z albumu Lunada. Autormi piesne sú Decemer Bueno, Maquilee Alvarez a Cynthia Salazar, singel produkoval Emilio Estefan. Bol zvolený ako prvý singel z albumu hlasovaním cez internet, kde zvíťazil nad "Sangre Caliente".
Zoznam skladieb.
Oficiálna verzia

</doc>
<doc id="333078" url="https://sk.wikipedia.org/wiki?curid=333078" title="Ten Paciencia">
Ten Paciencia



</doc>
<doc id="333079" url="https://sk.wikipedia.org/wiki?curid=333079" title="Židovská štvrť">
Židovská štvrť

Židovská štvrť môže byť:

</doc>
<doc id="333082" url="https://sk.wikipedia.org/wiki?curid=333082" title="Truck of the Year">
Truck of the Year

Truck of the Year je ocenenie v sektore medzinárodnej dopravy. Každý rok odborná porota pozostávajúca s popredných, odborných novinárov vyberie kamión roka z nových vozidiel na európskom trhu.
Porota.
Porota sa od začiatku skladala s niekoľkých, a neskôr niekoľkých desiatok novinárov z európskych krajín. Novinári reprezentujú redakcie odborných magazínov zaoberajúcich sa úžitkovými vozidlami. Pravidlom je, že každú krajinu reprezentuje jeden novinár.
Porota reprezentuje nasledujúce krajiny a redakcie odborných motoristických magazínov:

</doc>
<doc id="333085" url="https://sk.wikipedia.org/wiki?curid=333085" title="Kostol svätého Jakuba (Polička)">
Kostol svätého Jakuba (Polička)

Kostol svätého Jakuba Väčšieho je kostol v pardubickom kraji v meste Polička. 
V roku 2010 bol vyhlásený za národnú kultúrnu pamiatku.
Dejiny.
Kostol vznikol pravdepodobne pri založení mesta Polička, V zakladacej listine mesta, vydanej Přemyslom Otakarom II., sa udáva rok vzniku mesta 1265. Trojloďový kostol bol v minulosti niekoľkokrát prestavovaný a rekonštruovaný po požiari až do dnešnej novogotickej podoby.
V 36 metrov vysokej veži kostola sa v roku 1890 narodil hudobný skladateľ Bohuslav Martinů.

</doc>
<doc id="333086" url="https://sk.wikipedia.org/wiki?curid=333086" title="Kostol svätého Mikuláša (Staré Mesto, Praha)">
Kostol svätého Mikuláša (Staré Mesto, Praha)

Kostol svätého Mikuláša je kostol v Prahe na Staromestskom námestí. Súčasná budova kostola bola postavená v barokovom slohu v rokoch 1727 – 1735 staviteľom Kiliánom Ignácom Dientzenhoferom, vysvätený bol v 1737 a dokončený v 1739.
Dejiny.
Kostol patrí medzi najstaršie v Prahe, spomína sa už v roku 1273. Kostol bol postavený na mieste vyhoreného románskeho farného kostola. Výstavba začala po dokončení blízkeho kláštora.
Za cisára Jozefa II. bola časť kostolného vybavenia zrekvirovaná, vrátane zvonov. Podľa povesti bol jeden z nich venovaný Dolanom. V rokoch 1870–1914 slúžil pravoslávnej cirkvi, potom bol využívaný ako posádkový kostol, či sklad. Od roku 1920 tu pôsobí Cirkev československá husitská.
V interiéri kostola stoja za pozornosť organ, stropné fresky zobrazujúce životy svätcov sv. Mikuláša, sv. Benedikta a motívy zo Starého zákona. V rokoch 1735 – 1736 ich vytvoril bavorský maliar Kosmas Damián Assam. Hlavný oltár z umelého mramoru pochádza z roku 1737.

</doc>
<doc id="333091" url="https://sk.wikipedia.org/wiki?curid=333091" title="Serge Lang">
Serge Lang

Serge Lang (* 19. máj 1927, Paríž, Francúzsko – † 12. september 2005, Berkeley, Kalifornia, USA) bol francúzsky matematik, člen skupiny Nicolas Bourbaki. Je známy predovšetkým vďaka práci v teórii čísel a ako autor viacerých známych matematických učebníc.
dobe svojho úmrtia bol emeritným profesorom na Yaleovej univerzite.
Lang tiež pracoval v teórii polí a v oblasti diofantických aproximácií, v teórii transcendentných čísel zas upravil výsledok Theodora Schneidera, dnes známy ako Schneiderova-Langova veta. Sformuloval tiež množstvo domnienok v oblasti diofantickej geometrie.
Bol tiež aktívnym odporcom Vietnamskej vojny.

</doc>
<doc id="333094" url="https://sk.wikipedia.org/wiki?curid=333094" title="Avro York">
Avro York

Avro 685 York je britské dopravné lietadlo. Pre povojnovú dopravu na britských diaľkových trasách mali značný význam štvormotorové typy Avro 685 York. Boli to pôvodne vojenské dopravné stroje, odvodené podľa projektu z roku 1941 – 1942 z bombardéra Avro Lancaster. Spojené kráľovstvo trpelo nedostatkom vojenských veľkokapacitných dopravných lietadiel a firma Avro sa snažila riešiť problém jednoduchou úpravou – pod krídla Lancasteru bol zavesený nový veľkokapacitný trup, ktorého kabína pojala až 30 osôb. Chvostové plochy boli podobné Lancasteru, no podvozok musel byť postavený nanovo.
Vznik a vývoj.
Prototyp typu 685 bol zalietaný 5.7.1942 ako nákladný, s veľkými dverami na boku. Bol úspešný avšak dva faktory bránili rozvoju výroby – nedostatok kapacity pri veľkosériovej výrobe Lancasterov a dohoda s USA, že budú počas vojny hlavnými dodávateľmi dopravných lietadiel. Preto vznikli v roku 1942 len 4 Yorky, z ktorých tretí bol nazvaný „Ascalon“ a istý čas slúžil ako osobný stroj Winstona Churchilla. V roku 1943 postavil Avro len 3 kusy, no na ďalší rok sa výroba vystupňovala na 3 stroje mesačne. Väčšina z nich boli vojenské nákladné stroje, niektoré potom po úprave slúžili na prepravu dôležitých osobností. Boli osadené motormi Rolls-Royce Merlin T-24 alebo 502 o sile 1192 kW.
Operačné nasadenie.
K čiastočnej civilnej doprave sa Yorky dostali až v roku 1944. Spoločnosť BOAC prevádzkovala od marca pravidelnú dopravu osôb a pošty z Británie cez Maroko do Káhiry a pre túto trasu zakúpila 5 strojov s poznávacími znakmi G-AGJA až G-AGJE. Na trase pôsobila v spolupráci s RAF. Yorky viezli cestujúcich v zadnej časti kabíny, v prednej bol náklad.
Nová etapa civilnej dopravy Yorkov začala v roku 1946, keď sa BOAC zbavila závislosti od RAF. Zakúpila 13 Yorkov, ktoré nechala upraviť na dvanásťlôžkové, a boli určené predovšetkým na diaľkovú dopravu na trase Londýn – Johannesburg. Päť z nich požičala juhoafrickej spoločnosti SAA a v roku 1947 previedla 7 strojov k britskej spoločnosti pre leteckú prepravu do Južnej Ameriky - BSAA. Táto spoločnosť však zbankrotovala a o rok neskôr sa preto Yorky spolu s ostatnými lietadlami BSAA vrátili do spoločnosti BOAC.
Z ďalších väčších zákaziek civilných Yorkov treba vymenovať ešte 12 strojov priamo pre BSAA, 5 pre argentínsku spoločnosť FAMA, upravenú pre 24 cestujúcich a tri stroje pre spoločnosť Skyways, s kabínou pre 30 pasažierov. Táto produkcia civilných Yorkov dovŕšila počet postavených kusov na 256 z ktorých 208 bolo vojenských. Firma Avro stavala Yorky najprv v továrni Ringway, v októbri 1945 ju potom previedla do Yeadonu. 
V roku 1950 prestala BOAC dopravovať svojimi Yorkmi cestujúcich. Vtedy začali byť Yorky odkupované menšími firmami, ktoré sa zaoberali nepravidelnou a miestnou dopravou. Použili ich však úplne inak – podľa zmluvy s britským ministerstvom vojny, prepravovali vojenské jednotky a ich materiál na vzdialené základne v Ázii a Tichomorí. Napríklad spoločnosť Air Charter Limited prevádzkovala pravidelnú trasu Londýn – Fidži. Yorky sa sústredili do Európy ešte v období tzv. leteckého mostu do Západného Berlína, a to nielen vo vojenských farbách RAF ale aj v civilných farbách spoločnosti Skyways Limited.Avro York tvorilo 9 squadron veliteľstva pre transport RAF a bolo najväčšou oporou Berlínskeho vzdušného mostu počas rokov 1948/49. Na začiatku päťdesiatych rokov ho nahradil Handley Page Hastings. York bol v dopravnej službe v rovnakom čase ako Boeing Stratocruiser, Convair 240/ 340 a Douglas DC-6. V roku 1955 sa mnoho Yorkov uplatnilo v Kanade pri výmene smien personálu a pri zásobovaní radarových staníc v severských oblastiach. Po zrušení týchto služieb zostali v Kanade v menších súkromných firmách. Veľa Yorkov sa uplatnilo na Arabskom polostrove. 
Prínos.
Avro York je príkladom toho, ako je možné adaptovať osvedčené stavebné diely vojenských lietadiel pre dopravnú službu. York bol dosť výkonný a spoľahlivý, avšak mohol sa používať len v období tesne po vojne, keď bol nedostatok strojov s väčšou kapacitou a kedy v dôsledku štátnych dotácii leteckej dopravy nehrali nepriaznivé ekonomické parametre rozhodujúcu úlohu. Hneď nato však musel ustúpiť modernejšie koncipovaným strojom. 
Dodnes zachované stroje.
Existujú len dve zachované exempláre tohto stroja. Jeden sa nachádza v múzeu RAF v Cosforde a druhé, vo farbách Dan-Air, v Imperial War Museum, v Duxforde.

</doc>
<doc id="333101" url="https://sk.wikipedia.org/wiki?curid=333101" title="Plávanie detí">
Plávanie detí

Plávanie detí je primeraná pohybová aktivita vo vodnom prostredí. Pozitívne vplýva na celkové prospievanie dieťaťa, ponúka mu primerané podnety pre rozvoj jeho schopností a má význam aj z pohľadu posilňovania integrity rodičov a detí. Vzhľadom na nízky vek detí (0-3 roky) je "plávanie" malých detí náročné na hygienické a bezpečnostné požiadavky. Pre výkon tejto práce je potrebné absolvovať špecializované, odborné školenie.
Rozdelenie podľa veku detí:
Od štyroch rokov sa plávanie detí radí pod klasickú formu učenia plávania cez prípravný, základný a zdokonaľovací plavecký výcvik. Následne ho delíme na rekreačné, športové a pretekárske plávaní detí.
 "plávanie" - označenie (s uvodzovkami) pre plávanie detí do 4 rokov, tiež sa používa výraz "baby plávanie".
 plávanie - označenie (bez uvodzoviek) pre plávanie od 4 rokov.
Čas, pokrok a výdobytky ľudí a ich spoločenstiev menia spôsob a možnosti využívania vody. Vodné prostredie je nenahraditeľné nie len pre zdravé deti, ale hlavne pre deti s rôznymi postihnutiami. Civilizačný pokrok vytvára aj v oblasti vývoja detí silný tlak až deformácie, ktoré na druhej strane vyvolávajú potrebu kompenzácie takýchto vplyvov. Aj keď nie je učenie plávania súčasťou základného vzdelania ako kedysi v histórii platí, že plávanie, je najzdravšia a najvhodnejšia pohybová aktivita, ktorú život ponúka.
Využívanie vodného prostredia pre zdravý vývoj detí je prostriedok, ktorý sa využíva od nepamäti. Najznámejšou hystorickou informáciou z oblasti vývoja plávania je systém Sparťanského vzdelávania, ktoré hovorilo o troch pilieroch, ktoré boli základom vzdelania. Čítanie, písanie a plávanie. História detského plávania, ktorá sa dá z pohľadu fylogenetického vývoja ľudstva popísať, na základe konkrétnych zverejnených poznatkoch, je relatívne mladá. Je spojená z vývojom v troch základných smeroch. Odbornom, naturistickom a takzvanom HELP "plávaní".
Odborný prístup.
"Plávanie" detí sa veľmi často zamieňa za plávanie v pravom slovnom význame. Správne, odborne vedené "plávanie" detí, nemá nič spoločné s plaveckým výcvikom a preto ho nemožno pod klasické plávanie ani radiť. "Plávanie" detí rešpektuje hlavne zdravotné aspekty vplyvu vodného prostredia na organizmus a preto sa niekde objavuje aj v spojení s termínom hydroterapia. Popredný odborník na "plávanie" malých detí, Reiner Cherek, definuje ako dôležité oblasti vplyvu na dieťa návyk na vodné prostredie (nie ponáraním), rozvoj zmyslového a motorického vnímania, rozvoj osobnosti a popisuje význam vplyvu vodného prostredia pre hendikepované deti a ich integráciu v spoločnosti, prostredníctvom programov kolektívneho "plávania" postihnutých detí so zdravými. Rovnako popisuje všeobecne známe vplyvy na obehové systémy, sociálne správanie, psychomotorický vývoj... Správne vedené kurzy pod odborným dozorom tak prispievajú k zdravým citovým väzbám v rodine a zlepšujú celkové prospievanie detí a ich schopnosť uplatniť sa. Platí, že "plávajúce" deti sú zdravšie, odolnejšie, šikovnejšie, priebojnejšie, schopnejšie, než deti, ktoré takéto programy neabsolvujú.
Naturistický prístup.
Naturizmus významne problematiku "plávania" malých detí ovplyvnil a ovplyvňuje. Nové poznatky hovoria o tom, že malé deti sú veľmi citlivé na konkrétne prístupy a aký veľký majú na nich vplyv. Nie sme ryby, alebo delfíny a voda nie je naše prirodzené prostredie. Vo výchove detí sa nemá objavovať nič, čo môže znižovať úroveň ich citového vnímania a tým znižovať kvalitu ich morálnych vlastností. Činnosti, ako ponáranie, hádzanie, lietanie, (všetko sú to aktivity spojené s "plávaním" detí pri naturistickom pohľade na problematiku), by sa nemali v "plávaní" malých detí vôbec objavovať. Tento prístup je často zneužívaný reklamnými kampaňami, čo zvyšuje jeho popularitu. Prvky naturistického plávania sa objavujú vo väčšine kurzoch a školách po celom svete. Pri tomto prístupe je pre deti nebezpečné to, že to rodičia považujú za správne a spájajú svoje pozitívne emócie s negatívnymi pocitmi a emóciami detí.
Tzv. "HELP" prístup.
Má svoje korene v naturistickom prístupe. Len sa transformoval na aktuálny stav vývoja spoločnosti. Využil aktuálne komerčné prostredie, rozmach súkromných, privátnych bazénov hlavne v Austrálii a Spojených Štátoch a rozvinul najsilnejšiu vetvu v tejto oblasti. Nakoľko však významne podlieha komerčnému vplyvu spoločnosti, nesie so sebou veľmi veľa nebezpečného pre vývoj hlavne malých detí do jedného roka ich života. Úroveň stresu detí je ľahko čitateľná z dychovej frekvencie a spôsobu dýchania detí pri nácviku. 
Takýto prístupom preferujú mnohé renomované školy. Keďže takéto prístupy sú často konfrontované s názormi detských psychológov a iných odborníkov prevažne z oblasti pediatrie, odborná verejnosť vníma tento prístup rezervovane.

</doc>
<doc id="333103" url="https://sk.wikipedia.org/wiki?curid=333103" title="Národný pamiatkový ústav">
Národný pamiatkový ústav

Národný pamiatkový ústav (, skratka NPÚ) je štátna príspevková odborná organizácia pamiatkovej starostlivosti v Česku. Pôsobí na území celého štátu za pomoci územných odborných pracovísk, ktoré majú zastúpenie vo všetkých českých krajoch.
Národný pamiatkový ústav vznikol k 1. januáru 2003 podľa zákona č. 20/1987 Sb., o štátnej pamiatkovej starostlivosti, v znení neskorších prepisov po zániku okresných úradov. Činnosť NPÚ je ďalej upravená vyhláškou ministerstva kultúry Českej republiky č. 66/1988 Sb.
Ministerstvom kultúry vydaný štatút ukladá Národnému pamiatkovému ústavu starostlivosť o pamiatky z hľadiska praktického (propagácia, stále využitie), odborného poradenstva (pomoc vlastníkom pamiatok, konzervátorom a ďalším orgánom štátnej pamiatkovej starostlivosti), teoretického (spracovávanie koncepcie dlhodobého rozvoja štátnej pamiatkovej starostlivosti a jej metodológie), dokumentačného (vedenie "Ústredného zoznamu kultúrnych pamiatok Českej republiky"), výskumného (archeologické výskumy), vzdelávacieho (vzdelávanie pracovníkov v obore štátnej pamiatkovej starostlivosti) a hospodárskeho (vyberanie poplatkov v súvislosti s využitím kultúrnych pamiatok).
Pamiatky v starostlivosti NPÚ.
V správe NPÚ je 103 pamiatkových objektov, hradov, zámkov, kláštorov, kostolov, súborov ľudovej architektúry, záhrad, parkov a technických pamiatok. Väčšina z nich je sprístupnená a ponúka návštevníkom možnosť prehliadky v rámci jedného a viacerých návštevníckych okruhov.´
Časť z pamiatok spravovaných NPÚ je prístupná bezbariérovo.

</doc>
<doc id="333104" url="https://sk.wikipedia.org/wiki?curid=333104" title="Národní památkový ústav">
Národní památkový ústav



</doc>
<doc id="333107" url="https://sk.wikipedia.org/wiki?curid=333107" title="Iveco EuroStar">
Iveco EuroStar

Iveco EuroStar bol model ťažkého nákladného automobilu vyrábaný spoločnosťou Iveco. V roku 1993 nahradil Iveco TurboStar.
Motory.
Počas výroby modelu EuroStar sa montovali rôzne motory. Najprv boli k dispozícii 3 motory spĺňajúce emisnú normu Euro 2:
Od roku 1995 sa začal montovať nový motor 8210.42S 6-valec s objemom 13,8 l a s výkonom 469 koní. Bol predstavený s použitím prevodovky EuroTronic používajúcou poloautomatický režim. V rokoch 1998-1999 dostala rada EuroStar nové motory Cursor (pôvodne obmedzené na motory Cursor 10, 10,3 l s výkonom 400 koní, neskôr bola ponuka rozšírená na motory Cursor 13 s výkonmi 460 alebo 480 koní).
Podvozok.
EuroStar sa vyrábal v dvoj a troj-nápravovom prevedení ako ťahač alebo podvozok s kabínou. Ten je určený najmä na montáž valníkových, prípadne skriňových alebo chladiarenských nadstavieb. Konfigurácie pohonu môžu byť 4x2, 6x2 alebo 6x4. Celková hmotnosť vozidla je od 18 do 26 ton, pri súprave ťahača s návesom maximálne 48 ton. Brzdy sú vpredu kotúčové a vzadu bubnové s automatickým nastavovaním. Súčasťou je systém ABS kombinovaný so systémom ASR.

</doc>
<doc id="333109" url="https://sk.wikipedia.org/wiki?curid=333109" title="Maskara">
Maskara

Maskara (iné názvy: tuš na riasy / mihalnice, farba na riasy / mihalnice, v typickom vyhotovení špirála [na riasy / mihalnice], bohemizmus "riasenka", zriedkavo "mascara", "mascaro") je kozmetický výrobok, ktorý sa používa na nanášanie farby na mihalnice s cieľom ich zviditeľnenia. Spravidla má formu malej kefky na dlhej tyčke (tzv. špirály), ktorá sa zasúva do puzdra obsahujúceho farbu, ktorá sa kefkou nanáša na mihalnicu. Výsledkom je zviditeľnenie mihalníc ich optickým predĺžením a vytmavením. Tekutina v maskare môže mať rôzne sfarbenie (modrá, čierna, hnedá). Používa sa najmä kvôli spoločenským podujatiam.

</doc>
<doc id="333117" url="https://sk.wikipedia.org/wiki?curid=333117" title="Riasenka">
Riasenka



</doc>
<doc id="333118" url="https://sk.wikipedia.org/wiki?curid=333118" title="Hyman Bass">
Hyman Bass

Hyman Bass (* 5. október 1932, Houston, Texas, USA) je americký matematik, v súčasnosti emeritný profesor matematiky na Columbijskej univerzite a profesor na Michiganskej univerzite. Je známy predovšetkým vďaka práci v oblasti algebry. 
Významne prispel predovšetkým v oblastiach algebraickej K-teórie, komutatívnej algebry, algebraickej geometrie, algebraických grúp, geometrických metód v teórii grúp a zeta funkcií na jednoduchých konečných grafoch. Spoločne s Jeanom-Pierreom Serreom prišiel s tzv. Bassovou-Serreovou teóriou. Bol členom skupiny Nicolas Bourbaki.

</doc>
<doc id="333119" url="https://sk.wikipedia.org/wiki?curid=333119" title="Fribourg (kantón)">
Fribourg (kantón)

Fribourg [fribúr] (po francúzsky) alebo Freiburg [frajburg] (po nemecky) je kantón, ktorý sa nachádza na západe Švajčiarska. Hlavným mestom je Fribourg (Freiburg). 
Väčšina obyvateľov kantónu hovorí po francúzsky, ale na severovýchode žije nemecky hovoriace obyvateľstvo, preto má kantón (na kantonálnej úrovni) dva úradné jazyky – francúzštinu a nemčinu.
Rozlohou je 8. najväčší kantón vo Švajčiarsku. Topograficky možno kantón rozdeliť na dve časti: kopcovité územie na severe a západe, ktoré je súčasťou Švajčiarskej plošiny a na juhu hornaté územie Bernských Álp.
Freiburg je prevažne poľnohospodárska oblasť. Vyrábajú sa tu najmä mliečne výrobky, syry, čokoláda ale aj tabak, ovocie a obilniny.
Administratívne členenie.
Kantón je rozdelený na 7 okresov:
Demografia.
Kantón je v kontraste s prevažne protestantskými kantónmi Vaud na západe a Bern na východe, pretože obyvateľstvo tvoria prevažne rímskokatolícky veriaci (70 %) s protestantskou minoritou (15 %). Dve tretiny obyvateľstva používa francúzštinu najmä na severe územia. Jedna tretina obyvateľstva hovorí alemančinou (nemecký dialekt), ktorá je rozšírená na východe územia.
Medzi najväčšie sídla patrí hlavné mesto Fribourg (34 500) a mesto Bulle (18 000).

</doc>
<doc id="333120" url="https://sk.wikipedia.org/wiki?curid=333120" title="Armand Borel">
Armand Borel

Armand Borel (* 21. máj 1923, La Chaux-de-Fonds, Švajčiarsko - † 11. august 2003, Princeton, New Jersey, USA) bol švajčiarsky matematik. Zaoberal sa predovšetkým algebrickou geometriou, Lieovými grupami a bol jedným zo zakladateľov teórie lineárnych algebrických grúp. 
Bol členom skupiny Nicolas Bourbaki. Na otázky ohľadom príbuzenstva so známym matematikom Émile Borelom odpovedal striedavo, že je jeho synovec, a že nie sú v príbuzenskom vzťahu.

</doc>
<doc id="333121" url="https://sk.wikipedia.org/wiki?curid=333121" title="Tuš na riasy">
Tuš na riasy



</doc>
<doc id="333122" url="https://sk.wikipedia.org/wiki?curid=333122" title="Tuš na mihalnice">
Tuš na mihalnice



</doc>
<doc id="333123" url="https://sk.wikipedia.org/wiki?curid=333123" title="Farba na riasy">
Farba na riasy



</doc>
<doc id="333124" url="https://sk.wikipedia.org/wiki?curid=333124" title="Špirála na riasy">
Špirála na riasy



</doc>
<doc id="333125" url="https://sk.wikipedia.org/wiki?curid=333125" title="Mascara">
Mascara

Mascara môže byť:

</doc>
<doc id="333126" url="https://sk.wikipedia.org/wiki?curid=333126" title="Mascaro">
Mascaro



</doc>
<doc id="333127" url="https://sk.wikipedia.org/wiki?curid=333127" title="Freiburg (kantón)">
Freiburg (kantón)



</doc>
<doc id="333134" url="https://sk.wikipedia.org/wiki?curid=333134" title="Pontiac Firebird">
Pontiac Firebird

Pontiac Firebird je muscle car, ktorý v rokoch 1967 až 2002 vyrábala americká automobilka Pontiac, ktorá bola divíziou GM. Firebird bol uvedený v rovnakom roku ako Chevrolet Camaro, model, ktorý s ním zdieľal platformu.
Firebirdy boli vyrábané s viacerými rozdielnymi motoromi zo skoro každej divíze GM až do roku 1982, keď GM začal zastavovať výrobu motorov, pretože neboli a tiež používal úspečné dizajny individuálnych divízií GM alebo používal nové motory spoločnej konštrukcie.
Prvá generácia (1967 – 1969).
Prvé generácia Firebirdov mala charakteristický štýl v tvare fľaše Coca-Coly. Na rozdiel od Chevroletu Camaro, jeho predný nárazník bol integrovaný do dizajnu prednej časti a jeho zadné koncové svetlá boli inšpirované Pontiacom GTO. Obe karosárske verzie, 2-dverový hardtop a kabriolet boli ponúkané počas modelovéhho roku 1969. 
Základný model Firebirdu bol vybavený OHC radovým šesťvalcom a karburátorom. Nasledujúci model s názvom Sprint mal štvoritý karburátor a výkon 158 kW/215 koní. Najviac kupujúcich si vyberalo jeden z motorov V8: 326 CID (5,3-litrový) s dvojitým karburátorom s výkonom 184 kW/250 koní; "H. O." (High Output) motor s rovnakým objemom, ale so štvorotým karburátorom a výkonom 210 kW/285 koní alebo 400 CID (6,6-litrový), motor pochádzajúci z Pontiacu GTO s výkonom 239 kW/325 koní. Náporové nasávanie bolo dostupné od roku 1968, spolu s funkčnými otvormi v kapote, vyššími prietokovými zdvihátkami so silnejšími ventilovými pružinami a rozdielnym vačkovým hriadeľom. V roku 1969 bol špeciálny 5,0-litrový motor dizajnovaný pre SCCA použitie na cestné preteky, čo nebolo dostupné pre produkčné automobily. 
Druhá generácia (1970 – 1981).
Druhá generácia debutovala v modelovom roku 1970, ale začala sa predávať až od 26. februára 1970 pre problémy v strojárstve, a tak bola známá ako 1970½, kým zvyšok bol označovaný v literatúre bez identifikácie s modelovým rokom.
Výbavy
Špeciálne verzie
Tretia generácia (1982 – 1992).
Dostupnosť a cena benzínu (v tom čase sa objavili dve ropné krízy) boli príčinou na uváženie kvôli hmotnosti a spotrebe paliva tretej generácie. Počas vývoja F-body, obe tretie generácie, Firebirdu a Camara boli navrhované s možnými platformami predného náhonu, ale táto myšlienka bola zrušená. Takisto bol v ponuke Firebird so 4-valcovým motorom, ktorý mal spotrebu 3,78 litra na 55 kilometrov.
Modely.
Firebird-(I4/V6/V8)-Series 2FS (1982 – 86)
Firebird-(V6/V8)-Series 2FS (1987)
Firebird-Series 2F-(V6/V8) (1988)
Firebird Special Edition (S/E)-(V6/V8)-Series 2FX (1982 – 86)
Formula Firebird-(V6/V8)-Series 2FS (1987)
Formula Firebird-Series F/S-(V8) (1988)
Firebird Trans Am-(V8)-Series 2FW (1982 – 87)
Firebird Trans Am-Series F/W-(V8) (1988)
Firebird Recaro Trans Am-(V8)-Series 2FW/Y84 (1982 – 84)
Firebird Trans Am GTA-(V8)-Series 2FW (1987)
Firebird Trans Am GTA-Series F/W-(V8) (1988)
Firebird 25th Anniversary Daytona 500 Limited Edition Trans Am-(V8)-Series 2FW (1983)
Firebird 15th Anniversary Trans Am-(V8)-Series 2FW (1984)
Štvrtá generácia (1993 – 2002).
Štvrtá generácia platformy F-body s aerodynamikou zasvätenou v predchádzajúcej generácie, ale s viditeľnými zníženými cenami. Celkový dizajn Firebirdu silnejšie odráža automobilový koncept "Banshee IV".
Firebird Trans Am.
Trans Am bola špeciálna výbava pre model Firebird, obvykle obsahovala upravené riadenie, pruženie a zvýšený výkon, rovnako ako menšie modifikácie ako exkluzívne kapoty, spojlery, hmlovky a kolesá. Použitím názvu Trans Am, registrovanej ochrannej známky, divízia GM sa dohodla na poplatku 5 dolárov za každé predané auto pre SCCA. Štyri rozdielne generácie boli vyrábané medzi rokmi 1969 a 2002. Tieto automobily boli stavané na platforme F-body, ktorú takisto zdieľal s modelom Chevrolet Camaro.
Motory.
Tretia generácia.
Od roku 1982 všetky motory pochádzajú od Chevroletu, ak nie je uvedené inak.

</doc>
<doc id="333136" url="https://sk.wikipedia.org/wiki?curid=333136" title="Pod Pajštúnom">
Pod Pajštúnom

Pod Pajštúnom je prírodná rezervácia v pohorí Malé Karpaty v podcelku Pezinské Karpaty, v južnej časti pajštúnskeho hradného kopca. Rezervácia je v správe štátnej ochrany prírody Malé Karpaty.
Nachádza sa v katastrálnom území mesta Stupava a obce Borinka v okrese Malacky v Bratislavskom kraji. Vyhlásená bola v roku 1984 na rozlohe , bez ochranného pásma. Rezervácia je súčasťou CHKO Malé Karpaty. Na území rezervácie platí 5. stupeň ochrany.
Predmetom ochrany sú: "Lesné spoločenstvá – bukové kvetnaté lesy, dubovo-hrabové lesy karpatské a lipovo-javorové sutinové lesy v ich prirodzenom druhovom zložení a štruktúre a ochrana pionierskych a subpanónskych travinno-bylinných porastov na karbonátovom substráte".
Opis.
Okolie Borinky je súčasťou Borinského krasu, ktorý sa rozprestiera na ploche v južnej časti Malých Karpát. Vody potokov sa tu na viacerých úsekoch strácajú pod zemou a potom opäť vystupujú na povrch. Prírodnou zvláštnosťou je, že časť vôd z hornej časti povodia Stupavského potoka v dôsledku podzemného „pirátstva“ je odvádzaná pod zemou na opačnú stranu pohoria Malých Karpát a vyúsťuje na povrch až v občasnej vyvieračke nad Limbachom. V tomto krasovom území sa nachádza aj niekoľko jaskýň, napríklad Zbojnícka, Veľké Prepadlé, Jaskyňa pod Okopancom a iné.
Na ochranu prirodzených lesných spoločenstiev 2.4. vegetačného stupňa bola v roku 1984 vyhlásená prírodná rezervácia Pod Pajštúnom. Rozprestiera sa pod hradným kopcom prevažne na jeho južných a juhozápadných svahoch v nadmorskej výške 200. Najrozšírenejšie sú tu dubové bučiny, bukové dúbravy, bučiny a v okolí vápencových brál na sutinových stanovištiach v okolí Pajštúnskeho hradu sa vyskytujú lipové javoriny.
Pre najteplejšie lesné spoločenstvá s dubom sú typickými druhmi bylín hrachor čierny ("Lathyrus niger"), medovka medovkolistá ("Melittis melissophyllum"). Bučinovými druhmi sú napríklad marinka voňavá (Asperula odorata), zubačka cibuľkonosná ("Dentaria bulbifera"). V ostrovčekovite rozšírených nelesných spoločenstvách na skalách v okolí hradu a kameňolomu sa vyskytujú napríklad luskáč lekársky ("Vincetoxicum hirundinaria"), zvonček repkovitý ("Campanula rapunculoides"), slezinník červený ("Asplenium trichomanes"), hrdobarka horská ("Teucrium montanum") a hrdobarka obyčajná ("Teucrium chamaedrys"). Nápadným druhom lesných porastov pozdĺž ciest, chodníkov a svetlín je múrovník lekársky ("Parietaria officinalis").
Veľkú ekologickú hodnotu v prírodnej rezervácii predstavujú početné staré vyše 300-ročné jedince dubov. Sú veľmi dôležité pre vývoj stoviek druhov podkôrneho a drevokazného hmyzu, ako sú napríklad roháč veľký ("Lucanus cervus"), fuzáč veľký ("Cerambyx cerdo"), a viaceré druhy krascov. Na takýchto duboch sa vyvíjajú húsenice až 100 druhov motýľov. V teplých okrajových častiach prírodnej rezervácie sa vyskytuje náš najväčší had – užovka stromová ("Zamenis longissimus"). Na svetlinách v prírodnej rezervácii možno vidieť i Jasoňa chochlačkového ("Parnassius mnemosyne").
Nepôvodnými druhmi v prírodnej rezervácii sú napríklad netýkavka malokvetá ("Impatiens parviflora"), smrekovec opadavý ("Larix decidua"), muflón obyčajný ("Ovis musimon"), daniel škvrnitý ("Dama dama").

</doc>
<doc id="333137" url="https://sk.wikipedia.org/wiki?curid=333137" title="Polydóros (Sparta)">
Polydóros (Sparta)

Polydóros () bol kráľ Sparty približne od roku 700 pred Kr. do roku 665 pred Kr. Pochádzal z kráľovského rodu Agiovcov. Jeho spolukráľom z kráľovského rodu Eurypontovcov bol Theopompos.
Historické obdobie, keď v Sparte vládol Polydóros je len veľmi málo známe. Môžeme sa tu oprieť len o záznamy antických historikov, ktorí tieto udalosti zaznamenali až po odstupe dlhého času a preto je pravdepodobné, že niektoré informácie, ktoré nám podávajú patria skôr do oblasti mýtov.
Polydóros syn a nástupca kráľa Alkamena je v zoznamoch kráľov rodu Agiovcov uvádzaný ako desiaty kráľ tejto kráľovskej línie. Kráľom sa stal približne na začiatku siedmeho storočia počas prvej messénskej vojny, ktorá sa začala expanziou Sparty na západ ešte za vlády jeho otca Alkamena. Výsledkom tejto dlhej a krvavej vojny bolo úplné ovládnutie územia Messénie a zotročenia jej obyvateľstva.
Poslednú rozhodujúcu bitku prvej messénskej vojny opísal macedonský právnik a spisovateľ Polyainos v knihe "Stratégie". Podľa Polyaina v dvadsiatom roku prvej messénskej vojny kráľ Polydóros so svojim spolukráľom Theopompom predstierali medzi sebou spor. O tomto spore a o tom, že Sparťania rozdelia svoje sily priniesol do nepriateľského tábora správu „dezertér". Po doručení tejto správy Messénčania pozorovali nepriateľa s osobitnou pozornosťou, ale túto lesť neprekukli. Theopompos sa so svojim vojskom v súlade s dohodou ukryl na určenom mieste vo vzdialenosti odkiaľ mohol v prípade potreby zasiahnuť. Znížený počet vojska kráľa Polydóra zlákal Messénčanov k otvorenému boju, počas ktorého boli kráľom Theopompom napadnutí od zadu a definitívne porazení. 
O ďalšej bitke, ktorú viedla Sparta po prvej messénskej vojne píše Pausanias v knihe "Opis Grécka". Pausanias v druhom storočí počas návštevy Argu videl pamätník postavený na počesť víťazstva Argu nad Spartou v bitke pri Hysiai. Podľa Pausania sa táto bitka odohrala v štvrtom roku dvadsiatejsiedmej olympiády, čiže okolo roku 669 pred Kr., keď mal vládnuť Polydóros.(Táto udalosť je niektorými historikmi spochybnená) Otáznou je aj správa, že v období vlády Polydóra boli založené dve kolónie (osady) Crotone a Locri v dnešnej Kalábrii v južnom Taliansku. Pausanias vo svojej knihe píše aj kráľovi Polydórovi. Podľa neho bol Polydóros v Sparte veľmi obľúbený panovník. Údajne nebol násilníkom, nikoho neurážal a ako sudca bol humánny. Keď sa jeho sláva rozšírila aj za hranice Sparty zavraždil ho nejaký Polemarchos člen významnej rodiny v Sparte. Polydóra pochovali s veľkými poctami vedľa Orestovho (Orestes syn Agamemnóna) hrobu, kde neskôr stála aj jeho socha. Pausanias napísal, že po jeho smrti sudcovia a prokurátori používali pečatidlá s jeho podobizňou. Následníkom Polydóra sa stal jeho syn Eurykrates.
Polydóros je tiež spomínaný historikom Plutarchom v knihe "Lykurgos". Píše, že počas vlády Polydóra sa v Sparte robila pozemková reforma pri ktorej sa pridelili nové pozemky tisícom občanom Sparty.

</doc>
<doc id="333140" url="https://sk.wikipedia.org/wiki?curid=333140" title="Douglas DC-4">
Douglas DC-4

Douglas DC-4 je americké štvormotorové vrtuľové dopravné lietadlo s dlhým doletom, vyvinuté spoločnosťou Douglas Aircraft Company. Bolo používané po druhej svetovej vojne, pri zásobovaní Berlína až do 60. rokov. Po roku 1945 ho používalo veľa leteckých spoločností aj na medzikontinentálne lety.
Problémom lietadiel DC-4 bola v tej dobe komplikovaná konštrukcia a vysoké náklady na údržbu. V čase vstupu Spojených štátov do druhej svetovej vojny boli lietadlá DC-4 pridelené do USAAF, kde slúžili ako transportné lietadlá C-54 Skymaster.
Po vojne bolo vyrobených 79 lietadiel DC-4, výroba bola zastavená v roku 1947 v prospech úspešnejšieho DC-6.

</doc>
<doc id="333141" url="https://sk.wikipedia.org/wiki?curid=333141" title="Formula 1 v roku 2010">
Formula 1 v roku 2010

Sezóna 2010 bola 61. ročníkom majstrovstiev sveta jazdcov a 53. ročníkom pohára konštruktérov. Kalendár obsahoval 19 veľkých cien. Začala sa Veľkou cenou Bahrajnu 14. marca a skončila Veľkou cenou Abú Zabí 14. novembra 2010. 
Najmladším majstrom sveta v histórii sa stal Sebastian Vettel, titul medzi konštruktérmi si zabezpečila stajňa Red Bull Racing po dvojitom víťazstve vo Veľkej cene Brazílie. Pre obidvoch to bol prvý titul majstra sveta.
Boj o titul majstra sveta medzi pilotmi sa rozhodol až v poslednej veľkej cene, kde Vettel porazil ďalších troch kandidátov - Fernanda Alonsa, Marka Webbera a Lewisa Hamiltona. Práve vďaka tomuto súboju je sezóna 2010 považovaná za jednu z najdramatickejších v histórii šampionátu. 
Sezóny sa zúčastnilo 12 tímov, a preto bol použitý nový bodovací systém, ktorý zvýšil bodové hodnoty i počet ohodnotených miest na 10.
Výsledky a umiestnenie.
Bodovací systém.
Body sa udeľovali prvým desiatim jazdcom pretekov. Body sa udeľujú za každé preteky podľa nasledujúceho systému:

</doc>
<doc id="333144" url="https://sk.wikipedia.org/wiki?curid=333144" title="Daniil Ivanovič Charms">
Daniil Ivanovič Charms

Daniil Ivanovič Charms, (* 30. december 1905, Sankt Peterburg, Ruské impérium – † 2. február 1942, Leningrad, Sovietsky zväz) bol ruský surrealistický spisovateľ, básnik a dramatik.

</doc>
<doc id="333148" url="https://sk.wikipedia.org/wiki?curid=333148" title="Christian Doppler">
Christian Doppler



</doc>
<doc id="333154" url="https://sk.wikipedia.org/wiki?curid=333154" title="Letohrádok Hvězda">
Letohrádok Hvězda

Letohrádok Hvězda je renesančný letohrádok, stojaci v rovnomennej zvernici v Prahe-Liboci, sedem kilometrov západne od stredu mesta v obvode Praha 6.
Dejiny.
Zvernicu v lese "Malejově" nad dedinou Liboc zriadil v roku 1530 kráľ Ferdinand I., ktorý ju neskôr dal obohnať múrom. Vtedy sa volala ešte jednoducho "Nová královská obora". Podľa plánov kráľovho mladšieho syna rakúskeho arcivojvodu Ferdinanda Tirolského, dlhoročného miestodržiteľa v českých krajinách bol v rokoch 1555 až 1558 postavený letohrádok Hvězda. Sám Ferdinand Tirolský položil základný kameň k letohrádku 27. júna 1555. Stavbu vykonávali najprv Juan Maria Avostalis del Pambio a Giovanni Lucchese, po nich Hans Tirol a Bonifác Wohlmut. Dvojposchodový letohrádok na unikátnom pôdoryse šesťcípej hviezdy (vďaka ktorému získal svoje meno) patrí do skupiny tzv. filozofických stavieb a v interiéri vyniká bohatou štukovou výzdobou.
Letohrádok bol v roku 1962 zaradený na zoznam národných kultúrnych pamiatok. V súčasnosti je sprístupnený verejnosti a je v ňom umiestnená expozícia o bitke na Bielej hore, ktorá sa odohrala neďaleko od zvernice.

</doc>
<doc id="333157" url="https://sk.wikipedia.org/wiki?curid=333157" title="Vlašský dvor">
Vlašský dvor

Vlašský dvor je významná historická a národná kultúrna pamiatka v Kutnej Hore.
Ide o bývalý kráľovský palác s mincovňou, vybudovaný v 13. storočí a neskôr veľakrát prestavaný. Razili sa tu strieborné mince – pražské groše.
Opis.
Z neveľkého nádvoria sú vstupy do jednotlivých dielní ("šmitní"). Každá šmitňa je označená znakom. Sú tu znaky Litoměřic, Kladska, Jihlavy, Opavy, Mostu a Písku. Vlašský dvor je palác s komnatami, honosnou domácou kaplnkou pod ktorou je pokladnica s okovanými dverami a v kameni tesanou latinskou výstrahou. Jej preklad znie „Nedotýkaj sa ma!“ 
V zasadacej miestnosti sú nástenné maľby: "Dekret Kutnohorský" a "Voľba Vladislava Jagelovského" od maliarov Klusáčka a bratov Špilarových. Z doby renesancie a baroka sa dochovala konšelská lavica a bronzová doska.
Ako taký je spoločne s chrámom svätej Barbory a kostolom Nanebovzatia Panny Márie zapísaný na zozname svetového kultúrneho dedičstva UNESCO.

</doc>
<doc id="333158" url="https://sk.wikipedia.org/wiki?curid=333158" title="Julius von Blaas">
Julius von Blaas

Julius von Blaas (* 22. august 1845, Albano Laziale, Taliansko† 1. august 1922, Bad Hall, Rakúsko) bol taliansky maliar, druhý syn otca Karla. Študoval pod vedením otca, zameral sa hlavne na tému koní, a odišiel do Ríma kde maľoval scény z Campagna. Jeho „"Race of Intoxicated Slavonic Peasants"“ (1869) je v Cisárskom viedenskom múzeu, pod názvom „"Antlassritt"“ (1899). Julius von Blaas mal mnoho práce na rakúskych dvoroch ako maliar portrétov a stal sa profesorom na Viedenskej akadémií.

</doc>
<doc id="333159" url="https://sk.wikipedia.org/wiki?curid=333159" title="Bod zlomu (kniha)">
Bod zlomu (kniha)

Bod zlomu je sociologická kniha Malcolma Gladwella. Gladwell v tomto diele definuje bod zlomu ako „okamih kritického množstva, prahu, bodu varu“ .
Kniha vyšla v českom jazyku ako "Bod zlomu" s podtitulom "o malých příčinách s velkými následky", vydaná vydavateľstvom Dokořán v 2008 (ISBN 978-80-7363-199-4) a je prekladom originálneho anglického vydania "The Tipping Point: How Little Things Can Make a Big Difference" (ISBN 0-316-31696-2).
V roku 2013 vydalo nakladatelstvo Ikar aj slovenský preklad: GLADWELL, Malcom: "Bod zlomu, o malých zmenách s veľkými následkami": Ikar, 2013. ISBN 978-80-551-3647-9
Kniha sa snaží objasniť a vysvetliť „záhadné“ sociologické zmeny každodenného života. „Myšlienky, výrobky, informácie, alebo spôsoby správania sa šíria podobne ako vírusy“ , epidémiou.
Charakteristiky epidémie.
Difúzne šírenie inovácie v populácii:
Pravidlá bodu zlomu.
"Tri pravidlá bodu zlomu – zákon malého počtu, faktor nákazlivosti a sila súvislosti (kontextu) – nám umožňujú zorientovať sa vo fungovaní epidémií, a poskytujú návod, ako postupovať pri dosahovaní bodu zlomu":
Citáty z českého vydania knihy preložené do slovenčiny.
"… Ak chceme prísť na kĺb sociálnym epidémiám, musíme najprv pochopiť, že pravidlá ľudskej komunikácie sú často veľmi neobvyklé a nezodpovedajú intuícii. Základom každej úspešnej epidémie ale musí byť presvedčenie, že zmena je možná, že pokiaľ ľudia dostanú správny impulz, dokážu radikálne transformovať svoje správanie a názory. Radi si myslíme, že to, kto sme a ako sa správame, vychádza z vnútra, a že to je trvalo dané našimi génmi a povahou. V skutočnosti má na nás veľký vplyv prostredie, bezprostredné súvislosti a osobnosti ľudí okolo nás…
text 
"… Vo veľkej miere podliehame vplyvu toho čo vidíme a počujeme, a nakoľko sme citliví na najmenšie detaily každodenného života. Sociálna zmena je preto taká premenlivá a nevyspytateľná, lebo
všetci máme v povahe premenlivosť a nevyspytateľnosť….
"… Ak chcete dosiahnuť zásadné zmeny vo viere a správaní ľudí, ktoré by boli trvalé a slúžili ako príklad ostatným, musíte okolo nich vytvoriť spoločenstvá, v ktorých je možné nové presvedčenie
praktikovať, vyjadrovať a pestovať. 
"Svet bodu zlomu, to sú samé ťažkosti a premenlivosť, ale je v ňom aj nemálo nádeje. Iba malou zmenou veľkosti skupiny môžeme výrazne zlepšiť vnímavosť voči novým myšlienkam, a keď sa trochu pohráme s tým, ako je informácia prezentovaná, môžeme významne zvýšiť jej nákazlivosť. Keď objavíme pár výnimočných ľudí obdarených nesmiernym spoločenským vplyvom, môžeme ovplyvňovať sociálnu epidémiu. 
"… Body zlomu sú vlastne potvrdením toho, že zmena je možná a inteligentným jednaním možno veľa dokázať. Ak sa pozrieme na svet okolo seba, možno vyzerá nehybne a nezmeniteľne, ale nie je. Stačí trochu popostrčiť, a keď to bude v správnom mieste, môže sa zlomiť."

</doc>
<doc id="333160" url="https://sk.wikipedia.org/wiki?curid=333160" title="Vydedenie">
Vydedenie

Vydedenie je jednostranný právny úkon fyzickej osoby, v ktorom táto osoba svojmu potomkovi (alebo inému svojmu potencionálnemu zákonnému dedičovi zo stanovených dôvodov odoberie právo domáhať sa aj cez závet svojho zákonného dedičského podielu alebo jeho časti (teda tzv. povinného dielu). Platným vydedením stráca vydedený (celkom alebo sčasti) postavenie neopomenuteľného dediča.
Listina obsahujúca úkon vydedenia sa označuje ako listina o vydedení a vyžaduje splnenie rovnakých formálnych náležitostí ako závet. Jedna listina môže obsahovať ako závet, tak aj vydedenie.

</doc>
<doc id="333161" url="https://sk.wikipedia.org/wiki?curid=333161" title="Rammelsberg">
Rammelsberg

Rammelsberg je vrch v Nemecku neďaleko Goslaru v Dolnom Sasku. Je známy baňami; ťažba rúd tu prebiehala viac ako 1000 rokov, od roku 1988 sa tu už neťaží. Miesto však slúži ako veľké múzeum. Od roku 1992 sú bane v Rammelsbergu súčasťou svetového dedičstva UNESCO.

</doc>
<doc id="333162" url="https://sk.wikipedia.org/wiki?curid=333162" title="Bane v Rammelsbergu">
Bane v Rammelsbergu



</doc>
<doc id="333163" url="https://sk.wikipedia.org/wiki?curid=333163" title="Filipovka">
Filipovka

Filipovka alebo presnejšie a správnejšie Pôst pred sviatkom Narodenia Pána je pôstne obdobie pred sviatkom Narodenia Pána (Vianocami) v byzantskom obrade (v gréckokatolíckej i pravoslávnej cirkvi). Začína sa 15. novembra a trvá do 24. decembra, teda štyridsať dní. Názov „Filipovka“ získal preto, lebo sa začína deň po sviatku sv. apoštola Filipa (sviatok má 14. novembra).
Toto pôstne obdobie bolo zavedené, aby sa veriaci pripravili na oslavu sviatku Kristovho narodenia a Bohozjavenia. Usmernenia pre Filipovku boli omnoho zhovievavejšie ako usmernenia pre obdobie Veľkého pôstu pred Paschou (Veľkou Nocou). Na rozdiel od Veľkého pôstu nemá pôst pred Narodením Pána vlastné liturgické predpisy, hoci niektoré typikony predpisujú aj aliturgické dni. Rovnako používanie tmavých bohoslužobných rúch je témou diskusie.
Pendantom v latinskom obrade je Advent, ktorý ale po reforme stratil charakter pôstu a má trochu iný obsah.

</doc>
<doc id="333164" url="https://sk.wikipedia.org/wiki?curid=333164" title="Suzdaľ">
Suzdaľ

Suzdaľ () je mesto v Rusku, administratívne centrum Suzdaľského rajónu Vladimírskej oblasti. Počet obyvateľov mesta je asi 11 tisíc (údaj z roku 2009).
Leží na rieke Kamenke, prítoku rieky Nerl, 26 km severne od mesta Vladimíra.
Suzdaľ je mestská rezervácia, súčasť zlatého kruhu Ruska. Od roku 1992 je na zozname svetového kultúrneho dedičstva UNESCO.
História.
Významným dátumom pre mesto Suzdaľ bol rok 1125, kedy ho ustanovil hlavným mestom Suzdaľsko-rostovského kniežatstva jeho vládca, knieža Jurij Dolgorukij, ktorý zároveň zhruba v tej dobe založil Moskvu. Pár desaťročí na to sa hlavné mesto presunulo do mesta Vladimir, ale Suzdaľ bol naďalej prosperujúcim mestom, najmä vďaka obchodu i úrodnej pôde, ktorá ho obklopuje.
Od roku 2001 sa v lete koná festival uhoriek.

</doc>
<doc id="333166" url="https://sk.wikipedia.org/wiki?curid=333166" title="Suzdal">
Suzdal



</doc>
<doc id="333169" url="https://sk.wikipedia.org/wiki?curid=333169" title="Duel">
Duel

Duel alebo súboj je boj dvoch protivníkov so zbraňami podľa dohovoreného času, miesta a zbraní. Dôvodom pre výzvu na súboj bola obrana cti pohaneného.
Dejiny.
Počiatku súbojov možno hľadať v tzv. "božích súdoch" (lat. "ordálie"), ktoré boli časté v ranom a vrcholnom stredoveku. Ich princípom bolo presvedčenie či viera, že na cti poškodená stránka môže žiadať safisfakciu v ozbrojenom súboji, kde Boh, resp. božia vôľa preukáže vinu u porazeného a nevinu u víťaza. Keďže pri takto chápanej spravodlivosti často dochádzalo vďaka náhode k úmrtiam nevinných (teda poškodenej strany, ktorej sa často stala nejaká ujma ako napr. urážka, krádež, zneuctenie manželky alebo dcéry a podobne), cirkev i svetská moc postupne "božie súdy" zakazovali. Formálne ich konanie zakázal až štvrtý lateránsky koncil v roku 1215. Objavovali sa však aj v neskorších obdobiach, poslednýkrát sa spomínajú v prameňoch v prvej polovici 16. storočia. 
Väčšinou sa súbojov účastnili osobne slobodní muži, spočiatku zo stavu šľachty, od 17. storočia aj dôstojníci, mešťania a úradníci nešľachtického pôvodu. Najväčšiu obľubu dosiahli na prelome 16. a 17. storočia v západoeurópskych krajinách ako Taliansko, Francúzsko a Španielsko. Vo Francúzsku bolo medzi rokmi 1598 - 1608 zabitých okolo 8000 šermiarov, väčšina z nich v súbojoch! Ich masové rozšírenie viedlo v roku 1602 kráľa Henricha IV. k vydaniu nariadenia (ediktu), ktorý ich zakazoval pod hrozbou trestu smrti, ale táto hrozba nebola účinná. Veľkým nepriateľom súbojov bol Armand-Jean du Plessis kardinál Richelieu. Šermiarske súboje sa opäť rozšírili v druhej polovici 18. storočia, kedy sa začínajú objavovať aj súboje s pištoľami. Tie boli populárne najmä v prvej tretine 19. storočia. Obeťou pištoľového súboja sa stal v roku 1837 napríklad ruský básnik Alexander Sergejevič Puškin. V prvej tretine 19. storočia sa rozšírili súboje so šabľami do prostredia nemeckých študentských spolkov (tzv. "burschenschaftov"). Paul Johnson uvádza, že podľa denníka Henryho Crabba Robinsona došlo len v lete 1815 v univerzitnom meste Jena k 147-im súbojom medzi študentami, ktorých tam v tom čase študovalo 350! V 18. a 19. storočí sa pri súbojoch s chladnými zbraňami (kord, šabľa) ustálila zásada, že súboj je pokladaný za úspešný pri prvom zásahu (teda zranení) protivníka. Súviselo to s čoraz tvrdšími právnymi postihmi zo strany štátu v prípade súbojov so smrteľným koncom. Aj napriek oficiálnym vládnym zákazom súbojov sa tieto naďalej konali - veľké znovuoživenie súbojov nastalo v období napoleonských vojen. V tomto čase sa súboje rozšírili aj do krajín, kde sa v skorších obdobiach nevyskytovali (napr. Rusko, Spojené štáty americké). V 1. polovici 19. storočia sa objavujú aj prvé súbojové pravidlá ktoré do veľkých podrobností definovali priebeh duelov. Známymi boli najmä pravidlá s názvom "Essai sur le duel" od grófa de Chatauvillarda z roku 1836. 
Súboje medzi sebou v minulosti viedli nielen šľachtici, ale aj dôstojníci. Je o nich zmienka aj v dobovom kódexe dôstojníckej cti. Najviditeľnejšou formou tohto kódexu boli súboje, ktoré sa vo väčšej miere začali v Uhorsku praktizovať najmä od 70. rokov 19. storočia. Dôstojnícka etika vyžadovala prijať výzvu na súboj, respektíve vyzvať na súboj v prípade urážky dôstojníckej cti. Pod urážkou dôstojníckej cti sa myslela nielen urážka dôstojníka ako osoby, ale aj urážka dôstojníckeho stavu, či urážka armády. Pravidlá vyzvania na súboj, ale aj priebehu samotného súboja, boli popísané v mnohých príručkách a desiatkach kníh, ale to nebránilo tomu, že inštitúcia súbojov bola často zneužívaná, čo viedlo k mnohým tragédiám. Kódex cti používaný v Rakúsko-uhorskej monarchii poznal v teoretickej rovine tri stupne urážky, ktoré mohli byť príčinou na výzvu k súboju. 
Za ľahkú urážku bolo považované neslušné správanie sa v prítomnosti dôstojníka, za ťažkú urážku sa považovalo ohováranie, otvorene nadávanie na armádu. Telesné ublíženie, ako tretí stupeň urážky, predstavovalo postrčenie, či facka a chápalo sa ako priama výzva na súboj. Príkladov zneužitia inštitútu súboja je mnoho a existujú doklady o tom, že veľakrát dôvodom na súboj bol uprený „drzý“ pohľad, neúmyselné vrazenie do dôstojníka na ulici. Nebolo výnimkou, že duelanti súboja si ani nevyjasnili príčinu svojho sporu a výzvy na súboj boli reakciou na nepochopenie oponenta v spore. Súboje sa stali pre mnohých mladých dôstojníkov cestou ako si zvýšiť svoju spoločenskú prestíž, čo viedlo zo strany týchto „súbojových hrdinov“ priam k vyhľadávaniu súbojov, čím do značnej miery terorizovali svoje okolie. Kuriozitou a zároveň obrazom doby je prípad predsedu Ligy proti súbojom I. Rakovszkého, ktorý pod tlakom verejnej mienky musel prijať výzvu na súboj od Š. Tizsu.
Súčasnosť.
Ako pozostatky na tieto súboje ostali aj na území terajšieho Slovenska pamätníky. Jeden takýto pamätník sa nachádza aj na Cemjate v meste Prešov, ktorá sa nachádza na kopci menom Zabíjaná. Pomenovanie Zabíjaná vzniklo skrz toho, že v 19. storočí si toto miesto vyberala šľachta a dôstojníci ako miesto pištoľových duelov. Zabíjaná je aj pamiatka na miesto, kde sa 8. januára 1881 uskutočnil historikmi zaznamenaný posledný pištoľový súboj miestnych uhorských šľachticov pri ktorom zahynul barón Luzsenszky. Dokonca je na tom mieste aj náučná tabuľa a starý, ale neudržiavaný, takmer 130 - ročný kamenný pamätník.

</doc>
<doc id="333171" url="https://sk.wikipedia.org/wiki?curid=333171" title="Sebastian Vettel">
Sebastian Vettel

Sebastian Vettel (* 3. júl 1987, Heppenheim, Západné Nemecko) je bývalý nemecký pilot Formuly 1, ktorý pretekal za stajňu Aston Martin. V roku 2010 získal titul majstra sveta za stajňu Red Bull Racing, ktorý následne obhájil i v rokoch 2010, 2011, 2012 a 2013. Patrí medzi najúspešnejších pilotov F1 všetkých čias. Je jedným z piatich jazdcov, ktorí majú na konte štyri alebo viac titulov majstra sveta. Do konca roka 2020 mal podpísanú zmluvu so Scuderiou Ferrari. Jazdíl s číslom 5.
Vettel začal svoju kariéru vo Formule 1 ako testovací jazdec BMW Sauber a debutoval na Veľkej cene USA 2007, kde nahradil zraneného Roberta Kubicu. Počas sezóny prešiel k tímu Toro Rosso (v tom čase bol súčasťou programu pre Red Bull), kde súťažil do roku 2008. Na veľkej cene Talianska 2008 zaznamenal úspech, kedy sa stal (vtedajším) najmladším držiteľom pole-position a tiež aj víťazom pretekov. V priebehu prvého roka svojho pôsobenia v Red Bulle (2009) sa stal najmladším jazdcom vôbec, ktorý sa umiestnil na druhej priečke šampionátu jazdcov. Nasledujúci rok, vo veku 23 rokov, sa stal najmladším majstrom sveta. V tom istom roku tiež pomohol získať pre svoj tím Red Bull ich prvý konštruktérsky titul. Vettel titul majstra sveta obhájil ešte ďalšie tri razy, čím sa stal najmladším dvojnásobným, trojnásobným aj štvornásobným majstrom sveta F1. O tituloch z roku 2010 a 2012 sa rozhodlo v posledných pretekoch sezóny, pričom v roku 2010 prekonal Fernanda Alonsa z Ferrari v bitke štyroch jazdcov o titul. V roku 2012 ho porazil o tri body. Tituly z roku 2011 a 2013 boli odzrkadlením Vettelovej dominancie už v priebehu sezóny. 
Vettel ukončil svoj kontrakt s tímom Red Bull po sezóne 2014, kedy nezaznamenal žiadne víťazstvo. Čoskoro bolo oznámené, že podpísal trojročnú zmluvu so Scuderiou Ferrari, kde bude pôsobiť od sezóny 2015. Počas prvého roku vo Ferrari vyhral 3 preteky a bol tak najbližším pretekárom pilotov dominantného tímu Mercedes. V roku 2016 tiež nevyhral ani jedny preteky a v šampionáte skončil na štvrtom mieste. Vettel a Ferrari sa tešili zlepšeniu v roku 2017, pričom popri štyroch víťazstvách sa tešili z vedenia viac ako polovice sezóny. Po páde na druhé miesto v poradí, reťazec zlej spoľahlivosti a výsledkov využil Lewis Hamilton, kedy Vettel prišiel o svoje nádeje na titul už v Mexiku.
Detstvo a osobný život.
Vettel sa narodil v Heppenheime v Západnom Nemecku Norbertovi a Heike Vettelovcom. Má mladšieho brata Fabiana a dve staršie sestry: Melanie, dentálnu techničku a Stefanie, fyzioterapeutku pre zdravotne postihnuté deti. V jednom z rozhovorov priznal, že v škole nepatril medzi najlepších. Uviedol, že v detstve boli jeho hviezdy traja Michaelovia: Michael Schumacher, Michael Jackson a Michael Jordan. Pôvodne chcel spievať ako Michael Jackson, ale zistil, že nemá na to hlas. Vettel je tiež fanúšikom The Beatles, zberateľom viacerých nahrávok, vrátane "Abbey Road" a jeho obľúbenej skladby „Drive My Car“. V rozhovore pre seriál "Top Gear", priznal, že bol fanúšikov britských komédií ako "Malá Veľká Británia" a "Život Briana." Vettel žije v Thurgau vo Švajčiarsku ako väčšina pretekárov a je fanúšik nemeckého futbalu, konkrétne klubu Eintracht Frankfurt. V nemeckej verzii filmu "Autá 2" prepožičal svoj hlas postave menom Sebastian Schnell. 
Vettel je od roku 2019 ženatý s Hannou Prater, priateľkou z detstva. Spolu majú dve dcéry, Emilie (* január 2014) a Matildu (* september 2015) a syna (* november 2019). V roku 2015 Forbes odhadol jeho ročný príjem na 33 miliónov dolárov. Kimi Räikkönen, tímový kolega zo Scuderie Ferrari, je jeho blízky priateľ. Sebastianov mladší brat Fabian je tiež pretekár. Zúčastnil sa súťaže Audi Sport TT Cup 2017.
Pretekárske výsledky.
Prehľad.
(*) prebiehajúca sezóna 

</doc>
<doc id="333172" url="https://sk.wikipedia.org/wiki?curid=333172" title="Automobilový žeriav">
Automobilový žeriav



</doc>
<doc id="333173" url="https://sk.wikipedia.org/wiki?curid=333173" title="Invalidný vozík">
Invalidný vozík

Invalidný vozík je dopravný prostriedok určený na prepravu a pohyb ľudí s pohybovým postihnutím alebo iným hendikepom, vyžadujúcim pomoc pri pohybe.
Rozdelenie vozíkov.
"Štandardné vozíky" sú kompromisom na bežné použitie v byte i vonku, vhodné viac pre pasívnych ľudí. "Aktívne vozíky" sú odľahčené modely pre jednoduchú obsluhu a manipuláciu pri presunoch. Na použitie v športe sú určené špeciálne vozíky väčšinou "s pevným rámom" (handbike). Zvláštne (špecifické) určenie majú "polohovacie vozíky" schopné vzpriamiť sediacu osobu alebo dočasnú lôžkovú úpravu a "toaletné vozíky", umožňujúce presun na WC, do sprchy či bazéna.
Použitie.
Použitie invalidného vozíka je závislé od povrchu, po ktorom sa pohybuje. Interiérové modely nie sú vhodné na pohyb po nerovnom teréne alebo šport, rovnako nevhodné je použitie masívneho a ťažkého exteriérového elektrického vozíka v byte.
Na prekonávanie výškových rozdielov slúžia nájazdy, rampy, plošiny a výťahy. Pri preprave sa používajú nízkopodlažné motorové vozidlá s nájazdovou alebo zdvižnou rampou. 

</doc>
<doc id="333174" url="https://sk.wikipedia.org/wiki?curid=333174" title=".edu">
.edu

Doména .edu je exkluzívna doména, používajú ju školy a niektoré štátne zariadenia.

</doc>
<doc id="333175" url="https://sk.wikipedia.org/wiki?curid=333175" title="Stanislav Weinlich">
Stanislav Weinlich

Generálmajor PhDr. Stanislav Weinlich , CSc. (* 24. júl 1930) bol česko-slovenský generál, bývalý náčelník štábu veliteľstva Východného vojenského okruhu Československej ľudovej armády, poslanec FZ v rokoch 1976 – 1981.
Život.
V rokoch 1951 až 1953 ukončil vojenskú základnú službu. Po jej ukončení sa stal vojakom z povolania, s miestom určenia Pohořelice. Následne do roku 1964 vykonával vojenské politické funkcie na rôznej úrovni. V roku 1965 ukončil diaľkové štúdium na Vojenskej politickej akadémii Klementa Gottwalda v Prahe a potom nastúpil do Plzne na výkon funkcie náčelníka politického oddelenia motostreleckej divízie. Od roku 1968 pôsobil v Prahe na Hlavnej politickej správe Československej ľudovej armády. 
V roku 1971 ukončil štúdium na Vojenské akadémii Generálneho štábu ozbrojených síl ZSSR K. J. Vorošilova v Moskve. Po skončení štúdia vykonával funkciu zástupcu veliteľa 14. tankové divízie a veliteľa 14. tankovej divízie v Prešove. Odtiaľ bol zaradený na funkciu náčelníka štábu – 1. zástupcu veliteľa Východného vojenského okruhu v Trenčíne. 
V roku 1975 prevzal velenie 1. armády v Příbrami. Po dvoch rokoch bol z uvedenej funkcie premiestnený k Vojenskej politickej akadémii Klementa Gottwalda v Bratislave, kde zastával funkciu zástupcu náčelníka pre učebnú a vedeckú činnosť.
Roku 1974 dosiahol prvú generálsku hodnosť. Svoju vojenskú kariéru ukončil vo funkcii zástupcu náčelníka Vojenskej politickej akadémie Klementa Gottwalda v Bratislave. Genmjr. Weinlich bol preložený do zálohy na sklonku roka 1989. 

</doc>
<doc id="333218" url="https://sk.wikipedia.org/wiki?curid=333218" title="Oswald Veblen">
Oswald Veblen

Oswald Veblen (* 24. jún 1880, Decorah, Iowa, USA – † 10. august 1960, Brooklin, Maine, USA) bol americký matematik. Pracoval predovšetkým v oblastiach projektívnej a diferenciálnej geometrie a topológie. Jeho práca v týchto oblastiach mala významný vplyv na oblasti atómovej fyziky a teórie relativity. 
V roku 1905 prišiel s dôkazom Jordanovej vety o jednoduchej uzavretej krivke, ktorý sa väčšinou považuje za prvý rigorózny dôkaz tejto vety. V roku 1912 publikoval článok o probléme štyroch farieb. Je tiež pôvodcom konceptu Veblenových funkcií. Počas druhej svetovej vojny dozeral na vývoj počítača ENIAC.

</doc>
<doc id="333219" url="https://sk.wikipedia.org/wiki?curid=333219" title="Mitická">
Mitická

Mitická je minerálna voda vyrábaná na Slovensku. 
Charakteristika.
Mitická je prírodná minerálna voda, stredne mineralizovaná, hydrogénuhličitanová, vápenato-horečnatá, slabo kyslá, uhličitá a hypotonická. 
Predávaná minerálna voda je plnená zo zdroja MP-1.

</doc>
<doc id="333226" url="https://sk.wikipedia.org/wiki?curid=333226" title="Yeti">
Yeti

Yeti [vyslov:jety] (iné slovenské názvy: snežný človek, snežný muž, staršie jeti, "yetti") je údajný humanoidný tvor žijúci v pohorí Himaláje. Má to byť chlpatý tvor podobný ľudoopovi alebo pravekému človeku, vysoký približne .
Objavenie.
Domnienky o jeho existencii sú založené predovšetkým na rozprávaniach obyvateľov z okolia himalájskeho pohoria, kde sa správy o tomto tvorovi rozprávajú už po celé generácie. Pre európsku civilizáciu ho objavil v roku 1889 anglický dôstojník L. A. Wadel, keď na jednom himalájskom sedle objavil v snehu obrovský odtlačok bosej chlpatej nohy. Jediným dôkazom sú odtlačky chodidiel a ich fotografie. Prvé fotografie stôp však urobil až v roku 1937 F. S. Smyth, ktorý na dôkaz nadmernej veľkosti k odtlačku priložil horolezecký cepín. Väčšina odborníkov sa domnieva, že ide o poškodené alebo zdeformované odtlačky iných zvierat, iní odborníci tvrdia, že môže ísť o tvora, ktorý zatiaľ nie je odborne opísaný, ale jeho existencia je možná. Prvé sadrové odliatky stôp urobili v roku 1972 americkí horolezci McNeely a Cornin.
Pôvod.
Podľa iných názorov by mohlo ísť o zástupcov druhu človek vzpriamený (Homo erectus). Človek vzpriamený sa vyskytoval aj v Ázii. Je tiež možné, že ide o príslušníka rodu Gigantopithecus, čo je veľký ľudoop, ktorého pozostatky (najmä pozostatky čeľustí) boli nájdené v Číne. Alebo môže ísť o denisovana.

</doc>
<doc id="333227" url="https://sk.wikipedia.org/wiki?curid=333227" title="Yetti">
Yetti



</doc>
<doc id="333228" url="https://sk.wikipedia.org/wiki?curid=333228" title="Sajga">
Sajga

Sajga (latinsky "Saiga") je rod antilop z čeľade turovité. Jediným druhom rodu je sajga stepná alebo staršie sajga tatárska (lat. "Saiga tatarica"). 
Sajga žije v strednej Ázii. Je dlhá asi 120 cm. Charakteristický je pre ňu zväčšený, akoby napuchnutý nos, ktorý prečnieva čeľusť, takže pripomína krátký chobot. Slúži na prefiltrovanie prachu, zohrievanie studeného vzduchu a výrazne zlepšuje čuch. Samec má kružkaté, lýrovito formované rohy, samica rohy nemá. V lete má samec srsť špinavožltú, v zime hustejšiu a belavú.

</doc>
<doc id="333234" url="https://sk.wikipedia.org/wiki?curid=333234" title="Sajga stepná">
Sajga stepná



</doc>
<doc id="333235" url="https://sk.wikipedia.org/wiki?curid=333235" title="Sajga tatárska">
Sajga tatárska



</doc>
<doc id="333238" url="https://sk.wikipedia.org/wiki?curid=333238" title="Súboj">
Súboj

Súboj môže byť:

</doc>
<doc id="333242" url="https://sk.wikipedia.org/wiki?curid=333242" title="Stredná odborná škola podnikania (Trenčín, Veľkomoravská 14)">
Stredná odborná škola podnikania (Trenčín, Veľkomoravská 14)

Stredná odborná škola podnikania Trenčín poskytuje úplné stredné odborné vzdelanie v oblasti ekonomiky, marketingu, obchodu, cestovného ruchu a odevnej výroby. Pripravuje študentov na podnikanie v obchodno-podnikateľskej profesii a sfére služieb v oblasti súkromného podnikania, v cestovnom ruchu a odevníctve. Zriaďovateľom školy je Trenčiansky samosprávny kraj.
Učebné odbory – 3. ročné.
Absolventi získajú výučný list, môžu pokračovať v nadstavbovom štúdiu na škole a získajú maturitné vysvedčenie.
História školy.
Od roku 1943. Odevné učilište vzniklo ako výsledok snahy o organizovanú výchovu učňov pri firme Nehera Trenčín, predchodcu OZETY NEO a. s. Trenčín. V priebehu rokov sa škola rozrástla, prešla viacerými štrukturálnymi zmenami vo výchove odborných pracovníkov odevného a textilného priemyslu.
Od 1. septembra 1998 bolo SOU odevné zlúčené so SOU textilným a súčasne zastrešovalo aj Dievčenskú odbornú školu. Týmto zlúčením sa Stredné odborné učilište odevné a textilné a Dievčenská odborná škola stali jednou z najväčších škôl v TSK. Dievčenská odborná škola svoju pôsobnosť ukončila v roku 2003.
SOU odevné a textilné, Veľkomoravská 14 v Trenčíne sa transformovalo na modernú strednú odbornú školu so zameraním na obchod, služby a cestovný ruch. Táto zmena vyšla z vývojových trendov regiónu Trenčín. 
3. septembra 2008 sa SOU odevné a textilné v Trenčíne pretransformovalo a vznikla Spojená škola s organizačnými zložkami: Stredná odborná škola a Stredná odborná škola podnikania pod jednou strechou na Veľkomoravskej 14, Trenčín.
Od 1. januára 2009 schválilo MŠ SR názov školy Stredná odborná škola podnikania, ktorý vychádza zo štruktúry študijných a učebných predmetov školy poskytujúcej úplné stredné odborné vzdelanie.

</doc>
<doc id="333243" url="https://sk.wikipedia.org/wiki?curid=333243" title="Monument Valley">
Monument Valley

Monument Valley je región v Coloradskej náhornej plošine, charakteristický množstvom červených pieskovcových skalných útvarov, ktoré sa týčia z plochého údolia. Najvyšší dosahuje 300 metrov nad dolinou. Nachádza sa na južnej hranici Utahu so severnou Arizonou v blízkosti Four Corners.

</doc>
<doc id="333244" url="https://sk.wikipedia.org/wiki?curid=333244" title="Jean-Baptiste Lully">
Jean-Baptiste Lully

Jean-Baptiste Lully (* 28. november 1632, Florencia, Taliansko – † 22. marec 1687, Paríž, Francúzsko) bol francúzsky hudobný skladateľ talianskeho pôvodu. Patril k významným francúzskym skladateľom obdobia baroka a je faktickým tvorcom francúzskej národnej opery, francúzskeho typu opernej ouvertúry. Rozvinul aj recitatív vo francúzskom jazyku. Bol najvplyvnejším a najúspešnejším skladateľom obdobia vlády Ľudovíta XIV. vo Francúzsku.
Detstvo a mladosť.
Narodil sa v rodine florentského mlynára Lorenza di Maldo Lulliho a jeho manželky Kataríny Del Sera. Od detstva prejavoval veľké hudobné nadanie, a tak sa mu v tomto smere dostalo aj patričné vzdelanie u františkánov. Naučil sa hrať na gitare, husliach a čembale. V roku 1646 si nadaného štrnásťročného chlapca všimol Roger Lotrinský, rytier de Guise, ktorý navštívil Florenciu počas svojich ciest. Jean-Baptiste Lully bol na jeho osobný príhovor prijatý do služieb Anny Márie Lujzy Orleánskej a odcestoval do Francúzska. Mária Lujza Orleánska bola dcérou Gastona Orleánskeho a sesternicou Ľudovíta XIV. a mladý Jean-Baptiste sa tak dostal rovno do spoločnosti vznešeného kráľovského dvora. Spočiatku robil spoločnosť svojej panej v jej paláci Tuileries, staral sa o hudbu, viedol s ňou konverzácie v taliančine, vystupoval ako herec a tanečník v divadelných predstaveniach. Musel sa starať aj o jej oblečenie. Zároveň sa stále zdokonaľoval v hre na hudobných nástrojoch a začal komponovať. Bolo len otázkou času, kedy si jeho mimoriadny talent všimne samotný kráľ Ľudovít XIV.
Závratná kariéra.
Najprv sa stal členom dvornej kapely ("Vingt-quatre violons"). Krátko nato už zastával miesto kapelníka novej kapely ("Petits violons"), pre ktorú zložil mnoho baletov a tancov a v niektorých jeho dielach účinkoval ako tanečník aj Ľudovít XIV.. V týchto rokoch si získal kráľovu dôveru a stal sa jeho tajomníkom. Hudbu pre kráľa skladal Lully od roku 1650 a na prelome rokov 1652 a 1653 prešiel do služieb Ľudovíta XIV. taktiež ako baletný tanečník. V roku 1653 bol Lully vymenovaný za dvorného skladateľa. V roku 1661 sa stal v Academii Frances učiteľom baletného tanca. V roku 1672 získal od kráľa privilégium na riadenie Kráľovskej akadémie hudby a tanca. Pre kráľa stále skladal opery, ouvertúry a baletnú hudbu. Stal sa priateľom a spolupracovníkom Molièra a spoločne vytvorili pre kráľa celý rad veľmi úspešných divadelných predstavení. V roku 1680 mu bol priznaný šľachtický titul.
Osobný život.
Jean-Baptiste Lully bol známy svojou prudkou a temperamentnou povahou. Mal aj veľmi osobitý zmysel pre humor a k okoliu sa často správal posmešne a povýšene, čo mu na dvore zaistilo veľa nepriateľov. Na popularite mu nepridala ani jeho obľuba u kráľa a obrovský majetok, ktorý časom získal. V roku 1662 sa oženil s Madeleine Lambertovou, s ktorou mal niekoľko detí. V roku 1685 skoro prišiel o všetko, čo sa mu na dvore podarilo dosiahnuť. Jean-Baptiste Lully sa po celý život v intímnej sfére prejavoval ako bisexuál a v roku 1685 vyšiel najavo jeho milenecký pomer s mladíkom s menom Brunet, ktorý bol na kráľovskom dvore pážaťom. Kráľ bol týmto homosexuálnym škandálom veľmi pobúrený. V tom období bola homosexualita vo Francúzsku trestaná smrťou, ale také drastické opatrenie nemohol kráľ schváliť už len preto, že Filip I. Orleánsky, kráľov brat, bol tiež homosexuál. Lullymu sa však kráľ pomstil inak. Nenavštívil ani jedno predstavenie jeho Armidy, čo márnomyseľného Lullyho zdrvilo.
Smrť.
8. januára 1687 sa pri dirigovaní svojho diela Te Deum, skomponovaného na oslavu uzdravenia Ľudovíta XIV., prudko udrel bodcom ťažkej taktovky do palca nohy. Podľa Ladislava Kačica si taktovkou prepichol celú nohu, nie palec . 22. marca 1687 zomrel na následky gangrény, ktorú mu toto zranenie spôsobilo.
Dielo.
Jeho diela, predovšetkým opery, boli veľmi populárne a niektoré z nich sa v parížskej opere hrali 120 rokov. Jeho diela vychádzajú z antickej tragédie, ako prvý úplne využíval kostýmy a tanec. Niektoré jeho diela otextoval Molière .

</doc>
<doc id="333246" url="https://sk.wikipedia.org/wiki?curid=333246" title="Tri studničky (Demänovská Dolina)">
Tri studničky (Demänovská Dolina)

Tri Studničky je lokalita nachádzajúca sa na úpätí Nízkych Tatier v obci Demänovská Dolina.
Tri studničky, podľa ktorých sa lokalita nazýva už pravdepodobne neexistujú a nie je známa ani ich pôvodná lokalizácia. Pri riečke Demänovka, ktorá preteká týmto miestom, stojí dnes hotel Tri Studničky a pôvodom staršia klasická Koliba Tri Studničky. Okrem týchto zariadení je v tejto osade množstvo chát a penziónov. Je to obľúbené miesto dovolenkárov, ktorí navštevujú Nízke Tatry. Poloha lokality v lete dáva priestor pre organizovanie turistických výletov (peších i cyklistických), neďaleko sa nachádzajú Demänovská jaskyňa Slobody a Demänovská ľadová jaskyňa. V zime slúži ako ubytovacie centrum pre lyžovačku v Jasnej, kde sa nachádza najväčšie lyžiarske stredisko na Slovensku. Okrem iného je v tesnej blízkosti lyžiarsky svah v Pavčinej Lehote.

</doc>
<doc id="333247" url="https://sk.wikipedia.org/wiki?curid=333247" title="Skalná nekropola Pantalica">
Skalná nekropola Pantalica

Pantalica je rozsiahla nekropola na Sicílii s viac ako päť tisíc hrobkami datovanými do doby od 13. do 7. storočia pred Kr. Pantalica sa nachádza na juhovýchode ostrova medzi mestami Ferla a Sortino.
Spoločne s mestom Syrakúzy je nekropola Pantalica od roku 2005 súčasťou svetového kultúrneho dedičstva UNESCO.

</doc>
<doc id="333248" url="https://sk.wikipedia.org/wiki?curid=333248" title="Karlskrona">
Karlskrona

Karlskrona je prístavné mesto vo Švédsku, centrum provincie Blekinge. Mesto je známe ako jediné švédske barokové mesto. Nachádza sa tu najväčšia vojenská námorná základňa v krajine a sídlo švédskej pobrežnej stráže. Centrum mesta sa nachádza na ostrove Trossö.
Dejiny.
Karlskronu založil v roku 1679 kráľ Karol XI. ako námornú základňu. Hneď po roku získala status mesta. V roku 1790 veľká časť mesta vyhorela. Mesto pôvodne ležalo na viac než 30 ostrovoch a ostrovčekoch, čo má ešte dnes vplyv na jeho vzhľad.
Prístav so svojimi bývalými lodenicami a obrannými systémami a vybrané mestské budovy sú od roku 1998 súčasťou svetového dedičstva UNESCO. Dôvodom boli zachovalé pamiatky a ich doplnky, ktoré pripomínali námorné mesto naprojektované v 17. storočí.

</doc>
<doc id="333249" url="https://sk.wikipedia.org/wiki?curid=333249" title="Žemaitsko">
Žemaitsko



</doc>
<doc id="333250" url="https://sk.wikipedia.org/wiki?curid=333250" title="Dolná Litva">
Dolná Litva



</doc>
<doc id="333252" url="https://sk.wikipedia.org/wiki?curid=333252" title="Bezdrôtová lokálna sieť">
Bezdrôtová lokálna sieť

Bezdrôtová lokálna sieť (wireless LAN z ang: wireless local area network, skr. WLAN) je lokálna počítačová sieť (LAN), bezdrôtovo spájajúca počítače a ďalšie zariadenia, pokrývajúcu menšiu geografickú oblasť (maximálne do niekoľko km), ako napríklad dom, kanceláriu, alebo skupinu budov. Súčasné WLAN bývajú najčastejšie založené na prepínaných ethernetových sieťach, s bezdrôtovým prepojením najčastejšie pomocou (Wi-Fi, WiMAX, Bluetooth, alebo Irda).
Charakteristika.
Siete používajú ako médium na prenos signálu rádiové, mikrovlnné, alebo infračervené vysielanie.
Pre komunikáciu pomocou mikrovlnných frekvencií sa používa pásmo 2,4 GHz (v štandarde 802.11 b a 802.11 g) alebo tiež 5 GHz (v štandarde 802.11 a). Pásmo 2,4 GHz je rozdelené do 20 kanálov v pásme 2,4-2,5 GHz, ktoré sú rozdelené po piatich MHz od 2400 do 2500 MHz. Každý kanál má svoju nosnú vlnu, ktorá je modulovaná pri odovzdávaní informácie.
Prenosová rýchlosť dát je závislá na použitom štandarde a vzdialenosti medzi zariadeniami a je obvykle 11, 22, 44, 54 alebo 108 Mb/s.
Celá infraštruktúra bezdrôtovej siete sa skladá z:

</doc>
<doc id="333253" url="https://sk.wikipedia.org/wiki?curid=333253" title="Jekaterina Alexandrovna Gamovová">
Jekaterina Alexandrovna Gamovová

Jekaterina Alexandrovna Gamovová, (* 17. október 1980, Čeľabinsk, Rusko) je ruská volejbalistka. Bola členkou ruského reprezentačného tímu, ktorý získal zlaté medaily na Majstrovstvách sveta v rokoch 2006 a 2010 a strieborné medaily na Olympijských hrách v roku 2000 v Sydney a v roku 2004 v Aténach. 
Na majstrovstvách sveta v roku 2010 v Tokiu bola vyhlásená za najužitočnejšiu hráčku šampionátu.

</doc>
<doc id="333254" url="https://sk.wikipedia.org/wiki?curid=333254" title="Úbeda">
Úbeda

Úbeda je mesto v provincii Jaén v španielskom autonómnom spoločenstve Andalúzia, ktorého začiatky siahajú do stredoveku. Má 36 000 obyvateľov a je tretie najväčšie mesto v provincii.
Renesančné pamiatky mesta spolu s pamiatkami v Baeze boli v roku 2003 zapísané na zoznam svetového dedičstva UNESCO. Medzi najvýznamnejšie pamiatky v meste patria tri paláce a kostol na námestí Vázquez de Molina.

</doc>
<doc id="333258" url="https://sk.wikipedia.org/wiki?curid=333258" title="Josef Einšpigl">
Josef Einšpigl

Generálmajor Ing. Josef Einšpigl (16. jún 1929, Rajnochovice – † 1. február 2003, Rajnochovice) bol česko-slovenský generál, bývalý zástupca veliteľa Východného vojenského okruhu Československej ľudovej armády
Život.
V roku 1949 nastúpil na Školu dôstojníckeho dorastu do Českého Těšína a po dvoch rokoch pokračoval v štúdiu v Pechotnom učilišti v Lipníku nad Bečvou. Po ukončení školy bol v roku 1952 prijatý za vojaka z povolania. Jeho prvým veliteľským pôsobiskom bol 103. mechanizovaný pluk v Mladé, kde zastával funkciu veliteľa čaty.
V rokoch 1953 až 1956 študoval na Vojenskej akadémii Klementa Gottwalda v Prahe. Po ukončení štúdia nastúpil do Hodonína, kde sa postupne vypracoval až do funkcie zástupcu náčelníka štábu pluku. V rokoch 1962 až 1963 bol zaradený na výkon funkcii vo veliteľstve 3.motostreleckej divízie v Kroměříži. Potom sa znova vrátil do Hodonína kde sa stal náčelníkom štábu a od roku 1969 aj veliteľom pluku.
V roku 1972 bol vyslaný do prípravnej školy na štúdium v zahraničí aby nato odišiel na Vojenskú akadémiu Generálneho štábu ozbrojených síl ZSSR K. J. Vorošilova do Moskvy. Po dvojročnom štúdiu ho zaradili na veliteľstvo 14. tankovej divízie v Prešove kde koncom roka 1974 prevzal velenie tejto divízie.
V roku 1978 bol premiestnený na veliteľstvo 1.armády do Příbrami na funkciu náčelníka oddelenia bojovej prípravy – zástupcu veliteľa 1. armády. Potom pôsobil ako náčelník vojenského odboru ministerstva školstva ČSR. Bol aj zástupcom veliteľa Východného vojenského okruhu v Trenčíne. 
K 1.10. 1977 bol prezidentom republiky menovaný do prvej generálskej hodnosti. Svoju vojenskú kariéru ukončil na sklonku roku 1988 keď bol genmjr. Einšpigl preložený do zálohy.

</doc>
<doc id="333259" url="https://sk.wikipedia.org/wiki?curid=333259" title="Portrét Binda Altovitiho">
Portrét Binda Altovitiho

Portrét Binda Altovitiho (tal. "Ritratto di Bindo Altoviti") je názov obrazu talianskeho renesančného umelca Raffaela Santiho vytvoreného v rozpätí rokov 1512 - 1515.
Portrétovanou osobou na obraze je rímsky bankár Bindo Altoviti, kultivovaný muž milujúci umenie.
V tomto diele sa Raffael preukázal ako vyspelý a skúsený umelec experimentujúci so svetlom a tieňom. Svetlom dopadajúcim zhora zľava zdôraznil Raffael mladíkove rysy tváre v elegantnej, takmer zženštilej póze. Takto vykreslená postava v sebe nezaprie leonardovský vplyv, ktorý maliar v tomto období veľmi zdôrazňoval.
Až do roku 1808 bol obraz v majetku rodu Altoviti. V tom roku sa dostal do zbierok bavorského kráľa Ľudovíta I. Odtiaľ ho získala mníchovská Alte Pinakothek. Od roku 1936 je umeleckým exponátom Národnej galérie umenia vo Washingtone.

</doc>
<doc id="333260" url="https://sk.wikipedia.org/wiki?curid=333260" title="Optický kábel">
Optický kábel



</doc>
<doc id="333262" url="https://sk.wikipedia.org/wiki?curid=333262" title="WLAN">
WLAN

WLAN APP iWFCam

</doc>
<doc id="333263" url="https://sk.wikipedia.org/wiki?curid=333263" title="Wireless Local Area Network">
Wireless Local Area Network



</doc>
<doc id="333264" url="https://sk.wikipedia.org/wiki?curid=333264" title="Jan Ščudlík">
Jan Ščudlík

Generálmajor Ing. Jan Ščudlík bol česko-slovenský generál, bývalý zástupca veliteľa 1. armády Československej ľudovej armády.
Život.
Od roku 1965 študoval na Učilišti vojsk ministerstva vnútra Júliusa Fučíka v Bruntále, ale v nasledujúcom roku prestúpil na Vyššie vojenské učilište hrdinu Sovietskeho zväzu kapitána Otakara Jaroša do Vyškova, ktoré ukončil v roku 1969 . 
Jeho ďalším pôsobiskom sa stal 63. motostrelecký pluk v Michalovciach. Tu vykonával rôzne veliteľské funkcie veliteľom čaty počnúc a končiac vo funkcii veliteľa pluku. V roku 1980 bol premiestnený do Prešova na funkciu zástupcu veliteľa 14. tankové divízie.
V rokoch 1972 až 1974 absolvoval štúdium na Vojenskej akadémii Antonína Zápotockého v Brne. Na prelome rokov 1976-77 absolvoval kurz veliteľov motostreleckých plukov pri Vyššom dôstojníckom kurze VÝSTREL v Solnečnogorsku. V roku 1984 absolvoval štúdium na Vojenskej akadémii Generálneho štábu ozbrojených síl ZSSR K. J. Vorošilova v Moskve. Po návrate sa stal veliteľom prešovskej 14. tankovej divízie. 
V roku 1987 odišiel do Slaného kde prevzal velenie 1. tankovej divízie. O rok neskoršie sa jeho novým pôsobiskom stalo mesto Příbram, kde prevzal funkciu zástupcu veliteľa 1. armády. Od roku 1991 bol ustanovený do funkcie na GŠ ČSA v Prahe, kde plnil povinnosti zástupcu náčelníka Správy tankového a mechanizovaného vojska.
Menovaný do prvej generálskej hodnosti bol 1.10. 1988. Svoju vojenskú kariéru ukončil v roku 1992 keď bol genmjr. Ščudlík preložený do zálohy.

</doc>
<doc id="333265" url="https://sk.wikipedia.org/wiki?curid=333265" title="Morový stĺp na Rybnom námestí">
Morový stĺp na Rybnom námestí

Morový stĺp na Rybnom námestí je barokový trojičný stĺp stojaci na Rybnom námestí v historickej zóne Bratislavy.
Vznik a popis.
Ide o stĺp postavený v roku 1713 z verejnej zbierky na pamiatku ukončenia morovej epidémie, ktorá postihla Bratislavu ešte na konci roku 1712. Podľa súdobých dokumentov jej v meste podľahlo 3 860 obyvateľov a ďalších 1 561 bolo nakazených. Veľkú zásluhu v zápase o jej potlačenie mal vtedajší ostrihomský arcibiskup a uhorský prímas, kardinál Christian August Saský, ktorého meno je zvečnené na podstavci stĺpu (o. i. kardinál bol iniciátorom ako aj donátorom stavby).
Stĺp sa nachádza na rozhraní Rybného a Hviezdoslavovho námestia. Jeho autor je neznámy; kamennú ohradu vytvoril bližšie neznámy rakúsky sochár Martin Victor. Stĺp bol pravdepodobne v polovici 18. storočia natoľko poškodený, že sa mestaká rada rozhodla dať ho opraviť a zreštaurovať. Touto prácou poverila okolo roku 1760 bratislavského sochára Jozefa Sartoryho. Sartory však svoju prácu poňal nie ako úzkostlivú renováciu v zmysle zachovania pôvodných hodnôt diela, ale skôr ako jeho voľnú úpravu. Výsledok jeho prác môžeme obdivovať dodnes.
Stĺp tvorí nadstavba kruhového prierezu postavená na trojhrannom podstavci. Piedestál na svojich stranách nesie reliéfy tematicky sa vzťahujúce na morovú epidémiu – "Posledné pomazanie", "Svätá Rozália" a "Pochovávanie mŕtveho". Okrem reliéfu ležiacej svätej Rozálie sú ďalšie dva krutým zobrazením takmer každodenných udalostí z čias morovej nákazy. Reliéfy sú dielom J. Sartoryho.
Nie je známe, či pôvodný stĺp obsahoval nejaké reliéfy, z ktorých Sartory vychádzal alebo či vytvoril novú skupinu.
Na rímse podstavca sú umiestnené sochy svätcov: svätého Rocha, svätého Ondreja a svätého Karola Boromejského. Na vrchole stĺpa s hlavicou s volútami je osadené súsošie najsvätejšej Trojice.
Súčasťou morového stĺpu postaveného v balustrádovej ohrádke s kovanou bránkou sú na vedľa stojacich podstavcoch umiestnené sochy (rovnako dielo J. Sartoryho) Panny Márie Immaculata a prvého uhorského kráľa Štefana I., ktorý dáva Panne Márii uhorskú korunu ležiacu na poduške v jeho rukách. Motív, kedy kráľ Štefan dáva uhorskú korunu do Máriinej ochrany, je známy aj z obrazu z roku 1737 na hlavnom oltári v kapucínskom Kostole svätého Štefana.
Sochy Panny Márie a svätého Štefana spolu s reliéfmi na stĺpovom podstavci svojimi znakmi - bohatou ornamentikou, modeláciou tvarov, maliarskym výzorom reliéfov – už inklinujú k nastupujúcemu rokokovému slohu. 
Morový stĺp podstúpil renovácie aj v ďalších obdobiach: v rokoch 1772, 1872, 1925, 1956 a 1980. Poslednou bola renovácia v rokoch 20032007.

</doc>
<doc id="333277" url="https://sk.wikipedia.org/wiki?curid=333277" title="Rosemaid">
Rosemaid

Rosemaid je hudobná skupina speváka Mira Šmajdu, ktorá vznikla v máji 2010. Potom, čo sa podarilo zostaviť konečnú podobu skupiny, začala koncertovať na Slovensku a v Česku.

</doc>
<doc id="333278" url="https://sk.wikipedia.org/wiki?curid=333278" title="Užhorodská únia">
Užhorodská únia

Užhorodská únia bola pokusom o obnovenie plného cirkevného spoločenstva medzi cirkvou byzantského obradu, teda pravoslávnou v Mukačevskej eparchii a Rímskokatolíckou cirkvou. Stalo sa tak 24. apríla 1646 na zámku Drugetovcov v Užhorode, kde bolo prítomných 63 pravoslávnych kňazov (z celkového počtu asi 600 kňazov celej Mukačevskej eparchie) a jágerský rímskokatolícky biskup Juraj Jakušič.
Priamo na tomto stretnutí pravdepodobne bol vyhotovený dokument, ktorý bol však objavený až máji 2016. O uzavretí únie máme správu z dokumentu z 15. januára 1652. V ňom sa ako podmienky uzavretia jednoty uvádzajú nasledovné body:
Vzorom pre uzavretie únie v Užhorode bola najmä Brestská únia (1596) na území Poľsko-litovského štátu. Uzavretiu Užhorodskej únie predchádzal pokus o uzavretie únie v Krásnom Brode (1614). Výskumu Užhorodskej únie sa venoval najmä Michal Lacko SJ, stala sa témou jeho druhej doktorskej práce.
Historické pozadie a okolnosti.
Ideu zjednotenia pravoslávnych s katolíckou cirkvou presadzoval zemepán Juraj III. Druget na Zemplíne a v Užskej stolici. Druget bol odchovancom pražských jezuitov, po rekatolizácii protestantských dedín sústredil pozornosť na svojich pravoslávnych poddaných. Na prípravu zjednotenia pozval z poľského Peremyšľa gréckokatolíckeho biskupa Atanáza Krupeckého (1610-1652). Tomu sa podarilo získať pre úniu 50 pravoslávnych kňazov z humenského panstva, ktorí boli ochotní prijať zjednotenie pod podmienkou, že sa v celistvosti zachová byzantsko-slovanský obrad a zvyklosti východnej pravoslávnej cirkvi. Súčasne im mal zemepán J. Druget na svojich majetkoch priznať také postavenie, aké mali katolícki kňazi. Dovtedy boli pravoslávni kňazi v poddanskej závislosti, platili poplatky feudálovi a chodili na roboty. Nevzťahovali sa na nich zákony, ktoré katolíckemu duchovenstvu zabezpečovali primerané materiálne zabezpečenie a spoločenské postavenie. Dátum zjednotenia bol stanovený na Zostúpenie Svätého Ducha, roku 1614 a malo sa uskutočniť v monastieri v Krásnom Brode pri Medzilaborciach. Podľa opisu očitého svedka sa však medzi pútnikov zamiešali odporcovia únie, ktorý v predvečer sviatku začali podnecovať nepokoje a napokon vyvolali nepokoje, pri ktorých bol biskup A. Krupecký napadnutý a pred smrťou ho zachránil iba zásah drugetovského vojska. Po tomto zásahu provokatéri a časť pútnikov z Krásneho Brodu odišli a hoci Atanáz Krupecký na druhý deň chrám posvätil, k uzavretiu únie nakoniec nedošlo.
S biskupom Atanázom Krupeckým na rokovanie prišli aj mnísi baziliáni, ktorí ostali na drugetovských majetkoch aj po neúspešnom zjednotení. Začali pôsobiť nielen medzi kňazmi, ale aj medzi veriacimi. Vyvíjali misijnú a pastoračnú činnosť aj na majetkoch iných katolíckych zemepánov. 
Medzi veriacimi pravoslávnej cirkvi neboli magnáti a málo početná bola aj drobná šľachta a meštianstvo. Mukačevskí biskupi si uvedomovali, že zjednotením s katolíckou cirkvou, teda prijatím únie, by získali aj výsady, ktoré patrili katolíckym biskupom.
Pravoslávny biskup Bazil Tarasovič v prvom roku svojho biskupstva (1641) rokoval s gréckokatolíckym biskupom Krupeckým o prijatí jednoty s katolíckou cirkvou. Keď sa o tom dozvedel Juraj Rákoci, uväznil ho, zbavil biskupského stolca a prinútil k odchodu z Mukačeva. Po troch rokoch sa Bazil Tarasovič vzdal jednoty s katolíckou cirkvou a mohol znovu zasadnúť na biskupský stolec v Mukačeve. 
Syn Juraja Drugeta, Ján, začal pripravovať novú úniu na zjednotenie s katolíckou cirkvou. Únia nakoniec bola uzavretá až po jeho smrti vďaka jeho manželke Anne, rodenej Jakušičovej, a jej bratovi, jágerskému rímskokatolíckemu biskupovi Jurajovi Jakušičovi, ktorý sa v tom čase zdržiaval v Užhorode. Biskup Jakušič stanovil termín slávnostného aktu, na deň sv. Juraja, t.j. na 24. apríla 1646. Akt zjednotenia pravoslávnych a katolíkov nebol pompézny. Po slávnostnej bohoslužbe v hradnej kaplnke 63 kňazi zložili prísahu do rúk biskupa Jakušiča, verejne predniesli nicejsko-konštantínopolské vyznanie viery a vyhlásili, že veria všetko, čo katolícka cirkev veriť požaduje a že pápeža Inocenta X. uznávajú za hlavného pastiera svojho i celej cirkvi a jednotu uzatvárajú pod podmienkou dodržania troch vyššiespomenutých bodov. Veľkú zásluhu na uzavretí únie mali baziliáni Peter Partenius Petrovič a Gabriel Kosovický. 
Akt zjednotenia bol potvrdený najprv uhorským prímasom Jurajom Lipajom (14. mája 1648) a neskôr aj celouhorskou synodou biskupov v Trnave (v septembri 1648).
Definitívne upevnenie Užhorodskej únie priniesla voľba nového mukačevského biskupa po smrti Bazila Tarasoviča v roku 1651, keď bol za mukačevského biskupa veľkou väčšinou duchovenstva zvolený bazilián Peter Partenius Petrovič (†1665), veľký zástanca únie. De facto sa tým k zjednoteniu prihlásila väčšina kňazov Mukačevskej eparchie. Zaujímavé pritom je, že Peter Partenius Petrovič bol na biskupa vysvätený pravoslávnym biskupom Štefanom Simonovičom z Alby Julie, ktorý ho vysvätil napriek tomu, že vedel, že Petrovič je katolíkom a zástancom únie.

</doc>
<doc id="333279" url="https://sk.wikipedia.org/wiki?curid=333279" title="Barman">
Barman

Barman je pracovník, ktorého úlohou je príprava a podávanie širokého sortimentu miešaných nealkoholických a alkoholických nápojov. Zákazníkov obsluhuje pri pulte za barom, alebo prijíma objednávky od čašníkov pre obsluhu pri stole. Barman - čašník môže pracovať vo verejných stravovacích jednotkách, akými sú reštaurácie, kaviarne, rekreačné zariadenia, hotely, kaviarne, paluby lodí, jedálenské vozne vo vlakoch, v rôznych kluboch, na banketoch a recepciách a na iných miestach. Môže pracovať v bare, ktorého je zároveň aj majiteľom, alebo môže byť len zamestnancom. 
Čo robí barman.
Okrem prípravy nápojov musí barman taktiež vykonávať aj iné doplňujúce činnosti. Po prvé, musí prijímať platby od zákazníkov. 
Druhou veľmi dôležitou časťou barmanskej práce je príprava pomôcok, čo zahŕňa hlavne: 
V niektorých väčších baroch takéto činnosti zabezpečuje pomocný personál podniku alebo pomocný barman. Taktiež rešpektovanie hygienických predpisov a dodržiavanie čistoty je v tomto povolaní samozrejmosťou.
Barman vykonáva svoju prácu najčastejšie pred očami zákazníka, čo ale nemusí byť pravidlom. V niektorých reštauráciách, kde sa pozornosť sústreďuje hlavne na jedlo a gastronomický zážitok, je práca barmana pre zákazníkov skôr neviditeľná. Ale naopak v baroch, kam ľudia prichádzajú hlavne kvôli miešaným alkoholickým a nealkoholickým nápojom, je práca barmana z veľkej časti aj šou. Príprava nápoja musí byť predvedená ako zábavné predstavenie ukončené perfektne namiešaným nápojom, ktorý nielen chutí skvele ale aj jeho vzhľad je estetický a bezchybný. V televíznych seriáloch a filmoch sa často barman zobrazuje ako "bútľavá vŕba" pre návštevníkov baru, počúva problémy a často aj radí. S niečím podobným sa môžeme v realite stretnúť skôr v menších a komornejších baroch.
Profesia barman.
Na prácu barmana nie je nevyhnutné žiadne špeciálne vzdelanie, najdôležitejším kritériom sú skúsenosti a znalosti. Barman musí ovládať základné informácie o alkohole, jeho druhoch a kvalite, recepty rozličných miešaných alkoholických a nealkoholických nápojov, základy ozdobovania a servírovania nápojov. Je možné zaučiť sa priamo pri práci v bare od skúseného kolegu alebo získať základné znalosti v kurze. V dnešnej dobe existuje veľká ponuka dlhších alebo kratších barmanských kurzov, je možné taktiež absolvovať pomaturitné kvalifikačné štúdium. V tomto povolaní je nevyhnutné neustále sledovanie nových trendov a ďalšie vzdelávanie sa.

</doc>
<doc id="333281" url="https://sk.wikipedia.org/wiki?curid=333281" title="Zoznam matematických článkov/Y">
Zoznam matematických článkov/Y

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ya.
Yard
yo.
Youngova nerovnosť

</doc>
<doc id="333288" url="https://sk.wikipedia.org/wiki?curid=333288" title="Flickr">
Flickr

Flickr je komunitná webová lokalita pre zdieľanie fotografií a videa vytvorená spoločnosťou Ludicorp, ktorú neskôr získala spoločnosť Yahoo!. Bol tiež jedným z prvých serverov Webu 2.0, ktorý umožňoval používať tagy. Používatelia môžu svoje fotografie a videá umiestniť do mapy. V septembri 2010 bolo oznámené, že Flickr zdieľa viac ako 5 miliárd obrázkov. V máji 2013 bolo oznámené, že Flickr zdieľa viac ako 8 miliárd obrázkov.
História.
Kanadská spoločnosť Ludicorp so sídlom vo Vancouveri vyvinula Flickr vo februári 2004. V marci 2005 ju odkúpila spoločnosť Yahoo! a v júni boli presunuté servery z Kanady do USA, a tak podliehajú americkým zákonom.
Zdieľanie fotografií.
Flickr umožňuje používateľovi po nahraní fotografie zvoliť, pod akou licenciou bude jeho fotografia šírená. Pretože mnoho fotografií uložených na tejto službe je šírených pod licenciou umožňujúcou ďalšie použitie, dalo by sa povedať, že do určitej miery spĺňa Flickr funkciu fotobanky.

</doc>
<doc id="333297" url="https://sk.wikipedia.org/wiki?curid=333297" title="Purkgróf">
Purkgróf



</doc>
<doc id="333299" url="https://sk.wikipedia.org/wiki?curid=333299" title="Hayley Williams">
Hayley Williams

Hayley Nichole Williams (* 27. december 1988, Meridian, Mississippi, USA) je americká speváčka, skladateľka a frontmanka pop punkovej skupiny Paramore.
Život a kariéra.
V roku 2002, keď mala Hayley 13 rokov presťahovala sa z jej rodného mesta Meridian v Mississippi, do Franklinu v Tennessee, kde sa zoznámila s dnešnými členmi Paramoru Joshom Farrom, Zacom Farrom a Jeremym Davisom.
Speváčku objavili manažéri Dave Steunbrink a Richard Williams v roku 2003. Predstavili ju Atlantic Records A&amp;R a potom podpísala zmluvu s Jasonom Flomom. Prvý plán pre novú speváčku bol stať sa sólo pop umelkyňou ale speváčka chcela byť súčasťou hudobnej skupiny a hrať alternatíve. Atlantic Records sa rozhodlo rešpektovať jej priania a tak vznikla formácia Paramore.
V roku 2007 sa Hayley Williams objavila v klipe "Kiss Me" od skupiny New Found Glory.
Neskôr v ankete magazínu "Kerrang!", v kategórií "Najsexi speváčka rocku" skončila na druhom mieste za Amy Lee zo skupiny Evanescence. V roku 2008 a 2009 už túto anketu vyhrala, taktiež sa objavila vo videohre "Guitar Hero World Tour".
Hayley napísala a nahrala pieseň „Teenagers“, ktorá bola uvádzaná v soundtracku ku filmu Jennifer's Body - Bacha, kouše! Po vydaní piesne „Teenagers“, Williams už neplánovala nahrať žiadnu sólo pieseň. V roku 2010 sa objavila v piesni „Airplanes“ a „Airplanes (Part II)“ z debutového albumu rappera B.o.B "". Hit „Airplanes“ sa dostala do prvej desiatky v 19 krajinách, na prvé miesto sa dostala aj v Spojenom kráľovstve a na Novom Zélande.
Paramore.
Paramore je skupina vytvorená vo Frankline, Tennessee v roku 2004, Hayley Williams (spev/klávesy), Joshom Farrom (gitara/vokály v pozadí), Jeremym Davisom (basová gitara) a Zacom Farrom (bicie). Predtým než sa skupina dala dohromady mali niektorí členovia problém s Hayley Williams ako speváčkou, ale keďže boli dobrí priatelia a Hayley s nimi začala písať texty a hrávať postupne sa stala členkou Paramoru. Skupina zatiaľ vydala 3 albumy, All We Know Is Falling, Riot! a Brand New Eyes. V júni 2009 sa k skupine pridal Taylor York (rytmická gitara), ktorý s Paramorom hrával počas koncertov od roku 2007. Skupina sa stala slávnou hlavne vďaka soundtracku ku filmu "Súmrak" piesňami „Decode“ a „I Caught Myself“.

</doc>
<doc id="333300" url="https://sk.wikipedia.org/wiki?curid=333300" title="Red Bull Racing">
Red Bull Racing

Red Bull Racing je rakúsky automobilový tím Formuly 1, ktorý vznikol v roku 2004 odkúpením tímu Jaguar Racing vlastnenou Fordom spoločnosťou Red Bull. V roku 2005 Red Bull zakúpil i tím Minardi, ktorý aktuálne pôsobí v F1 pod názvom Racing Bulls ako sesterský tím Red Bull Racing a vedením Alana Permanea. V roku 2013 sa stala automobilka Infiniti hlavným partnerom tímu, jeho logá sa ukázali na dôležitých miestach na monoposte a tak sa aj premenovali na Infiniti Red Bull Racing. Od roku 2018 do 2020 tím pretekal pod názvom Aston Martin Red Bull Racing, v roku 2021 pod názvom Red Bull Racing Honda a aktuálne preteká pod názvom Oracle Red Bull Racing. 
Do júla 2025 bol šéfom tímu Christian Horner, nahradil ho šéf tímu Racing Bulls, Laurent Mekies.
Tím získal double v Pohári konštruktérov i v šampionáte pilotov v sezónach 2010, 2011, 2012, 2013, 2022 a 2023 . V roku 2021, 2022, 2023 a 2024 vyhral titul majstra sveta Max Verstappen.
História.
Základy tohto tímu utvoril v roku 1997 tím Stewart Grand Prix, ktorý bol podporovaný automobilkou Ford. Tím ukazoval slušný výkon, vrátane výhry Johnnyho Herberta na GP Európy v roku 1999 , avšak veľké množstvo porúch zavinilo až 46 odstúpení z pretekov kvôli technickým problémom počas 3 sezón.
Na konci roku 1999 celý tím prevzal Ford, ktorý premenoval tím na Jaguar Racing. Tímu sa podarilo obmedziť počet technických porúch, ale stále nepatrili medzi tímy s minimom porúch. V roku 2001 došlo k množstvu zmien v osadenstve tímu, ale ani tie nepomohli tímu dostať sa z ťažkostí a v Septembri 2004 Ford ponúkol tím na predaj a mesiac na to spoločnosť Red Bull súhlasil s kúpou tímu za 1$ s podmienkou, že musia do tímu investovať minimálne 400 miliónov dolárov.
2025.
V sezóne 2025 nastal v tíme významný posun v jazdeckej zostave a celkovom priebehu šampionátu. Po slabšom konci predchádzajúcej sezóny a neuspokojivých výsledkoch druhého pilota sa Red Bull dohodol na predčasnom ukončení spolupráce so Sergiom Pérezom, ktorý tím opustil po sezóne 2024. Namiesto neho získal miesto v roku 2025 Liam Lawson, ktorý bol povýšený z tímu Racing Bulls po niekoľkých pôsobivých výkonoch ako náhradný jazdec v predchádzajúcich sezónach.
Hlavným jazdcom zostal Max Verstappen, ktorý aj v roku 2025 pokračoval vo svojej pozícii lídra tímu a dominoval v mnohých veľkých cenách. Verstappen si pripísal viacero víťazstiev, viac ako ktorýkoľvek iný jazdec v sezóne, a jeho výkon ho udržal v tesnom boji o majstrovský titul až do záverečnej Veľkej ceny Abú Zabí, kde ho tesne predstihol Lando Norris v súboji o titul.
Red Bull Racing však nestrážil iba Verstappenove výsledky. Lawson čelil výzve prispôsobiť sa monopostu RB21 a počas sezóny mal rozdielne výsledky, napriek tomu Red Bull počítal s jeho potenciálom ako dlhodobejšieho partnera Verstappena. V priebehu sezóny, sa však po čase, uskutočnila zmena v zostave, Lawson bol nahradený skúseným jazdcom Yuki Tsunodom v snahe zlepšiť tímové výsledky, keď Lawson zápasil s adaptáciou a spoľahlivosťou.
Tím ako celok čelil v roku 2025 silnej konkurencii, najmä zo strany McLarenu a Mercedesu, čo sa odrazilo aj na konečnom poradí Pohára konštruktérov, kde Red Bull neobhájil svoje predchádzajúce pozície na vrchole. Napriek tomu si udržal silnú prítomnosť v špičke vďaka Verstappenovým výsledkom a niekoľkým bodovým umiestneniam druhého jazdca.
Sezóna teda pre Red Bull znamenala kombináciu prekonať zmeny v jazdeckej zostave, udržať konkurenčný výkon prostredníctvom Verstappena a zároveň riešiť strategické výzvy, ktoré skomplikovali obhajobu titulu konštruktérov. Tím sa zároveň pripravoval na zmenu technických partnerstiev a pravidiel, ktoré mali prísť v sezóne 2026.
Kompletné výsledky v F1.
(*) Sezóna prebieha

</doc>
<doc id="333303" url="https://sk.wikipedia.org/wiki?curid=333303" title="Baeza">
Baeza

Baeza je mesto v provincii Jaén v španielskom autonómnom spoločenstve Andalúzia. Je pomerne malé, počet jeho obyvateľov je približne pätnásť tisíc. 
V meste sa nachádza rada pamiatok, z ktorých niektoré partia k najzachovalejším pamiatkám talianskej renesancie v Španielsku. Tieto renesančné pamiatky spolu s pamiatkami v Úbede boli v roku 2003 zapísané na zoznam svetového dedičstva UNESCO.

</doc>
<doc id="333308" url="https://sk.wikipedia.org/wiki?curid=333308" title="Holidays Czech Airlines">
Holidays Czech Airlines

HOLIDAYS Czech Airlines, a.s. bola česká charterová letecká spoločnosť. Spoločnosť HOLIDAYS Czech Airlines bola dcérskou spoločnosťou Českého Aeroholdingu. Ako svoju hlavnú základňu využívala letisko Praha-Ruzyně.
Flotila.
Flotila spoločnosti HOLIDAYS Czech Airlines pozostáva zo 6 lietadiel:

</doc>
<doc id="333310" url="https://sk.wikipedia.org/wiki?curid=333310" title="PDFCreator">
PDFCreator

PDFCreator je slobodná aplikácia s otvoreným zdrojovým kódom, ktorá vytvára PDF súbory z ktoréhokoľvek dokumentu, ktorý dokážeme vytlačiť v systéme Windows. Pomocou programu PDFCreator sa dajú vytvárať PDF súbory a súbory vo formátoch Postscript a Encapsulated Postscript, vytvoriť z dokumentu obrázky, zlúčiť dokumenty a veľa ďalších vecí.
Problémová nástrojová lišta do prehliadača.
Súčasťou inštalačného balíka je i nástrojová lišta, ktorú niektoré programy vyhodnocujú ako špionážny softvér. Táto lišta zmení predvolený vyhľadávač, stránku pre novú kartu a stránky Chyba DNS a Chyba 404. Inštalácia lišty sa však dá pri inštalácii vypnúť, rovnako je ju možné kedykoľvek odinštalovať z prehliadača.

</doc>
<doc id="333311" url="https://sk.wikipedia.org/wiki?curid=333311" title="Batšua">
Batšua



</doc>
<doc id="333327" url="https://sk.wikipedia.org/wiki?curid=333327" title="Dolina (Plevník-Drienové)">
Dolina (Plevník-Drienové)

Dolina je osada patriaca pod obec Plevník-Drienové, v okrese Považská Bystrica.
Osada leží smerom na juhovýchod od obce - odtiaľ sem vedie vyasfaltovaná cesta. Cez osadu preteká potok Drienovka. Do juhozápadnej časti osady zasahuje CHKO Strážovské vrchy. 

</doc>
<doc id="333330" url="https://sk.wikipedia.org/wiki?curid=333330" title="Renault F1">
Renault F1

Renault Formula 1 Team (Renault Sport F1, Lotus-Renault, a od roku 2021 funguje pod názvom Alpine F1 Team ako diel skupiny Renault) je francúzsky automobilový tím Formuly 1, vlastnený rovnomennou automobilkou. Jeden z najvýznamnejších aktérov tejto disciplíny, nielen ako konštruktér, ale aj ako dodávateľ motorov iným tímom. 
História.
Začiatky (19771985).
V roku 1976 sa do 24-hodinových pretekov Le Mans prihlásilo vozidlo Alpine poháňané turbomotorom Renault, ale z pretekov odstúpilo. Nasledujúci rok bojoval o víťazstvo tím Alpine-Renault A442, ale všetky tri vozidlá odstúpili kvôli poruche motora. 
O mesiac neskôr predstavil francúzsky tím Renault RS01 s Jeanom-Pierrom Jabouillom za volantom na Veľkej cene Veľkej Británie v roku 1977. Ako jedny z prvých použili výrazne experimentálny 1,5-l turbomotor. Auto však bolo nespoľahlivé, prvému Renaultu vyniesol trochu pejoratívnu prezývku „Žltá čajová kanvica“. Po vynechaní ďalších dvoch pretekov sa RS01 vrátilo do Zandvoortu. Jabouille umiestnil svoj Renault na povzbudivé 10. miesto, ale po zlomení zavesenia kolies odstúpil. Koniec sezóny bol poznačený tromi odstúpeniami a neúspechom v kvalifikácii v Kanade, pričom tím vynechal Veľkú cenu Japonska. 
V roku 1978 Renault uprednostnil svoj program vytrvalostných pretekov pred F1. Táto voľba bola odmenená víťazstvom vozidla Alpine-Renault A442 na 24-hodinových pretekoch Le Mans s Didierom Pironim a Jeanom-Pierrom Jaussaudom. Bernard Hanon však potom oznámil koniec programu Le Mans v prospech Formuly 1. 
Pre Jabouillea a jeho RS01 bol rok 1978 poznačený 9 odstúpeniami z pretekov, pričom jediným výsledkom v bodovaní bolo 4. miesto na Veľkej cene Spojených štátov. Avšak spoľahlivosť stále chýbala, výkony boli na dosah. Jabouilleovi sa v skutočnosti vždy (okrem Kanady) podarilo kvalifikovať v prvej časti štartovacieho poľa, pričom dvakrát skončil dokonca na 3. mieste. 
V roku 1979 sa René Arnoux pripojil k tímu. Začiatok sezóny sa nelíšil od predchádzajúcich rokov, napriek tomu, že Jabouille získal prvú pole position na Veľkej cene Južnej Afriky. Potom prišla Veľká cena Francúzska a úspech, Jabouille vyhral a Arnoux obsadil 3. miesto po pamätnom súboji v záverečných kolách s Gillesom Villeneuveom. V posledných 7 Veľkých cenách Arnoux skončil dvakrát druhý (Veľká Británia a USA) a získal dve pole position (Rakúsko a Holandsko), zatiaľ čo Jabouille zaznamenal 6 odstúpení a jedno 14. miesto. Renault napriek tomu skončil na 6. mieste v hodnotení konštruktérov a stroj sa teraz rozbehol. 
V roku 1980 Renault často odstupoval (12 odstúpení v 13 Veľkých cenách pre Jabouillea), ale keď skončil, bolo to na dobrých miestach, 3 víťazstvá (2 pre Arnouxa, 1 pre Jabouillea) umožnili Renaultu skončiť na 4. mieste v celkovom poradí. 
V roku 1981 sa k spoločnosti opradenej diamantmi pridal mladý zázračný chlap: Alain Prost. Keď k tomu pridali teraz už konkurencieschopný turbomotor, sezóna 1981 vyzerala byť dobrá. Autá boli spoľahlivejšie a Prost vyhral tri preteky (vrátane jedného domáceho) a v druhej polovici sezóny dvakrát skončil druhý. Renault obsadil tretie miesto v šampionáte. 
Rok 1982 bol ešte lepší. Prost začal sezónu dvoma víťazstvami po sebe, no potom sedem Veľkých cien nezískal ani bod. Na Veľkej cene Francúzska dosiahol Renault dvojnásobok, keď Arnoux predbehol Prosta, pred jazdcami Ferrari Pironim a Tambayom: štyria francúzski jazdci na prvých štyroch miestach! So štyrmi víťazstvami (dve pre Prosta a dve pre Arnouxa) Renault opäť skončil na treťom mieste v šampionáte.
Potom prišiel rok 1983 a s ním aj skutočná príležitosť získať titul. V spolupráci s Cheeverom, Prost vyhral štyri preteky a bol v dobrej pozícii na zisk titulu. Piquet a Brabham sa však vrátili veľmi rýchlo, príliš rýchlo pre Renault, ktorý v posledných pretekoch v Južnej Afrike stratil titul. Renault, ktorý skončil v šampionáte na druhom mieste, čiastočne obvinil Prosta z tohto neúspechu a vyhodil ho.
Renault pokračoval vo svojej kariére konštruktéra ešte dve sezóny. Najväčšie tímy tiež zaviedli preplňovanie turbodúchadlom a Renault tak zostal pozadu. V roku 1984 mohol Warwick v Brazílii vyhrať, ale jeho predné zavesenie kolies sa zlomilo, pravdepodobne po menšej kolízii s Nikim Laudom na začiatku pretekov. V Monaku sa Tambay a Warwick zrazili na štarte. Na Veľkej cene Francúzska Tambay získal pole position, ale musel sa uspokojiť s 2. miestom v pretekoch. Nakoniec Renault skončil na 5. mieste bez víťazstva.
Rok 1985 bol ešte horší. Napriek dvom umiestneniam na stupňoch víťazov sa Renault ocitol na 7. mieste v celkovom poradí a po tom, čo sa jeho podvozok stal podľa jazdcov „odťahovacím vozidlom roka“. 
Renault hodil uterák do ringu ako výrobca, ale zostal prítomný ešte jeden rok ako dodávateľ motorov, najmä pre Lotus, ktorý v rokoch 1985 až 1986 získal 5 víťazstiev. Renault sa vrátil do F1 v roku 1989, ale iba ako dodávateľ motorov s atmosférickým motorom V10, ktorý poháňal tím Williams. Prvý titul získal v roku 1992 a po ňom nasledovalo ďalších päť. Renault sa odhlásil koncom roka 1997, ale motor naďalej poháňal podvozky Benettonu pod názvom „Playlife“.
Návrat ako vlastný tím (20002011).
Znovuzrodenie Renaultu ako výrobcu sa začalo v roku 2000. Renault sa rozhodol kúpiť pretekársky tím Benetton a za jeho riaditeľa najal Flavia Briatoreho. Napriek akvizícii si Benetton udržal svoj názov až do roku 2001. Po inovácii s turbom vybavil Renault v roku 2001 spoločnosť Benetton motorom s uhlom V 110°. V roku 2002, počas prvej sezóny po návrate francúzskeho tímu, sa Trulli a Button ani raz nedostali na stupne víťazov, ale s 23 bodmi skončil Renault na 4. mieste.
V roku 2003 sa tím spoliehal na výkonnejší R23 a mladého španielskeho génia Fernanda Alonsa. Od druhej Veľkej ceny v Malajzii obsadili Renaulty prvú priečku štartového roštu. V Maďarsku Alonso získal prvé víťazstvo Renaultu po 20 rokoch, keď predbehol Michaela Schumachera, päťnásobného úradujúceho šampióna! Renault stále skončil na 4. mieste, ale s úctyhodnejším skóre 88 bodov.
V roku 2004 sa Renault vrátil do pretekov. Modro-žlté vozidlá obsadili druhé miesto, rovnako ako v roku 1983. Trulli vyhral Veľkú cenu Monaka, ale po Veľkej cene Francúzska sa tím ocitol v kríze a výsledky sa zhoršili. Príchod Villeneuva, ktorý nahradil Taliana, situáciu len zhoršil a Renault zaostal za BAR-Hondou.
V roku 2005 bol však Renault v siedmom nebi. Giancarlo Fisichella vyhral prvú Veľkú cenu sezóny v Austrálii, potom jeho obľúbený jazdec Fernando Alonso zopakoval skvelú sériu víťazstiev a vďaka Räikkönenovým neúspechom získal titul majstra sveta v Brazílii, čím sa stal najmladším šampiónom v histórii. Druhé miesto dokonale obsadil Giancarlo Fisichella, napriek tomu, že sa počas sezóny stal obeťou všemožných problémov. Na strane konštruktérov trvalo až do posledných pretekov sezóny, kým diamantová značka konečne získala korunu, ktorá jej v roku 1983 tesne unikla.
Majstrovské tituly.
Renault a Alonso boli v roku 2006 opäť favoritmi a obaja mali raketový štart do sezóny. V polovici sezóny mal Alonso so šiestimi víťazstvami značný náskok v šampionáte a Fisichella vyhral aj jedny preteky. Zvyšok sezóny však viedol k zákazu systému hromadných tlmičov, pretože sa považovali za mobilný aerodynamický prvok. Scuderia to využila na to, aby dobehla francúzsky tím a počas leta nazbierala úspechy. Po Alonsovej poruche motora v Monze sa Renault ocitol za Ferrari. To však malo krátke trvanie, pretože Schumacherovi v Japonsku zlyhal motor a Massa stratil niekoľko bodov, zatiaľ čo Alonso si vďaka finálovému víťazstvu v Suzuke udržal titul po poslednej Veľkej cene v Brazílii. Renault v tomto poslednom kole získal aj svoj druhý titul konštruktérov s päťbodovým náskokom pred Ferrari.
Po odchode Fernanda Alonsa do McLarenu sa Giancarlo Fisichella stal jazdcom číslo 1 tímu Renault v sezóne 2007, spolu s nováčikom Heikkim Kovalainenom, ktorý v roku 2005 obsadil druhé miesto vo Formule 2. Táto sezóna, žiaľ, znamenala koniec zlatého veku francúzskeho tímu. Monopost R27 výrazne zaostával za výkonmi svojich predchodcov a oba Renaulty sa ocitli vo veľkej priepasti od McLarenu, Ferrari a BMW Sauber. Obaja jazdci, a najmä Kovalainen, však bodovali takmer v každých pretekoch, no tím sa čoskoro musel vzdať snahy o obhajobu titulov. Kovalainen dosiahol jediný úspech tímu v tejto sezóne, keď obsadil druhé miesto na okruhu Fuji, čo bolo jediné pódium pre diamantovú značku v tomto chudobnom roku. Renault skončil v Pohári konštruktérov na 3. mieste po diskvalifikácii McLarenu, ďaleko za Ferrari a BMW Sauber.
Crashgate.
V roku 2008 Flavio Briatore upratal tím a prepustil Fisichellu a Kovalainena. Priviedol späť Alonsa (ktorý predčasne ukončil zmluvu s McLarenom) a získal Nelsona Piqueta Jr. ako svojho tímového kolegu. Štart tímu do sezóny bol však napriek Alonsovmu úsiliu veľmi ťažký. Zdá sa, že Renault sa od roku 2007 nezlepšil a teraz sa ocitol v strede tabuľky. Veľká cena Francúzska umožnila Piquetovi Jr. získať svoje prvé body vo Formule 1, keď si dovolil luxus predbehnúť svojho slávneho tímového kolegu v posledných kolách. Na Veľkej cene Nemecka, kde sa Piquet Jr., ktorý štartoval zo 17. miesta, vďaka Glockovej prudkej havárii ocitol na čele pretekov asi desať kôl pred koncom. Napriek všetkému jeho úsiliu na konci pretekov ho predbehol Lewis Hamilton, no aj tak skončil druhý a získal tak prvé pódium Renaultu v roku 2008.
Na Veľkej cene Singapuru Alonso, ktorý štartoval až z 15. miesta, využil výjazd svojho tímového kolegu Nelsona Piqueta Jr. a po výjazde safety caru sa ujal vedenia. Alonso vyhral Veľkú cenu, ale v tej chvíli nikto nepochyboval o scenári, ktorý Renault použil na dosiahnutie víťazstva. Trvalo rok, kým Piquet Jr. vyhlásil, že dostal rozkaz naraziť do steny, aby pomohol Alonsovi vyhrať. Napriek všetkému Alonso v Japonsku získal druhé víťazstvo v rade, tentoraz bez podvádzania. Renault skončil v Pohári konštruktérov na 4. mieste a dúfal, že v roku 2009 bude bojovať o titul.
Tím a jeho jazdec Fernando Alonso sa rýchlo vrátili späť na zem. Renault bol v skutočnosti úplne mimo hry napriek úsiliu dvojnásobného majstra sveta v pretekoch, ktorému sa podarilo získať niekoľko bodov v Melbourne, Bahrajne, Španielsku a Monaku. Okrem toho Piquet Jr. urobil sériu chýb a nakoniec bol vyhodený a na posledných sedem pretekov ho nahradil Francúz Romain Grosjean.
Epizóda Crashgate vyšla najavo počas aféry s Veľkou cenou Singapuru v roku 2008. Piquet Jr. sa ku všetkému priznal a Flavio Briatore a Pat Symonds boli prepustení. V Renaulte sa veci vyvíjali zle, napriek ironickému umiestneniu na stupňoch víťazov v Singapure. Koniec sezóny bol viac než sklamaním, pretože žiadny Renault neskončil na bodoch. Renault už nedokázal zabrániť Fernandovi Alonsovi, aby sa pridal k Ferrari. Navyše, po odstúpení BMW a Toyoty sa zdalo, že aj Renault je pripravený zbaliť si kufre.
Perióda transformácie (20112020).
Nakoniec, koncom roka 2009, tím čiastočne odkúpila spoločnosť Genii Capital (Renault si ponechal menšinový podiel) a dobrodružstvo pokračovalo. Narýchlo bol najatý poľský jazdec Robert Kubica. Na nástupcu Alonsa, ktorým sa nakoniec stal Vitalij Petrov, vicemajster Formule 2 z roku 2009, sa čakalo dlho. Treba poznamenať, že prvý ruský jazdec v histórii si so sebou priniesol takmer 15 miliónov eur a dúfal, že ľuďom dokáže, že si zaslúži miesto na štartovacom poli, čo sa Romainovi Grosjeanovi za volantom priemerného Renaultu zjavne nepodarilo predviesť.
Renault sa v sezóne 2010 vracia ku svojim koreňom a bude nosiť pôvodné farby (žltá a čierna) francúzskeho tímu z jeho začiatkov. Nový šéf tímu, Eric Boullier, zostáva o svojich cieľoch skromný, budú to body. Vďaka Poliakovi zaznamenal Renault tri umiestnenia na stupňoch víťazov (v Austrálii, Monaku a Belgicku). Tím nakoniec skončil v Pohári konštruktérov na 5. mieste so 163 bodmi.
V roku 2011 predal Renault svoje posledné akcie spoločnosti Genii Capital. Tím bol teraz sponzorovaný spoločnosťou Lotus Cars, volá sa „Lotus Renault GP“, preberá čierno-zlaté farby Lotusu zo 70. rokov, preteká pod britskou licenciou, ale pre svoje podvozky si ponecháva názov Renault.
Začiatkom februára 2011, niekoľko dní po absolvovaní veľmi sľubných úvodných testov s novým Renaultom R31, utrpel Robert Kubica vážnu nehodu počas rally za volantom vozidla Škoda. Poliaka preto nahradil Nick Heidfeld.
Napriek Petrovovmu tretiemu miestu v Melbourne a Heidfeldovmu v Sepangu sa vozidlo R31 nedokázalo uchádzať o víťazstvo. Nicka Heidfelda od Veľkej ceny Belgicka nahradil Bruno Senna, ale Brazílčan získal iba dva body (v Taliansku) z ôsmich Veľkých cien, v ktorých sa zúčastnil. Tím opäť skončil v Pohári konštruktérov na piatom mieste, ale iba so 73 bodmi.
29. novembra 2011 tím potvrdil, že v roku 2012 najal Kimiho Räikkönena, aby jazdil na plný úväzok, tím tiež potvrdil, že Romain Grosjean sa v roku 2012 pripojí k Räikkönenovi. Počas sezón 2012 až 2015 bol tím známy ako Lotus F1 Team.
Návrat ako tímu a prechod na Alpine (2016súčasnosť).
Po niekoľkoročnej prestávke ako samostatný konštruktér sa Renault vrátil do Formuly 1 ako továrenský tím na sezónu 2016, keď odkúpil stajňu Lotus F1 Team so sídlom v Enstone. Cieľom bolo opäť vybudovať konkurencieschopný tím, ktorý by dokázal nadviazať na úspechy z rokov 2005–2006. Obdobie 2016–2020 predstavovalo fázu postupnej prestavby, modernizácie a budovania stabilnej pozície v strede poľa.
2016.
Renault oficiálne predstavil nový továrenský tím 3. februára 2016. Vzhľadom na neskoré odkúpenie Lotusu sa tím musel prispôsobiť šasi pôvodne navrhnutému pre motor Mercedes, čo výrazne obmedzilo jeho výkonnosť. Výsledkom bola veľmi ťažká sezóna, v ktorej tím získal len 8 bodov a skončil na 9. mieste v Pohári konštruktérov. Napriek slabým výsledkom Renault kládol dôraz na budúcnosť, investoval do infraštruktúry a personálu, čím položil základy pre neskorší rast.
2017.
Tím predstavil úplne nový monopost a zameral sa na spoľahlivosť a výkon. Nico Hülkenberg pravidelne bodoval, čím výrazne prispel k posunu Renaultu do stredu poľa. Renault ukončil sezónu na 6. mieste s 57 bodmi, významné zlepšenie oproti roku 2016. Sezóna 2017 sa považuje za začiatok „skutočného“ návratu Renaultu do F1 ako stabilného továrenského tímu.
2018.
V roku 2018 sa Renault stal štvrtým najlepším tímom na štartovom rošte, za trojicou dominantných stajní Mercedes, Ferrari a Red Bull. Tím predviedol konzistentné výkony a spoľahlivosť, hoci stále chýbala rýchlosť v kvalifikáciách a závodoch proti špičke. Renault skončil na 4. mieste s 122 bodmi, najlepší výsledok od návratu v roku 2016. Tento rok sa považuje za vrchol prvej fázy prestavby.
2019.
Po sľubnej sezóne 2018 Renault podpísal Daniela Ricciarda z Red Bullu, čo malo signalizovať ambície smerom k pódiám. Realita však bola iná, tím trápiac sa so spoľahlivosťou motora a aerodynamikou nedokázal udržať krok s rivalmi ako McLaren a Racing Point. Renault získal 91 bodov a klesol na 5. miesto v Pohári konštruktérov. Napriek niekoľkým solídnym pretekom (napr. dvojité body v Monze a v Taliansku) bolo zrejmé, že vývoj stagnuje.
2020.
Pandémiou ovplyvnená sezóna 2020 priniesla konečne zlepšenie. Renault dosiahol tri pódiové umiestnenia, dve s Ricciardom (Veľká cena Eifelu, Emilia Romagna) a jedno s Oconom (Veľká cena Sakhiru). Tieto výsledky znamenali prvé pódiá pre Renault od roku 2011. Vďaka zlepšenej spoľahlivosti a výkonu motora skončil tím na 5. mieste s 181 bodmi, tesne za McLarenom a Racing Pointom.
Sezóna 2020 bola zároveň poslednou pre Renault ako názov tímu, keďže od roku 2021 bol rebrandovaný na Alpine F1 Team, aby podporil športovú značku skupiny Renault. Transformácia do Alpine F1 Teamu znamenala nový začiatok, ale zároveň uzavretie jednej kapitoly Renaultu ako samostatného konštruktéra.
Renault ako motorový dodávateľ vo Formule 1.
Renault patrí medzi najúspešnejších výrobcov motorov v histórii Formuly 1. Od svojho prvého vstupu do šampionátu v roku 1977 zohrával kľúčovú úlohu nielen ako továrenský tím, ale aj ako dodávateľ motorov pre iné stajne. Počas svojej histórie pomohol získať 12 titulov majstra sveta jazdcov a 11 pohárov konštruktérov pre rôzne tímy.
Začiatky – revolúcia v podobe turba (19771985).
Renault v roku 1977 predstavil svetu prvý moderný turbomotor vo Formule 1, 1,5-litrový preplňovaný V6 s označením Renault-Gordini EF1. Spočiatku bol považovaný za experiment (vysoká poruchovosť, nadmerné prehrievanie), no položil základ novej éry.V nasledujúcich sezónach sa turbotechnológia zdokonalila a od roku 1979 (víťazstvo Jeana-Pierra Jabouillea vo Francúzsku) sstala budúcnosťou Formuly 1. V 80. rokoch začal Renault dodávať svoje motory aj iným tímom, čím sa stal prvým moderným motorovým dodávateľom.
Dominancia v 90. rokoch (19891997).
Po krátkej prestávke sa Renault vrátil do Formuly 1 ako výrobca motorov V10. Tento krok sa ukázal ako kľúčový, ich agregáty sa stali etalónom výkonu a spoľahlivosti.
Najúspešnejšie tímy s motormi Renault:
Medzi rokmi 1992 a 1997 získali motory Renault:
Renault V10 bol známy svojím lineárnym záťahom, nízkou hmotnosťou a vynikajúcim vyvážením. Po sezóne 1997 Renault oficiálne odišiel z F1, no motory ďalej existovali ako Mecachrome a Supertec.
Návrat v 21. storočí (20012009).
V roku 2001 sa Renault vrátil nielen ako továrenský tím (kúpa Benettonu), ale aj ako výrobca motorov RS21 V10. Tieto agregáty poháňali nielen vlastný tím, ale aj zákaznícke stajne, hoci v menšej miere než v 90. rokoch. Najväčší úspech prišiel v sezónach 2005 a 2006, keď Fernando Alonso vybojoval pre Renault dva tituly jazdcov a tím získal aj dva konštruktérske tituly.
Éra hybridov a partnerstvo s Red Bullom (20102015).
Renault sa stal opäť čisto motorovým partnerom, tentoraz s tímom Red Bull Racing, ktorý používal motory Renault RS27 (V8). 
Výsledky partnerstva Red Bull – Renault:
Toto obdobie bolo najúspešnejšie pre Renault ako dodávateľa od 90. rokov.
S príchodom hybridnej éry v roku 2014 (motory V6 Turbo Hybrid) sa však situácia zmenila. Renault E-Tech 1.6 V6 Turbo zaostával za jednotkami Mercedesu a Ferrari, čo viedlo k napätiu s Red Bullom a napokon k rozchodu v roku 2015.
Neskoršie pôsobenie (20162025).
Po návrate ako továrenský tím v roku 2016 Renault naďalej dodával motory zákazníkom:
Motor nesúci označenie Renault E-Tech Hybrid bol v tomto období spoľahlivý, no výkonovo stále mierne pozadu za Mercedesom.
Od roku 2021 Renault dodával svoje pohonné jednotky výlučne pre Alpine F1 Team, teda vlastnú značku v rámci Renault Group.
Budúcnosť – koniec éry motorov Renault (po 2025).
Renault potvrdil, že po sezóne 2025 ukončí vývoj a výrobu vlastných motorov pre Formulu 1. Od sezóny 2026 bude tím Alpine F1 používať motory Mercedes-Benz, pričom Renault sa zameria na vývoj hybridných a elektrických pohonov pre civilné automobily.
Tým sa uzatvára kapitola viac než 50 rokov trvajúcej histórie Renaultu ako motorového dodávateľa vo Formule 1, éry, ktorá priniesla revolučné technológie, desiatky víťazstiev a mená ako Prost, Schumacher, Alonso či Vettel.

</doc>
<doc id="333336" url="https://sk.wikipedia.org/wiki?curid=333336" title="Tatra 80">
Tatra 80

Tatra 80 je luxusná limuzína kopřivnickej firmy Tatra, vyrábaná v rokoch 1930 až 1937. Bola následníkom T 70 a bola určená prominentným zákazníkom. Do roku 1935 bolo tak vyrobených iba 22 kusov.
Tatra 80 bola najväčším a tiež najdrahším osobným automobilom v histórii značky a jej výrobou v Tatre vyvrcholil vývoj vodou chladených motorov. Konštrukčne T 80 vychádzala z modelu Tatra 70, s ktorou mala zhodný podvozok na báze tatrováckej koncepcie. Nasledovníkmi luxusnej limuzíny bol inovovaný model Tatra 70A a novo koncipovaná Tatra 87.

</doc>
<doc id="333342" url="https://sk.wikipedia.org/wiki?curid=333342" title="Veľký bazár (Istanbul)">
Veľký bazár (Istanbul)

Veľký bazár v Istanbule (turecky: Kapalı Çarşı - Krytá tržnica) je jedným z najväčších a najstarších komplexov krytých tržníc na svete, ktorý má viac ako 58 krytých pasáží, cez 1200 obchodov. Denne ho navštívi okolo 250 až 400 000 turistov. Tržnica sa rozprestiera na ploche 45 hektárov. Využíva sa plocha 36 hektárov, zamestnáva asi 20 tisíc osôb.
História.
Prvé budovy, zvané Bedestan boli postavené ako verejné sklady tovaru v rokoch 1455 až 1461. Dal ich postaviť osmanský sultán Mehmed II. (Mehmed Dobyvateľ). V 16. storočí, počas vlády sultána Süleymana I.(Skvostného) bol celý komplex tržníc značne rozšírený. 
Tržnica bola známa obchodom s korením, kožou, keramikou, látkami, šperkami a kobercami. Neskoršie zemetrasenie budovy značne poškodilo. Rozsiahla rekonštrukcia bola ukončená v roku 1894. 
Architektúra.
Komplex pozostáva z 12 hlavných budov s 22 bránami. Veľký bazár má štyri stredné hlavné brány situované na koncoch hlavných ulíc, ktoré pretína blízko juhozápadného rohu komplexu. Jedena ulica spája námestie a mešitu sultána Bayezida II. (Bajazida) s mešitou Nuruosmaniye sultána Osmana III. z roku 1755.

</doc>
<doc id="333347" url="https://sk.wikipedia.org/wiki?curid=333347" title="Tatra 141">
Tatra 141

Tatra 141 je nákladný automobil z produkcie automobilky Tatra, ktorý bol určený na ťahanie ťažkých prívesov. Technicky vychádza z Tatry 111, s ktorou má zhodnú väčšinu dielov. Odlišná je väčšia 8 miestna kabína, menší rázvor osí aj celková dĺžka vozidla. T 141 sa od roku 1959 vyrábala v závode v Bánovciach nad Bebravou vo verzii schopnej ťahať 100 tonový príves a verzii (T141B) na ťahanie 50 tonových nákladov.

</doc>
<doc id="333349" url="https://sk.wikipedia.org/wiki?curid=333349" title="3GPP">
3GPP

3GPP je skratka anglického názvu "The 3rd Generation Partnership Project". 3GPP je projektová spolupráca medzi skupinami telekomunikačných asociácii v záujme vytvoriť globálne aplikovateľnú špecifikáciu tretej generácie (3G) mobilných telefónnych systémov v rámci projektu International Mobile Telecommunications 2000 Medzinárodnej telekomunikačnej únie (ITU). 3GPP špecifikácie sú založené na vyvinutých Global System for Mobile Communications (GSM) špecifikáciách. 3GPP štandardizácia zahŕňa rádio, sieťové jadro a servisnú architektúru
Skupinami sú European Telecommunications Standards Institute, Association of Radio Industries a Businesses/Telecommunication Technology Committee (ARIB/TTC) (Japonsko), China Communications Standards Association , Alliance for Telecommunications Industry Solutions (Severná Amerika) a Telecommunications Technology Association (Južná Kórea).
Projekt bol založený v decembri 1998. 3GPP by sa nemal zamieňať s 3. Generation Partnership Project 2 (3GPP2), ktorý špecifikuje štandardy pre iné 3G technológie založené na IS-95 (CDMA), všeobecne známom ako CDMA2000.

</doc>
<doc id="333355" url="https://sk.wikipedia.org/wiki?curid=333355" title="Tatra 130">
Tatra 130

Tatra 130 bol nákladný automobil vyvinutý firmou Tatra. Išlo o prototyp, ktorý vznikol pridaním tretej nápravy Tatre 128, ktorá mala znížiť tlak na nápravy v mäkkom teréne. Jediný exemplár bol zničený pri armádnych skúškach a do sériovej výroby sa nikdy nedostal. 
Prevodovka.
Prevodovka mala oproti T-111 zmenené pomery a 5 + 1 prevodových stupňov sa dalo pomocou redukčnej prevodovky zdvojnásobiť. Prakticky mal tak vodič k dispozícii 10 + 2 prevodových stupňov.
Podvozok.
Podvozok modelu vychádzal z klasickej tatrováckej konštrukcie s centrálnou nosnou rúrou a výkyvnými polonápravami. Oproti modelu T-128 mal vzadu dve nápravy a jedno-montáž kolies. Pohon prednej nápravy bol vypínateľný, zadné mali uzávierku diferenciálu. Brzdová sústava bola jednookruhová, ručná brzda pôsobila mechanicky na zadné kolesá. 

</doc>
<doc id="333358" url="https://sk.wikipedia.org/wiki?curid=333358" title="Aleja MiGov">
Aleja MiGov

„Aleja MiGov“ () bol názov, ktorý dali počas kórejskej vojny piloti síl OSN severozápadnej časti Severnej Kórey, kde sa rieka Ja-lü vlieva do Žltého mora. Išlo o oblasť, v ktorej bolo možné pri bojových letoch najčastejšie prísť do kontaktu s nepriateľskými stíhačmi. Bolo to miesto početných súbojov medzi pilotmi stíhačiek OSN a ich protivníkmi zo Severnej Kórey (vrátane niekoľkých tajne nasadených sovietskych letcov) a Čínskej ľudovej republiky. Počas konfliktu sa tu väčšinou používali lietadlá Mikojan-Gurevič MiG-15 sovietskej výroby, od ktorých bol odvodený aj názov oblasti, a americké North American F-86 Sabre. Išlo o prvé miesto, kde proti sebe vo veľkom počte bojovali prúdové lietadlá.

</doc>
<doc id="333365" url="https://sk.wikipedia.org/wiki?curid=333365" title="Tatra 31">
Tatra 31

Tatra 31 bola veľká limuzína kopřivnickej automobilky Tatra, vyrábaná v rokoch 1926 až 1930. Bola následníkom T 17, z ktorej technicky vychádzala a bola určená bohatej klientele.
Tatra 31 je veľmi podobná modelu T17, no má výkonnejší motor a niekoľko zdokonalení. Podvozok je tatrováckej koncepcie s nosnou rúrou a výkyvnými polonápravami. Vyrábaná bola i vo verzii kabriolet.

</doc>
<doc id="333366" url="https://sk.wikipedia.org/wiki?curid=333366" title="North Carolina Research Campus">
North Carolina Research Campus

North Carolina Research Campus (NCRC) je výskumný park, ktorý sa nachádza v meste Kannapolis, v štáte Severná Karolína, pri pobreží Atlantického oceánu na juhovýchode USA. Jeho zakladateľom je David H. Murdock, vlastník spoločnosti Dole Foods, najväčšieho svetového producenta ovocia.
Laboratória, fakulty a ostatné budovy patriace do tohto komplexu sa rozprestierajú na viac ako . Len samotné laboratória majú rozlohu 311 tisíc metrov štvorcových.
Park je domovom pre súkromné, ako aj štátne univerzity a podniky, podporujúce výskumy biotechnológií a výživy, poľnohospodárstva a výskumy týkajúce sa zdravia. Táto inštitúcia zamestnáva viac ako 68 tisíc ľudí vo viac ako 90 krajinách sveta. Je považovaná za najväčší súkromný subjekt v Spojených štátoch. Neustále zdôrazňuje význam zdravého stravovania a fyzickej aktivity.
História.
Kannapolis bol kedysi domovom spoločnosti "Cannon Mills", najväčšieho výrobcu posteľnej bielizne a uterákov na svete. V roku 2003 spoločnosť "Pillowtex Corporation", posledný vlastník tejto továrne na textil, skončila a prepustila 7 650 ľudí. Bolo to najväčšie jednodňové prepustenie zamestnancov v histórií Severnej Karolíny. V decembri 2004 David H. Murdock odkúpil majetok bývalej továrne v aukcii a v nasledujúcom roku zverejnil plány na 1,5 miliardový projekt pre North Carolina Research Campus, ktorý sa následne realizoval.

</doc>
<doc id="333367" url="https://sk.wikipedia.org/wiki?curid=333367" title="Lýdia Volejníčková">
Lýdia Volejníčková

Lýdia Volejníčková (* 14. september 1952† 13. jún 2019) bola slovenská speváčka.
Životopis.
Jej hudobná kariéra začala na festivale Zlatá ruža mesta Detvy v roku 1976 a neskôr pokračovala vo Vojenskom umeleckom súbore kpt. Jána Nálepku (19761992). Patrila k najvýznamnejším aktérom relácie Repete Ivana Krajíčka, kde vystupovala aj s piesňou "Keď si sám". K jej známym hitom patria aj skladby "Smoliar" a "Haló tam" naspievané s Michalom Dočolomanským. Naposledy účinkovala so spevákom Martinom Jakubcom, ktorý je zároveň jej producent. Nahrali spoločne sériu albumov "Repete Návraty".

</doc>
<doc id="333369" url="https://sk.wikipedia.org/wiki?curid=333369" title="Tatra 17">
Tatra 17

Tatra 17 bola jedna z najluxusnejších limuzín kopřivnickej automobilky Tatra. Jej produkcia prebiehala v rokoch 1925 až 1929. Bola následníkom T 10 a bola určená bohatšej klientele.
Automobil Tatra 17 je postavený už na báze tatrováckej koncepcie s nosnou rúrou a ako prvý model výrobcu má nezávislé zavesenie predných kolies s výkyvnými polonápravami. Počas výroby sa do T17 začal montovať výkonnejší motor, totožný s Tatrou 31 s výkonom 40 k. Vozidlo bolo vyrábané v rôznych verziách (limuzína, kabriolet, hasičské vozidlo).

</doc>
<doc id="333370" url="https://sk.wikipedia.org/wiki?curid=333370" title="Elektrický rušeň 350">
Elektrický rušeň 350

Elektrický rušeň 350 (podľa starého označenia ČSD ES 499.0) je dvojsystémový elektrický rušeň prezývaný "Dvojprúdovka [Slovenská]," "Gorila" . Patrí k najrýchlejším a najvýkonnejším rušňom vyrobeným v Česko-Slovensku, momentálne prevádzkovaný Železničnou spoločnosťou Slovensko. Vyrábal ho podnik Škoda Plzeň pod typovým označením 55E.
História.
Koncom 60. rokov sa vplyvom stále rastúcej hmotnosti vnútroštátnych a medzinárodných rýchlikov a nedostatku výkonných rušňov, ktoré by tieto rýchliky viedli, začalo v Česko-Slovensku uvažovať o vývoji nového radu rušňov. Dňa 23. decembra 1969 podalo Federálne ministerstvo dopravy ČSSR oficiálnu zákazku na vývoj dvojsystémového rýchlikového rušňa s výkonom 4 000 kW a maximálnou rýchlosťou 160 km/h (pre podvozok a ďalšie mechanické časti až 200 km/h). Ďalej bola požadovaná hmotnosť rušňa do 89 ton a výkonná elektrodynamická brzda.
Vývojom nového rušňa bol poverený podnik Škoda Plzeň, šéfkonštruktérom bol Ing. František Palík, CSc.
V roku 1972 bol osadený rušeň E 469.3030 (124.601-6) novými podvozkami, určenými pre rad 350 a následne aj pre rušne Škoda II. generácie. Na železničnom testovacom okruhu pri Velime dosiahol takto upravený rušeň rýchlosť 218 km/h. V roku 1973 bol vyrobený prvý prototyp označený ako ES 499.0001 a ten dosiahol dňa 3. apríla 1974 na ŽTO pri Velime rýchlosť 180 km/h. O rok neskôr bol vyrobený druhý prototyp (ES 499.0002), ten mal sprevodovanie až na rýchlosť 200 km/h. Počas jesene 1975 bolo vyrobených 18 sériových rušňov, pričom cena jedného rušňa bola 6 500 000 Kčs.
Popis.
Rušeň rady 350 mal na svoju dobu moderný hranatý dizajn. Na pravej bočnici sú žalúzie výduchov chladenia, do ktorých uprostred zasahuje odporová skriňa.
Podvozok disponuje dvojstupňovým odpružením skrutkovými pružinami s priečnym a zvislým tlmením hydraulickými tlmičmi. Na ráme podvozku sú umiestnené štyri jednosmerné trakčné motory AL 4741 Flt, každý s výkonom 1000 kW. Regulácia otáčok je odporová a má 56 stupňov. Prenos sily na jednotlivé nápravy je riešený kĺbovou spojkou Škoda. Tento rušeň je vybavený pneumatickou priamočinnou brzdou, elektrickou samočinnou brzdou, zaisťovacou brzdou a tiež elektrodynamickou brzdou s výkonom 3600 kW, tá sa dá aktivovať pri rýchlostiach vyšších ako 60 km/h.
Rušeň rady 350 predbehol možnosti vtedajšej infraštruktúry a jeho potenciál bol dlhú dobu nevyužitý.
Prevádzka.
Celkovo bolo vyrobených 20 rušňov radu 350, v súčasnosti (2025) je ich v pravidelnej prevádzke 12. Rušeň 350.009 bol zničený pri tragickej nehode pri Nových Kopistách v novembri 1989 a rušeň ES 499.0010 pri tragickej nehode Expresu Meridian na Bratislavskej hlavnej stanici dňa 28. júna 1977. Rušeň 350.011 bol poškodený (zničené jedno čelo) po náraze so sypačom pri Liptovskom Mikuláši večer 23. 1. 2013 . Po oprave v ŽOS Vrútky a prevoze počas 2. a 3. septembra 2014 do domovského depa je v opäť v prevádzke. Prototypový rušeň 350.001 ukončil prevádzku dňa 18.7.2023, kedy došlo k zahoreniu tlmivky kompresora a následnému požiaru v Trnave. Rušeň bol opravený v auguste 2024. Po oprave sa presunul ako funkčný do Albatros klub Bratislava. Druhý prototypový rušeň 350.002 ukončil svoju prevádzku dňa 22.3.2025. Po vyriešení administratívnej časti dňa 16.5.2025 došlo k výmene rušňa s rušňom 150.224. Rušeň je v Múzeu ČD v Lužnej u Rakovníka v Česku. Rušeň 150.224, smeroval do klubu Tatran v Liptovskom Mikuláši. Rušeň 350.018 bol dňa 11.10.2024 presunutý do železničného múzea SR. Rušne 350.005, 350.013 a 350.016 sú odstavené z dôvodu nábehu kilometrov na EH opravu. S opravou sa už nepočíta, pretože nemajú zabudovaný systém ETCS a modernizácia lokomotív je nerentabilná. Ostatne rušne bez zabudovaného systému ETCS po nábehu kilometrov budú taktiež z prevádzky vyradené (3 ks), t.j. 350.003, 350.012 a 350.020. Odstavenie zvyšných rušňov 350.004, 350.006, 350.007, 350.008, 350.011, 350.014, 350.015, 350.017 a 350.019 so zabudovaným systémom ETCS budú prevádzkované do roka 2027. Všetkých 12 prevádzkyschopných rušňov je dislokovaných v rušňovom depe v Bratislave.
Vozbu vlakov EC ukončili s príchodom slovenského GVD 2023/2024. Inak sú používané pri vozbe regionálnych rýchlikov, rýchlikov a vlakov InterCity na trati Bratislava - Žilina - Košice spolu s rušňami radov 361, 362 alebo 383.

</doc>
<doc id="333372" url="https://sk.wikipedia.org/wiki?curid=333372" title="Ingrid Bergmanová">
Ingrid Bergmanová

Ingrid Bergmanová (neprechýlene Ingrid Bergman; * 29. august 1915, Štokholm, Švédsko – † 29. august 1982, Londýn, Spojené kráľovstvo) bola známa švédska herečka. Obdržala troch Oscarov a do dejín filmu sa zapísala ako jedna z najpopulárnejších a najvýznamnejších herečiek.
Život.
Jej matka, pôvodom Nemka, Friedel Adler Bergmanová zomrela keď mala Ingrid tri roky a o deväť rokov neskôr zomrel i jej otec Justus Samuel Bergman. Ten sa venoval fotografovaniu a pomáhal jej už od mala s rastom jej hereckého talentu. Po smrti otca žila u strýka. 
Vyštudovala hereckú školu Kráľovského dramatického divadla a v roku 1935 dostala svoju prvú hovorenú úlohu v švédskom filme "Most mníchov". Jej manželom sa stal v roku 1937 zubný lekár Petter Lindström a v roku 1938 sa im narodila dcéra Pia.
Ešte než odišla do USA, natočila v Nemecku film pre UFA "Štyria priatelia". Preslávil ju film "Intermezzo" z roku 1936, ktorý sa producent David O. Selznick rozhodol v roku 1939 natočiť v americkej verzii, ktorá z nej urobila švédsku filmovú hviezdu. Mladá Švédka si získala americké publikum najmä svojou prirodzenosťou, ktorou sa od vtedajších amerických hviezd zásadne odlišovala.
V roku 1942 získala americké štátne občianstvo a tiež natočila svoj najslávnejší film "Casablanca", v ktorom jej filmovým partnerom bol Humphrey Bogart a ktorý režíroval Michael Curtiz. 
V roku 1949 natáčala s Robertom Rossellinim v Taliansku film "Stromboli". Pri natáčaní sa do režiséra zamilovala a potom čo s Rossellinim otehotnela, opustila manžela, čo spôsobilo v USA škandál. Kvôli tomu stratila aj sympatie amerického publika. V roku 1950 sa za Rosselliniho vydala a mali spolu tri deti, syna Roberta Ingmara (* 1950) a dvojčatá Isabellu Fiorellu a Isottu Ingrid (* 1952, profesorka na Stony Brook University). Spoločne natočili sedem filmov. V roku 1957 sa však ich manželstvo rozpadlo a o rok neskôr sa vydala Ingrid Bergmanová za švédskeho producenta Larsa Schmidta. Toto manželstvo vydržalo do roku 1970.
Do zoznamu mužov, ktorí k nej mali vzťah, sa radí aj maďarský reportážny fotograf Robert Capa.
Jej posledný film "Žena menom Golda" z roku 1982 bol životným príbehom izraelskej političky Goldy Meirovej. Niekoľko mesiacov po jeho dokončení zomrela v Londýne na rakovinu.

</doc>
<doc id="333376" url="https://sk.wikipedia.org/wiki?curid=333376" title="Tatra 10">
Tatra 10

Tatra 10 bolo neskoršie označenie automobilu NW U, vyrábaného v kopřivnickej automobilke Nesselsdorfer Wagenbau-Fabriks-Gesellschaft (od roku 1919 Tatra). Výroba modelu prebiehala v rokoch 1914 až 1925 a bol nástupcom typu NW S. 
NW U bol dovtedy najväčším automobilom značky a mal klasickú koncepciu s motorom vpredu a pohonom zadných kolies. Technicky bol veľmi podobný modelu NW T (Tatra 20), no mal výkonnejší motor. Oba modely boli určené majetnejším zákazníkom. Základ automobilu tvoril pozdĺžny rám, listovými pružinami odpružené nápravy boli tuhé. Tatra 10 bola zrejme prvým automobilom na svete so sériovo montovanými brzdami na všetkých kolesách, hoci prvé vozidlá mali brzdené len zadné kolesá.
Za zmenou názvu modelu a neskôr celej automobilky Nesselsdorfer Wagenbau-Fabriks-Gesellschaft boli testy brzdovej sústavy NW U v roku 1919 v Tatrách. Po zdolaní náročnej trasy zo Štrby do Tatranskej Lomnice, bolo rozhodnuté o premenovaní firmy na Tatra a vozidla na Tatra 10.

</doc>
<doc id="333377" url="https://sk.wikipedia.org/wiki?curid=333377" title="BC Prievidza">
BC Prievidza

BC Prievidza (Basketball club Prievidza, do 1. augusta 2009 "Hornonitriansky basketbalový klub Prievidza") je profesionálny basketbalový klub hrajúci v najvyššej slovenskej basketbalovej súťaži – Extralige. Klub bol založený v roku 1947 s názvom "Sokol Prievidza". V roku 1952 sa klub na jednu sezónu premenoval na "Carpathia Prievidza". Po tejto sezóne dostal klub názov "Tatran Prievidza" na sezóny 1953 až 1956. V roku 1957 sa klub premenoval na "Lokomotíva Prievidza" a pod týmto názvom klub hral do sezóny 1963. V roku 1964 sa klub premenoval na určite najznámejší názov v histórii klubu na "Baník Cígeľ Prievidza". Po štyridsiatich rokoch účinkovania klubu pod týmto názvom sa klub v roku 2004 po zostupe do druhej najvyššej Slovenskej súťaže premenoval na "Hornonitriansky basketbalový klub (HBK) Prievidza". Od 1. augusta 2009 nesie klub názov "BC Prievidza". Klub je štvornásobným majstrom Slovenska, naposledy v sezóne 2015/16.

</doc>
<doc id="333378" url="https://sk.wikipedia.org/wiki?curid=333378" title="Sabo">
Sabo

Sabo môže byť:

</doc>
<doc id="333386" url="https://sk.wikipedia.org/wiki?curid=333386" title="Škoda Plzeň">
Škoda Plzeň



</doc>
<doc id="333392" url="https://sk.wikipedia.org/wiki?curid=333392" title="Jacques Dixmier">
Jacques Dixmier

Jacques Dixmier (* 1924, Saint-Étienne, Francúzsko) je francúzsky matematik. 
Zaoberá sa predovšetkým operátorovými algebrami, je autorom viacerých vplyvných kníh v tomto obore. Prišiel tiež s konceptom Dixmierovej stopy. Medzi jeho študentov patril okrem iných aj Alain Connes.

</doc>
<doc id="333396" url="https://sk.wikipedia.org/wiki?curid=333396" title="Jacques-Louis Lions">
Jacques-Louis Lions

Jacques-Louis Lions (* 3. máj 1928, Grasse, Alpes-Maritimes, Francúzsko - † 17. máj 2001, Paríž) bol francúzsky matematik, otec matematika Pierra-Louisa Lionsa. 
Zaoberal sa predovšetkým parciálnymi diferenciálnymi rovnicami a stochastickými procesmi. 

</doc>
<doc id="333397" url="https://sk.wikipedia.org/wiki?curid=333397" title="Jacques Louis Lions">
Jacques Louis Lions



</doc>
<doc id="333399" url="https://sk.wikipedia.org/wiki?curid=333399" title="Snežné pásové vozidlo">
Snežné pásové vozidlo

Snežné pásové vozidlo alebo snehové pásové vozidlo je špeciálne pásové vozidlo, určené najmä na pohyb po snehovej vrstve. 
Hlavné druhy sú snežná rolba (alebo rolba), snežný ratrak (alebo ratrak, pásové vozidlo na úpravu snehu) a snežný skúter. Výrazy rolba aj ratrak sú odvodené od značky výrobku (Rolba a Ratrac). Kým definícia snežného skútra je jasná, použitie termínov rolba a ratrak a podobne nie je ustálené. V praxi sa výrazy rolba a ratrak a termín snežné pásové vozidlo zvyknú zamieňať; podľa slovníkov je rolba vozidlo na dopravu po snehu, kým ratrak vozidlo na úpravu snehu (podľa "Veľkého slovníka cudzích slov" je rolba pásové vozidlo používané na dopravu v snehu a ratrak je „s valcovacími prívesmi na úpravu snehových lyžiarskych terénov“, podľa "Slovníka cudzích slov - akademického" je rolba definovaná ešte užšie len ako „horské pásové vozidlo na dopravu po snehu značky Rolba“ a ratrak je definovaný rovnako ako vo "Veľkom slovníku cudzích slov"); ale napr. v Nariadení vlády SR 222/2002 Z.z. je slovo rolba zrejme stotožnené s „pásovým vozidlom na úpravu snehu“ (čo je pôvodne preklad anglického "piste caterpillar" z európskeho práva) teda s ratrakom.
Ratrak.
Ratrak (teda pásové vozidlo na úpravu snehu) je podobne ako lyžiarsky vlek a snežné delo, dôležitým vybavením zjazdovky. Povrch vyťaženej zjazdovky je potrebné niekoľkokrát denne upravovať. Ratraky na úpravu zjazdoviek používajú radlicu a špeciálny príves na zarovnanie.
Ratrak na úpravu bežeckých tratí za sebou ťahá zaťažený príves s lyžinami, ktoré vytvárajú bežeckú stopu.
Iné snežné pásové vozidlo.
Ostatné snežné pásové vozidlá sa typicky používajú na dopravu po zasnežených územiach - horách alebo severských oblastiach. Pred ich rozšírením sa na dopravu v zasnežených horách používali na podobné účely prevažne sane ťahané ručne alebo koňmi. Snežné pásové vozidlá sú typicky schopné pohybu aj po strmých svahoch.

</doc>
<doc id="333408" url="https://sk.wikipedia.org/wiki?curid=333408" title="Sün kchaj kuo-ťi">
Sün kchaj kuo-ťi

Sün kchaj kuo-ťi ku-fen jou-sien kung-s’ (číns. 訊凱國際股份有限公司, medzinárodne vystupuje pod menom Cooler Master) je taiwanská firma zaoberajúca sa výrobou počítačového hardvéru, ktorá sa preslávila predovšetkým výrobou počítačových skríň a vzduchových chladičov.
Produkty.
Spoločnosť Cooler Master vyrába počítačové skrine, napájacie zdroje, počítačové ventilátory, vzduchové chladiče procesorov a chladiace podložky pre notebooky.
Počítačová skriňa.
Základom portfólia Cooler Master je výroba počítačových skríň a jednoduchších súčiastok (napájacie zdroje a ventilátory).
Počítačové skrine.
Elite.
Modelový rad Elite patrí do lacnej až stredne drahej cenovej kategórie (&lt; 50 €). Za svoju cenu ponúka primeranú kvalitu. Nevýhodou je slabé odhlučnenie a možnosť upratania kabeláže tak, aby nebránila prietoku vzduchu. Následkom toho sú vyššie teploty komponentov (operačnej pamäte, procesoru, grafickej karty a čipsetu). Teplotný rozdiel oproti kvalitným skriniam môže byť až 10 °C. Skrine Elite sa vyrábajú vo veľkostiach Mid Tower, Mini Tower a Mini ITX, v čiernom alebo čierno-šedom prevedení s obyčajnou alebo priehľadnou bočnicou.
690.
Modelovým radom 690 vytvoril Cooler Master veľmi výhodnú skriňu. So svojou cenou 80 – 110 € ponúkol Cooler Master zákazníkom možnosti, ktoré ponúkajú najdrahšie skrine. Cooler Master modelom 690 urobil príjemný kompromis – zlúčil výhody drahých skríň s výhodami lacných skríň. Výsledkom je skriňa, ktorá je mierne väčšia než štandardné Mid Tower skrine, zdroj nachádzajúci sa pod základnou doskou a možnosť vedenia kabeláže poza panel, ku ktorému sa pripevňuje základná doska. Aj napriek svojim rozmerom ponúka 690 možnosť osadenia až 7 ventilátorov, ktoré zabezpečujú prietok vzduchu, ktorému nezavadzajú káble vedené poza základnú dosku. 
HAF.
Modelový rad HAF (High Air Flow; slov. Veľký prietok vzduchu) je high-end z ponuky Cooler Master. Táto skriňa je určená pre najnáročnejších používateľov.

</doc>
<doc id="333411" url="https://sk.wikipedia.org/wiki?curid=333411" title="Kostol Nanebovzatia Panny Márie (Banská Štiavnica)">
Kostol Nanebovzatia Panny Márie (Banská Štiavnica)

Kostol Nanebovzatia Panny Márie v Banskej Štiavnici je pôvodne románska bazilika z 30. rokov 13. storočia. Patrila k nemu aj budova kláštora za kostolom a neskôr aj budova fary vedľa kostola.
Pôvodný vzhľad.
Na začiatku Akademickej ulice sa nachádza architektonicky mimoriadne dôležitý objekt, "kostol Nanebovzatia Panny Márie", nazývaný aj Nemecký, či farský kostol. Je to už druhý kostol v Banskej Štiavnici z 30. rokov 13. storočia. Pôvodne to bola trojloďová románska bazilika s plochou povalou a priečnou loďou. Štvorcová svätyňa bola uzavretá polygonálnou apsidou a bočné lode polkruhovými apsidami. Zvony sa nachádzali nad svätyňou - v súčasnosti sa nachádzajú vo vežiach nad priečelím kostola.
História kostola.
Kostol bol pôvodne zasvätený sv. Mikulášovi a patril už pred mongolským vpádom dominikánom. Mnísi však utiekli pred ázijskými bojovníkmi a do mesta a vrátili až v roku 1275. Kostol opäť prevzali do svojej správy a vlastnili ho až do roku 1536, keď sa v dôsledku reformácie dominikánsky kláštor rozpadol. V rokoch 1575 – 1669 patril kostol evanjelikom, od ktorých ho prevzali jezuiti. V roku 1776 sa kostol dostal do správy svetského kléru a stal sa hlavným farským kostolom. Aj napriek početným prestavbám si kostol zachoval románsky pôdorys a niektoré časti muriva sú ešte pôvodné.
História prestavieb.
Už koncom 15. storočia prestavali kostol v gotickom slohu. Počas požiaru, ktorý roku 1679 spôsobili Tökölyho vojská, zhorela strecha kostola a uvoľnené a rozžeravené zvony prelomili klenbu, takže zhorel aj hlavný oltár. Jezuiti kostol opravili a neskôr ho prestavali ešte niekoľkokrát. Tak v roku 1734 zbúrali juhozápadnú apsidu a postavili na jej mieste sakristiu. Pod sakristiou i pod časťou kostola vybudovali kryptu, v ktorej sú pochované viaceré významné osobnosti (krypta bola ešte donedávna prístupná). V rokoch 1757 - 1758 sa uskutočnila ďalšia prestavba kostola. Na priečelí postavili jezuiti 3 barokové veže. No požiar roku 1806 všetko zničil. Pri oprave dostal kostol dnešný klasicistický ráz.
Interiér kostola.
Vnútorné zariadenie kostola je prevažne novšie. Hlavný oltár - klasicistická stĺpová architektúra - bol postavený v roku 1811. Oltárny obraz Nanebovzatia Panny Márie namaľoval viedenský maliar Vincent Fisher. Oltáre sv. Františka Xaverského a sv. Ignáca z Loyoly sú staršie, barokové, z 1.polovice 18.storočia. Bočné oltáre sv. Jozefa a sv. Jána Nepomuckého sú z 1.štvrtiny 19. stor. Z najstarších predmetov kostola je neskorogotická krstiteľnica. Povšimnutia hodné sú tri barokové spovedelnice z 2.polovice 18. stor. Lavice sú zo začiatku 19. stor. Pozoruhodné je aj stallum v presbytériu. Na jeho pozadí vidieť reliéf znázorňujúci baníkov, ako odovzdávajú sv. Michalovi banícke odznaky. Hlavný oltár aj stallum dali totiž zhotoviť baníci zo štôlne Michal.
Kláštor.
Hneď vedľa kostola stál dominikánsky kláštor. Dnes z neho vidieť už len niekoľko častí múrov a zopár zachovaných gotických ostení (koná sa tam archeologický výskum). Pôvodný kláštor postavili dominikánski mnísi už niekedy v 13.storočí. Po zničení a vypálení mesta v roku 1442 ho obnovili a prestavali v gotickom slohu. V roku 1669 dostali kláštor jezuiti a zriadili v ňom gymnázium, ktoré tam bolo až do roku 1914. Potom sa presťahovalo do novej budovy postavenej o kúsok vyššie (bývalá stredná praktická škola, nazývaná aj banícka). Stará budova začala chátrať a v roku 1933 ju museli z bezpečnostných dôvodov zbúrať. 
Budova fary.
Za kostolom je aj rozľahlá budova fary. Pôvodne to bol meštiansky dom zo 16. stor. Pre budovu fary ho získali a prispôsobili až v 80. rokoch 18. stor. Z tejto doby je aj neskorobarokový portál. Fara je so sakristiou spojená krytou drevenou chodbou.

</doc>
<doc id="333413" url="https://sk.wikipedia.org/wiki?curid=333413" title="Nesselsdorf U">
Nesselsdorf U



</doc>
<doc id="333414" url="https://sk.wikipedia.org/wiki?curid=333414" title="Ratrak">
Ratrak



</doc>
<doc id="333422" url="https://sk.wikipedia.org/wiki?curid=333422" title="Elektrická jednotka 671">
Elektrická jednotka 671

Elektrická jednotka 671 je elektrická jednotka, vyrobená spoločnosťou Škoda Vagonka pre Železničnú spoločnosť Slovensko. Prezýva sa "jánošík".
Dejiny.
V roku 2008 vypísala Železničná spoločnosť Slovensko verejnú súťaž na dodávku 10 dvojpodlažných jednotiek pre regionálnu dopravu. Súťaž vyhrala spoločnosť Škoda Vagonka a zmluva bola podpísaná 30. decembra 2008. Podľa zmluvy má byť prvá jednotka dodaná do 18 mesiacov od podpisu zmluvy a posledná do 47 mesiacov.
Slávnostné predstavenie prvej jednotky sa uskutočnilo 5. februára 2010 v areáli spoločnosti. Pri tejto príležitosti dostala jednotka názov "Jánošík". 27. mája 2010 absolvovala jednotka prvú testovaciu jazdu na trase Žilina – Varín a nasledujúci deň bola oficiálne predstavená verejnosti na železničnej stanici v Žiline. Ďalšie skúšobné jazdy absolvovala v dňoch 23. – 30. októbra 2010. Rozhodnutím Ministerstva dopravy, výstavby a regionálneho rozvoja bola jednotka schválená pre prevádzku k 1. decembru 2010, pravidelnú prevádzku začala 12. decembra 2010.
Charakteristika.
Jednotka sa skladá z motorového vozňa radu 671, vloženého vozňa radu 071 a riadiaceho vozňa radu 971. Maximálna rýchlosť je 160 km/h, môže byť prevádzkovaná na napájacích sústavách 3 kV DC a 25 kV 50 Hz. Riešenie jednotky vychádza z jednosystémovej jednotky radu 471, ktorú prevádzkujú České dráhy.
Skrine vozidiel sú vyrobené z hliníkových profilov. Pohon realizujú asynchrónne trakčné motory, regulácia výkonu je polovodičová s využitím IGBT tranzistorov. Elektrická výzbroj umožňuje rekuperáciu.
Priestor pre cestujúcich je v usporiadaní 2+2, vybavený klimatizáciou. Na rozdiel od jednotky 471 sú všetky miesta v 2. vozňovej triede. Celkovo sa v súprave nachádza 289 pevných a 18 sklopných sedadiel. Priestor je monitorovaný kamerovým systémom. V motorovom a riadiacom vozni sa nachádzajú sklopné rampy pre nástup osôb na invalidnom vozíku.
Nasadenie.
Elektrické jednotky 671 boli do roku 2020 dislokované v Nových Zámkoch (9 kusov), Žiline (8 kusov) a Košiciach (2 kusy). 
So zavedením grafikonu vlakovej dopravy 2020/2021 do Žiliny začali prichádzať elektrické jednotky radu 660, resp. 661 a stanica v Žiline sa začala rekonštruovať. To si vyžiadalo zmeny v obehoch súprav (obiehanie súprav rušňami v Žiline začalo byť nežiadúce), no nové elektrické jednotky ešte neboli všetky dodané. To si vyžiadalo presun jednotiek radu 671 z Košíc do Žiliny (náhradou boli osobné vozne nižšieho veku, hoci vysokopodlažné a rekonštruované), ktorý bol medializovaný.
Nasadenie je v súčasnosti (grafikon 2020/2021) nasledovné:

</doc>
<doc id="333425" url="https://sk.wikipedia.org/wiki?curid=333425" title="Snehové pásové vozidlo">
Snehové pásové vozidlo



</doc>
<doc id="333426" url="https://sk.wikipedia.org/wiki?curid=333426" title="Pásové vozidlo na úpravu snehu">
Pásové vozidlo na úpravu snehu



</doc>
<doc id="333429" url="https://sk.wikipedia.org/wiki?curid=333429" title="Riadiaci vozeň">
Riadiaci vozeň

Riadiaci vozeň je osobný vozeň, z ktorého je možné v prípade radenia v čele vlaku ovládať jedno alebo viac hnacích dráhových vozidiel, radených vo vlaku. Od bežného osobného vozňa sa riadiaci vozeň líši hlavne stanovišťom pre rušňovodiča (spravidla iba na jednom konci vozňa), z ktorého je možné diaľkovo ovládať hnacie vozidlá vo vlaku.
Hlavnou výhodou radenia riadiacich vozňov vo vlaku je možnosť urýchlenia obratu súpravy v koncových staniciach vlaku – nie je nutné presúvať hnacie vozidlo z jedného konca súpravy na druhý, takisto odpadá obsadenie oboch zhlaví v stanici.
Riadiaci vozeň môže byť buď nedeliteľnou súčasťou motorovej alebo elektrickej jednotky, alebo môže byť súčasťou súpravy zloženej z klasických osobných vozňov s rušňom. V tomto prípade je zaradený na opačnom konci súpravy ako rušeň.

</doc>
<doc id="333430" url="https://sk.wikipedia.org/wiki?curid=333430" title="Vložený vozeň">
Vložený vozeň

Vložený vozeň je železničný osobný vozeň, ktorý je zaradený v ucelených motorových alebo elektrických jednotkách. V bežnej prevádzke je vložený vozeň zaradený vnútri jednotky, tj. nie je prvým ani posledným vozňom súpravy.
Vložený vozeň môže byť:

</doc>
<doc id="333433" url="https://sk.wikipedia.org/wiki?curid=333433" title="Bimetalický teplomer">
Bimetalický teplomer



</doc>
<doc id="333437" url="https://sk.wikipedia.org/wiki?curid=333437" title="Žltohlav európsky">
Žltohlav európsky

Žltohlav európsky ("Trollius europaeus") je vzácne sa vyskytujúca chránená rastlina, trvalka s atraktívnym, estetickým pôsobením. V Strážovských vrchoch v Trenčianskom kraji je nádherne zakvitnutá lokalita žltohlavom európskym. Nazýva sa aj Hnilecká ruža. Kvitne v neskorých jarných mesiacoch.
Celá rastlina je jedovatá, obsahuje magnoflorín.

</doc>
<doc id="333438" url="https://sk.wikipedia.org/wiki?curid=333438" title="Elektrická jednotka">
Elektrická jednotka

Elektrická jednotka je v bežnej prevádzke spravidla nedeliteľná súprava vozňov, ktorá obsahuje aspoň jeden motorový vozeň a je poháňaná elektrickou trakciou. Vďaka výhodám, ktoré ponúkajú vlakové jednotky oproti vlakom zloženým z lokomotívy a ťahaných vozňov, sú v súčasnosti najrýchlejší a najefektívnejší druh železničnej dopravy.
Využitie.
Elektrické jednotky sú prevažne používané na prepravu pasažierov, aj keď v Nemecku a Japonsku už premáva obmedzený počet tzv. vysokorýchlostných nákladných vlakov (séria M250).
Rýchlovlaky.
Tento spôsob konštrukcie stojí za zrodom moderných rýchlovlakov. Zomknutosť jednotlivých vozňov totiž umožňuje naplno využiť aerodynamické tvary konštrukcie, presunúť trakcie tak, aby sa minimaliovali vybrácie pri extrémnych rýchlostiach, ako aj rovnomerne rozložiť výkon a váhu vlaku na celú súpravu. Tieto úpravy sú nevyhnutné pre dosiahnutie požadovaných rýchlostí a nie je ich možné urobiť v bežnej skladanej vlakovej súprave. 
Metro.
Zvýšená akcelerácia a obojstranná prevádzka ponúkaná elektrickými jednotkami vyhovuje prevádzke metra. Hlavnou príčinou je práve spomínaná rýchlosť, keďže typické metro často zastavuje a jednotlivé stanice sú z pohľadu železničnej dopravy veľmi blízko. Vlak s lokomotívou by v takýchto podmienkach nikdy nebol schopný dosiahnuť vyšších rychlostí, čo by malo za následok výrazne redšie pokrytie zastávok v rámci mesta, či úplnú neprevádzkovateľnosť metra v menších mestách.
Bežná doprava.
Elektrické jednotky sa využívajú v regionálnej (elektrická jednotka 671, Bombardier Talent) i v diaľkovej doprave. Nižšie náklady na prevoz a vyššie rýchlosti ako samotného vlaku, tak jeho obsluhy spôsobujú, že vo väčšine krajín sveta tento spôsob konštrukcie vlaku v osobnej doprave postupne nahrádza bežné, lokomotívou poháňané vlaky. V krajinách ako Japonsko sa lokomotívy používajú výhradne na nákladné vlaky a turistické atrakcie už od 50. rokov 20. storočia. 
Pri konštrukcii jednotiek pre lacnú dopravu sa bežne rozhoduje medzi cenou a plným využitím ponúkaných výhod. Typická japonská elektrická jednotka drží počet nečinných vozňov na minime. Vlaky takto dosahujú vyššie rýchlosti v hornatej krajine, no väčší počet motorov na bežnú súpravu znamená nárast množstva údržby, ktoré vlaky vyžadujú. V Európe sa väčšinou budujú jednotky, ktoré majú ibe dve aktívne vozne a ľubovoľný počet počet nečinných vozňov medzi nimi. Takto vznikajú vlaky s profilom veľmi podobným tomu u bežných skladaných súprav, no s výrazne nižšou hmotnosťou za cenu flexibility. 
Slovensko.
Na Slovensku boli donedávna elektrické jednotky mimo Tatranskej úzkorozchodnej železnice vídané len zriedka. Dnes sa postupne rozširujú do regionálnej dopravy v okolí väčších miest. Na diaľkovú prepravu ŽSSK žiadne elektrické jednotky nepoužíva, no vlaky na trase Košice – Žilina – Česko prevádzkované spoločnosťami ČD (vlak Pendolino) a Leo Express (Stadler FLIRT) sú výhradne elektrické jednotky.

</doc>
<doc id="333441" url="https://sk.wikipedia.org/wiki?curid=333441" title="Vajcia">
Vajcia



</doc>
<doc id="333448" url="https://sk.wikipedia.org/wiki?curid=333448" title="Scandinavian Airlines">
Scandinavian Airlines

Scandinavian Airlines, bežne známe ako SAS (celý názov: "Scandinavian Airlines System"; právne: "Scandinavian Airlines System Denmark-Norway-Sweden"), je národný letecký dopravca Dánska, Nórska a Švédska. Časť vedenia spoločnosti sídli v švédskom meste Solna. Scandinavian Airlines sú súčasťou spoločnosti SAS Group. Hlavnými základňami spoločnosti je dánske kodanské letisko, nórske letisko Gardermoen v hlavnom meste Oslo a švédske letisko Arlanda v Štokholme. Dcérskou spoločnosťou Scandinavian Airlines sú írske Scandinavian Airlines Ireland. Spoločnosť SAS je zakladajúcim členom aliancie leteckých spoločností Star Alliance. V roku 2017 Scandinavian Airlines prepravili 28,6 milióna cestujúcich. 
História.
Spoločnosť bola založená 1. augusta 1946 zlúčením národných dopravcov Dánska (Det Danske Luftfartselskab), Nórska (Det Norske Luftfartselskap) a Švédska (Svensk Interkontinental Lufttrafik). S činnosťou začala 17. septembra 1946. Po založení bola spoločnosť rozdelená na SAS Danmark (28,6%), SAS Norge (28,6%) a SAS Sverige (42,8%).
V roku 1954 sa stali prvou leteckou spoločnosťou operujúcou pravidelnú transpolárnu linku. Lietadlo DC-6B lietalo cez Søndre Strømfjord (dnes Kangerlussuaq) v Grónsku, Winnipeg v Kanade do Los Angeles v Spojených štátoch. Do leta 1956 bola frekvencia letov na tejto linke zvýšená na tri lety týždenne. Linka bola obľúbená u hollywoodskych celebrít a ľudí z filmového priemyslu, čo pre spoločnosť SAS znamenalo prevrat v oblasti reklamy. Vďaka tarifnej štruktúre, ktorá ponúkala prípoje zadarmo do európskych destinácií, sa SAS stali obľúbenou leteckou spoločnosťou amerických turistov v 50. rokoch. V roku 1957 SAS otvorili ďalšiu transpolárnu linku z Kodane do Tokia v Japonsku cez Anchorage na Aljaške, na ktorej lietali s DC-7C. Letová trasa cez Aljašku bola kompromisným riešením, pretože Sovietsky zväz neumožnil spoločnosti SAS, spolu s ostatnými leteckými spoločnosťami, lietať cez Sibír medzi Európou a Japonskom a čínsky vzdušný priestor bol tiež v tom čase uzavretý. SAS túto linku prezentovala verejnosti ako „cestu okolo sveta cez Severný pól“.
V roku 1959 SAS natrvalo vstúpili do prúdovej éry, keď do flotily zaviedli lietadlá Sud-Aviation SE 210 Caravelle a v nasledujúcom roku Douglas DC-8. Od roku 1971 mali vo flotile typ Boeing 747.
SAS postupne zvyšovali svoju kontrolu nad domácimi trhmi vo všetkých troch krajinách získavaním podielov v miestnych aerolíniách. V roku 1989 získali SAS 18,4% v spoločnosti Texas Air Corporation – materskej spoločnosti Continental Airlines. Neskôr tento podiel predali. V máji 1997 spolu so spoločnosťami Air Canada, Lufthansa, Thai Airways International a United Airlines vytvorili alianciu leteckých spoločností Star Alliance. V roku 2004 SAS kúpili 95% podiel v spoločnosti Spanair. V roku 2007 oznámili zámer predať tento podiel, ale v roku 2012 spoločnosť Spanair zanikla. SAS vlastnili aj podiel v spoločnostiach airBaltic či BMI Regional, pričom tieto podiely museli predať v rámci úsporných opatrení. V roku 2013 boli SAS po prvýkrát od roku 2007 v zisku. V roku 2017 Scandinavian Airlines založili dcérsku spoločnosť Scandinavian Airlines Ireland s hlavnými základňami na letisku Heathrow v Londýne a letisku v Malage.
Destinácie.
Scandinavian Airlines v súčasnosti lietajú do 123 pravidelných a sezónnych destinácií v Európe, Ázii a Severnej Amerike.
Codeshare.
Scandinavian Airlines majú tzv. codeshare dohodu a v súčasnosti prevádzkujú spoločné lety so spoločnosťami: 
Flotila.
Súčasná flotila.
Flotila Scandinavian Airlines pozostávala v decembri 2019 z nasledujúcich lietadiel:
 Raňajky sú servírované zdarma. Po 9. hodine rannej je možné zakúpiť občerstvenie v tzv. „Cloud-shope“.
 Cestujúci s letenkou v Business triede cestujú v triede Plus.
 Raňajky a iné občerstvenie je možné zakúpiť si v „Cloud-shope“.
 Rýchly priechod bezpečnostnými kontrolami na niektorých európskych letiskách. Trojchodové občerstvenie alebo raňajky v cene.
 Raňajky a iné občerstvenie je možné zakúpiť si v „Cloud-shope“.
 Rýchly priechod bezpečnostnými kontrolami na niektorých európskych letiskách. Trojchodové občerstvenie alebo raňajky v cene.
 Rýchly priechod bezpečnostnými kontrolami na niektorých európskych letiskách. Vstup do VIP salónikov. Trojchodové občerstvenie na všetkých letoch. Denná tlač v miestnom a anglickom jazyku. Po jedle je servírovaný dezert a káva/čaj. Po pristátí je cestujúcim podávaná francúzska čokoláda.
 Pred večerou je podávaný koktail. Potom nasleduje trojchodová večera s dvoma alkoholickými nápojmi v cene letenky. Medzi jedlami sú k dispozícii nápoje a sendviče – v závislosti na dĺžke letu.
 Rýchly priechod bezpečnostnými kontrolami na niektorých európskych letiskách. Džús je podávaný po nástupe na palubu. Potom nasleduje koktail a studená desiata. Večera je trojchodová s výberom medzi dvoma hlavnými jedlami. Medzi jedlami sú k dispozícii nápoje a sendviče – v závislosti na dĺžke letu.
 Rýchly priechod bezpečnostnými kontrolami na niektorých európskych letiskách. Vstup do VIP salónikov. Nasleduje trojchodová večera. Na výber je vždy jedno zo štyroch horúcich jedál a vždy aspoň jedna vegetariánska alternatíva. Po celý čas letu majú cestujúci k dispozícii samoobslužný bar s veľkým výberom sendvičov, piva, vína a iných alkoholických nápojov. Cestujúci si môže vybrať, či chce raňajkovať na palube, alebo si vziať zabalené raňajky so sebou.

</doc>
<doc id="333449" url="https://sk.wikipedia.org/wiki?curid=333449" title="Vocaloid">
Vocaloid

Vocaloid je hlasový syntetizér, ktorý bol prvýkrát vytvorený na španielskej Univerzite Pompeu Fabra v Barcelone, a so spoluprácou so spoločnosťou Yamaha, ktorá projekt financovala, a neskôr ho vyvinula na komerčný výrobok "Vocaloid". Tento softvér umožňuje jeho používateľom syntetizovať spev prostredníctvom napísania textu a melódie, meniť dôraz a výslovnosť textu, dynamiku a tón hlasu, alebo pridávať efekty ako vibrácia hlasu a pod. Používa rozhranie klavírnej klávesnice na vkladanie melódie a text môže byť vložený na každú notu. Používa syntetizačnú technológiu s nahraným hlasmi zvukových hercov/herečiek alebo vzorkovníkov. Je dostupný v angličtine a v japončine, ale pre Vocaloid Sonika bola vyrobená aj čínska verzia.
Softvér je určený aj pre profesionálnych hudobníkov aj pre bežných používateľov počítača a zatiaľ sa predával s myšlienkou, že jedinou hranicou softvéru sú schopnosti používateľa. Japonská hudobná skupina Supercell použila Vocaloid v ich pesničkách, a niektorí hudobní vydavatelia vydali kompilácie pesničiek s Vocaloidmi.
História softvéru.
Vocaloid.
Yamaha prvýkrát ohlásila Vocaloid technológiu na nemeckom veľtrhu Musikmesse 5. až 9. marca 2003. 
Prvé Vocaloidy, Leon a Lola, boli vydané štúdiom Zero-G 3. marca 2004. Obe boli predávané ako "Souloví vokalisti". Leon a Lola sa prvýkrát objavili na NAMM Show 15. januára 2004, 
a tiež boli preukázaní v stánku Zero-G počas Wired Nextfest, kde vyhrali 2005 Electronic Musician Editor's Choice Award (ocenenie 'voľba elektronického muzikanta 2005').
V júli 2004 Zero-G neskôr vydali Miriam, ktorej hlas poskytla Miriam Stockley. Ešte toho roku Crypton Future Media vydala ich prvý Vocaloid, Meiko. Nápad použiť postavu na návrhu boxartu sa použil aj pri Kaito a ďalších Vocaloid, keďže v prípade Meiko bol veľmi úspešný.
Aj keď sa Leon, Lola, Miriam a Meiko predávali dobre, Kaito bol jediný, ktorý spočiatku komerčne zlyhával. Neskôr, ako dopyt po Vocaloid rástol, Zero-G znova predávali ich Vocaloid výrobky na ich webovej stránke, a uvažovali aj na aktualizácií návrhu boxartov, aby sa vyrovnali Vocaloid trendom, a to nielen pre Leon a Lola, ale aj pre Meiko a Kaito.
Vocaloid 2.
Prvým Vocaloidom na základe programu Vocaloid 2 je Sweet Ann, ktorá bola vydaná 29. júna 2007 od PowerFX. Jej boxart bol navrhnutý na základe Frankensteinovej príšery.
31. augusta toho roku Crypton vydali prvú časť v ich "Character Vocal Series" (séria spievajúcich postáv), Hatsune Miku. Prvý Vocaloid 2 od Zero-G, Prima, vyšla 14. januára 2008 s hlasom opernej Soprano speváčky. Do vývoja Vocaloid sa pridali aj Internet Co. 31. júla 2008 s ich prvým Vocaloidom Gackpoid. Jeho hlas poskytoval japonský medzinárodný spevák Gackt. Gackpoid obsahuje nový program, OPUS Express na mixovanie vokálnych častí so sprievodom alebo s fonémickými dátami. 
4. decembra 2009 AH Software vydali ich prvé Vocaloidy, čím sa zvýšil počet štúdií vyrábajúcich Vocaloidov na päť, ale od predstavenia Bplats a Sony Music Entertainment Japan v druhej polovici 2010, je už sedem štúdií zapojených s výrobou a distribúciou Vocaloidov. Dve z nich sú zapojené v tvorení len anglických, štyri len japonských a jeden v tvorení Vocaloidov v oboch jazykoch.
Crypton Future Media vydali prvé dvojité Vocaloid, Kagamine Len a Kagamine Rin, japonské dvojičky, chlapec a dievča. Ich priezvisko je slovnou hračkou; 'kagami' je v japončine zrkadlo, 'ne' je zvuk. 18. júla 2008 Crypton vydali vylepšené vydanie Kagamine dvojičiek, nazvaný 'act2'.
Istý čas mohli používatelia staršej verzie získať novšiu zadarmo. Predvádzajúce pesničky beta verzie novšieho softvéru boli vystavené na blogu firmy 18. júna 2008.
Disk s novšou verziou je samostatným softvérom a nemá vplyv na pôvodnú inštaláciu Kagamine dvojičiek, čím dáva používateľovi možnosť použiť starú či novú verziu, alebo ich kombinovať. V súčasnosti už nie je možné kúpiť starú verziu dvojičiek, keďže Crypton ju stiahla z predaja. 
Toto bol tiež prvým prípadom vydania vylepšenej verzie hociktorého Vocaloidu.
30. apríla 2010 bolo vydané aktualizované vydanie Miku, nazvané "Hatsune Miku Append", ktoré obsahovalo balík šiestich odlišných tónov Mikuninho hlasu: Jemné (Soft; jemný, citlivý hlas), Sladké (Sweet; mladý, 'chibi' hlas), Temné (Dark; zrelý, hlas so zlomeným srdcom), Živé (Vivid; živý, veselý hlas), Pevné (Solid; hlasný a čistý hlas) a Ľahké (Light; nevinný, nebeský hlas). 
Toto bolo prvýkrát, kedy Vocaloid mal takéto vydanie a bolo hlásených viac Append od Cryptonu, ktoré majú byť vydané neskôr. 
Yamaha sa tiež začala zapájať s predajom a výrobou Vocaloid 2. Ich prvým Vocaloidom bola Lily, ktorú neskôr predávali cez webovú stránku Internet Co. Ďalej to pokračovalo so sériou VY, v ktorej VY1 bolo prvé, vydané v štandardnej aj deluxe vydaní 1. septembra 2010.
Séria je tiež navrhnutá s úmyslom nastaviť nový štandard pre Vocaloid, keďže VY séria nemá tvár, pohlavie ani presne daný hlas (unisex), ale sú navrhnuté na dokončenie hocijakých pesničiek. 
VY1 má nový prístup k tomu, ako softvér zvláda databázu vzoriek a vylepšila výkon programu Vocaloid 2.
Medzi dôležité vydania sa zahrňuje aj Megurine Luka od Cryptonu, ktorá je prvým dvojjazyčným Vocaloidom, a Sonika od Zero-G, ktorá bola vytvorená so schopnosťou spievať v hocijakom jazyku, aj keď jej 'hlavným' jazykom je angličtina. Kaai Yuki od AH Software sa stala prvým Vocaloidom, ktorý používa hlas dieťaťa. Je známe o dvoch štúdiach, že pracujú na Vocaloidoch navrhovaných na základe franchiseov. Internet Co. vydala Gachapin Vocaloid, nazvaný "Gachapoid". V spolupráci so Sanrio, AH-Software vydalo Vocaloid vytvorený na základe Hello Kitty, "Nekomura Iroha", vytvorený na základe Kittyler z hry "Hello Kitty to Issho! Block Crash 123!!". Všetky takéto výrobky sú uvedené s menom franchiseu a s "Vocaloid" na balení. AH-Software tiež majú prvý projekt vedený výrobcami pracujúcimi s Vocaloid softvérom.
Jedno vydanie Vocaloidu Sonika bolo vydané 1. augusta 2010 v Taiwane. Používatelia si môžu vybrať medzi pôvodným anglickým alebo čínskym rozhraním, ale nemá hlas spievajúci v čínskom jazyku alebo vstupný spôsob naň. Toto je prvým vydaním Vocaloid softvéru, ktorý bol hromadne vydaný pre ľudí rozprávajúcich v čínskom jazyku. 
Podľa Cryptonu, na Facebooku je petícia, ktorá už prekročila potrebných 39 390 podpisov v novembri 2010 aby bolo vydané anglické vydanie Hatsune Miku; správa o jej vydaní sa ešte má oznámiť od Cryptonu.
Vocaloid 3.
Vocaloid 3 bolo potvrdené a konajú sa prípravy na výdaj softvéru, ktorý je očakávaný v blízkej budúcnosti. - needs update
 Yamaha vytvorila Vocaloid-flex, spievajúci softvér na základe pôvodného Vocaloid programu, ktorý obsahuje hlasový syntetizér. Podľa oficiálneho vyhlásenia, používatelia môžu upravovať fonologický systém podrobnejšie ako v pôvodnom Vocaloid progame, aby hlas znel ako hovorené slovo (namiesto spievania). Medzi funkcie patrí aj ukončenie slova, zamlčanie samohlások alebo zoslabenie/zosilnenie dôrazu na spoluhláskach. 
Odvodené výrobky.
Softvér.
Softvér bol použitý vo video hre "", ktorá bola vydaná 28. apríla 2010. Zatiaľ je firemným výrobkom a spotrebiteľské vydanie ešte nebolo vyhlásené. 
Softvér bol tiež použitý v roku 2009 pre model robotu HERP-4C na CEATEC v Japonsku.
Ďalší nástroj Vocaloid; je softvérovým balíkom, ktorý umožňuje vytváranie realistických Vocaloid pesničiek.
MikuMikuDance (skrátene MMD) je nezávislým softvérom, vytvorený ako pomôcka pri tvorbe 3D animácií. Tento freeware softvér umožnil vzostup v tvorbe odvodených a fanúšikmi tvorených (Vocaloid) postáv, a je tiež používaný na tvorenie animácií používaných na podporu propagácie samotných Vocaloid pesničiek.
NetVocaloid je online hlasový syntetizér. Používatelia môžu syntetizovať hlas pomocou Vocaloid programu na serveri. Túto službu môžu používať aj používatelia, ktorí nevlastnia samotný Vocaloid softvér. Služba je dostupná v angličtine a japončine.
MMDAgent je softvérom vo vývoji, tvorenom Medzinárodným Inštitútom Hlasovej Techniky v Nagoyskom Inštitúte Technológie. 
Tento softvér umožňuje interakciu medzi používateľom a 3D modelmi maskotov Vocaloid. Softvér sa skladá z 3D modelov a zvukových súborov, ktoré sú už dostupné na internete a preto bude softvér zadarmo.
Yamaha vyhlásila iPhone a iPad vydanie Vocaloid softvéru, ktorý bol vystavený na Y2 Autumn 2010 Digital Content Expo v Japonsku.
NetVocalis je softvér vyvíjaný firmou Bplats, ktorý vytvorili sériu VY, a je podobný ako VocaListener.
Hardvér.
Vocaloid má dostať hardvérové vydanie, nazvané Vocaloid-Board.
Zápletky so zákonom.
Podľa Cryptonu, keďže profesionálne speváčky sa báli, že Vocaloid by klonovalich hlas, odmietli poskytnúť dáta na spev. Crypton preto zmenil zameranie z napodobňovania hlasu spevákov či speváčiek na vytváranie typických hlasov. Táto zmena zamerania viedla k vzorkovaniu hlasov zvukových hercov a agentúra Arts Vision podporila vývoj softvéru. 
Podobné nepokoje boli aj v ostatných štúdiach používajúce Vocaloid. Zero-G odmietala zverejniť mená ich poskytovateľov a Miriam Stockley (poskytla hlas pre Vocaloid Miriam) je zatiaľ jedinou známou poskytovateľkou hlasu pre Vocaloid od Zero-G. PowerFX len naznačila poskytovateľku hlasu pre Sweet Ann a len hlas Vocaloidu Big Al je zatiaľ známy. AH Software menovala poskytovateľku pre Miki, ale pre legálne dôvody nemôže menovať poskytovateľa/-ov pre Kaai Yuki, pretože súčasťou nahrávania hlasových vzoriek boli aj maloleté osoby. 
Všetky práva a záväzky vznikajúce z hlasov vytvorených softvérom patria používateľovi. Ako každý iný hudobný nástroj, aj tento softvér je pokladaný za hudobný nástroj a hlas ako zvuk. Pod zmluvnými podmienkami, maskoty softvéru môžu byť použité na tvorbu hlasu pre komerčné aj nekomerčné účely ak neurazia verejnú politiku. Inak povedané, používateľ je povinný pod zmluvnými podmienkami softvéru nesyntetizovať hanlivé a rušivé texty. Na druhej strane, práva a záväzky vznikajúce z maskotov a ich mien patrí k príslušným štúdiam. Podľa zmluvy, používateľ nesmie komerčne rozdávať hlas ako pesničku spievanú danou postavou, ani použiť obraz maskota na komerčných produktoch bez priameho súhlasu vlastníckej firmy.
Jedným z najkontroverznejších použití právnych súhlasov štúdií vyrábajúcich Vocaloid bola od Japonskej Demokratickej Strany. Ich kandidát, Kenzo Fujisue, sa pokúsil zabezpečiť použitie obrazu Miku na Voľbe Japonských Členov Rady 2010. Dúfal, že strana môže použiť jej obraz, aby sa zapáčila mladším voličom. Napriek tomu, že Crypton Future Media odmietla použitie pre politické účely, Fujisue vydal pesničku "We Are the One", v ktorej použil jej hlas, ale vo videu namiesto Miku použil obraz s postavičkou strany.
Zamestnanci pracujúci v štúdiach sú povinné zo zákona aby neopakovali žiadne podrobnosti, ktoré im dali Yamaha na vývoj Vocaloid bez oprávnenia Yamaha. Tiež majú zakázané prezradiť podrobnosti na budúce Vocaloid výrobky bez povolenia štúdia, aj prezradenie identity speváka/speváčky ak ju štúdio nezverejnilo.
29. novembra 2010 Crypton začalo nezávislú hudobnú publikáciu na pohľadávanie poplatkov za poškodené autorské práva, keď sa pesničky použili na komerčné účely, pretože používatelia Vocaloid softvéru takmer vôbec nepoužili kolektív na autorské práva, Japonská Spoločnosť pre Práva Autorov, Skladateľov a Vydavateľov. 
Kvôli skutočnosti, že pesničky tvorené Vocaloid softvérom sú skladané nezávislými používateľmi, plagiátorstvo naďalej ostáva závažným problémom medzi používateľmi Vocaloid softvéru a ich zverejnené práce, aj na ilustratívne práce v hudobných klipoch, aj pre samotnú hudbu boli vydavatelia obvinení z plagiátorstva.

</doc>
<doc id="333452" url="https://sk.wikipedia.org/wiki?curid=333452" title="Bombardier CRJ700 series">
Bombardier CRJ700 series

Bombardier CRJ700, CRJ900 a CRJ1000 sú regionálne dopravné lietadlá založené na lietadle Bombardier CRJ200. 
Vznik a vývoj.
Bombardier CRJ700 nasledoval úspešnú verziu CRJ200. Lietadlo bolo väčšie ako lietadlá série CRJ100/200, aby mohlo súperiť s väčšími regionálnymi lietadlami, ako sú lietadlá série Embraer E-Jet, Fokker 70/100 a BAe 146/Avro RJ.
Charakteristika.
Bombardier CRJ700 je odvodenina Bombardieru CRJ200 s kapacitou 66–78 miest; najčastejšia je 70-miestna verzia. Novinkou bolo pretiahnuté krídlo s novou prednou hranou a mierne rozšírenie trupu so zníženou podlahou. Lietadlo bolo vybavené motormi General Electric CF34-8C1.

</doc>
<doc id="333453" url="https://sk.wikipedia.org/wiki?curid=333453" title="Vladimír Popovič">
Vladimír Popovič

Vladimír Popovič (* 27. november 1939, Vysoká nad Uhom – † 20. apríl 2025, Bratislava) bol slovenský maliar, výtvarník, a pedagóg.
Životopis.
Vladimír Popovič, narodený v 1939 na východnom Slovensku v obci Vysoká nad Uhom, detstvo prežil na Zamagurí a Spiši.
Keď končil štúdiá na VŠVU v Bratislave (1959 – 1965), boli „zlaté šesťdesiate“ - vystavoval prvé papierové krkváže, asambláže a robil akcie s papierom, papier bol pre neho rovnocenný tvorivý materiál. Významne sa podieľal na výtvarnom výsledku filmu „Slávnosť v botanickej záhrade“ (19681969), v takzvanom „divadle obrazov“ presadzoval spojenie slova, obrazu a hudby.
Po sedemdesiatych rokoch, ktoré šťastne prekonal zotrvačnosťou ešte výbušnou gestickou maľbou, prišlo orwellovské obdobie 80-tych rokov tlmenej šedej maľby „betónových sonát“, „kongresov“ a zlostných ironických kresieb, vyrytých do pasty.
Po roku 1989, teóriou objavený a uznaný, usporiadal rad svojich retrospektívnych výstav.
Bol pozvaný učiť na VŠVU v Bratislave, kde viedol multimediálny ateliér sedemnásť rokov ako profesor (1990 – 2007). Slovenská národná galéria uviedla rozsiahlu autorskú prehliadku jeho diela „Veľká retrospektíva“ (2002).
Zúčastňuje sa viacerých medzinárodných sympózií v maľbe, smalte a papieri.
Jeho diela bývajú zastúpené na mnohých domácich a zahraničných výstavách, stali sa súčasťou významných galerijných, bankových a súkromných zbierok. 
V roku 1962 si vzal za manželku textilnú výtvarníčku Katarínu Šujanovú, s ktorou má dve deti.
Zomrel 20 apríla 2025 v Bratislave.

</doc>
<doc id="333454" url="https://sk.wikipedia.org/wiki?curid=333454" title="Vibračný valec">
Vibračný valec

Vibračný valec je stroj, ktorý patrí medzi zhutňovacie stroje, t. j. stroje pre zhutňovanie zemín alebo živíc (asfaltu). Oproti statickému valcu pôsobí vibračný valec na podložie svojou statickou váhou, ale navyše aj dynamickou silou vyvolanou vibrujúcim oceľovým plášťom valca.
Rozdelenie.
Okrem vibračných valcov s hladkým oceľovým plášťom valca sa vyrábajú tiež ťahačové vibračné valce so zubovým oceľovým plášťom, kde je povrch oceľového plášťa osadený oceľovými zubami; toto usporiadanie sa používa na zhutňovanie mazľavých zemín (ílov).
Najčastejšie používané vibrátory vyvolávajú kruhovú neusmernenú vibráciu, t. j. vektor výslednice odstredivej sily sa otáča na všetky strany. Snaha popredných svetových výrobcov je ponúknuť aj prevedenie s usmernenou a riadenou vibráciou. Riešenie tohoto problému je pomerne zložité a každý z výrobcov si svoje riešenie chráni radou patentov. Využitie riadenej vibrácie je napr. pri zhutňovaní tenkých vrstiev živíc alebo pri zhutňovaní na mostných konštrukciách, kde by nadmerné vibrácie mohli vyvolať nežiaduce poškodenie stavby.

</doc>
<doc id="333456" url="https://sk.wikipedia.org/wiki?curid=333456" title="Focke-Wulf Ta 154">
Focke-Wulf Ta 154

Focke-Wulf Ta 154 "Moskito" („Komár“) bola nemecká nočná dvojmotorová stíhačka navrhnutá Kurtom Tankom a vyrábaná firmou Focke-Wulf na konci druhej svetovej vojny. Bolo postavených len niekoľko kusov a ich výkony sa ukázali ako menej oslňujúce než tie, ktoré dosahoval prototyp.
Vznik a vývoj.
Tím Kurta Tanka vo firme Focke-Wulf už nejaký čas pracoval na rýchlom útočnom bombardéri, s názvom Ta 211, ktorý mal niesť vylepšený motor Jumo 211R. Stroj bol dvojmotorový hornoplošník a veľmi sa podobal na americký Grumman F7F Tigercat. Bol postavený najmä z leteckej preglejky, zlepenej fenolovou živicou nazývanou Tego-film. Jediným miestom kde bol použitý kov vo väčšej miere bol pretlakový kokpit. 
Názov projektu bol zmenený na „zadanie číslo 8-154“ odkiaľ pochádza aj názov Ta 154, keď sa ukázalo, že najvhodnejším motorom pre lietadlo bude silnejší motor Jumo 213, pretože Junkers nemohol dodať Jumo 211R načas, v dôsledku technických a výrobných problémov. Ta 154 bolo pridelené meno „Moskito“ ako druh odlíšenia od stroja de Havilland Mosquito RAF. 
V auguste 1942 požiadalo RLM predložiť návrhy na stroj, ktorý by plnil iba funkciu nočnej stíhačky, na čo sa rozbehla súťaž medzi Heinkelom He 219 a Focke-Wulfom Ta 154. Bolo objednaných 15 prototypov z každého z nich pre ďalšie testovanie. Počas súťaže preferovalo RLM skôr He 219, pre jeho lepšiu viditeľnosť a dolet. No taktiež sa stavali podozrievavo k drevenej konštrukcii Ta 154. V roku 1942 sa Messerschmitt Me 210 zdal byť jediným víťazom tejto súťaže, ale trpel značnými vývojovými problémami a preto bol ignorovaný.
Bolo to v čase keď ľahký a rýchly de Havilland Mosquito, taktiež vyrobený z dreva, začal operovať nad Nemeckom. Rýchlo si dosiahol pozoruhodný rekord; pri svojich prvých 600 misiách bol len jeden zostrelený, v porovnaní s 5% strát stredných a ťažkých bombardérov RAF. Erhard Milch žiadal osobne konštrukciu nemeckého ekvivalentu, pričom vybral Ta 154. Takmer okamžite začali vnútorné boje v nemeckých kruhoch, pretože RLM a jednotky nočných stíhačov chceli He 219. Milch to zobral osobne a strávil ďalšie 2 roky snahou zastaviť vývoj He 219.
Skúšobné lety.
Vývoj Ta 154 bol už na vo vysokom štádiu rozpracovania a prvý prototyp V1 (Werk-Nr.0001, TE+FE) s motormi Jumo 211F vzlietol po prvýkrát 1. júla 1943. Nasledoval druhý prototyp V2 (Werk-Nr.0002, TE+FF) s motormi Jumo 211N, ktorý si ponechali v továrni na skúšky pilotáže. Potom bol V1 odoslaný na letisko Rechlin – Lärz, kde sa mal zúčastniť letových skúšok spolu s He 219 a Junkersom Ju 388. Ta 154 dosiahol rýchlosť takmer /h a s ľahkosťou predbehol oba stroje, no tie boli plne vyzbrojené a mali zabudovaný radar. 
Prvou vyzbrojenou verziou Ta 154 bola V3 (Werk-Nr.0003, TE+FG), ktorá mala taktiež ako prvá motory Jumo 211R. Zvýšenie hmotnosti, spôsobené pridaním zbraní a UHF radaru FuG 212 Lichtenstein C-1 s jeho anténami, znamenalo zníženie rýchlosti o plných /h. Napriek tomu bol stále o niečo rýchlejší než He 219. Zvyšných 15 prototypov bolo dodaných Luftwaffe ako model Ta 154 A-0, ktoré boli zhodné s V3. Niektoré z nich obsahovali vyvýšený kokpit, kvôli lepšej viditeľnosti.
Onedlho bolo jasné, že motory Jumo 211R nebudú tak skoro, alebo vôbec k dispozícii. Budúca výroba sa preorientovala na výkonnejší Jumo 213A, no tento tiež nebol k dispozícii načas. Nasledujúci rok strávil program Ta 154 testovaním rôznych prototypov a odoslali mnoho z Ta 154 A-0 testovacej jednotke Erprobungskommando 154. Počas týchto testov preukázal alarmujúcu tendenciu lámania podvozku a týmto spôsobom prišli o polovicu série V. 
Počas júna 1944 začal byť dodávaný motor Jumo 213, no len v malých množstvách. Bola ním vybavená séria A-1, ktorej produkcia práve prebiehala. Tesne pred doručením, bola jediná továreň vyrábajúca Tego-Film vo Wuppertale, zbombardovaná strojmi RAF. Preto muselo byť toto lepidlo nahradené iným, menej silným, ktoré neskôr začalo chemicky reagovať s preglejkou použitou na Ta 154. Chemickou reakciou drevo korodovalo a zlepené spoje sa oddeľovali. V dôsledku toho v júli havarovalo niekoľko strojov verzie A-1. Tento problém rovnako kriticky poznamenal Heinkel He 162, stíhačku Ernsta Heinkela, určenú pre program zavedenia prúdovej stíhačky do Luftwaffe, "Volksjäger". 
Kurt Tank prerušil výrobu v auguste a v septembri RLM zastavilo celý projekt (v tom čase bol už Milch odstránený). V tom čase bolo dokončených okolo 50 sériových strojov a viacero predsériových strojov A-0 bolo upravených na sériový štandard. Niektoré stroje slúžili v jednotke NJG 3 a malé množstvo bolo použité na výcvik pilotov prúdových stíhačiek. 
Pod názvom A-2/U3 bolo na program Mistel vyčlenených 6 strojov verzie A-0.
Užívatelia.
 Nacistické Nemecko

</doc>
<doc id="333457" url="https://sk.wikipedia.org/wiki?curid=333457" title="Severný Epirus">
Severný Epirus

Severný Epirus (, ) je historické územie na juhu dnešného Albánska. Najväčšie mesto je Gjirokastër gr. "Arjyrokastro"). Do začiatku 20. storočia bolo toto územie obývané predovšetkým Grékmi, menšiny tvorili moslimskí Albánci, ortodoxní Arumuni a Bulhari. Dodnes tu žije početná grécka a arumunská menšina.
Geografia.
Severný Epirus zahŕňa kraje a rovnomenné mestá Gjirokastër (gr. "Arjyrokastro"), Himarë (gr. "Chimarra"), Sarandë (gr. "Ajii Saranda"), Delvinë (gr. "Delvino"), Tepelenë (gr. "Tepelena"), Përmet (gr. "Premeti"), Leskovik (gr. Leskoviko), Ersekë (gr. "Erseka"), Korçë (gr. "Koritsa", arum. "Corceao"), Voskopojë (gr. "Moschopoli", arum. Moscopole), do Severného Epiru sa niekedy priraďujú aj mestá Berat (gr. "Verati"), Fier (gr. "Fiereza") a Selenicë (gr. "Selenitsa"), lebo tu žije grécka menšina.
Pretekajú tadeto rieky Vjosë (gr. "Aoos"), Drino (gr. "Drinos"), Osum (gr. "Apsos") a Devoll (gr. "Eordaikos").
História.
Starovek.
V staroveku územie Severného Epiru obývali grécke kmene tzv. Epirótov, najznámejší boli Chaónčania. Rozprávali severozápadným dialektom gréčtiny a na rozdiel od južných Grékov boli organizovaní do väčších kráľovstiev. Najznámejšie starogrécke mestá boli Phoeniké (dnes Finiq) a dórske kolónie Buthrotón (Butrint), Avlón (Vlorë) a Appolonia (Pojani). Epirus vstúpil do popredia gréckych dejín až v 3. stor. pred Kr., kedy sa tu vytvorila Epirótska liga (gr. Koino Epeiroton). Najznámejší kráľ bol Pyrrhos, ktorý sa preslávil vojnou s Rimanmi v Itálii. V roku 167 pred Kr. bol kraj dobyli Rimania. Od 1. stor. po Kr. sa tu začína šíriť kresťanstvo, ktoré v 4. stor. definitívne zatlačilo pohanské grécke náboženstvo. Najznámejší miestny kresťanský mučeník bol Svätý Donatos. Približne v 1. stor. pred Kr. tiež zanikol tradičný grécky epirótsky dialekt v prospech zjednocujúceho jazyka koiné. Severne od Epiru prevládol latinský vplyv. Od roku 395 patrí celé územie Grécka do Východorímskej ríše (Byzancia).
Byzancia.
V ranobyzantskom období bolo územie Severného Epiru vystavené rôznym vpádom, jednak súperiacim cisárskym armádam, v 6. stor. oblasť vyplienili Ostrogóti z Itálie a o storočie neskôr, počas krízy impéria sa sem dostali Avari a Slovania. Slovania sa tu aj usadili a mnoho Grékov sa pred nimi schovalo do vysokých epirských pohorí. V 9. stor. sa Byzancii podarilo Grécko znovu oslobodiť, časť epirských Slovanov bola presídlená a časť splynula s gréckym obyvateľstvom a do 13. stor. úplne zanikli, ostali tu však početné slovanské toponymá. V rovnakom období sa tu usadilo grécke obyvateľstvo z rôznych končín Byzantskej ríše, ktorú dobyli križiaci a v Epire hľadali slobodu, lebo tu vznikol samostatný grécky štát Epirský despotát. V tejto dobe sa tu začína usadzovať aj albánske obyvateľstvo, ktoré sem prichádzalo zo severu, avšak tí sa v Severnom Epire usadili len v niektorých malých územiach, väčšia časť Albáncov sa usadila v dnešnom gréckom Epire. V 14. stor. kraj ovládli Srbi pod vládou Štefana Dušana, časť prístavných miest kontrolovali Benátky. V 15. stor. celé územie ovládli osmanskí Turci.
Turecká nadvláda.
Po ustanovení tureckej moci skoro celé miestne albánske obyvateľstvo prestúpilo na islam, čím sa postavilo na stranu Turkov proti miestnym Grékom. Epirus sa stal významným centrom gréckeho a arumunského obchodu, najdôležitejšie mesto bolo grécke Arjyrokastro (Gjirokastër) a tiež prevažne arumunské mestá Koritsa (Korçë) a Moschopoli (Voskopojë), ktoré bolo známe aj ako "Nea Athina (Nové Atény)", nakoľko mesto bolo významným grécko-arumunským centrom a tiež sa tu nachádzali významné grécke školy. Práve o rozvoj školstva a vzdelanosť miestnych kresťanov sa zaslúžil grécky mních Kosmas Etolos, ktorý na územii Severného Epira založil viac ako 200 gréckych škôl. Aj napriek určitej obchodnej nezávislosti niektorých gréckych a arumunských stredísk, pociťovalo kresťanské obyvateľstvo odpor voči osmanskej nadvláde. V roku 1770 povstalo grécke obyvateľstvo na Peloponéze v tzv. Orlovovej revolúcii, ktorú podporilo aj veľa gréckych revolucionárov zo Severného Epiru. V roku 1821 vypukla Grécka vojna za nezávislosť. Zo Severného Epiru pochádzali revolucionári ako Konstantinos Lagumitzis z dediny Hormovo pri Tepelene, ktorý sa stal známym vďaka svojmu nadaniu navrhovať podzemné tunely. Zachránil aj početné antické pamiatky z aténskej Akropoly, ktoré chceli zničiť Turci počas obliehaní Akropoly. Známi generáli boli aj bratia Zachos Milios a Michail Spyromilios. Známou miestnou osobnosťou bol aj grécky podnikateľ Evangelos Zappas z dediny Labovo, ktorý sponzoroval prvé olympiíjské hry a tiež jeho brat Konstantinos Zappas, ktorý v Aténach postavil rokovaciu budovu Zappion. V roku 1831 vznikol Grécky štát, Epirus však stále zostal pod osmanskou nadvládou. Miestni Gréci často rebelovali a postupne ničili tureckú administratívu. V roku 1881 bolo Berlínskou konferenciou Grécku uznaný územný nárok na Južný Epirus. O Severný Epirus vznikli spory medzi Grékmi a Albáncami. V roku 1912 bola vyhlásená nezávislosť Albánska, ktoré ovládlo aj Severný Epirus.
Autonómna republika Severný Epirus.
V roku 1914 vzniklo na Albánsku autonómne územie Severného Epiru. Súviselo to jednak s tým, že severoepirskí Gréci organizovali dlhotrvajúce povstania a tiež s tým, že miestni Gréci patrili k najviac vzdelanej vrstve obyvateľstva Albánska, ktorá si svoje politické ambície vedela diplomaticky presadiť aj v zahraničí. Nezávislosť deklaroval miestny Grék, člen významnej podnikateľskej rodiny, Jeorjos Christakis Zografos z Arjyrokastru, ktorý sa stal prezidentom autonómnej republiky. Významné politické osobnosti tohto štátu bol minister zahraničných vecí Alexandros Karapanos z gréckej Arty, minister náboženstva a kultúry bol biskup Vasilios Papachristu z dediny Labovo a minister vojny bol Dimitrios Dulis z dediny Nivitsa pri Chimarre. Hlavným mestom republiky bolo Arjyrokastro. Do autonómnej republiky sa postupne pridávali ostatné mestá s kresťanským obyvateľstvom. Až 90% obyvateľov Severného Epiru boli vyznávačmi gréckej ortodoxnej cirkvi. Z toho väčšina boli Gréci, menšina boli Arumuni a malá časť kresťanského obyvateľstva bola tvorená slavofónnym a obyvateľstvom, považujúcim sa prevažne za Bulharov či Grékov. Moslimovia boli zväčša Albánci.
Počas Prvej svetovej vojny grécka armáda obsadila časť Severného Epira, ako súčasť expanznej politiky gréckeho premiéra Eleftheria Venizela. Grécko vtedy obsadilo aj grécky kraj Iónia v Malej Ázii a Macedóniu. Turecký generál Mustafa Kemal však grécke vojská porazil, Gréci sa museli stiahnuť z Malej Ázie a nasledovala grécko-turecká výmena obyvateľov. Tento zvrat sa odrazil aj v Severnom Epire, ktorý bol mocnosťami definitívne prisúdený Albánsku, grécke vojská sa museli stiahnuť a autonómna republika bola zrušená.
V Albánsku.
Albánsky štát začal s tvrdou diskrimináciou kresťanského, najmä gréckeho obyvateľstva na svojom území. Menšinové právo bolo uznané iba malému gréckemu územiu s iba 15.000 obyvateľmi. Postupne sa začína so zatváraním gréckych škôl. V autonómnom štáte tu bolo 360 gréckych škôl, v roku 1926 78, v roku 1933 iba 10 a o rok nato už neexistovala žiadna grécka škola v Albánsku. Z novovzniknutej albánskej ortodoxnej cirkvi boli vylúčení všetci grécki cirkevní činitelia. Grécke obyvateľstvo sa stalo terčom násilnej albanizácie.
Počas Druhej sv. vojny Albánsko kolaborovalo s fašistami, miestni Gréci však rebelovali a vytvárali partizánske organizácie. Táto situácia vyostrila napäté vzťahy medzi Gréckom a Albánskom. Grécky premiér Andreas Metaxas vyhostil z gréckeho Epiru všetkých Albáncov, nakoľko kolaborovali s fašistami. Mnoho severoepirských Grékov sa vtedy dobrovoľne vysťahovalo do Grécka.
Po nástupe komunizmu a diktátora Envera Hodxu sa začalo masívne potlačovanie gréckych práv. Mnoho Grékov bolo zatknutých a odvedených do stredného Albánska, kde boli odsúdení na rôzne nútené práce. Tiež bolo zakázané vyznávanie náboženstva. Počas tejto národnej prohibície sa mnoho Grékov albanizovalo, mnohí emigrovali do Grécka. V roku 1984 grécka radikálna skupina MAVI zo Severného Epiru zavraždila albánskeho veľvyslanca v Aténach na protest proti národnému útlaku.
Po páde komunizmu grécky premiér Konstantinos Mitsotakis v roku 1991 adresoval demokratickej albánskej vláde pokyny na uznanie gréckej menšiny. Grécko požadovalo otvoriť grécke školy, uznať grécku menšinu, uznať grécky jazyk za oficiálny jazyk v územiach osídlených Grékmi a tiež možnosť návratu predošlým gréckym utečencom. Albánska vláda vtedy akceptovala väčšinu gréckych pokynov, no územie s gréckou menšinou bolo vytvorené iba pri Grécko-albánskych hraniciach, pričom veľká časť gréckohovoriacej časti Albánska tento status dodnes neobdržala, čo dodnes vyostruje spory medzi Gréckom a Albánskom.
Po páde komunizmu bola vytvorená grécka politická strana Omonia, ktorá však bola často diskriminovaná a opätovné problémy medzi dvoma štátmi v roku 1994 opäť využila grécka radikálna skupina MAVI, ktorá zabila dvoch albánskych vojakov.
Súčasnosť.
Územie Severného Epiru dnes obývajú jednak potomkovia Albáncov vysťahovaných Metaxasom z Grécka a jednak pôvodným obyvateľstvom, tvoreným prevažne Grékmi a Arumunmi. Časť kresťanského obyvateľstva bolo počas komunizmu albanizovaná. Albánsko dnes deklaruje iba 3,5% Grékov. Toto číslo vyplýva z územia v okolí Himarë, Sarandë a Delvinë ktoré Albánsko uznalo za minoritnú zónu. V Skutočnosti však Gréci obývajú oveľa väčšie územie južného Albánska a tvoria asi 15% celkového obyvateľstva. Arumunské obyvateľstvo, ktoré sa považuje za samostatný etnický prvok, nezávislý od Grékov tvorí asi 7% obyvateľstva celého Albánska. V minulosti sa Arumuni považovali za Grékov, mnoho arumunských vzdelancov sa hlásilo ku gréckej kultúre a väčšina arumunského obyvateľstva ovládala aj gréčtinu. Dodnes sa malá časť severoepirských Arumunov považuje za Grékov. Mnoho Severoepirských Grékov sa po páde komunizmu vysťahovalo do Grécka, preto sú mnohé dediny vyľudnené, často už aj zaniknuté. Významnou albánskou turistickou lokalitou sú práve prístavné mestá Sarandë a Himarë, ležiace neďaleko gréckeho ostrova Korfu. Moderné osobnosti, ktoré majú severoepirský pôvod je grécky futbalista Sotiris Ninnis, grécky vzpierač Pyrros Dimas, albánsky futbalový brankár gréckeho pôvodu Foto Strakosha, grécky fyzik Dimitris Nanopulos a s politikov bývalý grécky prezident Konstantinos Stefanopulos a súčasný albánsky minister práce a sociálnych vecí, Spiro Xera (gr. Spyros Xeras). Predsedom gréckej politickej strany Omonia je Vasilis Bollanos, ktorý je zároveň starostom Himarë.
Kultúra.
Severný Epirus predstavuje súbor starých tradícií gréckeho folklóru. Mnohé miestne tradície vychádzajú ešte z antickej doby a aj vďaka neprípustným terénom sa udržali tak dlho. Zvláštnou ojedinelosťou je miestna hudba. Piesne sú spievané v polyfonickej melódii, ktorá vychádza ešte zo starogréckej hudby. Podobná hudba je v gréckej časti Epira. Melódia je zvyčajne pomalá a ťahavá a predstavuje špecifickú časť orientálnej hudby. Hlavným nástrojom je klarinet (klarina). Tento typ hudby majú aj epirskí Albánci a mnohé piesne majú rovnaké melódie, len slová sú buď v gréčtine, alebo v albánčine. Charakteristickým mužským krojom je suknica fustanella. V minulosti bolo územie Severného Epiru známe aj svojimi sochármi, bohatou byzantskou architektúrou a tichografiou.

</doc>
<doc id="333458" url="https://sk.wikipedia.org/wiki?curid=333458" title="Kostol Narodenia Pána (Praha)">
Kostol Narodenia Pána (Praha)

Kostol Narodenia Pána je kostol v Prahe na Hradčanoch, nazývaný tiež "Pražská Loreta" či len krátko "Loreta".
Dejiny.
Stavba kostola začala v roku 1626 a vysvätený bol 25. marca 1631. Výstavba bola financovaná grófkou Kateřinou z Lobkovic a navrhnutá talianskym architektom Giovanni Orsim. V loretánskom domčeku je vo vnútri pravdepodobne niekoľko trámov a tehiel pochádzajúcich priamo z talianskej Lorety. Chyža (čo je základný prvok lorety) bola pôvodne maľovaná, až neskôr bola vyzdobená sochami starozákonných prorokov a výjavmi zo života Panny Márie Loretánskej. Začiatkom 18. storočia bola Svätá chyža obohnaná barokovým priečelím pod dohľadom architektov Kryštofa Dientzenhofera a Kiliána Ignáce Dientzenhofera.
V súčasnosti je tu veľmi hodnotná zbierka liturgických predmetov, hlavne monštrancií.
Zvonkohra prvý raz zaznela 15. augusta 1695 a v dne hrá každú hodinu. Ide o najväčšiu zvonkohru, ktorú zostavil v roku 1694 hodinár Petr Neumann z tridsiatich zvonov a zvončekov uliatych v Amsterdame a umiestnil ich do priečelia na hodinovej veži. Na zvonkohru vraj kedysi hrával český pesničkár a hudobný skladateľ Karel Hašler, viažu sa k nej i niektoré historickými prameňmi neoverené staropražské povesti či legendy.
Základným prvkom lorety je svätá chyža, ktorá mala podobu malej stavby a podľa legiend mala pripomínať domček v ktorom žila Panna Mária v Nazarete.
Externé odkazy.
Oficiálna stránka

</doc>
<doc id="333460" url="https://sk.wikipedia.org/wiki?curid=333460" title="Zoznam vedeckých a technologických parkov">
Zoznam vedeckých a technologických parkov

Zoznam vedeckých parkov a technologických parkov podľa kontinentov.
Európa.
Belgicko.
V Bruseli:
Vo Flámsku:
Vo Valónsku:

</doc>
<doc id="333462" url="https://sk.wikipedia.org/wiki?curid=333462" title="Snežné delo">
Snežné delo

Snežné delo alebo snehové delo je stroj na umelú výrobu snehu a umelé zasnežovanie. Používajú sa viacmenej na to, aby lyžiarske zjazdovky boli použiteľné v období, keď je síce mráz, ale je nedostatok snehovej pokrývky. Funguje tak, že sa pomocou kompresora rozstrekuje vodná hmla do prúdu podchladeného vzduchu. Použitie snežných diel si vyžaduje náročnú infraštruktúru: dostatočný zdroj vody, nádrže na vodu s čerpadlami a vodovodom a elektrické napájanie. Problémom nočného zasnežovania môže byť hlučnosť. Pre svoju hmotnosť je delo obvykle umiestnené na stálom mieste alebo je premiestňované pomocou ratraku.
História a využitie.
Prvé pokusy vyrábať umelý sneh sa konali v Kanade v 40. rokoch 20. storočia Snežné delo si ako prví patentovali Američania Art Hunt, Dave Richey a Wayne Pierce v roku 1950, a k masovému používaniu boli snežné delá pripravené na Zimné olympijské hry v Squaw Valley v roku 1960. Začiatkom 60-tych rokov sa začali používať a v niektorých zimných strediskách v Západnej Európe.
Snežné delá vyrába niekoľko výrobcov. Lídrom na trhu je skupina Technoalpin (do ktorej patrí od roku 2012 aj mYNeige, predtým Johnson Controls Neige a York Neige), dvojkou je spoločnosť DemacLenko (patriaca od roku 2011 pod skupinu Leitner). Tretím významným hráčom je Sufag (predtým tiež Snowstar, ARECO a Gemini), súčasť skupiny MND. Medzi ďalšie značky môžeme zaradiť Supersnow či SMI Snowmakers. Najnovší druh snežného dela je snežné delo tyčové, vzniklo až v 21. storočí.

</doc>
<doc id="333463" url="https://sk.wikipedia.org/wiki?curid=333463" title="Udržateľný rozvoj">
Udržateľný rozvoj



</doc>
<doc id="333464" url="https://sk.wikipedia.org/wiki?curid=333464" title="Kostol svätej Ľudmily (Vinohrady)">
Kostol svätej Ľudmily (Vinohrady)

Kostol sv. Ľudmily je katolícky kostol na Námestí Mieru v pražských Vinohradoch v mestskej časti Praha 2, typická novogotická pamiatka postavená koncom 19. storočia.
Dejiny.
Kostol bol postavený v rokoch 1888–1892 podľa plánov architekta Josefa Mockera. Na jeho výzdobe sa podieľali slávni umelci tej doby, ako napr. sochári Josef Václav Myslbek, Antonín Procházka, alebo maliari Josef Čapek či František Ženíšek. Do chrámu boli uložené ostatky sv. Ludmily a sv. Václava. Od roku 1974 bol kostol najskôr kvôli výstavbe metra a neskôr rekonštrukcii na dlhú dobu uzavretý. Slávnostnou bohoslužbou, vedenou kardinálom Miloslavom Vlkom, v roku 1992 bol znovu otvorený.
Popis.
Kostol sv. Ľudmily je tehlová trojloďová bazilika s priečnou loďou v tvare kríža. Jej dve štíhle šesťdesiat metrové veže tvoria dominantu nielen námestia Mieru, ale aj celej Juhoslovanskej ulice. Každá z veží má 2 zvony. Interiér vyniká farebnosťou spôsobenou najmä svojimi vitrážami a bohatou maliarskou a sochárskou výzdobou.

</doc>
<doc id="333465" url="https://sk.wikipedia.org/wiki?curid=333465" title="Jaskyne Slovenského krasu a Aggteleckého krasu">
Jaskyne Slovenského krasu a Aggteleckého krasu



</doc>
<doc id="333471" url="https://sk.wikipedia.org/wiki?curid=333471" title="Wireless LAN">
Wireless LAN



</doc>
<doc id="333472" url="https://sk.wikipedia.org/wiki?curid=333472" title="Bezdrôtová sieť">
Bezdrôtová sieť



</doc>
<doc id="333477" url="https://sk.wikipedia.org/wiki?curid=333477" title="Kubota">
Kubota

Kubota () je japonský výrobca traktorov a ťažkých strojov sídliaci v Osake v Japonsku. Spoločnosť bola založená v roku 1890.
Spoločnosť vyrába:
Traktorové kosačky.
Traktorové kosačky Kubota sú určené pre profesionálnu údržbu trávnikov a golfových greenov. Zaujmú dieselovým trojvalcovým motorom a systémom Zero Turn, vďaka ktorému je ich otáčací rádius 360°.
Univerzálne traktory.
Traktory a malotraktory Kubota sú rozdelené do sérií - Kubota B20, Kubota BX, Kubota B30, Kubota STV, Kubota L a Kubota L40. Tieto stroje sú určené pre ľahké stavebné práce, spracovanie pôdy v poľnohospodárstve, práce vo vinohradoch a lesných škôlkach až po zimnú údržbu ciest a komunálne služby.
Poľnohospodárske traktory.
Poľnohospodárske traktory Kubota sú rozdelené do sérií:

</doc>
<doc id="333479" url="https://sk.wikipedia.org/wiki?curid=333479" title="Gitarové sólo">
Gitarové sólo

Gitarové sólo je v populárnej hudbe melodická pasáž, sekcia alebo celý kus hudby písaný pre elektrickú alebo akustickú gitaru. Gitarové sóla, ktoré obsahujú rôzne miery improvizácie, sa používajú v mnohých žánroch populárnej hudby ako blues, rock, metal a jazzové štýly ako swing a jazz fusion.

</doc>
<doc id="333483" url="https://sk.wikipedia.org/wiki?curid=333483" title="Snehové delo">
Snehové delo



</doc>
<doc id="333490" url="https://sk.wikipedia.org/wiki?curid=333490" title="Wolverhampton Science Park">
Wolverhampton Science Park

Wolverhampton Science Park je obchodné inkubačné centrum, ktoré poskytuje moderné kancelárske prostredie pre štart nových tvorivých a technologických firiem v regióne West Midlands v Spojenom kráľovstve.
Charakteristika.
Vďaka svojej polohe blízko University of Wolverhampton a centra mesta je West Midlands jeden z najprestížnejších inkubátorov zameriavajúcich sa na podporu nových podnikov. Wolverhampton Science Park otvoril svoje dvere v januári 2004 s poslaním udržať a podporiť tvorivý talent v oblasti, ale aj pre prilákanie investícií do Wolverhampton a West Midlands. Tento park bol financovaný Európskym fondom pre regionálny rozvoj a Advantage West Midlands s cieľom udržať tvorivé talenty a podporovať podnikateľského ducha v tomto regióne.

</doc>
<doc id="333491" url="https://sk.wikipedia.org/wiki?curid=333491" title="Zoznam mestských pamiatkových zón v Česku">
Zoznam mestských pamiatkových zón v Česku

Praha.
Na území hlavneho mesta Prahy sa nachádza 11 mestských pamiatkových zón.
Stredočeský kraj.
Na území Stredočeského kraje sa nachádza 34 mestských pamiatkových zón.
Juhočeský kraj.
Na území Juhočeského kraja sa nachádza 25 mestských pamiatkových zón.
Plzenský kraj.
Na území Plzenského kraja sa nachádza 21 mestských pamiatkových zón.
Karlovarský kraj.
Na území Karlovarského kraja sa nachádza 11 mestských pamiatkových zón.
Ústecký kraj.
Na území Ústeckého kraja sa nachádza 17 mestských pamiatkových zón.
Liberecký kraj.
Na území Libereckého kraja sa nachádza 15 mestských pamiatkových zón.
Královohradecký kraj.
Na území Královohradeckého kraja sa nachádza 20 mestských pamiatkových zón.
Pardubický kraj.
Na území Pardubického kraja sa nachádza 19 mestských pamiatkových zón.
Kraj Vysočina.
Na území kraja Vysočina sa nachádza 22 mestských pamiatkových zón.
Juhomoravský kraj.
Na území Juhomoravského kraja sa nachádza 15 mestských pamiatkových zón.
Olomoucký kraj.
Na území Olomouckého kraja sa nachádza 15 mestských pamiatkových zón.
Moravskoslezský kraj.
Na území Moravskoslezského kraja sa nachádza 19 mestských pamiatkových zón.
Zlínsky kraj.
Na území Zlínského kraja sa nachádza 14 mestských pamiatkových zón.

</doc>
<doc id="333492" url="https://sk.wikipedia.org/wiki?curid=333492" title="Malvern Hills Science Park">
Malvern Hills Science Park

Malvern Hills Science Park je vedecký park nachádzajúci sa v anglickom meste Malvern v grófstve Worcestershire. Nachádzajú sa tu spoločnosti z Japonska, Spojených štátov, Taiwanu a kontinentálnej Európy, pôsobiace v oblasti špičkových technológií.
Malvern Hills Science Park bol otvorený v októbri 1999.

</doc>
<doc id="333493" url="https://sk.wikipedia.org/wiki?curid=333493" title="Ladislav Lysý">
Ladislav Lysý

Ladislav Lysý alebo Ladislav Holý alebo Vladislav Plešivý († 1029/39) bol knieža Nitrianskeho kniežatstva pred rokom 1018/1029/1025 a podľa niektorých autorov aj na konci 10. storočia. 
Bol to bratranec Štefana I., prvého kráľa Uhorska, syn nitrianskeho kniežaťa Michala. Oženil sa s Premislavou (†? 1015), dcérou Vladimíra I., veľkého kniežaťa kyjevského, s ktorou mal syna Domoslava (Damoslaus Bonuszlo, †1048).
Život (jedna z možných verzií).
Veľkoknieža Gejza s nevôľou sledoval silnejúcu pozíciu svojho mladšieho brata Michala v Nitriansku. Preto ho okolo roku 995 nechal odstrániť. Michalovi synovia Ladislav Lysý a Vazul zo strachu opustili krajinu a uchýlili sa na Kyjevskú Rus, kde sa Ladislav oženil. Keďže ruské knieža Vladimír "„žil v mieri s okolitými kniežatami, s Boleslavom Poľským a so Štefanom Uhorským ...”" a zrejme sa nedočkali od neho podpory, uchýlili sa následne pravdepodobne k svojmu príbuznému Boleslavovi Chrabrému do Poľska.
Krátko po svojej korunovácii sa kráľ Štefan dostal do konfliktu s Boleslavom Chrabrým. Ten vojenskou silou ovládol celé územie Nitrianskeho kniežatstva až po Dunaj a odovzdal ho do správy Ladislavovi Lysému. Poľská zvrchovanosť nad územím Slovenska trvala až do smrti Boleslava Chrabrého r. 1025 alebo až do r. 1029. Práve v tomto čase zomrel aj Ladislav Lysý, ktorý po sebe zanechal maloletého syna Domoslava.
Belo, Ondrej a Levente.
Niektoré uhorské kroniky z 13.14. storočia (Obrázková kronika, Budínska kronika) pripisujú Ladislavovi Lysému otcovstvo Ondreja (neskoršieho uhorského kráľa Ondreja I.), Bela (neskoršieho uhorského kráľa Bela I.) a Leventeho.
Staršie pramene (Altašské anály a väčšia legenda o svätom Gerardovi) ich označuje za Vazulových synov. Neskoršie potlačenie Vazulovho otcovstva súvisí s tým, že matka neskorších uhorských kráľov bola pohanka, zrejme pečenežského pôvodu a sám Vazul upadol do nemilosti kráľa Štefana a bol oslepený. Dôvodom mohol byť fakt, že v časoch, keď uhorskí králi Belo II. a Gejza II. čelili v 12. storočí nárokom Borisa Kolomanoviča (syna manželky uhorského kráľa Kolomana Eufémie vyhnanej pre podozrenie z cudzoložstva) na uhorský trón, bolo potrebné odstrániť pochybnosti o čistote rodokmeňa uhorských kráľov.

</doc>
<doc id="333496" url="https://sk.wikipedia.org/wiki?curid=333496" title="Alioramus">
Alioramus

Alioramus bol rod teropódneho dinosaura z čeľade Tyrannosauridae, ktorý žil v období vrchnej kriedy na území Ázie. Typový druh "A. remotus", je známy z čiastočnej lebky a troch metatarzálnych kostí, odkrytých v mongolských usadeninách, ktoré sa datujú na vek 70 až 65 miliónov rokov. Tieto pozostatky boli pomenované a opísané ruským paleontológom Sergejom Kurzanovom v roku 1976. Ďalší druh, "A. altai", známy z oveľa kompletnejšej kostry, bol pomenovaný a opísaný americkým paleontológom Stephenom L. Brusattom a jeho kolegami v roku 2009. Jeho vzťahy k ostatným tyranosaurom sú nejasné, podľa niektorých vedcov bol však Alioramus blízko príbuzný rodu Tarbosaurus alebo, že ide o mláďa tohto rodu. Objav druhu "A. Altai" však jasne naznačuje, že táto hypotéza je nesprávna.
Alioramus sa podobne ako väčšina teropódov pohyboval bipédne a jeho ostré zuby jasne naznačujú, že to bol mäsožravec. Bol menší než tyranosaury ako Tarbosaurus a Tyrannosaurus, ale veľkosť dospelého jedinca je ťažké odhadnúť, keďže oba známe druhy tohto rodu sú nedospelé jedince. U aliorama je charakteristický rad piatich kostných hrebeňov v hornej časti jeho rypáka, oveľa väčší počet zubov, než u akéhokoľvek iného tyranosaura a oveľa nižšia lebka na rozdiel od ostatných tyranosaurov.
Opis.
Keď ho v roku 1976 opísal Sergei Kurzanov odhadol, že Alioramus bol pribline 5 až 6 metrov dlhý. Kurzanov si však neuvedomil, že lebka počas fosilizácie podľahla deformácii, čo môže znamenať kratšiu telesnú dĺžku tohto jedinca. Ak skutočne ide o nedospelého jedinca, je jasné, že mohol dosiahnuť oveľa väčších rozmerov, dodnes však nebol žiaden dospelý jedinec nájdený.

</doc>
<doc id="333504" url="https://sk.wikipedia.org/wiki?curid=333504" title="Zoznam mestských pamiatkových zón v Českej republike">
Zoznam mestských pamiatkových zón v Českej republike



</doc>
<doc id="333508" url="https://sk.wikipedia.org/wiki?curid=333508" title="Hitparáda">
Hitparáda

Hitparáda je zoznam resp. umelý rebríček hudobných nahrávok – piesní alebo inštrumentálnych skladieb, ktoré sú najpopulárnejšie v určitej dobe. Popularita daných nahrávok je obvykle stanovená podľa hlasovania poslucháčov (predtým napr. korešpondenčne, teraz najčastejšie v podobe SMS správ alebo internetu – poslucháčska anketa).
Hitparáda môže byť tiež označenie pre rozhlasový alebo televízny program, v ktorom sa vysielajú hudobné nahrávky zo zmieňovaného zoznamu.

</doc>
<doc id="333509" url="https://sk.wikipedia.org/wiki?curid=333509" title="EMI Records">
EMI Records

EMI Records je hudobné vydavateľstvo, založené spoločnosťou EMI v roku 1972 ako nástupca vydavateľstva Columbia Graphophone Company. Globálny úspech, ktorý si vydavateľstvo EMI užilo v populárnej hudbe v 60-tych rokoch, odhalilo skutočnosť, že EMI vlastnil práva len na niektoré ochranné známky v niektorých častiach sveta, najznámejšie His Master's Voice a Columbia.
V roku 2010 EMI Records otvorilo divíziu pre country hudbu s názvom EMI Records Nashville, ktorá zahŕňa hudobníkov ako Troy Olsen a Eric Church. EMI Records Nashville funguje ako sesterské vydavateľstvo s Capitol Nashville.
EMI Records vyzdvihol anglický zoznam Columbia Records zmluvami s takými hudobníkmi ako Kraftwerk, Queen, Olivia Newton-Johnová, Iron Maiden, Kate Bush, Sheena Easton alebo Robbie Williams.

</doc>
<doc id="333510" url="https://sk.wikipedia.org/wiki?curid=333510" title="Atlantic Records">
Atlantic Records

Atlantic Records (Atlantic Recording Corporation) je americké hudobné vydavateľstvo, založené v roku 1947 v súčasnosti vo vlastníctve Warner Music Group, ktoré v roku 2004 zlúčilo Atlantic Records a Elektra Records do zastrešujúceho vydavateľstva nazvaného Atlantic Records Group. Je najviac známe pre vydávanie nahrávok žánrov rhythm and blues, rock and roll a jazz. Vydavateľstvo má tiež množstvo častí s predtým nezávislými vydavateľstvami ako Must Destroy (ktorý priniesol Goldie Lookin Chain a The Darkness do vydavateľstva), a VP Records na Jamajke, ktorá je domovom reggae hudobníkov ako Sean Paul.

</doc>
<doc id="333515" url="https://sk.wikipedia.org/wiki?curid=333515" title="Alexander Kautnik">
Alexander Kautnik

Alexander Kautnik (* 20. február 1904, Ružomberok – † 1. február 1988, Košice) bol slovenský herec a režisér, pôvodným povolaním sudca.
Život.
Alexander Kautnik sa narodil v Ružomberku v rodine sudcu Kautnika ako najstarší syn. Študoval medicínu (dva semestre) a právo v Bratislave. Po skončení štúdia pôsobil ako právnik a neskôr ako sudca. Od roku 1928 zároveň účinkoval ako ochotník v dramatickej družine košickej odbočky Rádiojournalu. Po okupácií Košíc významnou mierou prispel k založeniu najprv krúžku a potom Divadlo Jonáša Záborského v Prešove. Po februári 1948 však stratil možnosť pôsobiť v súdnictve a to ako pre vlastné názory, tak aj pre angažovanosť svojho brata Viliama v Demokratickej strane. Pôsobil v robotníckych profesiách ale aj vystupoval ako hlavná postava v druhom celovečernom filme Paľa Bielika "Priehrada". V tejto propagandistickej agitke je jeho postava – samostatne hospodáriaci bohatý roľník Bujna – cieľom všetkých útokov, ktoré majú za cieľ zaplavenie dedín na ktorých roľníci hospodária. Túto postavu zvládol Kautnik bravúrne, možno aj preto, že v roku 1950 (spolu so svojim filmovým synom Gustávom Valachom) stál na opačnej strane barikády ako komunisti. Väčšina jeho spoluúčinkujúcich v tomto filme Mária Kráľovičová (jeho dcéra), Július Pántik (traktorista Paľko), Mikuláš Huba (inžinier), František Dibarbora (Fero) a Karol L. Zachar postupne získali tituly zaslúžilí a národní umelci. Na rozdiel od nich si Kautnik ťažko hľadal zamestnanie a vo filme si zahral už len epizódne role, ktoré definitívne skončili v roku 1968. Od roku 1956 pôsobil ako režisér štúdia Československého rozhlasu v Košiciach, 1959–60 člen KD v Spišskej Novej Vsi, 1960–65 činohry Štátneho divadla v Košiciach. Účinkoval v desiatkach dramatických rozhlasových relácií. Vytvoril 32 charakterovo výrazných, prevažne epizódnych postáv v rozhlasových hrách: Notár ("Stará história", 1959), Adam ("A bolo svetlo", 1961), Barón Krüg ("Biela nemoc", 1961), Horár ("Motýle", 1962), Koby ("Návšteva starej dámy", 1965) a i. V Štátnom divadle Košice účinkoval v hre "Smrť obchodného cestujúceho" (1960).
Manželka Irena a syn Alexander.

</doc>
<doc id="333517" url="https://sk.wikipedia.org/wiki?curid=333517" title="Museum Witt">
Museum Witt

Múzeum Witt Mníchov (MWM) je múzeum, ktoré má najväčšiu zbierku môr na svete; kolekcia múzea sa skladá z viac ako 10 miliónov exemplárov z celého sveta. Nachádza sa v nemeckom Mníchove. Múzeum v roku 1980 založil Thomas Witt.

</doc>
<doc id="333518" url="https://sk.wikipedia.org/wiki?curid=333518" title="Stará radnica (Tábor)">
Stará radnica (Tábor)

Stará radnica v Tábore patrí k najvýznamnejším pamiatkam neskorej gotiky v českých mestách.
Historie.
Výstavba radnice začala pravdepodobne na začiatku 16. storočia. Radnica má štyri krídla, ktoré obklopujú malé nádvorie. Najvýznamnejšou časťou radnice je "Veľká sála", ktorá vznikla odstránením celého druhého poschodia a zaklenutím celého priestoru dokonale zvládnutou sieťovou klenbou. Autorom tohto diela i celej radničnej budovy je kamenár Wendel Roskopf. Roskopf ukončil výstavbu radnice niekedy okolo roku 1521.
V druhej polovici 17. storočia bola budova radnice prestavaná do barokového štýlu podľa projektu Antonia de Alfieriho. V roku 1878 bol radnici vrátený jej gotický vzhľad architektom Josefom Niklasom.
Súčasnosť.
V súčasnosti slúži radnica ako vstup do podzemných chodieb, k expozíciám Husitského múzea a na poriadanie kultúrnych akcií.

</doc>
<doc id="333520" url="https://sk.wikipedia.org/wiki?curid=333520" title="Jan Jiří Rückl">
Jan Jiří Rückl

Jan Jiří Rückl (* 12. máj 1900, Včelnička - † 24. august 1938, Praha) bol český politik, priemyselník, publicista a pápežský komorník.
Pochádzal zo sklárskej rodiny. Absolvoval Sorbonnu, kde získal titul doktor práv. Vo Francúzsku pôsobil počas 20. rokov pri československej kolónii. Jeho rodina bola katolícka a on si vybudoval dobré kontakty s pápežom, takže keď sa Rückl zúčastnil príprav svätováclavského jubilea v roku 1929, vybral si ho Pius XI. za komorníka, neskôr dostal i ďalšie vysoké cirkevné vyznamenania.
V Československu sa angažoval ako politik Československej strany ľudovej, dôležitá bola najmä jeho spolupráca s Edvardom Benešom, v roku 1935 výrazne prispel svojimi jednaniami k jeho zvoleniu. Okrem toho viedol rodinnú sklárňu a publikoval práce na tému podnikania a ekonomiky. 
Zomrel na leukémiu a je pochovaný na Vyšehrade.

</doc>
<doc id="333524" url="https://sk.wikipedia.org/wiki?curid=333524" title="Lukánia">
Lukánia

Lukánia bola staroveká oblasť v južnej časti Apeninského polostrova. Siahala od Tyrrhenského mora na západe až k Tarentskému zálivu na juhovýchode. Na severe susedila s časťami Apeninského polostrova Kampánia a Samnium, na severovýchode to bola Apúlia a na juhu Bruttium. Zahŕňa takmer celú časť dnešného regiónu Basilicata. Presné hranice boli rieky Silarus na severozápade (ktorá tvorila hranicu s Kampániou), Bradarus (ktorá sa vlieva do Tarentského zálivu) na severovýchode, zatiaľ čo dve ďalšie rieky Laus a Crathis tvorili hranice s Bruttiom.
Väčšiu časť Lukánie pokrýva pohorie Apeniny. Hlavný hrebeň siaha k západnému pobrežiu a je pokračovaním uzlu hôr na hranici so Samniom až takmer na juh k zálivu Policastro. Najvyšším vrcholom je Monte Pollino s výškou .n.m.; je zároveň najvyšším vrchom južných Apenín. Hory zostupujú v malom sklone k Tarentskému zálivu. Rieky, ktoré sa vlievajú do Tyrénskeho mora majú malý význam oproti riekam, ktoré sa vlievajú do Tarentského zálivu. Z nich sú najdôležitejšie rieky Bradanus, Casuentus, Aciris a Siris. Crathis, ktorá tvorí južnú hranicu patri takmer celá na územie Bruttia. Severnú hranicu predstavuje potok Silarus, ktorý má dva dôležité prítoky v Calor a Tanager, ktorý sa pripája z juhu.
Stručná história.
Prvé osídľovanie sa datuje už v 6. storočí pred Kr., Rimania Lukániu objavili až v 3. storočí pred Kr. počas samnitských vojen. Lukánia bola tak nazvaná preto, že Lucas, ktorým bola v 5 stor. pred Kr. obsadená, nosil meno Lucani. Pred týmto obdobím mala všeobecne názov Oenotriaktore, ktorý zaviedli Gréci pre najjužnejšiu časť Itálie. Hornaté vnútrozemie bolo obsadené kmeňmi, ktoré boli známe ako Oenotriani a Choni, zatiaľčo pobrežie na oboch stranách bolo obsadené mocnými gréckymi kolóniami, ktoré mali nad vnútrozemím bez pochyby protektorát. 
Lukáni mali demokratickú ústavu.V čase vojny bol vybraný spomedzi bežných úradníkov jeden, ktorý sa stal diktátorom.Zachovalo sa niekoľko zápisov v gréckom písme z 3. alebo 4. storočia pred Kr. a mince s legendou z 3. storočia. Lukáni si postupne podmanili celú krajinu (s výnimkou gréckych miest na pobreží) od hraníc so Samniom a Kampániou na južnom konci Itálie. Následne sa obyvatelia polostrova, ktorý je teraz známy ako Kalábria, vzbúrili a v mene Bruttianov si vybudovali nezávislosť. Potom sa zapojili do nepriateľských akcií s Tarentom a s Alexandrom, kráľom Epirusov, ktorého požiadali o pomoc v roku 443 pred Kr.
V roku 298 pred Kr. vytvorili alianciu s Rímom a rímsky vplyv sa rozšíril na kolónie Venusia (291 pred Kr.), Paestum (273 pred Kr.) a predovšetkým Tarentum (272 pred Kr.). Tieto kolónie boli niekedy v aliancii ale častejšie sa zapájali do nepriateľských akcií počas samnitských vojen.Taktiež sa pridali na stranu Pyrrha pocas jeho vojen. Po odchode Pyrrha z tohto územia ostali napospas milosti Ríma.
Počas druhej púnskej vojny sa pridali na stranu Kartága, ktorého armádu viedol Hannibal. Na území Lukánie boli zničené obe armády, Hannibalova aj Lukánska. Po týchto katastrofách sa krajina pod rímskou nadvládou dostala do úpadku.To zapríčinilo,že sa Lukánci spoločne so Samnitmi zúčastnili na vojne proti Rímu, čo malo pre oba národy veľké následky. V tom čase význam gréckych miest na tomto území upadol.
Mestá.
Na východe sa nachádzalo mesto Metapontum, niekoľko kilometrov južne od rieky Bradanus. Ďalej to boli mestá Heraclea a Sybaris, ktoré bolo zničené v roku 510, ale následne nahradené mestom Thuria. Na západnom pobreží sa nachádzali mestá Poseidonia (neskôr pomenovaná ako Paestum), Elea (Velia), Pyxus (Buxentum) a mesto Laus. Z vnútrozemských miest bolo známe mesto Potentia (Potenza). Na severe pri hranici s Apúliou sa nachádzalo mesto Bantia. Na juh od Potentia bolo Grumentum a ďalej v tomto smere boli Nerulum a Muranum. V horskej doline Tanagrus boli Atina a Consilinum.

</doc>
<doc id="333525" url="https://sk.wikipedia.org/wiki?curid=333525" title="Národný park Udegejskaja legenda">
Národný park Udegejskaja legenda

Národný park „Udegejskaja legenda“ () bol založený 9. júla 2007. Nachádza sa na východnej Sibíri v Krasnoarmejskom rajóne Prímorského kraja v Rusku, v centrálnej časti horského pásma Sichote-Aliň. Zaberá plochu na strednom toku rieky Boľšaja Ussurka. Jeho úlohou je ochrana prírody, pôvodnej kultúry národa Udegejcov a rozvoj ekoturizmu v tejto oblasti. Na pomerne malej ploche lesov a riek sa nachádza množstvo rôznorodých druhov rastlín a živočíchov, z ktorých desiatky sú chránené. Od roku 1935 bola táto oblasť súčasťou väčšej prírodnej rezervácie Sichote-Aliň, no potom tento status stratila. Nemalo to však negatívny vplyv na biodiverzitu a v súčasnosti vyhlásený národný park plní okrem iného aj úlohu biokoridora medzi touto rezerváciou (zapísanou od roku 2001 do UNESCO) a dolinou rieky Bikin. Správa parku sa nachádza v obci Roščilo, súčasťou je aj múzeum mineralógie.
Flóra a fauna.
Oblasť národného parku zaberá územie s nadmorskými výškami od v údolí rieky Boľšaja Ussurka až po nadmorské výšky okolo (najvyšší bod parku je hora Armu – ). To je dôvod, prečo má také pomerne malé územie veľmi bohatú biodiverzitu. V údoliach Veľkej Ussurky a jej prítokov sa vyskytujú prevažne listnaté lesy, postupne vo vyšších častiach prevažujú ihličnaté. Rastú tu najmä brest horský, jaseň, borovica cédrová, smrek ajanský, jedľa mandžuská, breza japonská a iné druhy drevín. Rastie tu cez 30 druhov ohrozených cievnatých rastlín a 12 druhov vzácnych lišajníkov zapísaných v Červenej knihe Ruskej federácie (resp. ZSSR). Možno tu nájsť chladnomilné aj teplomilné rastliny.
Typickými zvieratami sú medveď ušatý a medveď hnedý, územie národného parku je centrálnou oblasťou výskytu tigra amurského. Takisto tu žije množstvo druhov vtákov, k najvzácnejším patria žeriav čierny, kačička mandarínska, bocian čierny, výr blakistonov, potápač šupinatý a dikuša dôverčivá.
Kultúrne dejiny oblasti.
Osídlenie oblasti je doložené už od doby kamennej, bolo tu odkrytých 28 archeologických lokalít. Neďaleko od Národného parku sa našli pozostatky sídliska, ktoré bolo centrom severnej časti stredovekého štátneho útvaru predkov Udegejského národa, ktorého život je tu doložený nepretržite už jeden a pol tisícročia. V 20. storočí sa socializmus snažil integrovať všetky národy ZSSR a značne tak narušil kultúry pôvodných obyvateľov. Z tohto dôvodu slúži národný park aj ako ochrana ohrozenej pôvodnej udegejskej kultúry, svätýň i archeologických nálezísk a sú v ňom vyčlenené zóny pre tradičný spôsob života Udegejcov.
Zaujímavosti.
V týchto končinách sibírskej tajgy žil aj legendárny lovec Dersu Uzala, ktorého príbeh vyšiel knižne v roku 1923 (pozri Dersu Uzala (kniha)) a neskôr bol dvakrát sfilmovaný. Prvýkrát v roku 1961 (pozri Dersu Uzala (film 1961)) a v roku 1975 (pozri Dersu Uzala (film 1975)). Malá dedina na hranici národného parku nesie meno Dersu.

</doc>
<doc id="333527" url="https://sk.wikipedia.org/wiki?curid=333527" title="Dryptosaurus">
Dryptosaurus

Dryptosaurus bol dvojnohý mäsožravý dinosaurus (teropód), žijúci v období vrchnej kriedy (asi pred 70 miliónmi rokov) na východe dnešnej Severnej Ameriky. Dryptosaura preslávil najskôr Charles Robert Knight svojou rekonštrukciou v roku 1896, kde prvýkrát zobrazuje dinosaura v aktívnej pohyblivej pozícii. Jediný druh tohto rodu je Dryptosaurus aquilunguis.
Opis.
Dryptosaurus bol mohutný dvojnohý predátor dorastajúci do dĺžky až . V bedrách bol vysoký okolo 1,8 m a mohol vážiť až okolo 1,2 t. Mal relatívne dlhé predné končatiny s troma mohutnými pazúrmi s dĺžkou až . Podľa nich dostal aj svoje druhové meno "aquilunguis" - „majúci pazúry podobné orlím“. Hlava bola rovnako ako u ostatných tyranosaurov pomerne mohutná. V každej čeľusti mal rad vykrajovaných zubov, ktoré sa smerom dozadu zväčšovali a po vypadnutí alebo zodrení postupne nahradzovali. Predkolenie mal dlhšie ako stehennú kosť, na základe čoho možno usudzovať, že to bol veľmi rýchly bežec. Chvost držal vystretý nad zemou a pomáhal si ním udržiavať rovnováhu.
Dejiny.
V roku 1866 bola náhodne objavená nekompletná kostra (ANSP 9995) v jednom lome v New Jersey. Paleontológ Edward Drinker Cope opísal jej majiteľa menom gréckeho mytologického psa - ako Laelaps. Ten sa stal v poradí štvrtým dinosaurom, objaveným v Severnej Amerike (hneď po rodoch Hadrosaurus, Aublysodon a Trachodon). Neskôr sa však ukázalo, že pod názvom Laelaps bol už skôr opísaný istý roztoč, Copeov rival Othniel Charles Marsh preto v roku 1877 zmenil rodové meno na dodnes platné - Dryptosaurus.
Životné prostredie.
Vzhľadom k veľmi nedostatočnému fosílnemu záznamu z východu USA nie je isté, ako vyzeral ekosystém Dryptosaura. V rovnakej oblasti bol však už v roku 1856 objavený tiež mohutný vtákopyskatý Hadrosaurus, ktorý mohol byť súčasťou jeho potravy. V oblasti sa tiež počas vrchnej kriedy vyskytovali pancierované nodosaury, tie však vzhľadom k telesnému „pancieru“ zrejme netvorili Dryptosaurovu korisť príliš často.

</doc>
<doc id="333529" url="https://sk.wikipedia.org/wiki?curid=333529" title="Bertramka">
Bertramka

Bertramka je usadlosť v Prahe na Smíchove. 
Dejiny.
Pôvodne tu stál starý drevený vinohradnícky domček. Miesto neho bola na konci 17. storočia postavená z lomovej opuky nová usadlosť pomenovaná po Františkovi z Bertramu, jej treťom majiteľovi – získal ju v dražbe v roku 1743. Neskôr dal usadlosť upraviť na letovisko podľa vzoru predmestských víl. V roku 1784 ju kúpila operná speváčka Josefína Dušková so svojim manželom Františkom Xaverom Duškom. Ich hosťom tu bol v rokoch1787 a 1791 Wolfgang Amadeus Mozart, ktorý tu dokončoval operu "Don Giovanni" pred jej pražskou premiérou.
Usadlosť tvorí areál ktorého hlavným objektom je obytná budova obrátená hlavným priečelím do dvora. Hlavnými viditeľnými prvkami tejto stavby sú predsunuté dvojramenné schodisko a lodžia. Južné krátke čelo budovy sa otvára do priestoru stúpajúcej záhrady. Oproti je stodola s trojposchodovou sýpkou. Hneď vedľa domu stojí prízemná časť bývalého vinohradníckeho lisu so silným murivom. Miesto neho je tu dnes "Pamätník Wolfganga Amadea Mozarta a manželov Duškových" so stálou expozíciou. 
Celý objekt prešiel rekonštrukciou v roku 1956 pri príležitosti 200. výročia Mozartovho narodenia. Ďalšie opravy prebehli v rokoch 1986 a 1987. Usadlosť, ktorá je od roku 1964 pamiatkovo chránená, sa nachádza v "Mozartovej ulici č. p. 2".
Záhrada.
Pôvodne úžitková záhrada a vinohrad boli na konci 18. storočia nahradené parkovou úpravou. Bola tu napr. gaštanová alej, ktorá zmizla pri požiari v roku 1871 a potom, čo došlo k veľkej prestavbe usadlosti.
Zatvorené.
Bertramka je zatvorená od 1. novembra 2009.

</doc>
<doc id="333531" url="https://sk.wikipedia.org/wiki?curid=333531" title="BSC Young Boys">
BSC Young Boys

Berner Sport Club Young Boys 1898 je športový klub hrajúci Švajčiarsku superligu, so sídlom v Berne. Bol založený 14. marca 1898 pod názvom Football Club Young Boys.
BSC Young Boys sú často nazývaní aj Young Boys Bern. Klub je 16-násobným futbalovým majstrom Švajčiarska a 8-násobným víťazom národnej pohárovej súťaže. V roku 1957 bol vymenovaný za najlepší švajčiarsky tím. V sezóne 1958-1959 sa dostal do semifinále Európskeho pohára. Od roku 2005 hráva domáce zápasy na štadióne Stade de Suisse (kapacita 32 000 divákov).
Klub má taktiež aj družstvo pozemného hokeja a bowlingu. Ženské hokejové družstvo hrá najvyššiu švajčiarsku hokejovú súťaž.
História.
V roku 1897 bratia Max a Oscar Schwabovi, Hermann Bauer a Franz Kehrli vyštudovali Bernskú univerzitu. Po návšteve zápasu Basel Old Boys Association proti Fußball Club Bern založili 14. marca 1898 Football Club Young Boys. Ako klubové farby si zvolili žltú a čiernu.
Starší FC Bern ponúkol klubu výstavbu štadiónov, šatní a výbavu, ak ich študenti budú hrať pod tímom FCB. Young Boys si mohli ponechať vlastné vedenie a symboly. Táto ponuka bola prijatá. Podľa klubovej histórie bol prvý zápas YB hraný 17. júna 1898 a skončil výhrou nad FC Viktoria. Prvý oficiálny zápas sa konal 29. júna 1898 proti Institute Grünau.
BSC Young Boys v európskych súťažiach.
zdroj: kassiesa.net

</doc>
<doc id="333532" url="https://sk.wikipedia.org/wiki?curid=333532" title="Marco Wölfli">
Marco Wölfli

Marco Wölfli (* 22. august 1982, Grenchen, Švajčiarsko) je švajčiarsky futbalový brankár a kapitán BSC Young Boys. V národnom tíme debutoval 19. novembra 2008 v priateľskom zápase proti Fínsku.

</doc>
<doc id="333535" url="https://sk.wikipedia.org/wiki?curid=333535" title="Fontiveros">
Fontiveros

Fontiveros je obec v Španielsku, ktorá sa nachádza v provincii Ávila , v autonómnom spoločenstve Kastília-León. Je známa ako rodisko sv. Jána z Kríža.

</doc>
<doc id="333543" url="https://sk.wikipedia.org/wiki?curid=333543" title="Orlík (hrad v Humpolci)">
Orlík (hrad v Humpolci)

Orlík pri Humpolci alebo tiež Orlík nad Humpolcom je zrúcanina hradu na 645 m vysokom zalesnenom kopci 2 km severozápadne od mesta Humpolec, v katastrálnom území mestskej časti (obce) Rozkoš u Humpolce.
Dejiny hradu.
Hrad pravdepodobne nechal postaviť majiteľ humpoleckého panstva Jindřich z Dubé namiesto predpokladaného staršieho sídla v meste. Po prvýkrát sa pod názvom "Humpolec" spomína v roku 1404, kedy bol počas bojov medzi českými šľachticmi obliehaný Jindřichem z Rožmberka. V rokoch 1420 až 1496 vlastnili hrad Leskovcovci z Leskovca, ktorí dali hrad okolo polovice 15. storočia prestavať a rozšíriť. V roku 1496 kúpil hrad Humpolec Burian Trčka z Lípy a prebehli ďalšie zmeny exteriérov a interiérov. Bol dobudovaný renesančný palác a nové delostrelecké opevnenie - bastión. Trčkovci však sídlili na hrade Lipnice a v polovici 16. storočia sa dostali do finančných problémov a tak ďalej prebiehajú už iba nenáročné úpravy. V roku 1559 je hrad po prvýkrát spomínaný pod názvom "Orlík nad Humpolcem" a už o rok ho kúpil Jan mladší z Říčan ako pustý. V tejto dobe zrejme podľahol náhlej pohrome. Nakrátko došlo ešte k prístavbe obytnej budovy a roku 1588 Johanka, ovdovená manželka po Janovi z Říčan predala panstvo i s hradom Kryštofovi Karlovi z Roupova, ktorý bol jeho posledným českým pánom. Po bitke na Bielej hore mu bol roku 1621 majetok skonfiškovaný a roku 1623 ho kúpil Filip starší, gróf zo Solmsu. Panstvo sídlilo na Herálci a Orlík pustol. Ešte v roku 1708 je Orlík uvádzaný ako pustý zámok s dobre zachovanými stenami a z roku 1803 pochádza zatiaľ prvé zachované vyobrazenie hradu ešte pred skazou. Orlík bol neskôr rozoberaný na kameň a vybavenie bolo rozpredávané. Až v roku 1913 bola pod hrozbou zrútenia prvej veže urobená základná konzervácia muriva a v období rokov 1939 až 1943 bol uskutočnený aj archeologický prieskum.
Dnes je zachovaná väčšia časť základových a obvodových murív, torzo hlavnej veže do výšky 20 metrov a zrekonštruovaná je pec čiernej kuchyne. Od roku 1997 je hrad Orlík turisticky sprístupnený vždy v letnom období, od júna do októbra. Pravidelne sa tu konajú stredoveké slávnosti 5. júla a 6. júla a ďalšie akcie.

</doc>
<doc id="333544" url="https://sk.wikipedia.org/wiki?curid=333544" title="Barokový cintorín v Střílkách">
Barokový cintorín v Střílkách

Baroknivý cintorín v Střílkách je jedinečná a významná pamiatka svojho druhu z obdobia baroka v strednej Európe. Nachádza sa v obci Střílky v okrese Kroměříž.
Opis.
Cintorín sa rozprestiera v hornej časti obce na vyvýšenine oproti kostolu. Je ohraničený masívnym pieskovcovým múrom. V rokoch 1730 – 1743 ho dal postaviť Antonín Amand Petřvaldský z Petřvaldu. Za autora je pokladaný staviteľ Ignác Josef Cyrani z Bolleshausu. Je štvorcového pôdorysu s vykrojenými rohmi s rozlohou takmer . Dvojramenné schodište vedie na vstupnú plošinu so sochou anjela smrti v nadživotnej veľkosti. Pod plošinou je krypta. V zadnej časti cintorína stojí pohrebná kaplnka pod ktorou sú ďalšie dve krypty, v ktorých sú pochovaní členovia grófskeho rodu Künburgovcov. Cintorín je vyzdobený sochami od Gottfrieda Fritscha, niektoré vytvoril jeho brat Josef Antonín. Súsošia na pravej strane cintorínskeho múra znázorňujú ľudské cnosti, na ľavej strane sú neresti. Ďalej sú tu štyri kamenné vázy, pred kaplnkou stoja dve sochy anjelov v nadživotnej veľkosti.
Premyslený odvodňovací systém cintorína umožňuje rýchlejšie tlenie pochovaných tiel.
Opravy.
Cintorín bol vysvätený 12. mája 1743. Opravy prebehli v rokoch 1872 a 1896. Kvôli zosunutiu ľavého zadného múru bol opravovaný v rokoch 1927 a 1928 a od tej doby chátral. Rekonštrukcia začala v roku 1998, vzniklo aj občianske združenie "Za záchranu hřbitova ve Střílkách". V roku 2001 bolo ukradnutých 10 vzácnych sôch. Pri ešte trvajúcej rekonštrukcii bolo opravené schodisko, balustrády a múry. Ukradnuté sochy nahradili ich kópie.
Cintorín bol slavnostne znovuotvorený 7. júna 2008, v roku 2010 bol vyhlásený za národnú kultúrnu pamiatku.

</doc>
<doc id="333546" url="https://sk.wikipedia.org/wiki?curid=333546" title="Initialis Science Park">
Initialis Science Park

Initialis Science Park () je belgický vedecký park. Nachádza sa v Mons v provincii Hainaut, vo Valónsku v Belgicku. Park spolupracuje s univerzitami Université de Mons-Hainaut, Faculté Polytechnique de Mons a Facultés universitaires catholiques de Mons. Skladá sa z dvoch centier, z centra "Multitel", ktoré je zoskupením zameraným na telekomunikácie a spracovanie obrazu a z centra "Materia Nova", ktoré zoskupuje výskum a vývoj nových materiálov, ako napríklad keramika.
Externé odkazy.
Oficiálna stránka , 

</doc>
<doc id="333549" url="https://sk.wikipedia.org/wiki?curid=333549" title="Stade de Suisse">
Stade de Suisse

Stadion Wankdorf (do júna 2020 Stade de Suisse Wankdorf Bern) je futbalový štadión vo švajčiarskom hlavnom meste Bern. Je to druhý najväčší futbalový štadión na území Švajčiarska a je domovom prvoligového klubu BSC Young Boys.
V roku 2008 bol jedným z dejísk Majstrovstiev Európy vo futbale. Štadión disponuje umelou trávou.

</doc>
<doc id="333550" url="https://sk.wikipedia.org/wiki?curid=333550" title="David Degen">
David Degen

David Degen (* 15. február 1983, Hölstein, Švajčiarsko) je švajčiarsky futbalista hrajúci za BSC Young Boys najčastejšie ako pravý stredopoliar. Vďaka jeho matke je polovičný Holanďan. Jeho brat, taktiež futbalista, hráva za VfB Stuttgart.
FC Aarau (2000 – 2003).
David Degen začal svoju profesionálnu kariéru v roku 2000 za švajčiarsky futbalový klub FC Aarau (hral 30 zápasov, z toho strelil 3 góly).
FC Basel 1893 (2003 – 2006).
V roku 2003 prestúpil do Bazileja, kde hral 61 zápasov, v ktorých strelil 8 gólov.
Borussia Mönchengladbach (2006 – 2008).
Neskôr, v roku 2006, prestúpil do nemeckého bundesligového futbalového klubu Borussia Mönchengladbach (18 zápasov, 2 góly).
FC Basel 1893 – hosťovanie (2007 – 2008).
Po vypadnutí Borussie Mönchengladbach ho manažér Borussie Jos Luhukay uvoľnil na hosťovanie do FC Basel 1893 (20 zápasov, 3 góly).
BSC Young Boys (2008 –).
22 augusta 2008 prestúpil späť do Švajčiarska, konkrétne do BSC Young Boys (62 zápasov, 13 gólov).

</doc>
<doc id="333553" url="https://sk.wikipedia.org/wiki?curid=333553" title="Senad Lulić">
Senad Lulić

Senad Lulić (* 18. január 1986, Mostar) je bosniansky futbalový hráč. Hráva za BSC Young Boys ako stredopoliar s číslom 19.
Futbalová kariéra.
Chur 97 (2003-2006).
V roku 2003 začal hrávať za švajčiarsky futbalový klub z 2. Liga Interregional. V tomto tíme hral 24 zápasov ale bohužiaľ nestrelil ani jeden gól.
Bellinzona (2006-2008).
V roku 2006 prestúpil do Bellinzony kde hral 63 zápasov z čoho strelil 13 gólov.
Grasshoppers (2008-2010).
V roku 2010 začal hrať za Grasshoppers (26 zápasov, 3 góly).
BSC Young Boys (2010- ).
V roku 2010 prestúpil do BSC Young Boys, kde hral 14 zápasov a strelil 1 gól.

</doc>
<doc id="333565" url="https://sk.wikipedia.org/wiki?curid=333565" title="Trollius europaeus">
Trollius europaeus



</doc>
<doc id="333567" url="https://sk.wikipedia.org/wiki?curid=333567" title="Nicole (speváčka)">
Nicole (speváčka)



</doc>
<doc id="333568" url="https://sk.wikipedia.org/wiki?curid=333568" title="Peter Nagy &amp; deti">
Peter Nagy &amp; deti

Peter Nagy &amp; deti je album s detskými piesňami, ktorý nahral s detskými interpretmi Peter Nagy. Album vydalo hudobné vydavateľstvo Tommű Records v roku 1992 na MC a CD. 

</doc>
<doc id="333572" url="https://sk.wikipedia.org/wiki?curid=333572" title="Spasská veža">
Spasská veža

Spasská veža () je jednou z dvadsiatich veží v areáli Moskovského Kremľa. Pomenovaná je podľa ikony Krista Spasiteľa, ktorá je v súčasnosti umiestnená nad hlavným vchodom veže. Veža bola postavená v roku 1491 za vlády Ivana III. podľa plánov architekta P. A. Solariho.
Počas okupácie Moskvy bola veža zničená a obnovená bola v nasledujúcom období. Na vrchole veže sa nachádzal dvojhlavý ruský orol. V roku 1935 ho komunistická moc odstránila a nahradila červenou päťramennou hviezdou. V súčasnosti je vyvíjané úsilie o návrat tradičného dvojhlavého ruského orla miesto internacionálnej červenej hviezdy. V roku 2010 sa nad hlavný vchod vrátila ikona Krista Spasiteľa Smolenského.

</doc>
<doc id="333574" url="https://sk.wikipedia.org/wiki?curid=333574" title="Leporelo">
Leporelo

Leporelo je harmonikovo skladaná kniha, spravidla bohato ilustrovaná, s minimom textu a nízkym počtom strán. Každá ilustrácia, prípadne fotografia, sa väčšinou nachádza na samostatnej strane. Jednotlivé strany sú navzájom zlepené alebo zošité za bočný okraj, takže celú knihu je možné zložiť do balíčka alebo rozložiť do dlhého pruhu.
Ako leporelá bývajú najčastejšie vytvárané knihy pre deti, ale rovnakým spôsobom sú usporiadané aj niektoré prospekty, turistickí sprievodcovia, návody a pod. Jednotlivé strany leporela sa vyrábajú z tuhého papiera, aby sa predĺžila ich životnosť pri častom a nešetrnom používaní.
Názov leporelo je odvodený od postavy Leporella v opere Don Giovanni Wolfganga Amadea Mozarta. Leporello bol sluha dona Giovanniho, ktorý spisoval podrobný zoznam mileniek svojho pána.

</doc>
<doc id="333576" url="https://sk.wikipedia.org/wiki?curid=333576" title="Pierre Bézier">
Pierre Bézier

Pierre Étienne Bézier (* 1. september 1910, Paríž, Francúzsko – † 25. november 1999, Paríž, Francúzsko) [ˈpjɛʁ eˈtjɛn beˈzje]) bol francúzsky matematik a inžinier a jeden zo zakladateľov odvetvia priestorového, geometrického a fyzikálneho modelovania a tiež odvetvia popisu kriviek, hlavne v systémoch CAD/CAM. Pracoval ako inžinier v automobilke Renault, stal sa priekopníkom v transformácii dizajnu a výroby cez matematické a výpočtové nástroje po počítačovo riadený dizajn a trojrozmerné modelovanie.
Bézier patentoval a popularizoval, ale nevynašiel Bézierove krivky a Bézierove plochy, ktoré sa v súčasnosti používajú vo väčšine počítačom riadených grafických a dizajnových systémoch.

</doc>
<doc id="333577" url="https://sk.wikipedia.org/wiki?curid=333577" title="Pierre Étienne Bézier">
Pierre Étienne Bézier



</doc>
<doc id="333578" url="https://sk.wikipedia.org/wiki?curid=333578" title="Henri Bienvenu">
Henri Bienvenu

Henri Bienvenu Ntsama (* 5. júl 1988, Kamerun) je kamerunský futbalový útočník hrajúci za BSC Young Boys. 
Cotonsport Garoua (2003-2005).
Svoju kariéru začal v kamerúnskom klube Cotonsport Garoua, kde hral 55 zápasov a strelil 29 gólov.
CA Bizerte (2005-2007).
Jeho ďalšie kroky smerovali do tuniského CA Bizerte, kde celkovo strávil dva roky (49 zápasov, 28 gólov)
Espérance Sportive de Tunis (2007-2009).
V januári 2008 podpísal dvojročnú zmluvu s Espérance Sportive de Tunis (31 zápasov, 17 gólov)
BSC Young Boys (2010- ).
20. januára 2010, podpísal zmluvu zo švajčiarskym BSC Young Boys, kde má kontrakt do roku 2013 (8 zápasov, 5 gólov).

</doc>
<doc id="333579" url="https://sk.wikipedia.org/wiki?curid=333579" title="Bézierova krivka">
Bézierova krivka

Bézierova krivka je jednou z mnohých parametrických kriviek. Umožňuje interaktívne vytváranie a modifikáciu svojho tvaru. Pomocou Bézierovej krivky je možno reprezentovať aj interpolačné krivky (existujú napríklad algoritmy na prevod medzi interpolačnými spline kubikami a B-spline kubikami resp. Bézier kubikami).
Definícia.
Bézierova krivka "n"-tého stupňa pre "n+1" zadaných kontrolných bodov, ktoré tvoria tzv. "riadiaci polygón", je pre formula_1 definovaná ako 
formula_2,
pričom formula_3 je "i"-tý Bernsteinov polynóm "n"-tého stupňa:
formula_4
Bernsteinove polynómy tvoria bázu vektorového priestoru polynómu a spĺňajú rekurentný vzorec:
formula_5,
navyše formula_6, ďalej formula_7. Je tak možný stabilný číselný rekurzívny výpočet hodnoty Bézierovej krivky pomocou Casteljauho algoritmu: 
formula_8

</doc>
<doc id="333580" url="https://sk.wikipedia.org/wiki?curid=333580" title="Daniel Adair">
Daniel Adair

Daniel Patrick Adair (* 19. február 1975, Vancouver) je kanadský bubeník rockovej skupiny Nickelback. V roku 2005 nahradil Ryana Vikedala, ktorý opustil skupinu po turné "The Long Road Tour". Adair bol predtým bubeníkom v americkej rockovej skupine 3 Doors Down. Album "All The Right Reasons" skupiny Nickelback je prvým albumom, ktorý nahral spoločne so skupinou.

</doc>
<doc id="333582" url="https://sk.wikipedia.org/wiki?curid=333582" title="Dersu Uzala (kniha)">
Dersu Uzala (kniha)

Dersu Uzala () je kniha ruského prieskumníka a spisovateľa Vladimira K. Arsenieva z roku 1923. Je založená na skutočných udalostiach, ktoré prežil kapitán Arseniev ako vojenský zememerač so svojimi spolupracovníkmi pri mapovaní východosibírskej tajgy v oblasti rieky Ussuri. Tam sa spriatelil s domorodým lovcom menom Dersu Uzala, ktorý ich sprevádzal a aj zachránil život. Dersu bol príslušníkom pôvodného národa Nanajcov. Celý život prežil v sibírskej tajge, bol výborný stopár a lovec. V súčasnosti má Dersu Uzala v osade Korfovskij pamätník a je po ňom pomenovaná planétka 4142 Dersu-Uzala. Dej sa odohráva v rokoch 1902-1908.
„Postava lovca Dersu priniesla do ruskej, ale aj svetovej literatúry obraz človeka, ktorý žije v dokonalej symbióze s prírodou. Dersuov čistý vzťah k ľuďom a k prírode, jeho svojrázna životná filozofia, schopnosť vnímať aj zviera, aj strom ako rovnocenného partnera ukazujú, aká obrovská priepasť narastá medzi svetom panenskej prírody a pretechnizovanou spoločnosťou“.
Dej.
V roku 1902 mapovala zememeračská skupina vedená kapitánom Arsenievom povodie rieky Ussuri. Pri putovaní sa stretli s domorodým lovcom, ktorému ponúkli, aby im robil sprievodcu. Dersu Uzala (nar. okolo roku 1850) im viackrát zachránil život a medzi ním a kapitánom vzniklo veľké priateľstvo, Arseniev ho opisuje ako vynikajúceho človeka. V roku 1907, keď Dersu zostarol a zhoršil sa mu zrak, ho Arseniev zobral k sebe domov do Chabarovska. Dersu Uzala však nechápal život v meste a nemohol si zvyknúť na život medzi štyrmi stenami. Preto sa v roku 1908 vyberá pešo z Chabarovska do svojej tajgy k rieke Ussuri. Domov sa ale už nedostal, na ceste ho prepadli a zavraždili lúpežníci. Podľa Arsenieva sa to stalo pri osade Korfovskij, asi 30 kilometrov južne od Chabarovska a Dersuu pochovali v neoznačenom hrobe v tajge. 

</doc>
<doc id="333590" url="https://sk.wikipedia.org/wiki?curid=333590" title="Ryan Peake">
Ryan Peake

Ryan Anthony Peake (* 1. marec 1973, Calgary, Kanada) je gitarista kanadskej rockovej skupiny Nickelback. V skupine tiež spieva spoločne s frontmanom Chadom Kroegerom. Je druhým najstarším členom skupiny.
Biografia.
Ryan Peake sa narodil v Calgary a vyrastal v Brooks. Neskôr sa presťahoval do mestečka Hanna, kde sa spriatelil s bratmi Kroegerovcami. Spočiatku sa učil hrať na klavír a trombón, ale neskôr začal hrať na gitaru. Jeho otec hral takmer 20 rokov v country skupine. Prvý koncert, na ktorý išiel bolo vystúpenie skupín Iron Maiden a Guns N’ Roses v Saddledome v roku 1988.
V skupine Nickelback spieva spoločne s Chadom Kroegerom. Je spoluskladateľom a spoluautorom textu piesne „Someday“.

</doc>
<doc id="333591" url="https://sk.wikipedia.org/wiki?curid=333591" title="Eparcha (biskup)">
Eparcha (biskup)

Eparcha alebo tiež eparchiálny biskup je biskup, ktorý je správcom eparchie (biskupstva). Z titulu svojho úradu zastupuje eparchiu vo všetkých právnych záležitostiach a pastoráciu vykonáva vo vlastnom mene (teda nie je niekoho zástupcom). Jeho moc je vlastná, riadna a bezprostredná. Eparcha riadi sebe zverenú eparchiu zákonodarnou, výkonnou a súdnou mocou.
Kánonické vlastnenie eparchie preberá eparchiálny biskup (eparcha) intronizáciou.

</doc>
<doc id="333593" url="https://sk.wikipedia.org/wiki?curid=333593" title="Rosenheim">
Rosenheim

Rosenheim je nemecké mesto v Bavorsku a leží na sútoku riek Mangfall a Inn. V roku 2009 tu žilo 60 877 obyvateľov, čím je tretím najväčím mestom Horného Bavorska.
Poloha.
Mesto sa nachádza 52 kilometrov juhovýchodne od Mnichova. Je dôležitým dopravným uzlom medzi Mníchovom, Salzburgom (cca východne) a Innsbruckom (cca juhozápadne) ako aj Brannerpassom v Taliansku (cca ). Rosenheimom prechádzajú železničné spojenia Mníchov-Salzburg a Mníchov-Verona/Taliansko, tak ako aj rakúske železničné spojenia Salzburg-Innsbruck. V blízkosti mesta je aj trojsmerná diaľnica Inntal.

</doc>
<doc id="333595" url="https://sk.wikipedia.org/wiki?curid=333595" title="Pitbull (reper)">
Pitbull (reper)

Armando Christian Pérez (* 15. január 1981, Miami, Florida, USA), viac známy pod svojím umeleckým menom Pitbull je americký rapper, spevák-skladateľ, producent a textár. Jeho hudobná kariéra sa začala v roku 2002, keď spolupracoval na Lil Jonovom albume "Kings of Crunk" (na skladbe „Pitbulls Cuban Rideout“). V roku 2004 vydal svoj debutový album "" (skratka z "Money Is a Major Issue") cez vydavateľstvo TVT Records. Odvtedy vydal ďalšie dva albumy cez toto vydavateľstvo: "El Mariel" (2006) a "The Boatlift" (2007). Potom v roku 2009 vydal album "Rebelution", z ktorého boli vydané single „I Know You Want Me (Calle Ocho)“ a „Krazy“. Druhý z nich dosiahol 30. miestov rebríčku Billboard Hot 100 a 11. miesto v Hot Rap Tracks, kým „I Know You Want Me“ dosiahol 2. miesto v Billboard Hot 100 a do prvej desiatky sa dostal v Spojenom kráľovstve, Kanade, Taliansku a Holandsku. Medzi ďalšie single z albumu patria „Blanco“ v spolupráci s Pharrellom Williamsom zo skupiny The Neptunes a „Hotel Room Service“, ktorý dosiahol 8. miesto v rebríčku Billboard Hot 100. Celosvetovo sa predalo viac ako 7,5 milióna digitálnych singlov a albumov "Rebelution" spolu.
V roku 2005 spolu s raperom Puff Daddym založil vydavateľstvo Bad Boy Latino, ktoré je dcérskym vydavateľstvom Combsovho Bad Boy Records. Zameriava sa predovšetkým na žánre latin hip-hop, latin soul, latin pop a ďalšiu tropickú hudbu, a jeho kancelárie sú v New Yorku a Miami.
Pitbull sa stal reprezentujúcim spolu s Rihannou, Drakeom a Trey Songz kampaň „So Kodak“ pre značku Kodak.
Mladosť.
Pitbull sa narodil kubánskym rodičom, ktorí ho nútili recitovať práce básnika José Martía. Tiež mal problémy v začiatkoch svojej kariéry pre svoje modré oči, bielu pokožku a kubánsky pôvod. Ovplyvnil ho hip-hopový žáner miami bass, a za svoju hudobnú inšpiráciu považoval Celiu Cruz a Willyho Chirina. Pitbullovi rodičia sa rozviedli, keď bol malý, a bol vychovaný iba matkou. Rapovať začal na strednej škole. Potom dokončil strednú školu Miami Coral Park High School a zameral sa na kariéru v rapovaní.

</doc>
<doc id="333601" url="https://sk.wikipedia.org/wiki?curid=333601" title="Rozvádzač tepla">
Rozvádzač tepla

Rozvádzač tepla ("angl." heat spreader) slúži na zväčšenie plochy z ktorej vyžaruje teplo, vďaka čomu je možné lepšie chladenie súčiastky. Využitie nachádza na čipoch (puzdro procesora, chladiče operačnej pamäte).

</doc>
<doc id="333602" url="https://sk.wikipedia.org/wiki?curid=333602" title="Dersu Uzala">
Dersu Uzala

Dersu Uzala, ( * okolo 1850 – † jar 1908, Korfovskij, Chabarovský kraj) bol nanajský lovec na Ďalekom východe.
Bližšie informácie pozrite pod:

</doc>
<doc id="333604" url="https://sk.wikipedia.org/wiki?curid=333604" title="Chladič procesora">
Chladič procesora

Chladič procesora je zariadenie slúžiace na ochladzovanie procesora. Procesor môže byť chladený:
Montáž.
Chladič sa umiestňuje na základnú dosku do soketu procesora. Medzi chladič a IHS je nutné dať teplovodivú podložku, ktorá zarovnáva miniatúrne nerovnosti. Pri montáži chladiča sa môžu použiť 2 spôsoby:
Druhy chladičov.
Chladiče procesorov sa líšia spôsobom chladenia, veľkosťou, konštrukciou a použitým materiálom, z čoho vyplýva rôzny chladiaci výkon. Pre výkon chladičov vo všeobecnosti platí:
"box chladič" = "low-end vzduchový chladič" &lt; "high-end vzduchový chladič" = "low-end vodné chladenie" &lt; "high-end vodné chladenie"
Vzduchové chladiče.
Chladiacim médiom pri vzduchových chladičoch je vzduch.
Box chladič.
Box chladič je skonštruovaný na jediný účel. Schladiť procesor pri čo najnižších nákladoch. Box chladič je súčasťou balenia procesora, z čoho pochádza aj jeho pomenovanie box (angl.) - krabica. Jeho chladiace schopnosti sú nedostatočné (vzhľadom na chladiaci výkon a hlučnosť ventilátora). Procesor schladí na hranicu, ktorá takmer dosahuje maximálnu povolenú teplotu procesora. Chladič tvorí mohutný kus hliníka, ktorý v spodnej časti tvorí medený podstavec (v minulosti boli celohliníkové). Aby box chladič schladil moderné procesory, výrobcovia boli nútení prejsť na novšiu technológiu tak, aby náklady na výrobu príliš nevzrástli. Prišli s technológiou, ktorá sa vo svete chladenia počítačov používala už dlhú dobu. Do chladiča umiestnili tepelné trubice, ktoré sa ale nedotýkajú priamo rozvádzača tepla procesora, ale len medenej základne, čo však dostatočne zvýšilo chladiaci výkon.
TDP niektorých nových Intel procesorov je na vysokej hodnote - 130 W. Keďže klasické box chladiče by už neboli schopné odvádzať toto množstvo stratového tepla, Intel dodáva ku svojim procesorom Core i7 970 a i7 980X malý tower chladič so 4 tepelnými trubicami v tvare U.
Tower chladič.
Konštrukciu tower chladiča tvorí základňa, rebrá chladiča (pasív), tepelná trubica a pri aktívnom chladení aj ventilátor.
Chladiče sa od seba odlišujú:
Z dôvodu lepšej tepelnej vodivosti sa základňa tower chladiča vyrába z medi a nie z hliníka. V základni je umiestnených niekoľko tepelných trubíc v tvare U (zvyčajne 4 až 7), ktoré odvádzajú teplo zo základne k rebrám chladiča. Tepelné trubice môžu odvádzať teplo zo základne alebo sa môžu priamo dotýkať IHS procesoru (HDT) a teplo odvádzať priamo k rebrám. Rebrá sú vyrobené z poniklovaného hliníku. Pre lepšiu tepelnú vodivosť sú tepelné trubice k rebrám chladiča prispájkované. Rebrá chladiča tvoria jednu alebo dve "veže". Pri dvojvežovom vyhotovení výrobca ponúka možnosť osadenia 2 ventilátorov, ktoré bývajú súčasťou balenia.
Vodné chladenie.
Chladiacim médiom pri vodnom chladení je kvapalina. Kvôli väčšiemu prítlaku vodného bloku k IHS procesoru sa nepoužíva retenčný rámček ale inštalačný kit. Základňa vodného bloku sa vyrába z medi, telo bloku z ocele, hliníka alebo plexiskla. Vodný blok tvorí z vnútra mnoho medených výčnelkov aby sa zväčšila plocha, ktorá vyžaruje teplo.
Iné spôsoby chladenia.
Spôsoby chladenia procesora v tejto kategórii nie sú medzi užívateľmi bežné a zvyčajne sú aj finančne náročnejšie.
Chladenie tekutým dusíkom.
Chladiacim médiom v tomto prípade je tekutý dusík, ktorého teplota sa pohybuje okolo -190 °C. Chladenie tekutým dusíkom je finančne náročné, preto sa využíva na extrémne pretaktovanie procesora za účelom prekonania rekordu. Pri chladení tekutým dusíkom sa využíva špeciálna nádoba, takzvaný komín, do ktorého sa následne prilieva tekutý dusík. Pri chladení tekutým dusíkom vzniká na okolitých komponentoch námraza. Nádoba a okolité komponenty sa preto zateplujú.
Chladenie pomocou Peltierovho článku.
"Hlavný článok: Peltierov článok"
Aby Peltierov článok chladil, je treba naň nasadiť ďalší chladič, respektíve kúpiť komplet - chladič s Peltierovým článkom.

</doc>
<doc id="333607" url="https://sk.wikipedia.org/wiki?curid=333607" title="Bézier">
Bézier



</doc>
<doc id="333617" url="https://sk.wikipedia.org/wiki?curid=333617" title="Billboard Music Awards">
Billboard Music Awards

Billboard Music Awards je jedno zo štyroch hlavných hudobných ocenení, každoročne udeľované v Spojených štátoch. Slávnostné odovzdávanie cien sa koná každý rok v decembri a je vysielané od začiatku televíznou stanicou FOX. Prvé odovzdávanie cien Billboard sa konalo v roku 1990 v kategóriách "najpopulárnejší hudobník/album/singel". Rebríček popularity je založený na celoročnom súhrne Billboardu.
Od roku 1992 sa ocenenie dáva v kategórii Billboard Century Award, ktorá je priznávaná zaslúžilým hudobníkom predchádzajúcich desaťročí v populárnej hudbe.
Artist of the Decade.
V roku 1999 bola udelená cena Artist of the Decade (Umelec desaťročia) speváčke Mariah Carey.
V roku 2009 bolo dostal ocenenie Artist of the Decade Eminem.

</doc>
<doc id="333618" url="https://sk.wikipedia.org/wiki?curid=333618" title="American Music Awards">
American Music Awards

American Music Awards je cena, každoročne udeľovaná najlepšiemu americkému hudobníkovi. Cena je udeľovaná na základe „popularity“ interpreta, ktorý má počítaný predaj albumov / singlov atď. AMA bola založená v roku 1973 Dickom Clarkom. 

</doc>
<doc id="333620" url="https://sk.wikipedia.org/wiki?curid=333620" title="World Music Awards">
World Music Awards

World Music Awards je hudobné ocenenie, každoročne udeľované od roku 1989 hudobným interpretom celého sveta s najväčším počtom predaných nosičov. Ceny sú udeľované cez International Federation of the Phonographic Industry (IFPI).
Špeciálne ocenenia.
Legend awards – ocenenie každoročne udeľované hudobníkom pre mimoriadne zásluhy:
Tina Turner, Michael Jackson, Whitney Houston, Mariah Carey, Elton John, Stevie Wonder, Modern Talking, Ace of Base, Diana Ross, Julio Iglesias, Tina Cousins, Rod Stewart, Lionel Richie, Ray Charles, Cher, Plácido Domingo, Luciano Pavarotti, Destiny’s Child, Prince, Janet Jackson, Carlos Santana, Chaka Khan, Destiny’s Child, Cliff Richard, Bee Gees, Deep Purple, Gloria Gaynor, Tony Bennett, Patti LaBelle alebo Céline Dion.
Diamond awards – cena za počet predaných albumov počas niekoľkých rokov:
Milennium awards – cena udelená v roku 2000, umelcom milénia:

</doc>
<doc id="333622" url="https://sk.wikipedia.org/wiki?curid=333622" title="Yorktown (Virgínia)">
Yorktown (Virgínia)

Yorktown je mesto v York County v štáte Virgínia, v Spojených štátoch amerických.
V Yorktowne 19. októbra 1781 prinútila kombinovaná americko-francúzska armáda, pod velením generála Georga Washingtona a francúzskeho generála de Rochambeau britskú armádu, pod velením generála Cornwallisa vzdať sa, čím sa ukončila americká vojna za nezávislosť. Počas americkej občianskej vojny Yorktown tiež slúžil ako prístav, ktorý zásoboval v rokoch 18611865 severné a južné mestá.

</doc>
<doc id="333625" url="https://sk.wikipedia.org/wiki?curid=333625" title="Veľký Inovec (vrch)">
Veľký Inovec (vrch)

Veľký Inovec () je najvyšší vrch v pohorí Pohronský Inovec na Slovensku. Od roku 1992 je vrchol prírodnou pamiatkou. Tvorí ho bralnatý relikt andezitového prúdu a je z neho obmedzený výhľad.
Poloha.
Nachádza sa v strednej časti pohoria i geomorfologického podcelku Veľký Inovec. Vrch leží v Nitrianskom kraji, v okrese Zlaté Moravce a zasahuje do katastrálneho územia obce Tekovské Nemce. Vrcholová a južná časť vrchu patrí do prírodnej pamiatky Veľký Inovec.
Západným susedom je Inoveckým sedlom oddelený Malý Inovec (), severovýchodne je kóta "Zámčisko" () a juhovýchodne sa nachádza Stavanský vrch (). Severné svahy odvodňujú prítoky Žitavy, zvyšok masívu odvodňujú prítoky rieky Hron.
Opis.
Pod vrcholom sa nachádza turistická chata na Veľkom Inovci, otvorená cez víkendy a sviatky a v mesiacoch júl a august nepretržite. Plošina pred chatou ponúka výhľad na región Tekov, zvlnenú Pohronskú pahorkatinu s obcami, hájmi, poľami a rieku Hron. Vrch je tvorený andezitom a jeho vrcholom vedie Rudná magistrála.
Výhľady.
Vďaka značnej nadmorskej výške a polohe pohoria nad Podunajskou nížinou ponúkajú malé lúky zaujímavé výhľady. Z vhodných lokalít je mimo okolitých vrchov možné pozorovať susedné pohoria, no pri vhodných podmienkach tiež vrch Inovec, južnú časť Strážovských vrchov, Vtáčnika či Štiavnické vrchy, no tiež vrchy na severe Maďarska.

</doc>
<doc id="333635" url="https://sk.wikipedia.org/wiki?curid=333635" title="UK Albums Chart">
UK Albums Chart

UK Albums Chart je rebríček najpredávanejších hudobných albumov na území Spojeného kráľovstva. Rebríček zostavuje každý týždeň The Official UK Charts Company a zverejňuje ho magazín Music Week. Existujú rôzne verzie, napríklad Top 40, Top 75, Top 100, Top 200.

</doc>
<doc id="333636" url="https://sk.wikipedia.org/wiki?curid=333636" title="UK Singles Chart">
UK Singles Chart

UK Singles Chart je rebríček najpredávanejších hudobných singlov na území Veľkej Británie. Rebríček obsahuje 200 najpredávanejších singlov na území Veľkej Británie. Rebríček zostavuje každý týždeň The Official UK Charts Company a zverejňuje ho magazín Music Week. Existujú rôzne verzie, napríklad Top 40, Top 75, Top 100, Top 200.
Najväčší počet singlov na #1.
Hudobníci s najväčším počtom singlov na #1 sú:

</doc>
<doc id="333638" url="https://sk.wikipedia.org/wiki?curid=333638" title="Media Control Charts">
Media Control Charts

Media Control Charts je oficiálna hitparáda v Nemecku, ktorá je vytváraná a publikovaná firmou Media Control GfK International v zastúpení Bundesverband Musikindustrie (Federal Association of Phonographic Industry). Media Control GfK International poskytuje týždenné aktualizované rebríčky Top-100 single/album, Compilation, Jazz Top-30, Classic Top-20, Schlager Longplay Top-20, Music-DVD Top-20 a Official-Dance (ODC) Top-50 hitparády.
Prvá hitparáda v Nemecku vznikla v roku 1953.

</doc>
<doc id="333640" url="https://sk.wikipedia.org/wiki?curid=333640" title="Noconi">
Noconi

Noconi je štúdiový album Roba Grigorova &amp; Midi, ktorý vydalo v roku 1991 hudobné vydavateľstvo Opus . Album vyšiel na LP.

</doc>
<doc id="333642" url="https://sk.wikipedia.org/wiki?curid=333642" title="604 Records">
604 Records

604 Records je produkčná spoločnosť speváka skupiny Nickelback, Chada Kroegera a právnika Jonathana Simkina, ktorá bola založená v roku 2002. Ich nahrávky sú distribuované v Kanade cez Universal Music Group a pre zvyšok sveta cez Roadrunner Records.
604 znamená kód časti Vancouveru, kde má spoločnosť sídlo.

</doc>
<doc id="333647" url="https://sk.wikipedia.org/wiki?curid=333647" title="Kostol svätého Vavrinca">
Kostol svätého Vavrinca

Kostol svätého Vavrinca môže byť:
Česko.
…a ďalšie

</doc>
<doc id="333648" url="https://sk.wikipedia.org/wiki?curid=333648" title="Katedrála svätého Štefana">
Katedrála svätého Štefana

Katedrála svätého Štefana môže byť:

</doc>
<doc id="333653" url="https://sk.wikipedia.org/wiki?curid=333653" title="Tatra 20">
Tatra 20

Tatra 20 bolo neskoršie označenie luxusného automobilu NW T, vyrábaného v kopřivnickej automobilke Nesselsdorfer Wagenbau-Fabriks-Gesellschaft (od roku 1919 Tatra). Výroba modelu prebiehala súbežne s typom Tatra 10 v rokoch 1914 až 1925, kedy ho nahradila Tatra 17.
NW T/T20 mal klasickú koncepciu s motorom vpredu a pohonom zadných kolies. Technicky bol veľmi podobný modelu NW U (Tatra 10), pričom oba modely boli určené majetnejším zákazníkom. Základ automobilu tvoril pozdĺžny rám, obe listovými pružinami odpružené nápravy boli tuhé. Tatra 20 bola v novších verziách vybavená brzdami na všetkých kolesách, elektrickým štartérom a páka ručnej brzdy a radenia sa presunula do kabíny. Vyrábala sa ako luxusná limuzína, sanitka, hasičské vozidlo alebo pretekárske auto.
Za zmenou názvu automobilky Nesselsdorfer Wagenbau-Fabriks-Gesellschaft na Tatra boli testy modelu NW U/Tatra 10 v roku 1919 v Tatrách. Po zdolaní náročnej trasy zo Štrby do Tatranskej Lomnice, bolo rozhodnuté o premenovaní firmy a vozidiel NW na Tatra. 

</doc>
<doc id="333654" url="https://sk.wikipedia.org/wiki?curid=333654" title="René de Possel">
René de Possel

Lucien Alexandre Charles René de Possel (* 7. február 1905, Marseille, Francúzsko - † 1974, Paríž) bol francúzsky matematik, neskôr priekopník v oblasti informatiky. Bol zakladajúcim členom skupiny Nicolas Bourbaki, neskôr skupinu pre spory s André Weilom opustil. Zaoberal sa predovšetkým teóriou miery a integrálu, topológiou, ako aj teóriou hier. Neskôr pracoval predovšetkým v informatike, kde vykonal priekopnícku prácu v oblasti optického rozoznávania znakov.

</doc>
<doc id="333655" url="https://sk.wikipedia.org/wiki?curid=333655" title="Lucien Alexandre Charles René de Possel">
Lucien Alexandre Charles René de Possel



</doc>
<doc id="333656" url="https://sk.wikipedia.org/wiki?curid=333656" title="Charles René de Possel">
Charles René de Possel



</doc>
<doc id="333657" url="https://sk.wikipedia.org/wiki?curid=333657" title="René Possel">
René Possel



</doc>
<doc id="333658" url="https://sk.wikipedia.org/wiki?curid=333658" title="Nesselsdorf T">
Nesselsdorf T



</doc>
<doc id="333662" url="https://sk.wikipedia.org/wiki?curid=333662" title="Chýbaš mi...">
Chýbaš mi...

Chýbaš mi... je štúdiový album Roba Grigorova &amp; Midi, ktorý vydalo v roku 1992 hudobné vydavateľstvo Slovart Records .

</doc>
<doc id="333663" url="https://sk.wikipedia.org/wiki?curid=333663" title="WikiSkriptá">
WikiSkriptá

WikiSkriptá sú projektom pre kooperatívnu tvorbu a ukladanie medicínskych vyučovacích materiálov. Vznikli v roku 2008 na pôde 1. lekárskej fakulty Karlovej univerzity a po roku skúšobného procesu sa WikiSkriptá stali v novembri 2009 oficiálnym projektom siete lekárskych fakúlt MEFANET. Sú preto otvorené všetkým lekárskym fakultám v Česku a na Slovensku. Ide o projekt založený na technológii wiki.
WikiSkriptá fungujú na princípe využitia technológie MediaWiki pre tvorbu a ukladanie vyučovacích materiálov. Prispievatelia WikiSkrípt sú študenti i učitelia. Učitelia majú nezastupiteľnú úlohu pri overovaní kvality materiálov. Prínosom WikiSkrípt je zjednodušenie tvorby učebných materiálov, možnosť využitia poznatkov a spolupráce viacerých ľudí a jednoduchá aktualizácia. Ako naznačuje názov, cieľom projektu je pomocou krátkych článkov vytvárať text vhodný pre vyučovanie študentov medicíny.
Rozdiely medzi WikiSkriptami a Wikipédiou.
Hlavným účelom WikiSkrípt je zjednodušenie prípravy učebných materiálov, ich úpravy a aktualizácie. Články nemusia odpovedať nárokom kladeným na encyklopedické dielo; skôr sa podobajú kapitolám v učebniciach.
Pretože vyučovanie musí sledovať najnovšie vedecké poznatky, treba používať i údaje z výskumu (tzn. neplatí absolútny zákaz použitia primárnych zdrojov). Samozrejme musí byť zachovaný kritický prístup k ich uvedeniu, údaje by mali byť overiteľné a mal by byť citovaný ich zdroj. Adekvátnosť primárnych údajov by mal vždy posúdiť odborník s dostatočnou erudíciou v odbore. Pri zachovaní podobných princípov sa v odôvodnených prípadoch môžu vo WikiSkriptách objaviť i expertné názory na určitú otázku.
Komunita.
Komunita, ktorá tvorí WikiSkriptá, je menšia než počet aktívnych prispievateľov slovenskej či českej Wikipédie, ale vzhľadom na úzke tématické zameranie projektu a zapojeniu všetkých lekárskych fakúlt je rozšírenie komunity veľmi povzbudivé. Pri opravovaní nepresností a prípadných chýb zanesených do WikiSkrípt sa preto nepočíta len s mechanizmami založenými na veľkom počte členov komunity, ale i s mechanizmom overovania článkov učiteľom.
Anglická verzia – WikiLectures.
Tento projekt je prevádzkovaný aj v anglickej jazykovej verzii ako www.WikiLectures.eu. WikiLectures beží s rovnakým cieľom a princípy ako WikiSkriptá a sú určené pre študentov medicíny po celom svete. V súčasnosti tvorí hlavnú časť redakcie zahraniční študenti, ktorí študujú na lekárskych fakultách na Slovensku a v Česku, v spolupráci so svojimi pedagógmi.

</doc>
<doc id="333668" url="https://sk.wikipedia.org/wiki?curid=333668" title="Mainstream Rock Tracks">
Mainstream Rock Tracks

Mainstream Rock Tracks alebo Hot Mainstream Rock Tracks je jeden z mnohých hudobných rebríčkov magazínu Billboard, uverejňovaný od 21. marca 1981. Predstavuje najpopulárnejšie piesne hrané cez rozhlasové stanice žánru rock.
V začiatkoch rebríček niesol názov Rock Tracks a asistoval rebríčku Rock Albums, ale v roku 1984 bol zrušený. Dnešný názov dostala hitparáda až v roku 1996. Dňa 26. júla 2003 bol rebríček naposledy uverejnený v magazíne Billboard, a odvtedy je k dispozícií len na webovej stránke magazínu Billboard.
Mainstream Rock Tracks má teraz cez 300 hitov číslo jedna, pričom niektoré hity tomuto rebríčku kraľovali aj niekoľko týždňov. Rekordérom tohto rebríčka je skladba „Loser“ od skupiny 3 Doors Down, ktorý sa na vrchole rebríčka udržal 21 týždňov.
Rekordy.
21 týždňov
20 týždňov
17 týždňov
16 týždňov
15 týždňov
14 týždňov
13 týždňov
12 týždňov
11 týždňov
10 týždňov

</doc>
<doc id="333670" url="https://sk.wikipedia.org/wiki?curid=333670" title="Canadian Hot 100">
Canadian Hot 100

Canadian Hot 100 je jedným z mnohých rebríčkov uverejňovaných magazínom Billboard od 16. júna 2007. Predstavuje najobľúbenejšie piesne v Kanade a je ekvivalentom k rebríčku Billboard Hot 100. Z Canadian Hot 100 v súčasnej dobe spolupracuje viac ako 100 rozhlasových staníc. Canadian Hot 100 je prvým rebríčkom magazínu Billboard, ktorý pôsobí mimo USA.
Prvá skladba, ktorá dosiahla vrchol v rebríčku bola „Umbrella“ od Rihhany ft. Jay-Z.

</doc>
<doc id="333671" url="https://sk.wikipedia.org/wiki?curid=333671" title="Centennial Campus of North Carolina State University">
Centennial Campus of North Carolina State University

Centennial Campus of North Carolina State University je výskumný a vzdelávací park pod vedením štátnej univerzity North Carolina State University. Nachádza sa na pobreží Atlantického oceánu, na juhovýchode USA, v hlavnom meste federálneho štátu Severná Karolína, v meste Raleigh. 
Centennial Campus of North Carolina State University je rozdelený do dvoch areálov, hlavný areál Centennial Campus a ďalší, ktorý vznikol neskôr Centennial Biomedical Campus. Areál parku má 3300 hektárov, na ktorých je 32 budov. Ďalšie budovy, ako knižnica, centrum domácich zvierat a rezidencia pre zamestnancov a študentov sú vo výstavbe (2010). Vzdelávací park je domovom pre 62 podnikov, vládnych alebo neziskových organizácií a viac ako 75 univerzitných výskumných centier, inštitútov a laboratórií. Podmienkou pre spoločnosti sídliace v areáli je ich programové prepojenie s univerzitou, napríklad spolupráca firiem v oblasti výskumu alebo spolupráca študentov na projektoch spoločností. Centennial Campus of North Carolina State University zamestnanáva 2470 zamestnancov v partnerských podnikoch a inštitúciach, 1 350 univerzitných zamestnancov a 4 000 študentov (2010).
Centennial Campus of North Carolina State University patrí do spolku Raleigh and Triangle Community, ktorý je jeden z najlepších pre život a prácu vo svete. Vedľa laboratórnych, kancelárskych a obytných komplexov, je v areáli jazero s rybárskym mólom Lake Raleigh a roziahlou zazelenanou plochou. Centennial Campus of North Carolina State University podporuje golf. V areáli je 18-jamkové ihrisko pre mužský a ženský univerzitný golfový tím.
História.
Výskumný park Centennial Campus of North Carolina State University bol založený v roku 1984, po pridelení 156 hektárov pôdy guvernérom Severnej Karolíny Jamesom B. Huntom. Tento pozemok pôvodne patril psychiatrickému zariadeniu Dorothea Dix Hospital. O začiatok výstavby výskumného centra sa postaral rektor fakulty dizajnu Claude McKinney. Prvá spoločnosť, ktorá sa do areálu nasťahovala v roku 1991 bola spoločnosť ABB. Ešte v tom istom roku sa do areálu presťahovala ako prvá z fakúlt univerzity North Carolina State University jej fakulta textilu. Dodatočný areál Centennial Biomedical Campus bol zriadený v roku 2000. Začiatkom roku 2002 začala sťahovanie do výskumného centra fakulta inžinierstva a neskôr ďalšie fakulty a spoločnosti. Hlavné oblasti výskumu sú zdravie a životospráva, energie a životné prostredie, inovácie vo vzdelávaní a bezpečnosť a ochrana.
Univerzitné fakulty.
Fakulta inžinierstva vo výskumnom parku v Centennial Campus of North Carolina State University je najväčšia fakulta univerzity. Jej kľúčové oblasti výskumu fakulty sú bioinžinierstvo, nanotechnológie a informačné a komunikačné technológie. V roku 2007/2008 jej ročné výdavky vynaložené na výskum presiaholi 121 miliónov dolárov. Fakulta textilu je najväčšia fakulta tohto typu na svete.. Fakulta veterinárnej medicíny sa zameriava na prípravu veterinárov a veterinárnych vedcov pri presadzovaní zdravia zvierat a ľudí na bunkovej úrovni prostredníctvom celých ekosystémov. Je najmladšou veterinárnou fakultou v USA. Aj napriek tomu dosahuje medzinárodné uznanie v rámci výučby a výskumu. Podľa "U.S. News &amp; World Report Survey" je piata najlepšia veterinárna fakulta, zo všetkých 28 veterinárnych fakúlt v USA. Pedagogická fakulta sa zameriava na inovácie v oblasti vzdelávania vo všetkých oblastiach života. Pripravuje profesionálov schopných ďalej vzdelávať a viesť. Fakulta pre postgraduálne štúdium patrí medzi najlepšie fakulty tohto typu.
 Ďalšie fakulty, ktoré sú v parku zastúpené, sú fakulta manažmentu, fakulta dizajnu, fakulta poľnohospodárstva a prírodných vied, fakulta humanitných a spoločenských vied, fakulta prírodných zdrojov a fakulta fyzikálno-matematických vied.
Spoločnosti.
Výskumná činnosť spoločností v Centennial Campus of North Carolina State University sa zameriava predovšetkým na oblasť vývoja technológií pre využitie bioenergie, oblasť biotechnológie a výskumu v oblasti biomedicíny, nanotechnológie a materiálov so špeciálnymi vlastnosťami, oblasť životného prostredia, inteligentných systémov a informačných technológií a oblasť inovatívneho vzdelávania.
Najvýznamnejšími spoločnosťami, ktoré sú vo výskumnom parku zastúpené sú "Red Hat, Inc."; "ABB"; "3F, Inc."; "Able SoftSystems"; "Advanced Energy Corportion (AEC)"; "Agile Sciences"; "Agiled Technologies"; "All Systems Broadband"; "Allied Telesis Labs, Inc."; "Analog Devices"; "Baron Advanced Meteorological Systems (BAMS)"; "U.S. Department of Agriculture"; "Talecris Biotherapeutics"; "NOAA National Weather Service"; "Handsfree Networks"; "GlaxoSmithKline"; "Handsfree Networks"; "Green Energy Corp."; "MeadWestVaco (MWV)" a iné.
Napríklad spoločnosť "Green Energy Corp. (GEC)" je technologická spoločnosť, poskytujúca služby v oblasti softvérového inžinierstva komunikácií, verejných služieb a energetických spoločností. Zaoberá sa vývojom a dodávaním softvérových produktov a služieb. Ďalšou významnou spoločnosťou je spoločnosť "GlaxoSmithKline (GSK)", ktorá sa zameriava na farmaceutický výskum a je aktívnym partnerom Svetovej zdravotníckej organizácie). Je jednou z mála farmaceutických spoločností, ktoré vedú pre Svetovú zdravotnícku organizáciu, výskumy liekov a vakcín proti trom najzávažnejším civilizačným ochoreniam HIV/AIDS, tuberkulóza a malária. Spoločnosť vyvinula niekoľko popredných liekov proti týmto ochoreniam. Taktiež sa tu vedú výskumy liekov proti ochoreniam ako astma, vírusové a infekčné ochorenia, cukrovka, duševné choroby a zažívacie problémy. Okrem toho je "GlaxoSmithKline (GSK)" významným lídrom v oblasti vakcín a vývoja nových liekov proti rakovine.

</doc>
<doc id="333678" url="https://sk.wikipedia.org/wiki?curid=333678" title="Z extrému do ekstrému">
Z extrému do ekstrému

Z extrému do ekstrému je štúdiový album Roba Grigorova &amp; Midi, ktorý bol vydaný v roku 1993.

</doc>
<doc id="333679" url="https://sk.wikipedia.org/wiki?curid=333679" title="Vdýchni reggae">
Vdýchni reggae

Vdýchni reggae - Shaba Robo Grigorov &amp; MIDI je štúdiový album Roba Grigorova &amp; Midi, ktorý vydalo v roku 1995 hudobné vydavateľstvo Musica .

</doc>
<doc id="333680" url="https://sk.wikipedia.org/wiki?curid=333680" title="MDF">
MDF

MDF môže znamenať:

</doc>
<doc id="333681" url="https://sk.wikipedia.org/wiki?curid=333681" title="Giovanni Battista Tiepolo">
Giovanni Battista Tiepolo

Giovanni Battista Tiepolo, tiež Giambattista Tiepolo, (* 5. marec 1696, Benátky – † 27. marec 1770, Madrid) bol taliansky neskorobarokový maliar, významný predstaviteľ benátskej výtvarnej školy, jeden z najväčších maliarov 18. storočia.
Počas svojho umelecky mimoriadne plodného života obohatil európske výtvarné umenie o stovky alegorických, religióznych a portrétnych diel. Mnohé jeho freskové maľby sú dodnes klenotmi interiérovej výzdoby sakrálnych ale i profánnych stavieb v Taliansku (v Benátkach, Miláne, Udine, Bergame a vo Vicenze), v Španielsku (Kráľovský palác v Madride) a v bavorskom Würzburgu (Würzburská rezidencia).
Mladosť a rané obdobie tvorby.
Pochádzal z pomerne zabezpečenej rodiny (otec bol obchodníkom). Už v mladom veku sa uňho prejavilo umelecké nadanie. Jeho prvým majstrom bol Gregorio Lazzarini, maliar historických a mytologických námetov. Tiepolo ako devätnásťročný vytvoril prvé samostatné dielo – olejomaľbu "Obetovanie Izáka" pre benátsky kostol Santa Maria dell'Ospedaletto. Z roku 1717 pochádza zápis s Tiepolovým menom ako členom maliarskeho cechu.
Jeho rané práce sa spájajú s rodným mestom, čím sa postupne stával známym a vyhľadávaným umelcom. Svedčí o tom množstvo ponúk, ktoré však často pre zaneprázdnenosť nemohol prijať.
V rokoch 17251730 vytvoril súbor pláten pre benátsky Palazzo Dolfin, dnes však rozptýlených na rôznych miestach.
V roku 1726 prijal zákazku cirkevného bratstva z Udine na výzdobu kaplnky v miestnej katedrále. Súčasne v Udine až do roku 1728 pracoval na freskovej výzdobe Arcibiskupského paláca – diela "Pád pyšných anjelov" a osem monochrómnych malieb so starozákonnými námetmi.
Benátky a Miláno.
V roku 1731 vznikol krásny freskový cyklus paláca Archinto v Miláne. Fresky s mytologickou tematikou, napr. "Perseus a Andromeda", "Junona, Fortuna a Venuša", pokrývajú stropy hlavnej a štyroch ďalších sál paláca. Z toho istého roku pochádza freskový cyklus v milánskom paláci Dugnani.
Ešte počas milánskeho pobytu dostal poverenie na freskovú výzdobu stien kaplnky Colleoniovcov v Bergame, ktorú ešte v roku 1475 vybudoval v renesančnom slohu Giovanni Antonio Amadeo ako mauzóleum rodiny Colleoniovcov. V rokoch 17321733 tu v dvoch etapách vznikol cyklus malieb s náboženskou (fresky "Svätý Marek", "Umučenie svätého Bartolomeja", "Krst Krista", "Sťatie Jána Krstiteľa" a ďalšie) a alegorickou tematikou (alegórie Cností).
V roku 1734 gróf Loschi u Tiepola objednal výzdobu hlavného schodiska a hlavnej siene svojej vily vo Vicenze. Tiepolo tu po sebe zanechal freskový cyklus s alegorickými námetmi, ktorých ideovou myšlienkou je triumf dobrých vlastností nad zlými – "Čas odhaľujúci Pravdu", "Pracovitosť víťazí nad Lenivosťou", "Nevinnosť odháňajúca Neresť", "Skromnosť zapudzujúca Pýchu", "Odvaha venčená Slávou". Tento alegorický súbor, vyplňujúci neveľké priestory, sa vyznačuje vysokou výtvarnou hodnotou, najmä vďaka farebnému prevedeniu, pripomínajúceho javiskové dekorácie.
V roku 1736 bol Tiepolo nútený odmietnuť ponuku švédskeho kráľa Fridricha I. na výzdobu Kráľovského paláca v Štokholme.
V nasledujúcom roku vytvoril tri fresky v milánskej Bazilike Sant'Ambrogio.
V roku 1737 uzavrel Tiepolo zmluvu na výzdobu dominikánskeho kostola Santa Maria dei Gesuati v Benátkach. Práce v tomto kostole trvali od mája 1737 do októbra 1739. Vznikli tu tri veľké fresky "Oslava svätého Dominika", "Madona odovzdávajúca svätému Dominikovi ruženec" a "Panna Mária sa zjavuje svätému Dominikovi". Počas prác v tomto kostole vytvoril v benátskom kostole Sant'Alvise triptych na tému Utrpenie Pána – "Korunovanie tŕním", "Nesenie kríža" a "Bičovanie".
Už od roku 1739 prebiehali medzi umelcom a vedením benátskej Scuola Grande dei Carmini rokovania o výmaľbe interiérov. Kvôli prácam v Miláne musel túto zákazku načas odložiť; práce dokončil v roku 1743. Vznikol ju majstrovský freskový náboženský a alegorický cyklus v hlavnej sále – "Panna Mária Karmelská sa zjavuje blahoslavenému Šimonovi Stockovi", "Anjel ukazuje škapuliar dušiam v očistci", "Anjel zachraňuje robotníka uctievajúceho Pannu Máriu", "Anjel so zvitkami a puttovia nesúci školskú kroniku" a ďalšie.
Ďalšou Tiepolovou umeleckou „zastávkou“ bolo neveľké mesto Montecchio Maggiore neďaleko Vicenzy, kde v tunajšej vile Cordellina vytvoril v roku 1743 alegorický freskový súbor v hlavnej sále vily (napr. "Triumf Statočnosti a Odvahy"). Ešte v tom istom roku dokončil šesť monochrómnych fresiek v kostole San Francesco della Vigna v Benátkach.
V rokoch 17471750 vytvoril Tiepolo nádherný freskový súbor v Palazzo Labio v Benátkach. Cyklus s tematikou antických dejín a mytológie je priamou oslavou patricijského rodu Labiovcov. Spomedzi malieb na strope hlavnej sály a stien zaujmú fresky "Stretnutie Antonia s Kleopatrou" a "Kleopatrina hostina", ktoré umelec umiestnil do bohatých iluzívnych architektonických rámov.
Pre benátskeho dóžu Pietra Grimaniho vytvoril v rokoch 17481750 plátno "Neptún obdarováva Benátky", oslavnú alegóriu Benátok (dnes v Dóžovom paláci).
Würzburg.
K jedným z najvýznamnejších umelcových prác patrí fresková výzdoba stien a stropov hlavného schodiska a Cisárskej sály kniežacieho sídla a zámockej kaplnky v bavorskom Würzburgu z rokov 17511753. V alegorických a apoteóznych maľbách tu mal Tiepolo ako zrelý umelec možnosť naplno prejaviť svoju obrazotvornosť a výrečnosť výtvarného prejavu. Možno povedať, že v tejto kniežacej rezidencii podal Giambattista Tiepolo svoj vrcholný výkon. Naplno sa oddal svojím predstavám stvárňovania apoteóz mocných tohto sveta. Tento ideovo rozsiahly freskový súbor predstavuje jedinečný príklad celistvosti, farebnej nádhery a sily iluzívneho prevedenia.
Počas würzburgského pôsobenia vytvoril fresky "Apolón privádza Barbarossovi nevestu Beatrice Bourbonskú", "Investitúra biskupa Harolda", "Barbarossova svadba" (v Cisárskej sále) a "Apoteóza kniežaťa-biskupa Karola Filipa von Greiffenklau", "Olymp" a alegórie štyroch svetadielov – Európy, Afriky, Ameriky a Ázie – na strope hlavného schodiska. Pre zámockú kaplnku namaľoval obrazy "Pád pyšných anjelov" a "Nanebovzatie Panny Márie". Okrem toho z tohto obdobia pochádza niekoľko obrazov, napr.: "Klaňanie troch kráľov", pôvodne určený pre benediktínsky kostol v Schwarzachu či obrazy s mytologickým námetom "Rinaldo a Armida" a "Rinaldo opúšťa Armidu" (dnes obe diela v mníchovskej Alte Pinakothek).
Návrat do Benátok.
Od roku 1753 kedy sa vrátil do rodných Benátok ho môžeme považovať za zrelého a skúseného umelca s vyhraneným umeleckým prejavom.
Hneď v júni nasledujúceho roku začal s prácami na súbore fresiek pre kostol della Pietà, jedného zo skvostov benátskej neskorobarokovej architektúry. Veľkolepá freska "Triumf Viery" zdobí strop hlavnej chrámovej lode.
Od roku 1757 pracoval spolu so synom Domenicom na výzdobe vily Valmarana na okraji Vicenzy. Vznikol tu jedinečný freskový cyklus s mytologickými námetmi.
Zo šesťdesiatych rokoch 18. storočia pochádza jedno z vrcholných Tiepolových diel – fresková výmaľba vily Pisani, architektonického skvostu mestečka Stra neďaleko Benátok. Strop hlavnej sály zdobí impozantná freska "Apoteóza rodu Pisaniovcov", zasadená do maľovaného architektonického rámu. Fresku vypĺňa množstvo postáv – mužských i ženských satyrov, mytologických a alegorických bytostí no umiestnil tu aj postavy príslušníkov rodu.
Madrid.
V roku 1762 prijal ponuku španielskeho kráľa Karola III. na stropnú výzdobu sál Kráľovského paláca v Madride. V tomto roku sa vysťahoval do Španielska, ktoré sa stalo jeho domovom až do sklonku života. Pôvodne vyhotovil iba jednu fresku v Trónnej sále, ktorá sa však kráľovskej rodine páčila natoľko, že mu ponúkli výmaľbu ešte dvoch miestností. Spolu so svojimi symni, v ktorých mal kvalitných pomocníkov, tu vytvoril grandiózne dielo znamenajúce akúsi rekapituláciu jeho dovtedajšej umeleckej dráhy. Výzdoba Kráľovského paláca pozostáva z fresiek "Sláva Španielska" v Trónnej sále, venovanej oslave španielskej kráľovskej dynastie (na freske defilujú alegorické postavy stelesňujúce vlastnosti kráľa Karola III., charakteristické produkty zastupujú niektoré španielske provincie a predstavitelia domorodých kmeňov Ameriku, predstavujú sa tu i historické postavy, napr. Kolumbus), "Apoteóza španielskej monarchie" na strope miestnosti zvanej Salónik so zobrazenými mytologickými postavami a "Apoteóza Aeney", symbolizujúca nehynúcu slávu Aenea, zakladateľa rímskej moci, zahŕňajúcej aj španielsku monarchiu, ktorá sa od počiatku považovala za dedičku rímskej ríše.
Viacerí odborníci považujú fresky v Madride za menej výrazové než würzburgské práce, kde absentuje pre Tiepola tak charakteristická farebnosť a obrazotvornosť. Súčasne to však vysvetľujú pre autora zmenenými životnými podmienkami – vysoký vek, melanchólia a chlad cudzieho prostredia. Napriek tomu sú madridské fresky Tiepolovým dôstojným umeleckým vyvrcholením.
Okrem freskovej výmaľby kráľovského sídla počas madridského pobytu vytvoril i niekoľko religióznych obrazov pre kostol San Pascuale v Aranjueze.
Osobný život.
V novembri 1719 sa oženil s Cecíliou Guardiovou, pochádzajúcou z benátskej maliarskej rodiny (jej traja bratia –  Gianantonio, Francesco a Nicola – boli významnými benátskymi umelcami), ktorá pri ňom stála až do jeho smrti. Spolu sa im narodilo desať detí, z ktorých sa sedem dožilo dospelosti. Spomedzi všetkých sú najznámejší jeho dvaja synovia – Giovanni Domenico a Lorenzo Baldissera, ktorí pokračovali v otcových stopách ako maliari.
Giovanni Battista Tiepolo umrel 27. marca 1770 v Madride. Pochovali ho v miestnom kostole San Martino.
Dielo.
Giovanni Battista Tiepolo bol nielen významným predstaviteľom benátskej maliarskej školy, ale predovšetkým znamenitým talianskym freskárom. Jeho dielo, osobité, monumentálne, plné farebnej živosti, vnieslo do výtvarného prejavu prvky iluzionizmu; krajina kombinovaná s iluzívnou architektúrou a otvárajúca sa do oblačného a nekonečného neba je v jedinečnej symbióze prepojená s organickou zložkou, tvorenou množstvom dokonale vyprofilovaných postáv.
Už jeho raná tvorba dokazuje, že bol umelcom mimoriadne vyspelým a predčasne vyzrelým, kvôli čomu sa tešil ochotnému a vrelému porozumeniu v svetských i cirkevných kruhoch.
Úplne výstižne Tiepolovu tvorbu charakterizovala kritika, ktorá sa objavila v roku 1730, považujúc ho za "„priekopníka moderného vkusu, obdivujúc jeho bohaté nadanie, nápaditosť a neobvyklosť myšlienok.“"
Giovanni Battista Tiepolo patrí k umelcom, ktorí si svoju slávu užívali už počas života. Jeho dielo je mimoriadne rozsiahle; okrem bezpečne datovaných prác sa mu pripisuje množstvo diel vytvorených v spolupráci i inými umelcami.
Prvotní bádatelia a znalci Tiepolovho diela ho považovali za Veroneseho nasledovníka.
Významné miesta s Tiepolovými dielami.
"Tabuľka udáva významnejšie miesta „maliarových umeleckých zastavení“"
Výber z tvorby.
Vzhľadom k rozsiahlosti Tiepolovej tvorby (pripisuje sa mu autorstvo viac ako tristo prác) bolo spočiatku obťažné vytvoriť akýsi ucelený súbor obsahujúci zoznam jeho prác. Tiepolovo autorstvo u množstva diel bolo dokázané až časom; na mnohých dielach sa podieľal ako spoluautor. Za veľmi vierohodný sa považuje katalóg maliarových prác vytvorený v roku 1962 znalcom Tiepolovho umenia A. Morassim.

</doc>
<doc id="333682" url="https://sk.wikipedia.org/wiki?curid=333682" title="Pop 100">
Pop 100

Pop 100 je jedným z mnohých rebríčkov amerického hudobného magazínu Billboard. Je založený na hranosti na 40 rozhlasových staniciach, predaji singlov a digitálnom sťahovaní.
Histótia.
Rebríček Pop 100 bol vyvinutý ako odpoveď na kritiku populárneho rebríčka Billboard Hot 100. Rebríček bol kritizovaný za to, že popové, rockové a country piesne sa len ťažko dostali do prvej desiatky. Napríklad v roku 2004 každá skladba, ktorá bola na vrchole Billboard Hot 100 bola od hip-hopového alebo R&amp;B hudobníka. V čase keď vznikol rebríček Pop 100 sa len jednej country piesni za celých 20 rokov podarilo dostať na #1.
Popri rebríčku Pop 100 začal činnosť aj rebríček Pop 100 AirPlay, na základe hranosti v rozhlasových staniciach.

</doc>
<doc id="333689" url="https://sk.wikipedia.org/wiki?curid=333689" title="Cetina">
Cetina

Cetina je rieka v Dalmácii, v južnej časti Chorvátska. Pramení v Dinárskych horách neďaleko obce Cetina v nadmorskej výške a po ústi v Omiši do Jadranského mora. Povodie Cetiny je .
Priebeh toku.
Prameň rieky sa nachádza pri rovnomennej obci Cetina, odkiaľ tečie juhovýchodným smerom. Po približne vteká do priehrady Peručko jazero, ktoré je významnou zásobárňou pitnej vody. Tok pokračuje krasovou oblasťou Sinj ( vysoké skaly, vodopády, jazerá, podzemné chodby a vysoký vodopád Gubavica) a od mesta Trilj tečie opäť kaňonom. Spád rieky a okolitý terén využíva systém vodných elektrární na výrobu elektrickej energie. Pri Šestanovaci vytvára Cetina oblúk a smeruje na západ, aby kaňonom prekonala posledný úsek planiny Mosor a v Omiši odovzdala svoje vody Jadranskému moru.
Počas letnej turistickej sezóny sa na dolnom toku (od Slime po Radman) koná dvakrát denne po dobu 3 až 4 hodiny rafting.
Priehrada bola počas vojny v roku 1995 terčom srbských teroristov, ktorí sa pokúsili zničiť priehradný múr a zaplaviť široké okolie a dôležité mestá (Sinj, Trilj, Omiš) i komunikácie. Napriek poškodeniu priehrada útoku odolala.

</doc>
<doc id="333690" url="https://sk.wikipedia.org/wiki?curid=333690" title="Hviezdy magického neba 1986">
Hviezdy magického neba 1986

Hviezdy magického neba 1986 je dvojdielny televízny záznam Slovenskej televízie Bratislava Gála programu Magicfestivalu Bratislava 1986. Program v roku 1986 vyrobila Slovenská televízia Bratislava.
Hviezdy magického neba 1986 I..
Stopáž: 00:45:23
Hviezdy magického neba 1986 II..
Stopáž: 00:45:44
Zdroje.
Archív Slovenskej televízie Bratislava

</doc>
<doc id="333695" url="https://sk.wikipedia.org/wiki?curid=333695" title="Hviezdy magického neba 1987">
Hviezdy magického neba 1987

Hviezdy magického neba 1987 je dvojdielny televízny záznam Slovenskej televízie Bratislava Gála programu Magicfestivalu Bratislava 1986. Program v roku 1986 vyrobila Slovenská televízia Bratislava.
Hviezdy magického neba 1987 I..
Stopáž: 00:39:06
Hviezdy magického neba 1987 II..
Stopáž: 00:53:05
Zdroje.
Archív Slovenskej televízie Bratislava

</doc>
<doc id="333701" url="https://sk.wikipedia.org/wiki?curid=333701" title="University of North Texas Research Park">
University of North Texas Research Park

University of North Texas Discovery Park (predtým University of North Texas Research Park) je satelitné výskumné zariadenie severo-texaskej univerzity University of North Texas v USA v štáte Texas. V januári 2003 boli zariadenia a priestory, dovtedy využívané spoločnosťou Texas Instruments, poskytnuté študentom vysokej školy technickej a vysokej školy informatiky. Domy, kancelárie a laboratóriá boli rovnako poskytnuté ústavu strojárskych technológií, ústavu informatiky a výpočtovej techniky, novovytvoreným katedrám elektrotechniky, knihovníctva, informačným vedám a vzdelávacím technológiám. Centrum pre rozvoj a transfer technológií začalo prevádzku vo výskumnom parku v roku 2006. V roku 2007 sa pripojila katedra strojného inžinierstva a energetiky. Výskumný park má knižnicu, ktorá je rozdelená do dvoch oblastí - vydavateľskej časti a príručnej knižnice.
Pre tento druh univerzitného klastra je typické, že pracovné tímy sú zložené z vedúcich výskumníkov, fakúlt, študentov a inštitúcií zaoberajúcich sa výskumom, ktorí si navzájom vymieňajú myšlienky a zdroje. Hybridné myslenia prinášajú inovatívne riešenia a nové poznatky. University of North Texas podporuje kreatívne súťažné metódy, ktoré nájdu uplatnenie v humanitných vedách. Rovnako aktívne pracuje na získavaní nových talentov pre svoje zoskupenia.

</doc>
<doc id="333709" url="https://sk.wikipedia.org/wiki?curid=333709" title="Kúzelníci z Waverly">
Kúzelníci z Waverly

 
Kúzelníci z Waverly (angl. "Wizards of Waverly Place") je americký fantasy sitkom vysielaný na stanici Disney Channel a nominovaný na cenu Emmy. Premiéru mal 12. októbra 2007 a záverečná epizóda bola odvysielaná 6. januára 2012. Seriál vytvoril Todd J. Greenwald. Dej sa zameriava na troch súrodencov: Alex (Selena Gomezová), Justina (David Henrie) a Maxa (Jake T. Austin), ktorí majú čarovné schopnosti a súperia o moc a titul kúzelníka rodiny. Na Slovensku sa seriál vysielal od 18. septembra 2012 na televízii JOJ Plus.
O seriáli.
Seriál sa sústredí na rodinu Russových, ktorá zahrňuje Alex (Selena Gomezová), jej staršieho brata Justina (David Henrie) a ich mladšieho brata Maxa (Jake T. Austin); Alexina najlepšia kamarátka Harper (Jennifer Stonová) tiež patrí do dejovej linky. Traja súrodenci sú kúzelníci a žijú spoločne so svojím taliansko-americkým otcom Jerrym (David DeLuise), ktorý je sám bývalým kúzelníkom a ich mexicko-americkou matkou Theresou (María Canals Barrera).
Deťom nie je povolené používať kúzla bez dozoru a len jeden z nich bude mať magické schopnosti, až budú dospelí a to bude rozhodnuté v kúzelníckom súboji. Ich otec Jerry vyhral tuto súťaž, ale predal svoje schopnosti jeho bratovi, aby sa mohol oženiť s ich matkou Theresou, ktorá je smrteľník, pretože kúzelník nemá dovolené oženiť sa so smrteľníkom. Alex sa občas dostáva do problémov pri používaní magických schopností, Justin vždy presvedčuje Alex, aby nerobila ešte viac problémov, než v ktorých už je a učí sa lekcie a mravy, ktoré sa vzťahujú ku kamarátom, rodine a škole.
Produkcia.
Seriál vytvoril a produkoval Todd J.Greenwald, ktorý začal vyvíjať seriál ako autor a producent počas prvej série seriálu "Hannah Montana". Seriál je produkovaný It's a Laugh Productions a Disney Channel Original Productions. Hlavnú pieseň seriálu, ktorú napísal John Adair a Steve Hampton je v techno-popovom štýle a naspievala ju Selena Gomezová.
Seriál sa nakrúca v Hollywood Center Studios v Hollywoode v Kalifornii. Prvá epizóda bola vysielaná 12. októbra 2007, bola vysielaná okamžite po premiére filmu Twitches Too z Disney Channel Original Movie.
Série.
"Podrobnejší popis nájdete v článku:" Zoznam častí seriálu Kúzelníci z Waverly

</doc>
<doc id="333725" url="https://sk.wikipedia.org/wiki?curid=333725" title="I Am... World Tour (album)">
I Am... World Tour (album)

I Am... World Tour je štvrtý koncertný album americkej R&amp;B speváčky Beyoncé.

</doc>
<doc id="333726" url="https://sk.wikipedia.org/wiki?curid=333726" title="Apertium">
Apertium

Apertium je rule-based platforma pre strojový preklad. Apertium je otvorený softvér vydaný pod GNU General Public License licenciou.
História.
Apertium vzniklo ako jeden z engine-ov pre strojový preklad v projekte OpenTrad, ktorý bol sponzorovaný španielskou vládou. Pôvodne bolo navrhnuté na preklad úzko súvisiacich jazykov, aj keď nedávno expandovalo, aby obsiahlo aj navzájom odlišnejšie jazyky. Pre vytvorenie nového systému pre strojový preklad je potrebné len vyvinúť lingvistické dáta (slovníky, pravidlá) v dobre špecifikovanom XML formáte.
Jazykové dáta vyvinuté pre Apertium (v spolupráci s Universidade de Vigo, Universitat Politècnica de Catalunya a Universitat Pompeu Fabra) momentálne podporujú (v stabilnej verzii) astúrčinu, baskitčinu, bretónčinu, bulharčinu, katalánčinu, dánčinu, angličtinu, Esperanto, francúzštinu, galčinu, islandčinu, macedónčinu, nórčinu (Bokmål a Nynorsk), okcitánčinu, portugalčinu, románčinu, španielčinu, švédčinu a waleštinu. Úplný zoznam jazykov je uvedený nižšie. Vo vývoji projektu Apertium je zapojených aj niekoľko spoločností, vrátane Prompsit Language Engineering, Imaxin Software a Eleka Ingeniaritza Linguistikoa.
Apertium je shallow-transfer systém pre strojový preklad, ktorý používa finite state transducery na všetky lexikálne transformácie, a skrytý Markovov model na part-of-speech tagging (t. j. gramatickú analýzu slovných druhov) alebo rozoznávanie slovných druhov. Pre niektoré dvojice jazykov (napr. bretónčina-francúzština) sú použité taktiež Constraint Grammar tagger-e.
Projekt sa zúčastnil v programe Google Summer of Code 2009 a 2010, a taktiež v Google Code-in 2010.
Dvojice jazykov.
Zoznam momentálne stabilných dvojíc jazykov; ukázanie kurzorom na kód jazyka zobrazí jazyk, ktorý daný kód reprezentuje.

</doc>
<doc id="333730" url="https://sk.wikipedia.org/wiki?curid=333730" title="Allier (rieka)">
Allier (rieka)

Allier je francúzska rieka dlhá . Pramení vo Francúzskom stredohorí a tečie na sever. Je ľavostranným prítokom rieky Loire, do ktorej sa vlieva pred jej ústím blízko mesta Nevers.

</doc>
<doc id="333732" url="https://sk.wikipedia.org/wiki?curid=333732" title="WikiSkripta">
WikiSkripta



</doc>
<doc id="333733" url="https://sk.wikipedia.org/wiki?curid=333733" title="Mark Webber">
Mark Webber

Mark Webber (* 27. augusta 1976, Queanbeyan) je austrálskypilot Formuly 1. Kariéru v F1 začal v sezóne 2002 v tíme Minardi, je bývalým pilotom tímu Red Bull Racing, pre ktorý získal so Sebastianom Vettelom v roku 2010 titul v Pohári konštruktérov. Webber je tiež zanieteným tenistom (3 krát vyhral tenisový turnaj F1 Pro-Am v Barcelone) a organizátorom charitatívnych akcií. 
Otec Marka predával motocykle, ktoré od malička priťahovali jeho pozornosť. V roku 1991 sa však rozhodol pre motokáry a napriek relatívne vysokému veku rýchlo dosiahol na najvyššie méty. Vyhral v šampionáte štátu Nový Južný Wales a prešiel do Formuly Ford, pre ktorú začal neskôr jazdiť medzinárodné preteky.
Zlom v kariére Marka Webbera nastal v roku 1995, kedy sa z Austrálie presťahoval do Veľkej Británie. Počas sezóny 1997 dostal ponuku od Mercedesu-AMG na miesto v pretekoch športových automobilov a hoci k dohode nedošlo, Mark pre tento tím testoval a stal sa oficiálnym juniorským jazdcom Mercedesu pre rok 1998 v šampionáte FIA GT. Začal spolupracovať s Paulom Stoddartom, v tom čase vlastníkom tímu European Racing v sérii Formula 3000 a po tom, čo Stoddart odkúpil tím Minardi, otvorili sa Markovi dvere do sveta F1 práve v monoposte Minardi. V závere roka 1999 sa Mark posadil do monopostu F1, keď testoval pre tím Arrows.
V sezóne 2000 už Austrálčan pôsobil ako testovací pilot Arrowsu, popri čom naďalej úspešne pôsobil vo Formule 3000, kde skončil na 3. mieste. Vo Formule 1 testoval pre tím Benetton a v nižšej súťaži sa stal jazdcom tímu Super Nova Racing, pre ktorý vybojoval celkové 2. miesto. 
V roku 2002 Marka na pozícii testovacieho jazdca v Benettone nahradil Fernando Alonso a stal sa jazdcom tímu Minardi. Debutoval na domácej Grand Prix Austrálie 2002 a vybojoval bodované 5. miesto, čím získal prvé body pre Minardi od roku 1999. 
V sezónach 2003 a 2004 jazdil v tíme Jaguar Racing, kde dosahoval najmä kvôli poruchovosti striedavé výsledky. 
Keďže bol osud tímu Jaguar pre sezónu 2005 nejasný, prestúpil Webber do Williamsu, kde jazdil s Nickom Heidfeldom. V Monaku dosiahol Mark po skvelom výkone na pódiové umiestnenie, keď skončil tretí. Sezónu po viacerých problémoch dokončil na 10. mieste so ziskom 36 bodov, v tej nasledujúcej skončil so ziskom 7. bodov až na 14. mieste. 
Po vypršaní kontraktu prešiel Webber do tímu Red Bull Racing, kde mal v sezóne 2007 jazdiť spolu s Davidom Coulthardom. Na Grand Prix Európy dosiahol na svoje druhé pódiové umiestnenie, rovnako tretím miestom, no napokon smolnú sezónu ukončil so ziskom 10 bodov na konečnom 12. mieste.
V sezóne 2008 získal pre Red Bull 21 bodov, čo stačilo na celkové 11. miesto, o rok neskôr to už bolo aj zásluhou víťazstiev v Nemecku a Brazílii 69,5 bodu, čo Austrálčanovi vynieslo konečné 4. miesto. Výbornými výkonmi pokračoval i v ročníku 2010, kedy ho zaváhania v závere sezóny obrali o náskok v boji o zisk titulu majstra sveta. Ten získal v posledných pretekoch jeho tímový kolega Sebastian Vettel a Mark sa so ziskom 242 bodov umiestnil na celkovom 3. mieste za Alonsom.
Kompletné výsledky vo Formule 1.
‡ Polovičný počet bodov, pretože bolo odjazdených menej ako 75% dĺžky pretekov.

</doc>
<doc id="333742" url="https://sk.wikipedia.org/wiki?curid=333742" title="Kaplnka Matky Božej (Veveří)">
Kaplnka Matky Božej (Veveří)

Kaple Matky Boží alebo Kaplnka Matky Božej Veverskej, leží asi 400 m juhozápadne od hradu Veveří. Kaplnka pochádza pravdepodobne z 12. storočia, prvá písomná zmienka pochádza z roku 1240. V okolí kaplnky sa rozkladá stredoveká obec, ktorá zanikla počas husitských vojen.
Opis.
Ide o dvojloďovú sakrálnu stavbu. Pôvodne románska kaplnka bola neskôr čiastočne prestavaná v gotickom slohu. Vežu zborili Švédi počas tridsaťročnej vojny a dodnes sa zachovala iba malá vežička s dvoma zvonmi. Južný románsky portál je na tympanóne ukončený gréckym krížom s dvoma levmi a vedie do bočnej, gotickej lode. Do hlavnej románskej lode sa vstupuje cez gotický západný vchod. Na štíte na východnej strane kaplnky je zreteľný neskorogotický reliéf ľudskej tváre.
Vnútorné vybavenie kaplnky je skromné. Cenný originál obrazu Madony Veverskej, ktorý niektorí bádatelia pripisujú Majstrovi Vyšebrodského oltára tvoriacemu okolo roku 1350, bol uložený v zbierke Národnej galérie v Prahe. Jeho kópiu z kaplnky ukradli v októbri 1993. Vo výklenku schodiska bol v roku 1837 pochovaný bývalý švédsky kráľ Gustáv IV. Adolf, o osem rokov neskôr však boli jeho pozostatky prenesené do Oldenburgu.
Priestranstvo okolo kaplnky slúžilo tiež ako cintorín pre okolité dediny. Napríklad zosnulí z Veverskej Bítýšky tu boli pochovávaní až do roku 1837, kedy bol založený obecný cintorín. Posledný pohreb sa pri kaplnke konal až v roku 1880.
Kaplnka leží v katastrálnom území Bystrca, ale cirkevne spadá pod správu farského úradu vo Veverskej Bítýške. V súčasnej dobe sa v kaplnke nekonajú pravidelné bohoslužby, pre cirkevné účely slúži iba pri niektorých sviatkoch. kaplnka Matky Božej je tiež obľúbeným miestom sobášov.

</doc>
<doc id="333743" url="https://sk.wikipedia.org/wiki?curid=333743" title="Slovak Open">
Slovak Open

Slovak Open je profesionálny tenisový turnaj ktorý sa hrá na tvrdom povrchu v interiéri. Koná sa v Národnom tenisovom centre v Bratislave. Turnaj usporadúva Slovenský tenisový zväz.
Kategórie a finančné prémie.
Muži.
Kategória ATP Challenger Tour
Ženy.
Kategória Ženský okruh ITF

</doc>
<doc id="333745" url="https://sk.wikipedia.org/wiki?curid=333745" title="Ritro Slovak Open">
Ritro Slovak Open



</doc>
<doc id="333746" url="https://sk.wikipedia.org/wiki?curid=333746" title="Slovak Open 2008">
Slovak Open 2008



</doc>
<doc id="333747" url="https://sk.wikipedia.org/wiki?curid=333747" title="The Long Road">
The Long Road

The Long Road je štvrtý štúdiový album kanadskej rockovej skupiny Nickelback. V Európe bol vydaný dňa 22. septembra 2003 a o deň neskôr v Spojených štátoch. Album bol vydaný cez vydavateľstvo Roadrunner Records. Tentokrát bol za produkciu albumu zodpovedný Chad Kroeger a Joe Moi, ktorý predtým pracoval so skupinou pri nahrávaní albumu "Silver Side Up". Názov albumu „The Long Road“, čo znamená „dlhá cesta“ a aj hovorí o dlhej ceste skupiny, od ich začiatkov až doteraz. Materiál bol nahrávaný v štúdiách Green House Studios, kde skupina nahráva od roku 1998 a v Mountain View Studios vo Vancouveri. Práce na albume trvali štyri mesiace. Album bol v Spojených štátoch ocenený 3x platinou za predaj viac ako 3,100,000 kópií, a v Kanade bol ocenený 4x platinou za predaj 400,000 kópií albumu. Album je posledným, ktorý bol nahraný s bubeníkom Ryanom Vikedalom. V roku 2010 magazín Billboard umiestnil album na #157 v zozname 200 najlepších albumov desaťročia.
Produkcia.
Za výrobu albumu bol zodpovedný frontman skupiny Chad Kroeger a Joe Moi, ktorý predtým pracoval so skupinou pri nahrávaní albumu "Silver Side Up". Skupina tiež spolupracovala s Randym Staubom, ktorý bol zodpovedný za mixovanie, a Georgom Marinom, ktorý bol zodpovedný za mastering. Mastering bol urobený v Sterling Sound a mixovanie v The Warehouse Studios vo Vancouveri.
Úspech.
Album si neodniesol taký úspech ako predchádzajúci, "Silver Side Up". Debutoval v USA na #6 v rebríčku Billboard 200. Vo Veľkej Británii o päť dní po premiére, teda 27. septembra získal zlatú platňu. Okrem toho v USA album získal trojnásobnú platinu za predaj 3 486 687 kópií, a v Kanade získal štvornásobnú platinu za predaj 400 000 kópií. V Austrálii sa albumu predalo v množstve 210 000 kópií za čo získal trojnásobnú platinu. Vo Veľkej Británii sa predalo 300 000 kópií, v Nemecku to bolo 200 000 kópií kde získal platinu. V Rakúsku sa predalo 15,000 kópií za čo album získal zlatú platňu a na Novom Zélande sa predal v množstve 15,000 kópií za čo získal platinovú platňu.
Album bol v roku 2004 nominovaný na cenu Grammy v kategórii Najlepší rockový album. V tom istom roku bol takisto nominovaný na dve ceny Juno Awards v kategóriách Album of the Year a Rock Album of the Year. Album "The Long Road" je jediným albumom skupiny Nickelback (nepočítajúc albumy "Curb" a "The State"), ktorý nezískal žiadne ceny Juno Awards.
Album získal trojnásobnú platinu od RIAA v marci 2005. Do dňa 28. januára 2009 bolo predaných 3 470 373 kópií albumu. V marci roku 2010 podľa asociácie Canadian Recording Industry Association predaj v USA prekročil 500 000 kópií albumu, vďaka čomu album získal päťnásobnú platinu.
Zostava.
Nickelback
Štúdioví hudobníci
Produkcia 

</doc>
<doc id="333749" url="https://sk.wikipedia.org/wiki?curid=333749" title="Pavol V. Podolay">
Pavol V. Podolay

Pavol V. Podolay (* 30. máj 1946, Bratislava) je výskumný pracovník, podnikateľ, politik,publicista a bývalý slovenský automobilový pretekár. Je čestným reprezentantom Bratislavskej župy pre Slobodný štát Bavorsko a prezidentom Nemecko-slovenskej hospodárskej únie. Má nemecké štátne občianstvo a štatút zahraničného Slováka.
V novembri 2010 mu v Bratislave udelil župan Pavol Frešo za zásluhy o rozvoj medzinárodnej spolupráce, na základe rozhodnutia zastupiteľsta župy, čestné občianstvo kraja. 
24. septembra 2017 bol Podolay zvolený poslancom Nemeckého spolkového snemu za stranu Alternatíva pre Nemecko. 
Vzdelanie.
Je absolventom Gymnázia Jána Papánka na Vazovovej ulici. Ďalej študoval na SVŠT v Bratislave, štúdium však neukončil pre odchod do Nemecka, a vyštudoval Vysokú školu pre politiku (Hochschule für Politik) pri Ludwig-Maximilian Universität (LMU) Mníchov. Absolvoval kurz ekonomiky a manažmentu na švajčiarskom inštitúte a ďalej sa vzdelával v oblasti IT na Technickej univerzite Mníchov.
Život.
Narodil sa v roku 1946 v Bratislave. Po vyučení sa za medicínskeho technika na Ústave experimentálnej medicíny Slovenskej akadémie vied začínal ako kardiotechnik pri operáciách srdca na 2. chirurgickej klinike Lekárskej fakulty Univerzity Komenského v Bratislave na Partizánskej ulici, ktorú viedol akademik MUDr. Karol Šiška. V roku 1968 bol v operačnom tíme, ktorý uskutočnil prvú transplantáciu srdca nielen v Česko-Slovensku, ale aj v strednej a východnej Európe. Na klinike pracoval aj na vývoji umelej srdcovej chlopne a iných technických zariadení v oblasti chirurgie srdca. V roku 1968 pracoval na renomovanej univerzite ETH (Eidgenössische Technische Hochschule) v Zürichu. Neskôr zakladal na Ústave lekárskej kozmetiky v Bratislave technické oddelenie. V roku 1982 sa vysťahoval do Nemecka. Od roku 1985 pôsobí v oblasti výskumu a IT na Technickej univerzite v Mníchove. Je aj publicisticky činný v oblasti hospodárstva a politiky. Po novembri 1989 založil v Bratislave a v Prahe jedny z prvých distribučných firiem pre lieky a doviezol do Česko-Slovenska prvý liek na odučenia sa od fajčenia. 
Verejnoprospešná činnosť.
V Nemecku sa začal v 90. rokoch angažovať aj v krajanských spolkoch, kde bol v roku 1998 zvolený za prezidenta Slovensko-Nemeckej únie a hovorcu Európskej rady Svetového kongresu Slovákov. V roku 2002 založil v Mníchove Nemecko-slovenskú hospodársku úniu na podporu hospodárskych kontaktov medzi oboma krajinami, kde je dodnes jej prezidentom. V roku 2003 bol vymenovany prvým bratislavským županom na Slovensku Ľubo Romanom za čestného reprezentanta BSK pre Slobodný štát Bavorsko. Ako člen Wirtschaftsattaché Club Bayern má kontakty aj v najvyšších štátnych orgánoch Slobodného štátu Bavorsko, ktoré využíva aj pre lobing Bratislavského samosprávneho kraja. Tieto svoje možnosti využíva nielen v prospech župy ale aj Slovenska, za čo bol v novembri 2010 županom Pavlom Frešom vymenovaný za Čestného občana Bratislavského samosprávneho kraja.
Šport.
V roku 1969 sa začal venovať aj automobilovému športu. Bol spoluzakladateľom Rallye Clubu Bratislava, kde v tej dobe spolu zo Strakom, Studeničom, Rajnohom, Matlovičom, Žigrajovou a Rybárikom dali základy automobilovému rely športu na Slovensku. V roku 1978 sa stal na vozidle Škoda 120 S Rallye absolútnym majstrom Slovenska v rely. V roku 1985 štartoval s vozidlom Audi 80 GTE v seriáli nemeckých pretekoch do vrchu. V Spolkovej republike Nemecko bol v roku 1989 manažérom prvého československého tímu F3, kde umožnil dvom pretekárom z Česko-Slovenska (Vorel a Dobrota) účasť v medzinárodných nemeckých majstrovstvách formule 3, v ktorých práve vtedy začínal svoju kariéru F3 aj neskorší 7-násobný majster sveta F1 Michael Schumacher.

</doc>
<doc id="333750" url="https://sk.wikipedia.org/wiki?curid=333750" title="Technopark Dubna">
Technopark Dubna

Technopark Dubna () je vedecko-technologický park v meste Dubna v Rusku, ktorý sa špecializuje na vytváranie intelektuálnych systémov riadenia prostredníctvom veľkých komplexných projektov v ekonomike, priemysle a sociálnej sfére. Výsledkami vedecko-technologického parku Dubna sú programové celky pre široký okruh problémov v oblasti podpory prijímania rozhodnutí a riadenia zložitých technických objektov a komplexov. Použitie týchto systémov v živote a vo svete je široký - sú to obrovské objekty štátneho riadenia, riadenia korporácií: obrana, doprava a logistika, energetika, telekomunikácie, naftový a plynárenský sektor, riadenie pri živelných pohromách a počas mimoriadnych udalostí, medicína, včítanie medicíny katastrof atď.
História.
Technopark Dubna bol založený v roku 1995, vedením mesta v súčinnosti s poprednými vedeckými, konštruktorskými a školskými organizáciami s cieľom inovačného rozvoja.
V roku 2000 sa Technopark Dubna stal súčasťou vedecko - vzdelávacích inštitúcií. V roku 2007 bol vyhlásený za sídlo zvláštneho ekonomického priestoru (zóny). 
Zaoberá sa: 
Technopark Dubna má vytvorenú vedecko-technickú radu. 60% spolupracovníkov tvoria kandidáti vied a doktori vied. Efektívne pracuje výrobná základňa závodov a firiem. Je nadviazaná úzka spolupráca s poprednými vzdelávacími inštitúciami v otázkach praktického zavádzania do ich života vedeckých poznatkov. Má rozvinutú regionálnu spoluprácu s vedeckými a výrobnými organizáciami Bieloruska, Ukrajiny, Kazachstanu a ďalšími štátmi spoločenstva nezávislých štátov a regiónov Ruska.
Poloha.
Vedecko-technologický park Dubna sídli v meste Dubna v Rusku, v meste, ktoré má štatút vedeckého centra. Vedecko-technologický park Dubna sa nachádza 120 km na sever od Moskvy na sútoku rieky Volga a riečneho kanála Moskva. Dopravnú prístupnosť predstavuje federálna cestná doprava, vzdialenosť od medzinárodného letiska Šeremetievo je 90 km. Ďalej je to železničné spojenie včítane expresného rýchlika DUBNA-MOSKVA. Pri výbere sídla bola vzatá do úvahy štátna politika podpory znalostnej ekonomiky. V Dubne je vytvorená zvláštna ekonomická zóna s ohľadom na zavádzanie technických vymožeností a je ruským strediskom pre programovanie.
Vedecko-technologický park Dubna sa venuje týmto činnostiam:
Zakladajúci a súčasní členovia.
K zakladateľom technoparku patria vedenie mesta Dubna, štátna vzdelávacia inštitúcia vysokoškolského vzdelania Moskovskej oblasti Medzinárodná univerzita prírody, spoločnosti a človeka Dubna, štátny podnik (spoločnosť) "Kozmické spojenie", štátna strojárska konštrukčná kancelária "Dúha", Verejná a. s. Závod Tenzor, Stredisko vzdelávania Dubna.

</doc>
<doc id="333752" url="https://sk.wikipedia.org/wiki?curid=333752" title="Jukebox">
Jukebox

Jukebox je automatický stroj na prehrávanie hudby, dnes už prevažne využívajúci systém MP3 v spojení s počítačom. Existuje niekoľko podôb samotného jukeboxu, k najznámejším patria tzv. "klasické", ktoré majú rozmery okolo 150 cm na výšku a 60 cm na šírku. Trendom poslednej doby je aj "nástenný", ktorý sa hodí do menších priestorov. Vďaka modernej technike a počítačom, ktoré nahradili CD disky, pojme takýto jukebox cez 30 000 skladieb a 4 000 interpretov, priemerná veľkosť diskov v jukeboxoch je od 200 do 400 GB. Tento obsah je viacmenej rovnaký vo všetkých jukeboxoch, vzhľadom na rovnaký zdroj, odkiaľ dáta pochádzajú, to zhromažďuje špeciálny klub vlastníkov CD pod dohľadom združenia OSA a Integram.
Pojem jukebox sa používa tiež pre softvér poskytujúci prehrávanie zbierky elektronických skladieb. Môže ísť o desktopovú aplikáciu sprístupňujúcu multimédiá uložené na danom počítači alebo webovú stránku, ktorá prehráva hudobné súbory zverejnené na internete.

</doc>
<doc id="333753" url="https://sk.wikipedia.org/wiki?curid=333753" title="Chodci sveta">
Chodci sveta

Chodci sveta je výberový album Roba Grigorova, ktorý je výberom z troch LP albumov: "Robo Grigorov – Midi" (1987), "Nohy" (1987), soundtracku k filmu "Fontána pre Zuzanu" (1989) a singlov. Album, ktorý vyšiel na CD nosiči, vydalo v roku 1997 hudobné vydavateľstvo Opus.

</doc>
<doc id="333757" url="https://sk.wikipedia.org/wiki?curid=333757" title="Rado Baťo">
Rado Baťo



</doc>
<doc id="333760" url="https://sk.wikipedia.org/wiki?curid=333760" title="Rudolf Cortés – Gold">
Rudolf Cortés – Gold



</doc>
<doc id="333761" url="https://sk.wikipedia.org/wiki?curid=333761" title="Sám (Robo Grigorov)">
Sám (Robo Grigorov)

Sám je štúdiový album Roba Grigorova, ktorý na CD nosiči vydalo v roku 1999 hudobné vydavateľstvo Warner music.

</doc>
<doc id="333762" url="https://sk.wikipedia.org/wiki?curid=333762" title="Štátna cesta 25 (Maďarsko)">
Štátna cesta 25 (Maďarsko)

Štátna cesta 25 (, ) je 82 km dlhá hlavná cesta (resp. cesta druhej triedy, ) v Maďarsku. Začína sa v obci Bánréve, kde sa napája na štátnu cestu 26 a pokračuje cez Ózd, Tarnalelesz a Jáger až na križovatku so štátnou cestou 3, ktorá sa nachádza v obci Kerecsend.

</doc>
<doc id="333765" url="https://sk.wikipedia.org/wiki?curid=333765" title="Flat on the Floor">
Flat on the Floor

„Flat on the Floor“ je skladba kanadskej rockovej skupiny Nickelback, z ich štvrtého štúdiového albumu "The Long Road". Autorom textu piesne je Chad Kroeger. Pieseň je po celú svoju dobu udržiavaná vo veľmi rýchlom tempe a obsahuje silné gitarové riffy. V polovici skladby je krátke spomalenie, po ktorom sa pieseň vracia do svojho rýchleho tempa. Z pohľadu na veľmi rýchle tempo a ťažký zvuk pieseň žánrovo pripomína speed metal.
Pieseň bol použitá v soundtracku hry "FlatOut 2".
Zostava.
Nickelback
Produkcia 
Ostatní

</doc>
<doc id="333766" url="https://sk.wikipedia.org/wiki?curid=333766" title="Ryan Vikedal">
Ryan Vikedal

Ryan Vikedal (* 9. máj 1975, Brooks, Alberta, Kanada) je bývalý bubeník kanadskej rockovej skupiny Nickelback. Vyrastal v Brooks v provincii Alberta - prvú biciu súpravu dostal k svojim 11. narodeninám. Jeho prvá skupina sa volala The Piemyn, v ktorej hral počas štúdia na strednej škole. Potom išiel na univerzitu Grand McEwan College do Edmontonu. Zarábal si hraním jazzovej hudby v baroch. Má staršieho brata Darrena a sestru Shelley.

</doc>
<doc id="333767" url="https://sk.wikipedia.org/wiki?curid=333767" title="Adastral Park">
Adastral Park

Adastral Park je technické výskumné centrum so sídlom v areáli Martlesham Heath, ktoré sa nachádza v blízkosti mesta Ipswich, v anglickom grófstve Suffolk na východnom pobreží Anglicka (asi 90 míľ od Londýna a 65 kilometrov od Cambridge). Adastral park je považovaný za jedno z popredných svetových centier technickej inovácie v odbore komunikácii, najmä vďaka výskumu optických technológií a digitálnych prepínačov.
História.
Park bol otvorený v roku 1975, pôvodne pod názvom "Post Office Research Station". 
Spočiatku bol cieľ výskumu zameraný na triedenie pošty, donáškovú technológiu a telekomunikácie. Po oddelení pošty od British Telecomu pred jeho privatizáciou, ktorá sa odohrala v na začiatku 80tych rokov, sa výskum sústredil práve na oblasť telekomunikácií. Park bol premenovaný na výskumné laboratóriá British Telecomunications (BT Labs) a následne na Adastral park; nový názov odrážal rozšírenie organizácií spolupracujúcich s BT Labs v tomto areáli, ako aj výskumných oblastí. K zmene na súčasný názov došlo v neskorých 90tych rokoch s cieľom vytvoriť technologický park výhradne pre použitie BT.
Park bol pomenovaný Stewartom Daviesom, generálnym riaditeľom podniku BT, ktoré tam v tom čase sídlilo. Meno je odvodené z motta Royal Air Force „per ardua ad astra“, čo znamená „napriek nepriazni ku hviezdam“. V súlade s "hviezdnym" názvom parku sú jednotlivé budovy a komplexy pomenované podľa hviezd alebo súhvezdí (príkladom je pomenovanie hlavného laboratórneho bloku Orion a jej necelých 61 metrov vysokej rádiovej veže Pegasus tower). Jedným z hlavných súčastí parku bol v tom čase Royal Air Force Martlesham Heath. Experimentálne testovacie lety lietadiel sa uskutočňovali z miestneho letiska a meno malo odzrkadľovať históriu experimentov a inovácií parku.
Keď sa zmenil názov na Adastral Park, nastali malé spory. Obchodný zástupca BT Richard Hayman si zaregistroval názov domény adastralpark, a pokúsil sa ju predať BT za nadsadenú cenu. BT ponuku odmietol a Haymana prepustil. Na oplátku Richard Hayman vytvoril na tejto adrese zoznamovaciu stránku.
V marci 2001 fakulta strojárskych vied z University College London tu zriadila prvý postgraduálny výskum a vyučovacie centrum.
Počas transformácie parku boli mnohé staré budovy odstránené a vykonali sa rozsiahle terénne úpravy. Centrum sa pretransformovalo na otvorený park s prevaže nízkopdlažnou zástavbou. Miesto pojme približne 4000 ľudí.
Najznámejšie spoločnosti so sídlom v Adastral parku.
Adastral Park je domovom mnohých spoločností, ktoré sú patria do skupiny InnovationMartlesham.
V lokalite sa nachádzajú výskumné jednotky štyroch vysokých škôl a zemská družicová stanica prevádzkovaná spoločnosťou Arqiva (miesto bolo vybraté pre viditeľnosť satelitov na východnom obzore).
Infraštruktúra.
Hlavným jadrom parku je sídlo výskumu BT a pridružených aktivít. Zamestnáva viac ako 3 500 ľudí, s viac než 70 000 návštevníkmi ročne. Ďalších 300 ľudí pracuje v parku v partnerských spoločnostiach.
Adastral Park je domovom aj pre "21CN", globálnu platformu BT, ktorej rozvoj je riadený zákaznícky. Umožňuje to zákazníkom podieľať sa priamo na definícii a vytváraní nových služieb. Vo Veľkej Británii je už základná komunikačná infraštruktúra kompletná a poskytuje komplexné služby, vrátane novej generácie širokopásmového pripojenia. Umožňuje prenosovú rýchlosť až 24Mbit/s pre viac ako desať miliónov domácností. 21CN predstavuje vôbec najväčšiu investíciu verejnej obchodnej spoločnosti do infraštruktúry vo Veľkej Británii.
Pôvodné laboratóriá (ešte v čase, keď bol BT súčasťou poštového úradu) boli slávnostne otvorené kráľovnou Alžbetou II. v roku 1975. Pred tým bolo sídlo výskumnej stanice poštového úradu v Dollis Hill.
Martlesham Heath si lokalitu vybral ako miesto pre výskumné zariadenia z dôvodu plochosti okolitej krajiny, ideálnej pre testovanie rádiových komunikačných systémov.
"Hub" je časť parku so službami pre pracovníkov a návštevníkov - sú tu lokalizované reštaurácie, WHSmith, kaviarne a ďalšie.
"AtLAS" je klubová organizácia, ktorá zabezpečuje spoločenské a športové vyžitie v Adastral Parku.
Plánované zmeny.
V budúcnosti sa plánuje vytvorenie Innovation Parku, nové spoločenské zariadenia, významné zmeny miestnej cestnej infraštruktúry a výstavba sídliska s kapacitou 2 000 domov.

</doc>
<doc id="333772" url="https://sk.wikipedia.org/wiki?curid=333772" title="Baracuda">
Baracuda

Baracuda bol nemecký dance projekt založený v roku 2002 Axelom Conradom a Ole Wierkom, ktorí sú členmi Groove Coverage. Členmi skupiny boli Tobias Lammer (DJ Toby Sky) a speváčka Suny.
História.
Prvýkrát debutovali s piesňou „Damn (Remember The Time)“, ktorá je coververziou piesne „Verdammt Ich Lieb Dich“ od Mattiasa Reima. Ďalšia pieseň s názvom „I Leave the World Today“ z leta roku 2003 už nebola tak populárna ako pieseň „Damn (Remember The Time)“. V júli 2005 vydali pieseň „Ass Up“, ktorá dosiahol #70 v nemeckom rebríčku Media Control Charts. Ďalším singlom bola pieseň s názvom „La Di Da“, ktorá bola vydaná v máji 2007. Dňa 1. augusta 2008 vydali coververziu piesne Lary Fabian s názvom „I Will Love Again“. Pieseň si ziskala obrovskú popularitu v Nemecku. Poslednou piesňou skupiny je šiesty singel s názvom „Where Is The Love“. Skladba má veľmi podobné riffy ako skladba „Amaranth“ od skupiny Nightwish v refréne. Okrem toho v piesni sú použité prvky skladby „Poison“ od Alice Coopera. Pieseň sa stala populárnou v dance scéne.
S vydaním šiestich singlov od roku 2003 majú fanúšikovia skupiny nádej, že bude vydaný plnohodnotný album.

</doc>
<doc id="333773" url="https://sk.wikipedia.org/wiki?curid=333773" title="Da Vinci Research Park">
Da Vinci Research Park

Da Vinci Research Park je belgický vedecký park nachádzajúci sa na bývalom letisku v Evere v blízkosti letiska Brusel v Bruselskom regióne. Park vedie spoločnosť Brussels Regional Investment Company.

</doc>
<doc id="333775" url="https://sk.wikipedia.org/wiki?curid=333775" title="Snežný skúter">
Snežný skúter

Snežný skúter je motorové vozidlo určené na jazdu po snehu. Pohyb je obvykle zaistený pásom vzadu (donedávna gumovým, dnes prevažne kevlarovým), riadenie pomocou jednej alebo dvoch lyží vpredu. Jeho použitie je praktické predovšetkým v horách a v arktických oblastiach.
Jazda na snežných skútroch je takisto prevádzkovaná ako šport (napr. preteky v jazde na snehu). Najprestížnejšie svetové preteky usporadúva asociácia World PowerSports Association.

</doc>
<doc id="333777" url="https://sk.wikipedia.org/wiki?curid=333777" title="Technopark Sarov">
Technopark Sarov

Technopark Sarov () je ruský vedecko-technický park, ktorý sa nachádza pri meste Sarov. Prioritami Technoparku Sarov sú informačné technológie, vytvárenie zložitých technických systémov a inovačné projekty. Technopark Sarov sa nachádza 5 km od mesta Sarov v Rusku, 190 km od Nižného Novgorodu a 400 km od Moskvy. Rozprestiera sa na križovatke troch ciest vedúcich do mesta Sarov, ciest, ktoré vedú do Divejevského a Voznesenského okresu Nižnonovgorodskej oblasti. 
História.
Históriu Technoparku Sarov treba chápať v spojitosti s históriou mesta Sarov. V roku 1938 ľudový komisariát prebral nad priemyselnou základňou vedenie. Na základe jeho rozhodnutia sa tu začalo s výrobou trieštivo-trhavých 152 mm delostreleckých nábojov a granátov. V roku 1942-1943 sa v Sarove vyrábali telá pre reaktívne strely Kaťuša. V roku 1946 mesto Sarov bolo vybrané ako tajné miesto pre výrobu jadrovej zbrane. Mesto má tajné názvy, ako napríklad: "KB11", "Moskva centrum – 300", "Kremlev", "Arzamas – 16".
Pod vedením Igora Vasilijeviča Kurčatova boli do výroby jadrovej zbrane boli zapojení poprední vedci, technici a robotníci. Dňa 29. augusta 1949 na semipalatínskom vojenskom polygóne úspešne prebehla skúška prvej sovietskej atómovej bomby – RDS-1. Dňa 12. augusta 1953 úspešne prebehla skúška prvej vodíkovej bomby – RDS-6s. Od tejto chvíle sa Sarov volal jadrový štít Ruska.
Mesto Sarov zohráva v obrannej politike dnešného Ruska (2014) významnú úlohu, je to najväčšie vedecko-výskumné stredisko Ruska. V jeho inštitúciach v súčasnosti (2014) pracuje približne 24.000 ľudí. Poslanie Technoparku Sarov je založené na rozvoji a komercionalizácii prevratných technológií svetovej a národnej úrovne v zmysle kompetencií "Russian Federal Nuclear Center - The All-Russian Research Institute of Experimental Physics (RFNC - VNIIEF)" a jeho partnerov.
Firmy technoparku.
Akcionármi technoparku Sarov sú: "AFK Sistema"; "ROSATOM"; "RUSNANO".
Partnermi technoparku Sarov sú: "Russian Federal Nuclear Center - The All-Russian Research Institute of Experimental Physics (RFNC - VNIIEF)"; "The Government of Nizhny Novgorod region"; "Fond sodeystviya razvitiyu malykh form predpriyatiy v nauchno-tekhnicheskoy sfere"; "Association of technology parks in the area of ​​high technology"; "National Association of Business Angels (NBAA)"; "MSU Science Park"; "Technopark STROGINO"; "RTI Systems"; "Mobile TeleSystems (MTS)"; "MTS Bank"; "Marchmont Capital Partners, LLC"
V technoparku sídlia nasledovné spoločnosti: "Greenatom"; "Sarow Engineering Center"; "Innovative Technology Center Sistema-Sarov"; "Center of competence and training"; "Technopark Technology"; "Scientific and Production Association VNIIEF-Volgogaz"; "Radio Engineering Institute named after academician A. L. Mints"; "High Power Battery Systems (HPBS)"; "Microsensors"; "Энергопоток"; "Promavtomatika-Sarov"; "National Centre for Laser Systems and Technologies"; "STP Spetsavtomatika"; "Pulse Computer Consulting"; "ECO Energy Group"; "Darmilk"; "Outdoor Technology Park"; "Medexpert"

</doc>
<doc id="333781" url="https://sk.wikipedia.org/wiki?curid=333781" title="Formula 1 v roku 2011">
Formula 1 v roku 2011

Sezóna 2011 bola 62. ročníkom majstrovstiev sveta jazdcov a 54. ročníkom pohára konštruktérov Formuly 1. Kalendár obsahoval 19 veľkých cien. Začala sa 27. marca Veľkou cenou Austrálie a skončila 27. novembra Veľkou cenou Brazílie. 
Druhý majstrovský titul obhájil Nemec Sebastian Vettel pred Britom Jensonom Buttonom a Austrálčanom Markom Webberom. Takisto druhý pohár konštruktérov vybojoval tím Red Bull Racing pred McLarenom a Ferrari. 
Bola to prvá sezóna kde sa použil systém DRS, ktorý sa využíval až do sezóny 2025. Vrátil sa dodávateľ pneumatík Pirelli a súťažilo 12 tímov. 
Výsledky a umiestnenie.
Bodovací systém.
Body sa udeľovali prvým desiatim jazdcom pretekov. Body sa udeľujú za každé preteky podľa nasledujúceho systému:

</doc>
<doc id="333784" url="https://sk.wikipedia.org/wiki?curid=333784" title="Aura Dione">
Aura Dione

Mária Louise Jønsenová známa pod menom Aura Dione (* 21. január 1985, Kodaň, Dánsko) je dánska speváčka.
Biografia.
Hudbe sa začala venovať vo svojich ôsmich rokoch. Profesionálnu hudobnú kariéru odštartovala v roku 2007, keď dosiahla úspech na domácej pôde v Dánsku. Nasledujúci rok zabodovala so svojim singlom „I Will Love You Monday (365)“. Skladba sa stala úspešnou najmä v nemecky hovoriacich krajinách – prvé miesto v hitparadách zaznamenala v Nemecku a Rakúsku, druhé miesto v Švajčiarsku.

</doc>
<doc id="333793" url="https://sk.wikipedia.org/wiki?curid=333793" title="Gymnázium Ľudovíta Jaroslava Šuleka Komárno">
Gymnázium Ľudovíta Jaroslava Šuleka Komárno



</doc>
<doc id="333810" url="https://sk.wikipedia.org/wiki?curid=333810" title="Southern Taiwan Science Park">
Southern Taiwan Science Park

Southern Taiwan Science Park v južnom Taiwane zahŕňa dva vedecké parky Tainan Science Park a Kaohsiung Science Park. Tainan Science Park je situovaný medzi tromi okresmi: Xinshi, Shanhua a Anding v oblasti Tainan v južnom Taiwane s celkovou plochou . Kaohsiung Science Park sa nachádza medzi Taiwanskými okresmi Luzhu, Gangsham a Yongan v oblasti Kaohsiung s celkovou plochou .
História.
V Taiwane bol v roku 1993 vytvorený ekonomický revitalizačný projekt, v ktorom sa navrhlo zriadiť vedecký park v južnom Taiwane. Národná vedecká rada Taiwanu skoncipovala rozvojový plán vedeckého parku, ktorý bol schválený výkonným orgánom Yuan v roku 1995 a tak sa začal high tech rozvoj južného Taiwanu.
Ekonomika Taiwanu sa v období roku 2000 rýchlo rozvíjala a viac ako 80 % priemyselných plôch, ktoré boli k dispozícii v počiatočnej fáze výstavby juhotaiwanského parku boli už prenajaté. Pribúdali žiadosti o prenájom ďalších priemyselných plôch. Ako reakcia na dopyt zo strany veľkých firiem z oblasti priemyslu integrálnych obvodov a TFT-LCD technológii, sa v roku 2001 začala príprava výstavby ďalšieho priemyselného parku pri okrese Luzhu. Vedecký park Luzhu bol v roku 2004 premenovaný na vedecký park Kaohsiung. Juhotaiwanský vedecký park Southern Taiwan Science Park tak pozostáva z dvoch relatívne samostatných vedeckých parkov – Tainan Science Park a Kaohsiung Science Park.
Firmy vedeckého parku.
Vo vedeckom parku existujú štyri priemyselné klastre v oblastiach biotechnológia, optoelektronika, ekologická a úsporná energia a priemysel integrovaných obvodov.
Okrem týchto oblastí sú tu zastúpené firmy reprezentujúce telekomunikačný priemysel, výpočtovú techniku a periférne zariadenia. Vedecký park tvorí spolu 167 firiem.
Súčasnosť.
V súčasnosti (2010) je vo vedeckom parku vybudovaná kompletná infraštruktúra, veľké množstvo ciest, pouličné osvetlenie, semafory, systém odpadových vôd a ich čističky, elektrické rozvody, všetky inžinierske siete a chodníky pre chodcov a bicyklistov, trávnaté parky pre oddychové a rekreačné možnosti pre zamestnancov firiem. Ďalej je tu päť basketbalových ihrísk, šesť tenisových kurtov a jedno softbalové ihrisko. Vedecký park má aj komunitné centrum, v ktorom sú školiace učebne, štyri penzióny a priestory pre predstavenia a hudobné koncerty. Komplexné, uzavreté športové a rekreačné centrum poskytuje viacúčelové športové zariadenia pre zamestnancov vedeckého parku. Sú v ňom plavecké bazény, kúpele, basketbalové ihrisko, bedminton a stolný tenis, fitnescentrum, aerobik a lezecká stena. V centre vedeckého parku sa nachádza administratívne a finančné centrum. Je to komplex moderných budov s multifunkčným využitím – s podzemnými garážami, veľkou zasadacou halou, bankami a nemocnicou. Pre deti zamestnancov je tu medzinárodná verejná škola, v ktorej sa vyučuje dvojjazyčne. Ide v podstate o základnú a strednú školu. Vo výučbe sa kladie dôraz na medzinárodnú spoluprácu, výmenu, vedenie a koordináciu.
Vízia do budúcnosti.
Juhotaiwanský vedecký park ako ázijské priemyselné high tech centrum, chce podporovať rozvoj podnikov v parku, ochranu životného prostredia, technológie ohľaduplné k životnému prostrediu a vytvoriť vysokú lokálnu zamestnanosť.

</doc>
<doc id="333811" url="https://sk.wikipedia.org/wiki?curid=333811" title="Innovacionnyj Technopark Ideja">
Innovacionnyj Technopark Ideja

Innovacionnyj Technopark Ideja (po rusky "Инновационный Tехнопарк «Идея»"} je inovačno-technologický vedecký park, ktorý bol zriadený na podporu investičnej klímy, zvýšenie podnikateľskej činnosti a vývozných príležitostí Tatárskej republiky. 
Technopark poskytuje zúčastneným spoločnostiam potrebnú podporu vo všetkých fázach inovačného cyklu projektu, pri návrhu, experimentálnych konštrukciách a pri výskumných činnostiach. Zodpovedá za interakcie medzi vývojármi, priemyselným sektorom a investormi.
Poloha.
Technopark sa nachádza blízko centra hlavného mesta Tatárskej republiky Kazaň. Mesto Kazaň je veľký železničný, automobilový a letecký uzol a najväčší riečny prístav na rieke Volga. Je to jedno z najväčších priemyselných centier v regióne a veľké hospodárske centrum Tatárskej republiky, v ktorom je sústredených viac ako 40 % priemyslu. Tieto fakty majú pre technologický park pozitívny vplyv. Svojou rozlohou okolo 30 000 m² patrí k jedným z najväčších technologickým parkom v Európe.
Vznik a súčasnosť.
Rozhodnutie o zriadení teechnoparku bolo prijaté 12. novembra 2002 kabinetom ministrov Tatárskej republiky. Technopark začal svoju činnosť 5. februára 2004 otvorením podnikateľského inkubátora "IDEA". Nasledoval vznik Inovačného technologického centra a časti Business park. Technopark je národné centrum pre komerčné využitie high-tech vývoja a kľúčovou štruktúrou zodpovednou za realizáciu "Programu inovačného rozvoja republiky Tatársko". Preto, aby práce prebiehajúce na regionálnej úrovni inovačnej infraštruktúry dosiahli úspech, boli založené dcérske spoločnosti: "Kamskyj Industriaľnyj Park Master" a technopark "Innovacionno-proizvodstvennyj Technopark IDEJA - JUGO-VOSTOK". 
V súčasnosti technopark eviduje v databáze viac ako 1000 žiadostí z rôznych priemyselných odvetví. Tvorí tím vysokokvalifikovaných manažérov. Zaviedol systém denného monitorovania projektov. Spolupracuje s bankami a inými úverovými inštitúciami pri financovaní projektov. Založil vedecké spoločenstvo pre mladých, talentovaných ľudí vo forme súťaží inovačných projektov.
K základným aktivitám technoparku patrí podpora projektov (denné sledovanie projektov, práca s projektmi v začiatočnej fáze vývoja, organizácia účasti projektu na výstavách, veľtrhoch, konferenciách, prezentácia projektov pre potenciálnych investorov, propagácia samotného výrobku na trhu); poradenské služby (technická a obchodná expertíza projektu, finančné a právne poradenstvo, patentová služba, posúdenie podnikov, nehnuteľností, vybavenia, marketingový výskum, navrhovanie a posudzovanie podnikateľských plánov a investičných projektov); zabezpečenie infraštruktúry (poskytovanie kancelárskych, priemyselných priestorov, konferenčných miestností, vybavenie kancelársky priestorov nábytkom, technické vybavenie kancelárií); informačné služby (využívanie internetu, intranetu, prístup k vedeckým a technickým informáciám, poskytnutie potrebnej literatúry, poskytnutie špecializovaných softvérových nástrojov).
Infraštruktúra.
Technopark sa skladá z troch hlavných častí:
Partneri.
Spolupracujúce univerzity:
Spolupracujúce technoparky:
Spolupracujúce spoločnosti a organizácie:
"ICL-KPO VS"; "OAO Tatneftechiminvest Cholding"; "Rossijskaja associacija venčurnogo investirovanija"; "Fond sodejstvija rozvitiju malych form predprijatij v naučno-techničeskoj sfere"; "Agentstvo investicionnogo razvitija Respubliky Tatarstan"; "Nacionaľnoje sodružestvo biznes-angelov" "Investicionno-venčurnyj fond Respubliky Tatarstan"; "European Business &amp; Innovation Centre Network"; "Giľdija upravľajuščych i developerov"; "Rossijskij Sojuz Chimikov"; 
"Sojuz innovacionno-technologičeskych centrov Rossii";
"Torgovo-promyšlennaja palata Respubliky Tatarstan"

</doc>
<doc id="333817" url="https://sk.wikipedia.org/wiki?curid=333817" title="PortusPark">
PortusPark

PortusPark je vedecko-technologický park pri portugalskom meste Porto.
História.
PortusPark bol založený v roku 1991 ako trojpólová štruktúra (Maia, Ave a Feire) s odkazom na tri popredné univerzity v regióne. V prvých rokoch, po dlhom a zložitom procese nákupu pozemkov v tejto oblasti a potom, čo prekonal finančné ťažkosti vyplývajúce z uzatvárania programov Európskej únie na podporu vedy, bolo možné spustiť projekt v roku 2003.
Charakteristika.
PortusPark je založený na troch základných prvkoch:
Ciele vedeckotechnického parku PortusPark sú:
Vízia vedeckotechnického parku PortusPark je:
Zamerať sa na podporu regiónu, oblasti vyznačujúcej sa dokonalosťou a kvalitou života založenými na vzdelaní, technológii a inovácii, za účelom získania medzinárodného významu prostredníctvom vytvorenia kvalifikovaných pracovných miest vo fungujúcich spoločnostiach, schopných ponúkať produkty a služby pridanej hodnoty na globálny trh.
Súčasní členovia PortusPark – inštitúcie.
Sieť vedecko-technických parkov a inkubátorov je zložená z týchto inštitúcií (v rôznych vývojových fázach):

</doc>
<doc id="333828" url="https://sk.wikipedia.org/wiki?curid=333828" title="Sarov">
Sarov

Sarov () je uzavreté mesto v Nižnonovgorodskej oblasti v Rusku. V rokoch 1946 až roku 1970 nieslo mesto meno Arzamas-75 () neskôr do roku 1991 Arzamas-16. V tomto období sa v niektorých dokumentoch objavil aj krycí názov Gorkyj-130 (). Do roku 1995 nieslo mesto pomenovanie Kremľov (). Sarov je jedným z centier ruského výskumu nukleárnych technológií a dodnes je neprístupné pre cudzincov bez zvláštneho povolenia. Žije tu okolo 87 000 ľudí (2002).
Väčšia časť mesta leží na území Nižnenovgorodskej oblasti, i keď menšia časť spadá pod oblasť Mordvianska.
História.
V roku 1938 Ľudový komisariát prebral vedenie nad priemyselnou základňou. Na základe jeho rozhodnutia sa začala výroba trieštivo-trhavých 152 mm delostreleckých nábojov a granátov. V rokoch 1942-1943 sa počas druhej svetovej vojny v Sarove vyrábali telá pre reaktívne strely Kaťuša. V roku 1946 bolo mesto vybrané J. B. Charitonovom a I.V. Kurčatovom ako tajný objekt na výrobu jadrovej zbrane. Mesto dostalo niekoľko tajných názvov, ktoré sa často menili: KB11, Moskva centrum – 300, Kremľov, Arzamas–16.
29. augusta 1949 na Semipalatínskom vojenskom polygóne úspešne prebehla skúška historicky prvej sovietskej atómovej bomby – RDS-1. 12. augusta 1953 úspešne prebehla aj skúška prvej vodíkovej bomby – RDS-6s. V tomto období sa stal Sarov známy ako jadrový štít ZSSR a neskôr Ruska. Sarov aj v súčasnosti hrá významnú úlohu v obrannej politike Ruska. Je mestom, v ktorom sa nachádza významné vedecko - výskumné stredisko Ruska (Technopark Sarov). V jeho inštitúciach pracuje dnes približne 24 000 ľudí.

</doc>
<doc id="333831" url="https://sk.wikipedia.org/wiki?curid=333831" title="Leader of Men">
Leader of Men

„Leader of Men“ je hlavný singel z druhého štúdiového albumu "The State" z roku 2000 kanadskej rockovej skupiny Nickelback. Je to prvý úspešný singel skupiny, ktorý dosiahol #8 v rebríčku Mainstream Rock Tracks a #21 v rebríčku Modern Rock Tracks. Singel bol po prvýkrát vydaný cez holandské vydavateľstvo Roadrunner Records. Autorom textu piesne je Chad Kroeger, hudbu zložila celá skupina. Na B-strane singlu je pieseň „Just Four“ z albumu "Curb".
Úspech.
Singel „Leader of Men“ si odniesol veľký úspech a zabezpečil dovtedy tak málo známej skupine veľkú popularitu. Singel sa veľmi dobre umiestnil v amerických rebríčkoch vrátane #8 v rebríčku Mainstream Rock Tracks. S ohľadom na predchádzajúci singel „Fly“ je to druhý vydaný singel. S touto piesňou sa o skupinu Nickelback začali zaujímať veľké nahrávacie spoločnosti a vyústilo to do podpisu zmluvy s holandským metalovým vydavateľstvom Roadrunner Records a vydavateľstvom EMI Records v roku 2000.
Zoznam skladieb.
CD singel:
Zostava.
Nickelback
Produkcia

</doc>
<doc id="333834" url="https://sk.wikipedia.org/wiki?curid=333834" title="Pieter Bruegel starší">
Pieter Bruegel starší

Pieter Bruegel (alebo Brueghel) [brechel] starší (* asi 1525 – † 15. september 1569, Brusel, Belgicko) bol slávny holandský maliar, zakladateľ dynastie umelcov, ktorej vplyv zasahoval až do 17. storočia. 
Život.
Záznamy ukazujú, že sa narodil v Brede, nie je však jasné, či ide o holandské mesto Breda alebo belgické] mesto Bree (latinsky Breda). V roku 1551 sa stal členom maliarskeho cechu v Antverpách. V rokoch 1552 – 1555 precestoval celé Taliansko a dojmy z tejto cesty preniesol do svojich obrazov. V roku 1559 si vyškrtol zo svojho priezviska písmeno „h“ a začal sa podpisovať ako Bruegel.
V roku 1563 sa oženil s Máriou Coecke van Aelstovou a presťahoval sa do Bruselu. Mali spolu dve deti – tiež veľmi talentovaných maliarov: Jana a Pietra. Zomrel v Bruseli, kde je aj pochovaný v kostole Kapellekerk.
Dielo.
Na začiatku svojej kariéry sa venoval krajinomaľbe. Dokázal jedinečne zachytiť atmosféru prírody. Veľmi rád maľoval rozľahlé, do ďaleka sa tiahnuce krajiny s odohrávajúcimi sa biblickými alebo mytologickými príbehmi. Vytvoril veľké množstvo medorytín, medzi najznámejšie patrí séria rytín "Sedem smrteľných hriechov" a "Sedem cností" (1557). Známe sú jeho moralistické didaktické maľby.
Do dnešnej doby sa zachovalo 45 autentických malieb, jedna tretina v Kunsthistorisches Museum vo Viedni, ďalšie sa stratili. Dochovalo sa tiež väčšie množstvo kresieb, rytín a leptov. V Česku je možné vidieť maľbu "Kosenie sena" z cyklu mesiacov v zbierkach rodiny Lobkovicovcov v Lobkovickom paláci na Pražskom hrade a "Kvetinové zatišie" na zámku Valtice.
Medzi jeho najslávnejšie obrazy patrí "Holandské príslovia", ktorý namaľoval v roku 1559. V tomto obraze sa vyskytuje veľmi veľa postáv symbolizujúce rôzne príslovia. Obraz "Stavba babylonskej veže" z roku 1563 je považovaný za akýsi jeho závet. Gigantická stavba je tvorená zo zmete rôznych architektonických štýlov a pôsobí absurdne vďaka prostrediu, do ktorého túto vežu umiestnil – do prostej stredoeurópskej krajiny.

</doc>
<doc id="333835" url="https://sk.wikipedia.org/wiki?curid=333835" title="Militello in Val di Catania">
Militello in Val di Catania

Militello in Val di Catania (sicílsky Militeddu ve Val di Catania) je talianske mesto na Sicílii, v provincii Catania. Leží 51 kilometrov juhozápadne od Catanie, na severnej strane Monti Iblei. 
V roku 2002 bolo Militello in Val di Catania spolu s ďalšími siedmimi sicílskymi mestami Caltagirone, Catania, Modica, Noto, Palazzolo, Ragusa a Scicli v údolí Val di Noto zapísané na zoznam Svetového dedičstva UNESCO.
Dejiny.
Sídlo vzniklo v byzantskej ére. V roku 1693 ho zničilo zemetrasenie a znovu bolo postavené v štýle sicílskeho baroka.
Vývoj počtu obyvateľov.
"Počet obyvateľov"

</doc>
<doc id="333837" url="https://sk.wikipedia.org/wiki?curid=333837" title="Kontinentálny pohár v ľadovom hokeji 2010/2011">
Kontinentálny pohár v ľadovom hokeji 2010/2011

Ročník 2010/2011 bol štrnástym ročníkom Kontinentálneho pohára v ľadovom hokeji. O trofej súťažilo osemnásť tímov z osemnástich krajín. Prvé zápasy sa odohrali 24. septembra 2010, finálový turnaj vyvrcholil 16. januára 2011.
1. kolo.
Prvé kolo sa hralo 24. až 26. septembra 2010.
Skupina A (Jaca, Španielsko).
Skupina A mala mať pôvodne štyroch účastníkov, litovskému tímu SC Energija Elektrenaï sa však nepodarilo odletieť z vilniuského letiska do Španielska kvôli problémom leteckej spoločnosti Star1 Airlines.
2. kolo.
Zápasy dvoch skupín druhého kola sa odohrali v dňoch 22. - 24. októbra 2010.
3. kolo.
Víťazi dvoch skupín tretieho kola si zabezpečili postup do bieloruskeho finále. Termín bol 26. až 28. novembra 2010.
Finále (Minsk, Bielorusko).
V superfinále sa stretli víťazi D a E skupiny s dvomi nasadenými tímami. Hralo sa v dňoch 14. - 16. januára 2011.
Konečná tabuľka.
V štrnástom ročníku Kontinentálneho pohára si druhé prvenstvo pripísal bieloruský klub Junosť Minsk.
Finálové štatistiky.
Najproduktívnejší hráči
Najlepší strelci
Najlepší hráči podľa direktoriátu turnaja
Externé odkazy.
Kontinentálny pohár 2010/2011 na stránke IIHF (po anglicky)

</doc>
<doc id="333839" url="https://sk.wikipedia.org/wiki?curid=333839" title="StartZentrum Zürich">
StartZentrum Zürich

StartZentrum Zürich sa nachádza vo švajčiarskom meste Zürich. Je to centrum na podporu podnikania, ponúkajúce služby s cieľom rozvoja podnikania a infraštruktúry a zariadenia pre mladých podnikateľov.
Svoju činnosť začalo 25. mája 1999, odvtedy v ňom pracovalo viac ako 90 spoločností, ktoré vytvorili viac ako 200 nových pracovných miest.
Zakladajúci členovia parku.
"Baugarten Stiftung; Credit Suisse; Effort für Zürich; Gewerbeverband des Kantons Zürich; Gewerbeverband der Stadt Zürich; Hans Eggenberger Stiftung; Lista AG; Microsoft Schweiz GmbH; Migros-Kulturprozent; OBT AG; Oerlikon Contraves AG; Philips AG; Rahn AG; Schaeppi Grundstücke; Mesto Zürich; Swiss Life; Volkswirtschaftsdirektion des Kantons Zürich; Zürcher Kantonalbank; Zürcher Handelskammer (Patronat)"
Centrum ponúka priestory, komplexnú infraštruktúru, poradenstvo, koučovanie, kurzy, asistenčnú službu, akcie a bezplatnú úvodnú konzultáciu.
Oblasti podnikania.
Podpora začínajúcich podnikateľov zahŕňa:
StartZentrum Zürich úzko spolupracuje s vysokou školou Eidgenossische Technische Hochschule Zürich a s University of Zürich. V centre pracujú firmy so zameraním na telekomunikácie, služby, internetové technológie, priemyselné výrobky a služby, financie, poistenie, životné prostredie, elektronika, spotrebný tovar a služby.
Súčasní nájomcovia.
"Accelopment AG; Agder Energi Produksjon AS; Ascentiv AG; Aviq Systems; Axeba AG; Business Tools; Business Information Technology; cfoXpert; Ciklum AG; Dany Waldner; Decker + Partner AG; Devoteam Genesis; Envisage Wealth Management Services; FINGANCE GmbH; Green Pflanzenhandel AG; Irrational Technologies AG; Lothal Datentechnik AG; MESYS AG; Orfelia Management; Patrotec; point-it AG; Princeton Financial Services; Project Competence; Qualis evaluation; RipZ-High-Media Technologies; Risk Consulting Group; Sabbatha; Schibsted Switzerland; Stiftung Effort für Zürich; Stiftung Wegweiser; Suissedata; Swiss Export; TOE Coach"

</doc>
<doc id="333840" url="https://sk.wikipedia.org/wiki?curid=333840" title="Štátna cesta 6 (Maďarsko)">
Štátna cesta 6 (Maďarsko)

Štátna cesta 6 (, ) je maďarská 264 kilometrov dlhá hlavná cesta (resp. cesta I. triedy, ). Začína sa na takzvanom nultom kilometrovníku na Clark Ádám tér v Budapešti a prechádza mestami Érd, ďalej popri rieke Dunaj cez mestá Dunaújváros, Tolna a Pécs a končí na chorvátskej štátnej hranici pri obci Barcs. 
V minulosti bola cesta súčasťou európskej cesty 73, no po výstavbe diaľnic M6 a M60 bola presunutá práve na tieto komunikácie. V súčasnosti je na krátkom úseku štátnej cesty 6 v blízkosti štátnej hranice s Chorvátskom vedená európska cesta 661. Na chorvátskom území na ňu ďalej nadväzuje štátna cesta 5.

</doc>
<doc id="333842" url="https://sk.wikipedia.org/wiki?curid=333842" title="Štátna cesta 37 (Maďarsko)">
Štátna cesta 37 (Maďarsko)

Štátna cesta 37 (, ) je maďarská hlavná cesta (resp. cesta druhej triedy, ), ktorá začína v meste Felsőzsolca a pokračuje cez región Tokaj cez obce Szerencs a Sárospatak až na slovenské hranice pri Slovenskom Novom Meste.
Cesta bola v rokoch 2005 až 2007 na úseku medzi obcami Felsőzsolca a Gesztely rozšírená do štyroch jazdných pruhov. Väčšina jej trasy vedie mimo intravilánov obcí, čo do budúcnosti v prípade potreby dáva predpoklady na jej ďalšie rozširovanie.

</doc>
<doc id="333846" url="https://sk.wikipedia.org/wiki?curid=333846" title="Amazon Kindle">
Amazon Kindle

Amazon Kindle je čítačka elektronických kníh založená na technológii elektronického papiera, umožňujúca lepšiu čitateľnosť a omnoho väčšiu výdrž batérie než LCD. Zariadenie je vyvíjané a predávané spoločnosťou Amazon.com. Prvá generácia zariadení bola uvedená na trh v novembri 2007, druhá vo februári 2009 (označovaná ako "Kindle 2"), tretia ("Kindle 3") v auguste 2010 a štvrtá ("Kindle 4") v septembri 2011. Zariadenia majú rozmery približné formátu papiera A5, v júni 2009 uviedla spoločnosť na trh prvú generáciu radu "Kindle DX", ktorých zariadenia sa približujú formátu papiera A4 (uhlopriečka displeja je 25 cm (9,7")). Prostredníctvom zariadenia môžu byť tiež priamo kúpené a prijaté elektronické knihy z internetového obchodu spoločnosti Amazon.com. Spoločnosť už predala niekoľko miliónov zariadení. 
Elektronické knihy môžu byť nahrávané do zariadenia prostredníctvom USB alebo bezdrôtovo. V prípade bezdrôtového nahrávania je použitá technológia Wi-Fi či 3G (EDGE/GPRS, ak nie je dostupná 3G), v prípade nahrávania kníh kúpených v internetovom obchode Amazon je táto služba bezplatná. 3G služba (označovaná ako "Whispernet") je dostupná vo viac ako 100 krajinách sveta.
Rozmery prístroja Kindle DX: 264 mm x 180 mm. Hrúbka: 9,7 mm. Hmotnosť: 536 g. Uhlopriečka displeja: 246 mm.
Zariadenia Kindle majú displeje založené na technológii elektronického atramentu (E-Ink) – najnovšia generácia (šiesta generácia) spracováva 16 odtieňov sivej na simuláciu čítania na papieri s minimálnou spotrebou energie. Kindle je možné používať bez osobného počítača. Zariadenie poskytuje prístup na internet. Kindle konkurujú ďalšie zariadenia založené na elektronickom papieri: Sony Reader, Barnes &amp; Noble Nook, PocketBook Reader, iRex iLiad a ďalšie. Firmvér zariadenia Kindle je založený na linuxovom jadre pre platformu ARM.
Kritika.
Amazon má možnosť vymazať knihy zakúpené priamo od Amazonu podľa vlastného uváženia. Napríklad romány Georga Orwella Zvieracia farma a 1984, na distribúciu ktorých spoločnosť nemala žiadne práva, boli odstránené (peniaze boli vrátené zákazníkom).
V kultúre.
Okolo gadgetu Kindle (zrejme Kindle 2) je postavená zápletka príbehu Stephena Kinga "Ur".

</doc>
<doc id="333847" url="https://sk.wikipedia.org/wiki?curid=333847" title="Leiden Bio Science Park">
Leiden Bio Science Park

Leiden Bio Science Park je vedecký park združujúci spoločnosti a vzdelávacie inštitúcie zaoberajúce sa vedou o živej prírode. Je najväčším parkom s týmto zameraním v Holandsku, bol založený v roku 1984. 
Súčasťou Leiden Bio Science Park je asi 60 biotechnologických spoločností napríklad "Crucell", "Galapágy", "Pharming", "OctoPlus" a sedem vzdelávacích a výskumných inštitúcií napríklad "Univerzita Leiden", "Univerzitné medicínske centrum Leiden", "TNO", "Top Institut Pharma". Park obsahuje dva inkubátory, ktoré sú prispôsobené pre jednotlivé podniky.
V parku pôsobia dve vzdelávacie múzeá prírodných vied. Národné múzeum prirodzenej histórie "Naturalis" ročne navštívi viac ako 250 000 záujemcov. Od marca 2008 je otvorené nové múzeum zamerané na ľudské telo "Corpus".
Zameranie.
Leiden Bio Science Park sa zameriava na biomedicínske vedy a biotechnológie, s cieľom vývoja nových druhov liekov a prípravkov pre diagnostiku. Spoločnosti v parku sa podieľajú na výskume očkovacích látok, liekov určených na terapiu autoimunitných ochorení a chorôb seniorov, na liečbu svalovej dystrofie.
Veľkosť a poloha.
Park sa rozkladá na ploche s rozlohou 110 hektárov, čo je zhruba veľkosť vnútorného mesta v Leidene. 36 ha je k dispozícii pre nový vývoj. Park je rozdelený do desiatich oblastí a zasahuje do dvoch miest: Leiden a susedného Oegstgeest. V rámci spoločností v parku pracuje približne 3 100 ľudí, v inštitúciách venujúcich sa vzdelávaniu cca 4 000 ľudí; najväčším zamestnávateľom je LUMC s počtom asi 7 000 ľudí.
História.
História vzniku Leiden Bio Science Park sa viaže na históriu Leidenskej univerzity (1575), najstaršej v Holandsku. V priebehu storočí tam významní vedci tej doby prednášali a vykonávali svoj výskum: napríklad známy holandský profesor medicíny, botaniky a chémie Herman Boerhaave (1668-1738) bol prvý akademik v Európe, ktorý sa snažil zdôrazniť význam prírodných vied v štúdiu medicíny. Univerzita má tiež štyroch nositeľov Nobelovej ceny: Kamerlingh Onnes (fyzika), Hendrik Antoon Lorentz a Pieter Zeeman (objavy na poli optiky a elektroniky) a fyziológ Willem Einthoven (vynález reťazca galvanometra, ktorý umožnil rozvoj elektrokardiografie). Okrem toho tu pôsobili i fyzici Albert Einstein a Paul Ehrenfest. Univerzita je v súčasnosti považovaná za jedno z najlepších vedeckých centier v oblasti biotechnológie, medicíny, farmakológie, molekulárnej biológie, chémie a astronómie.
Leiden Bio Science Park bol založený v roku 1984 vedľa fakulty Leidenskej univerzity a univerzitného zdravotného centra LUMC. Mestská rada neskôr venovala túto časť mesta parku, čo umožnilo vznik najväčšieho vedecko-obchodného parku v Holandsku. V roku 1985 sa v parku usadili prvé tri spoločnosti, najväčší rozmach zaznamenal v roku 1999. V súčasnosti ho tvorí viac ako 88 spoločností.
Riadenie a štruktúra.
Leiden Bio Science Park riadi nadácia s rovnakým názvom "Leiden Bio Science Park", združujúca niekoľko menších organizácií. Podieloví vlastníci nadácie Leiden Bio Science Park sú:
Základné členenie spoločností a inštitúcií (počet členov):
Členenie na základe činností (počet členov):
Súčasnosť.
Leiden Bio Science Park sa v súčasnosti (2013) rozširuje. S príchodom nových spoločností vznikajú nové budovy a inštitúcie. Univerzitné zdravotné centrum (LUMC) sa rozšírilo o nové budovy pre výskum a vzdelávanie. Spoločnosti "OctoPlus" a "Crucell" postavili nové výrobné závody. Novou súčasťou sa stala národná výskumná inštitúcia "Ústav Pharma" a štyri nové firmy v inkubátore "Biopartner Center", napríklad "Aeon Astron" z Taiwanu. V decembri 2008 sa spoločnosť "HAL Allergy" presťahovala z centra mesta Haarlem do novej výrobnej a administratívnej budovy v parku.
Finančná podpora.
V rámci Európskej únie predstavuje veda o živote predstavuje dôležitý pilier Lisabonskej stratégie, ktorá bola stanovená Radou Európy v roku 2000. Európska únia podporuje tento sektor finančne, aby dosiahla zlepšenie vied o živote v oblasti podnikateľskej klímy. V niekoľkých posledných rokoch poskytlo holandské Ministerstvo hospodárstva parku finančné prostriedky prostredníctvom špecializovaných programov ako napr. "Biopartner". 
Miestne a regionálne samosprávy, príslušné výskumné a vzdelávacie inštitúcie a podnikateľské kruhy sa zaviazali k podpore akčným programom pod heslom "„Leiden – keď sa život stretne s vedou“". Ten stanovuje agendu najbližších rokov a poskytuje základ pre realizáciu a koordináciu projektov s finančníkmi a vládou.
Význam.
Park je hodnotený ako najväčšie centrum vedy o živote v Holandsku a piate najväčšie centrum vedy v Európe. 8. októbra 2009 získal park v konkurencii 121 podnikateľských subjektov ocenenie "Najlepší obchodný Park roka 2009".

</doc>
<doc id="333848" url="https://sk.wikipedia.org/wiki?curid=333848" title="Amsterdam Science Park">
Amsterdam Science Park

Amsterdam Science Park je vedecký park v Amsterdame v Holandsku. Zameriava sa na informačné technológie a prírodné vedy.
Lokalizácia.
Amsterdam Science Park sa nachádza v Holandsku, v Amsterdame, v mestskej časti Watergraafsmeere na východnom konci ulice Kruislaan. Má viac ako 70 hektárov plochy.
Charakteristika.
Amsterdam Science Park disponuje prítomnosťou popredných vedcov, z ktorých je niekoľko víťazov ceny "Spinoza". Je zameraný na priekopnícky výskum v oblastiach astrofyziky, mikroskopie, biológie, nanotechnológie, astronómie, informačných a komunikačných technológií. Pracuje sa s podnikateľskou sférou na vytváraní prototypov a výrobných liniek pre nový vývoj. Prírodovedecká fakulta vo vedeckom parku Amsterdam má ultramoderné vodotesné skleníky s výbornou reguláciou teploty a riadiacimi systémami. V nových skleníkoch sa vykonávajú pokusy napr. s geneticky modifikovanými rastlinami. Komplex sa skladá z asi päťdesiatich jednotiek, rozdelených do štyroch typov skleníkov: obyčajný skleník, kde prebiehajú experimenty na bežných rastlinách, PK1 skleník, kde prebiehajú experimenty na geneticky modifikovaných rastlinách, a PKM2 a PKM3 skleníky, kde sa práca vykonáva na geneticky modifikovaných rastlinách a geneticky modifikovaných patogénoch.
Inštitúty a ústavy:
Priekopnícke spoločnosti v Amsterdam Science Park-u sú: 

</doc>
<doc id="333852" url="https://sk.wikipedia.org/wiki?curid=333852" title="Science and Technology Park at Johns Hopkins">
Science and Technology Park at Johns Hopkins

Science and Technology Park at Johns Hopkins je vedecko-technologický park pri univerzite Johns Hopkins University vo federálnom štáte Maryland, v meste Baltimore. Nachádza sa v piatich budovách, ktorých oddelenia sú pomenované po Johnovi G. Rangosovi a po H. Schirmerovi, F. Mulliganovi a Ch. Segalovi. Projekt je súčasťou prestavby Baltimoru, na ktorý bolo vyčlenených 850 miliónov dolárov. Jeho cieľom je vytvoriť lepšie ekonomické prostredie, stabilizovať a obnoviť východnú časť Baltimoru. Výhodou projektu je, že v blízkosti sa nachádzajú štátne a vládne organizácie. Prioritou sú výhody pre univerzity, pomoc a podpora pre fakulty a dosiahnutie pokroku vo výskume. Park poskytuje laboratóriá, ktoré spĺňajú požadované kritériá firiem a organizácií. Zároveň rieši problémy, ktoré ovplyvňujú konkurencieschopnosť regiónu.
Ústavy.
Ústav pre biomedicínske vedy zaberá najväčšu časť parku a spája nasledujúce vedy:

</doc>
<doc id="333860" url="https://sk.wikipedia.org/wiki?curid=333860" title="Hotel Gate One Bratislava">
Hotel Gate One Bratislava

Hotel Gate One sa nachádza v blízkosti letiska Bratislava, v mestskej časti Ružinov v bezprostrednom susedstve nákupného centra Avion a viacerých administratívnych budov. 
Prevádzka hotela.
Hotel Gate One Bratislava je zaradený do kategórie hotel ****. V hoteli sa nachádza 114 izieb a 7 apartmánov, kongresová sála o kapacite 500 osôb, reštaurácia a bar na prízemí hotela a wellness centrum na 7. poschodí. Koncepcia a umiestnenie hotela svedčia o tom, že je primárne zameraný na biznis klientelu. Hotel od jeho otvorenia v roku 2009 prevádzkuje spoločnosť Eurohotel, a.s. a ako prvý hotel na Slovensku členom medzinárodnej hotelovej aliancie Preferred Hotel Group.
Architektúra a stavba.
Exteriér budovy bol proti prvotnému plánu zmenený tým, že hotelové izby boli rozšírené o pôvodne plánované lodžie a dali tak vzniknúť priestranným hotelovým izbám. Zachovala sa iba idea zriadiť terasy na najvyššom poschodí, ktoré bolo dokončené ako posledné. Charakteristickým prvkom je „stuha“ na fasáde, ktorá je v súlade s architektonickým prevedením budovy hotela.
Dominantou lobby hotela je najväčší kryštálový luster v Európe, ktorý tvorí až 140 tisíc kryštálov. Atraktívne prvky sa nachádzajú aj v priestoroch reštaurácie, v ktorej je osadená časť kmeňa jedného z najstarších stromov na svete. Dizajn izieb je ladený v upokojujúcom štýle s prvkami rôznych farebných kombinácií.
Hotel bol nominovaný na architektonickú cenu CE.ZA.AR 2010 v kategórii interiér.

</doc>
<doc id="333869" url="https://sk.wikipedia.org/wiki?curid=333869" title="Tebo">
Tebo

Tebo je vedecký park vo švajčiarskom meste St. Gallen. Oficiálne sídlo parku je v budove výskumného ústavu pre materiálové inžinierstvo a technológiu EMPA, ktorý je hlavným partnerom Tebo v oblasti vzdelávania a výskumu. Výskumný ústav EMPA je súčasťou technickej univerzity Eidgenössische Technische Hochschule Zürich. Bol založený v roku 1996.
Charakteristika.
Vedecký park Tebo je založený na troch pilieroch. Technologické centrum je poverené vládou uskutočňovaním poradenstva pre začínajúce podniky. Prispieva tým k zvýšeniu konkurencieschopnosti podnikov a podporuje mladé spoločnosti pri plánovaní a realizácii technologicky orientovaných projektov v oblasti vzdelávania a výskumu v regióne. Druhý pilier je vytvorenie základnej infraštruktúry pre mladých podnikateľov. To umožní poskytnutie platformy pre stretávanie a odovzdávanie vedomostí. Dokončenie uceleného procesu pomoci pre začínajúce podniky znamená poskytnutie finančných prostriedkov. Fáza financovania tvorí tretí pilier tohto prístupu.
Zakladajúci členovia.
Zakladajúcimi členmi sú:
Výskumné priority.
Vedecký park Tebo sa angažuje najmä v oblastiach nanotechnológie; adaptívnych systémov; zdravotných materiálov; prírodné zdrojov a látok, ktoré ich znečisťujú a materiálov pre energetické technológie. Príklad projektu, ktorý sa realizoval vo vedeckom parku Tebo pochádza z oblasti zdravotníckych pomôcok, konkrétne vývoj materiálu na podporu hojenia rán.

</doc>
<doc id="333877" url="https://sk.wikipedia.org/wiki?curid=333877" title="Waterfront Researchpark">
Waterfront Researchpark

Waterfront Researchpark je belgický obchodný park, ktorý sa zameriava na spin-off, malé a stredne veľké podniky a nadnárodné high-tech spoločnosti. Spoločnosti tu majú príležitosť presadzovať aktivity v úzkej spolupráci s výskumnými skupinami a zariadeniami univerzity v Antverpách, rovnako ako s tzv. antverpskou inovačnou sieťou.
Waterfront Researchpark je výsledkom úzkeho partnerstva medzi univerzitou University of Antwerp, Antwerp Provincial Development Agency (POM), Soficom Development (ESDE), Antwerp University Business Centre (UBCA) a obcou Niel. 
Poloha.
Waterfront Researchpark sa nachádza v obci Niel na bruselsko-antverpskej osi a je ľahko prístupný po diaľnici A 12 alebo E 19. Univerzita Antwerp Drie Eiken Campus je desať kilometrov od parku. Každá spoločnosť má do parku Waterfront Research Park jednoduchý prístup cez diaľnicu A 12, ktorá je posilnená výstavbou kruhového objazdu, ktorý má priame vetvy na A 12. Cesta N 171 bude čoskoro napojená na diaľnicu E 19, čo bude tak isto viesť k ľahšiemu prístupu. Do parku je možný prístup aj vlakom zo železničných staníc Boom a Niel na trati Antwerp-Puurs. Asi 250 metrov od parku je autobusová zastávka Matenstraat. Od letiska Bruxelles-National (Zaventem) je to asi 30 minút a od letiska Antwerp (Deurne) je to asi 20 minút.
Charakteristika.
Waterfront sa rozkladá na ploche 32 hektárov a za svoj názov vďačí vegetácii a vodným útvarom. Miesto je pri diaľnici A 12 spájajúcej mesto Antverpy a Brusel.
Územný plán poskytuje na výstavbu 55 000 metrov štvorcových plochy pre viac budov. Dve z nich – Archimedes a Copernicus – už boli postavené. Archimedes obsahuje takmer tucet malých spoločností, zatiaľ čo budova Copernicus bola postavená priamo pre Cell Factory, vodca na trhu v oblasti kryogénneho skladovania kmeňových buniek. Waterfront má špeciálnu atmosféru a toto zhromaždenie spoločností založených na vedomostiach vedie k skríženiu fertilizácie a súčinnosti. 
Externý odkaz.
http://www.pomantwerpen.be/ 

</doc>
<doc id="333889" url="https://sk.wikipedia.org/wiki?curid=333889" title="DC-8">
DC-8



</doc>
<doc id="333910" url="https://sk.wikipedia.org/wiki?curid=333910" title="Puklina (geológia)">
Puklina (geológia)

Puklina alebo prasklina alebo trhlina je malá medzera, ktorá od seba oddeľuje dva novovzniknuté povrchy, pozdĺž ktorých stráca pôvodný materiál svoju pevnosť. Pukliny sú plochy úplnej mechanickej nespojitosti predstavujúce narušenie celistvosti materiálu účinkami napätia. Termín trhlina sa používa pri vzájomnom oddelení stien pukliny.
V geológii sú pukliny a rozpukanie jedny z najčastejších geologických javov, ktoré možno sledovať prakticky na všetkých odkryvoch (výnimkou sú najmä mladé horniny, ktoré zvyčajne ešte neboli tektonicky namáhané). Sú chápané ako krehké ruptúry, pozdĺž ktorých nenastal žiaden alebo iba veľmi zanedbateľný pohyb. Pukliny sú v geológii zaujímavé nie len pre informácie, ktoré poskytujú o tektonických pohyboch, ktoré postihli skúmané horninové telesá ale aj ich vplyv na fyzikálne vlastnosti hornín, v ktorých sa vyskytujú. Zaujímavou vlastnosťou puklín je, že si zachovávajú rovnaké vlastnosti nezávisle od mierky, v ktorej sú pozorované. Podobné vlastnosti puklín možno preto sledovať v mikroskopickej mierke ako aj v makroskopických vzorkách voľným okom.
Pukliny obyčajne vznikajú prirodzene v dôsledku namáhania hornín deformačnými procesmi počas dlhého geologického času. K ich vzniku však môže dôjsť aj v dôsledku činnosti človeka, napríklad v prípade potreby zvýšenia priepustnosti hornín tzv. hydraulickou frakturáciou. Možno rozoznávať strižné a tenzné pukliny.
Existujú aj netektonické pukliny vznikajúce pri diagenéze sedimentov alebo chladnutí vulkanických hornín.

</doc>
<doc id="333917" url="https://sk.wikipedia.org/wiki?curid=333917" title="Alcalá de Henares">
Alcalá de Henares

Alcalá de Henares je španielske mesto, ležiace približne 35 kilometrov severovýchodne od Madridu. 
Mesto je známe svojou univerzitou, na ktorej študovali napríklad Tirso de Molina alebo Francisco de Quevedo. Je centrom vzdelania, turizmu, obchodu a ľahkého priemyslu. Alcalá de Henares je od roku 1998 na zozname Svetového dedičstva UNESCO 1998 a patrí medzi prvé diecézy v Španielsku.
Dejiny.
Okolie mesta bolo osídlené už v eneolite. Rimania dobyli toto územie v 1. storočí pred Kr. Založili mesto "Complutum" blízko predchádzajúceho keltského sídla "Iplacea". Mesto bolo jediným rímskym osídlením v okolí Madridu a keď dosiahlo počet obyvateľov 10 000, stalo sa z neho "Municipium" a získalo svoju vlastnú vládu. Po rozpade Rímskej ríše a vpáde Vizigótov mesto upadlo.
V roku 711 prišli do oblasti Mauri a postavili nové sídlo s citadelou na blízkom vrchu, dnes známym ako "Alcalá la Vieja". 3. mája 1118 bolo mesto znovudobyté arcibiskupom z Toleda v mene kastílskeho kráľovstva. Kresťania preferovali bývalú rímsku oblasť a arabská ostala opustená. Mesto následne získal toledský biskup a ten mu udelil všedné práva. Pod kresťanskou nadvládou až do konca Reconquisty.
Počas občianskej vojny v roku 1936 bolo mesto značne poškodené.

</doc>
<doc id="333919" url="https://sk.wikipedia.org/wiki?curid=333919" title="Technopark Ingrija">
Technopark Ingrija

Technopark Ingrija () je ruský technologický park v Petrohrade. Je budovaný na princípe štátneho a súkromného partnerstva zároveň s podporou vlády Ruska. Z celkového plánovaného objemu investícií 30 miliárd rubľov pochádza 64 percent zo súkromných a 36 percent štátnych zdrojov.
Poloha.
Výstavba technoparku je rozložená do štyroch etáp, do roku 2015. Technopark zaberá plochu 32 hektárov. V súčasnosti prebieha 2 a 3 etapa výstavby neobchodných objektov, obytných blokov a blokov obchodného využitia, výstavba objektov ako "Data centrum II", kancelárskych budov, parkovacích miest. V blízkosti parku sa nachádza univerzita telekomunikácií, metro, verejná hromadná doprava, centrum mesta a cesta k medzinárodnému letisku Pulkovo. Budovanie Ingrije umožnilo v etape projektovania počítať s progresívnymi inžinierskymi a architektonickými riešeniami. Vysoká úroveň zladenia výsadby zelene, nízka hustota zástavby, vyrovnanosť pracovnej a obytnej zóny, vyrovnanosť obchodnej a oddychovej zóny a existencia objektov kolektívneho užívania sú v súlade s modernou výstavbou technoparkov. Výška vystavaných budov neprevyšuje 30 metrov s výnimkou dominánt. Prvý objekt parku bol otvorený v roku 2008. Objekty parku sú začlenené do sústavy centralizovaného riadenia inžinierskych systémov technoparku "BMS – Bulding Management Systems".
Vedenie spoločnosti.
Vedenie spoločnosti tvoria:
Ciele technoparku Ingrija.
Hlavné smerovanie činností:
Ciele:
Business incubator.
Platformou pre podporu projektov perspektívnych technológií je inkubátor Business incubator. Aktívnu činnosť začal v decembri 2008. Jeho úlohou je pomáhať pri hľadaní financií pre začínajúce podniky. Podporuje spoločnosti pri uvádzaní hotových produktov na trh a ponúka služby spojené s postupom na projekte, konzultačnú a servisnú pomoc.
Business incubator ponúka pomoc v dvoch programoch :
Partneri Business incubatora sú: 
"Technopolis", "Microsoft", "Business park", "Centrum podnikania USA", "Fond pomoci rozvoja", "VTB vedenie aktív", "Centrum podpory inovácií", "Aviso SMS", "Facer", "Orimim Trade", "Lorenz Snack–World", "Unova", "Marchmont", "Hack Day", "Portal Biznis", "Start in Garage", "OOO Jumisoft", "ANCOM", "Help", "OKG" a iné.
Externé odkazy.
Oficiálna stránka , 

</doc>
<doc id="333921" url="https://sk.wikipedia.org/wiki?curid=333921" title="Research Triangle Park">
Research Triangle Park

Research Triangle Park (RTP) je jeden z najstarších a najväčších vedeckých parkov v severnej Amerike. Nachádza sa na východnom pobreží Spojených štátov amerických v štáte Severná Karolína. Má rozlohu 28,328 km², je domovom pre viac ako 170 spoločností, ktoré zamestnávajú približne 42 000 pracovníkov.Research Triangle Park sa angažuje v zväčšovaní priestoru, na ktorom sa môžu zhromažďovať spoločnosti a vedecké talenty.
Dejiny.
Dňa 9. januára 1959 bola založená nezisková organizácia "Research Triangle Foundation of North Carolina", ktorá bola poverená rozvíjaním a vedením parku. Spoločnosť "Chemstrand" vo vlastníctve spoločností "Monsanto Corporation" a "America Viscose", oznámila svoje rozhodnutie vstúpiť do parku v roku 1960. Do roku 1965 nenastal významnejší rozvoj. V roku 1965 spoločnosť IBM oznámila, že do parku umiestni výskumné zariadenie. Počas nasledujúcich 40 rokov nárast parku zabezpečil príchod šiestich nových spoločností a približne 1800 zamestnancov ročne. Odzrkadľujúc boom v oblasti informačno komunikačných technológií koncom 90-tych rokov 20. storočia, dosiahola v roku 2001 zamestnanosť v parku 45 000 zamestnancov.
Priemyselné odvetvia.
Profil priemyselných odvetví sústredených vo vedeckom parku Research Triangle Park odráža výskumnú silu hlavných regionálnych univerzít. Podľa správy z júla 2008 majú najväčšie zastúpenie v Research Triangle Park nasledujúce priemyselné odvetvia:

</doc>
<doc id="333923" url="https://sk.wikipedia.org/wiki?curid=333923" title="University Research Park">
University Research Park

University Research Park ("University City", niekedy "University Area" alebo "U-City") je centrom obchodu, nákupov a zábavy v meste Charlotte v Severnej Karolíne v okolí areálu University of North Carolina. Výskumný park sústreďuje podniky v Irvine a Orange County, ktoré chcú získavať prostriedky z hlavnej výskumnej univerzity a formovať strategické partnerstvá.
Charakteristika.
Myšlienka vytvorenia univerzitného mesta v severovýchodnej časti Charlotte bola skoncipovaná v 60. rokoch 20. storočia. Pôvodní projektanti predvídali, že univerzitné mesto sa stane magnetom pre vývin a rozvoj rozsiahleho výskumného parku. Rozhodnutie firmy IBM v roku 1978 postaviť rastlinné laboratórium viedlo k vlne podobných rozhodnutí, vrátane rozhodnutia firmy Phillip Morris postaviť hlavný podnik blízko Cabarrus County.
Výstavba hotela Hilton, Shoppes at University Place, University Memorial Hospital, University Regional Library, The Oasis Shrine Temple a ďalších budov zaručilo výskumnému parku známosť. University Research Park poskytuje viac ako 25 000 pracovných miest. 
Zastúpené priemyselné odvetvia.
Väčšina spoločností v parku sa zameriava na rozvoj technológií, ako sú:
Členovia.
"BECO South - Innovation Park; University Research Park Area Plan; Crescent - Belgate; LYNX Blue Line light-rail extension; Ben Craig Center business incubator; 29/49 Construction Website; Charlotte Research Institute; Mallard and Clark's Creek Greenway; High Associates - Mallard Pointe; Performances; Casto Properties - University Place; Paradise Valley Golf Course; Charlotte Chamber University City Chapter; The Tradition Golf Club; Carolinas Medical Center - University; University City Regional Library,University of North Carolina at Charlotte; University City YMCA; Charlotte City Council, District 4; UNC Charlotte Master Plan; Charlotte City Council, District 2; Sleep Inn; Mecklenburg County Board, District 1; EPRI; NC House of Representatives, District 99; National Hispanic Entrepreneurs Organization; NC State Senate, District 40; Holden Properties; Charlotte-Mecklenburg Planning Department; Cambridge Properties Inc.; University City Area Plan; SPEED; Duke Energy; Bank of America; Promotion Magic; Wachovia Corp.; Audubon Parc Homeowners Association; University City Community Building; TIAA-CREF; Green Moose LLC; Central Piedmont Community College; Grubb &amp; Ellis" 

</doc>
<doc id="333930" url="https://sk.wikipedia.org/wiki?curid=333930" title="Hviezdy magického neba 1988">
Hviezdy magického neba 1988

Hviezdy magického neba 1988 je dvojdielny televízny záznam Slovenskej televízie Bratislava Gála programu Magicfestivalu Bratislava 1988. Program v roku 1988 vyrobila Slovenská televízia Bratislava.
Hviezdy magického neba 1988 I..
Stopáž: 00:59:54
Hviezdy Magického neba 1988 II..
Stopáž: 00:42:37
Externé odkazy.
Zdroje
Archív Slovenskej televízie Bratislava

</doc>
<doc id="333936" url="https://sk.wikipedia.org/wiki?curid=333936" title="Alhambra">
Alhambra

Alhambra (doslovne Červený hrad, v arabčine الحمراء) je stredoveký komplex palácov a pevností maurských panovníkov Granady. Nachádza sa na území južného Španielska (v dobe výstavby známe ako Al-Andalus). Zaberá priestor kopcovitej terasy na juhovýchodnej hranici mesta Granady.
Celkový pohľad.
Plošina, ktorá meria približne na dĺžku a v najširšej časti, zaberá asi . Je obohnaná opevneným múrom, ktorý je lemovaný trinástimi vežami. Rieka Darro vyvierajúca z hlbokého prepadliska na severe oddeľuje územie granadského Albayzínu; údolie Assabica obsahujúce park Alhambra je situované západne a južne a tiež, mimo tohto údolia, takmer paralelne s vyvýšeninou Monte Mauror. Toto údolie je hraničným prvkom oblasti Antequeruela.
Dejiny.
Názov Alhambra haj bejn v arabčine znamenajúci červená je pravdepodobne odvodený od slnkom vypálených tehiel, vyrobených z kvalitného štrku a ílu, z ktorých sú vyrobené vonkajšie múry. Niektorí z povolaných však zastávajú názor, že má pripomínať červenú žiaru pochodní, ktorých žiarou boli práce na stavbe sprevádzané po veľa nocí. Iní zase pripomínajú súvislosť s menom zakladateľa Muhammada I., známeho ako Ibn al-Ahmar, ďalší zase odvodzujú názov z arabského Dar al Amra – Dom pána.
Pôvodne bola postavená v roku 889 ako pevnosť.
Palác sa staval najmä v rokoch 1284 až 1354, za vlády Al Ahmara a jeho nástupcov. Mená hlavných podieľajúcich sa umelcov sú však neznáme alebo spochybniteľné.
Nádherné arabesky vnútornej výzdoby sú pripisované vládcom Jusufovi I. a Muhammadovi V. Potom, čo kresťania získali v roku 1492 nadvládu nad mestom, začali Alhambru upravovať. Zachované dielo bolo zavápnené, kresby a pozlátenie odstránené, nábytok znehodnotený, rozbitý alebo odstránený. Karol V. (1516 – 1556) prestaval časť paláca v renesančnom štýle a aby uvoľnil priestor tejto prestavbe, ktorá nikdy nebola dokončená, zničil väčšiu časť zimného paláca. Filip V. (1700 – 1746) priestory „potaliančil“ a dokončil palác presne v miestach, ktoré sa nazývali "Maurská stavba". Prišiel s rozdelením stavby, ktoré zapríčinilo zneprístupnenie veľkých obytných priestorov. V nasledujúcich storočiach pod nadvládou španielskych kráľov bolo maurské umenie ďalej znehodnocované. V roku 1812, za vlastníctva grófa Sebastianiho, boli niektoré veže vyhodené do povetria, zatiaľ čo na celé budovy čakal rovnaký osud neskôr – Napoleon sa snažil vyhodiť do povetria celý komplex; ešte predtým, než bol jeho úmysel realizovaný, zmrzačený vojak tajne plán svojho veliteľa prekazil znehodnotením výbušnín a zachránil tak Alhambru pre budúce generácie.
V roku 1821 zemetrasenie spôsobilo ďalšie škody. Reštaurátorské práce začali v roku 1828 pod vedením architekta José Contrerasa za finančnej podpory Ferdinanda VII. Po smrti Contrerase v roku 1847 práce úspešne pokračovali za jeho syna Rafaela († 1890) a vnuka Mariana.
Miestopis.
Umiestnenie v krajine je možné nazvať ako jedno z výnimočných krás prírody. Náhorná plošina sama o sebe diktuje široký rozhľad na mesto a planiny Granady východným a južným smerom. Maurskí básnici Alhambru prirovnávajú k „perle vsadenej do smaragdu“ v narážke na farby budov a lesy okolo. Park (Alameda de la Alhambra) na jar prekypuje bujnou flórou, trávami, pomarančovníkmi a myrtami. Najcharakteristickejším rysom parku je však husté vysadenie brestom štíhlym, ktorý uprednostnil v roku 1812 vojvoda z Wellingtonu. Park je ospevovaný pre spev slávikov a prúdiacej vody tryskajúcej z niekoľkých fontán a kaskád. Tie sú napájané vodou dlhým privádzačom z rieky Daro od kláštora Jesus del Valle stojaceho nad Granadou.
Navzdory dlhému obdobiu zanedbávania, úmyselného vandalizmu a často chybnému reštaurovaniu, ktorým Alhambra prešla, zostáva stále jedinečným príkladom maurského umenia vrcholnej európskej fázy. Oslobodená od priameho byzantského vplyvu, ktorý môžeme nájsť na córdobskej katedrále Mezquita, je komplexnejší a fantastickejší než Giralda v Seville. Väčšina budov palácov má štvorcové pôdorysy so všetkými miestnosťami obrátenými do centrálneho nádvoria. Celok dosiahol svoje terajšie rozmery jednoducho postupným pridávaním nových štvorcových pôdorysov vyprojektovaných na rovnakom princípe. Pôdorysne sa však líšia rozmerom a sú navzájom prepojené menšími miestnosťami a priechodmi. Vonkajší vzhľad je však strohý a prostý, akoby architekt zamýšľal zvýšiť kontrast voči interiéru. Tam je palác nedostihnuteľne nádherný vo svojom detaile mramorových stĺpov a arkád, rovnako ako patinovaných stropov a akoby zahalený priesvitnosťou nesmiernej štukatérskej práce. Slnko a vietor má voľný prístup a tak má celý efekt nádych ľahkosti a ladnosti. Modrá, červená, a zlatavo žltá sú pôsobením času nevýrazné, ale stále pôsobivé.
Typický je arabský štýl, prísny a tradičný vzor listov a geometrické zdobenie spracované v arabesky až neuveriteľnej spletitosti a dôvtipu. Maľované plochy sú prevažne použité ako obklad stien.
Sprievodca Alhambrou.
Maurská časť Alhambry pripomína veľa stredovekých kresťanských pevností svojim rozdelením na tri základne časti – hrad, palác a obytné prístavky pre poddaných. Alcazaba – pevnosť a najstaršia časť – bola postavená na izolovanom a strmom výbežku, ktorý delí náhornú plošinu na severozápade, zostali z nej však len masívne vonkajšie steny, veže a hradby. Na počesť španielskeho dobytia Granady 2. januára 1492 bola na jednej z vežičiek prvýkrát vyvesená zástava Ferdinanda a Izabely. Strelecká veža s obrovským zvonom bola dostavaná v 18. storočí a zrekonštruovaná po poničení bleskom v roku 1881. Za Alcazabou sa nachádza palác maurských kráľov, Alhambra; za touto stavbou sa ďalej nachádza "Alhambra Alta" (horná Alhambra), pôvodne obývaná dvoranmi a panstvom.
Prístup smerom z mesta do parku Alhambry je umožnený vďaka "Puerta de las Granadas" (brána granátových jabĺk), čo je masívny víťazný oblúk z 15. storočia. Strmý svah vedie pozdĺž stĺpu Karola V., fontány postavenej v roku 1554, až k hlavnému vchodu do Alhambry. Tým je "Puerta Judiciaria" (brána súdu), podkovovitá pasáž a týčiaca sa veža námestia používaného Maurami ako neoficiálny súdny dvor. Nad vchodom je vytesaná ruka s natiahnutými prstami ako talizman proti oku zla. Kľúč, symbol autority, zaujíma odpovedajúce miesto vnútri podlubia. Úzka pasáž vedie dovnútra Plaza de los "Aljibes" (Miesto nádrží), širokého otvoreného priestoru, ktorý oddeľuje Alcazabu od Maurského paláca. Vľavo od priechodu vystupuje veža "Torre del Vino" (Veža vína) postavená v roku 1345 a používaná v 16. storočí ako pivničný priestor. Napravo je palác Karola V., striedmo vyzerajúca, ale majestátna renesančná budova, trochu narušujúca harmóniu okolia svojou nadmernou veľkosťou. Extrémne komplikované a detailné stvárnenie výzdoby maurskej Alhambry stojí v príkrom kontraste ku Karlovmu palácu, ktorý tvoria biele steny bez rušivých elementov. Mnohé z autorít architektúry sú preto znechutené preferovaním jednoduchého renesančného štýlu Karola V., ktorý podľa nich znehodnocuje celú architektonickú veľkosť Alhambry. Stavba Karolovho paláca začala v roku 1526 a skončila v roku 1650.
Súčasný vstup do Maurského paláca ("Palacio Arabe", alebo "Casa Real") je malými dverami, ktoré ďalej vedú na "Patio de los Arrayanes" (Myrtový dvorec), nazývaný tiež "Patio de la Alberca" (Dvorec požehnania alebo Dvorec jazierka), čo pochádza z arabského "birka" = bazén. Tento dvorec je dlhý a široký. Uprostred je veľká nádrž s mramorovým obložením, plná zlatých rybiek a obklopená myrtami. Sú tu galérie na severnej a južnej strane. Južná je vysoká a je podpieraná mramorovou kolonádou. Pod ňou, vpravo, bol hlavný vchod, nad ňou sú tri elegantné okná s oblúkmi a miniatúrnym stĺporadím. Z tohto nádvoria sú vidieť na severe nad strechy vystupujúce steny Torre de Comares odrážajúce svoj obraz v jazierku. 
"Salón de los Embajadores" (Sieň vyslancov) je najväčším v Alhambre a zaujíma priestor celej "Torre de Comares". Je to štvorcová miestnosť so stenami dlhými, zatiaľ čo stred dómu je vysoký. Slúžila ako veľká prijímacia miestnosť, trón sultána bol umiestnený oproti vchodu. V tejto miestnosti Krištof Kolumbus prijímal podporu Izabely a Ferdinanda k ceste do nového sveta. Dlaždice sú skoro všade do výšky a farebne sa pravidelne striedajú. Nad nimi je séria oválnych medailónov s nápismi pretkanými kvetmi a listami. Je tu deväť okien, po troch na každom z priečelí, a strop, ktorý je pozoruhodne členený vykladanou kompozíciou z bielych, modrých a zlatých tvarov kruhov, korún a hviezd. Steny sú pokryté rôznymi štukami veľmi jemného vzoru.
Známe "Patio de los Leones" (Leví dvor) je dlhé a široké, obklopené nízkou ochodzou na 124 bielych mramorových stĺpoch. Pavilón je extrémne pretiahnutý do nádvoria, s rafinovanými stenami a ľahko kopulovitou strechou, prepracovane pokrytou ornamentmi. Nádvorie je dláždené farebnými dlaždicami a podlubie postavené z bieleho mramoru. Steny sú tiež pokryté až do výšky dlaždicami modrej a žltej farby s dolnou a hornou linkou zo zlatého a modrého smaltu. Stĺpy podopierajúce strechu a galériu sú nepravidelne rozmiestnené s efektom umeleckého výhľadu. Piliere, oblúky a stĺporadie sú vyzdobené rozmanitou škálou dekoratívneho lístia a iných prvkov. Na každom z oblúkov je veľká štvorcová plocha arabesiek, nad piliermi je ďalšia plocha filigránskej práce. V centre nádvoria sa nachádza Levia fontána, unikátna alabastrová misa podopieraná nepríliš detailne vypracovanými skulptúrami dvanástich levov z bieleho mramoru. Dvanásť levov slúžilo ako forma časomiery, kedy voda prúdila každú hodinu z iného leva. Kresťania po opätovnom dobytí hodiny rozobrali, aby zistili, ako fungujú, tie však prestali pracovať úplne.
"Sala de los Abencerrajes" (Sieň Abencerrajovcov) odvodzuje názov z legendy, podľa ktorej Boabdil, posledný kráľ Granady, pozval vrcholných predstaviteľov zmieňovanej skupiny na banket a dal ich potom na tom mieste povraždiť. Táto miestnosť je dokonalé námestíčko s vysokými kopulami a zamrežovanými oknami ako základňa. Strecha je znamenite zdobená modrou, hnedou, červenou a zlatou farbou. Oproti tejto sále sa nachádza "Sala de las dos Hermanas" (Sála dvoch sestier), ktorá svoj názov odvodzuje z dvoch mramorových dlaždíc, ktoré sú súčasťou dláždenia. Uprostred sály je fontána a strecha – voštinová kopula s drobnými obrazcami. Každý z obrazcov je iný a hovorí sa, že je ich na 5000 – čo je skvelý príklad maurskej stalaktitovej klenby.
Medzi iné divy Alhambry patrí "Sala de la Justicia" (Sieň spravodlivosti), "Patio del Mexuar" (Nádvorie koncilu), "Patio de Daraxa" (Nádvorie vestibulu) a "Peinador de la Reina" (kráľovnej prezliekáreň), v ktorých môžeme pozorovať tú istú architektúru a elegantnú výzdobu. Palác a Horná Alhambra tiež obsahuje kúpele, množstvo spální a letných záhrad, pokojné galérie a labyrint rovnako ako klenuté kobky.
Pôvodný nábytok paláca reprezentuje slávna váza Alhambry – jedinečná ukážka maurského umenia keramiky. Je datovaná do roku 1320 a predstavuje prvé maurské obdobie porcelánového umenia. Je vysoká, odspodu biela a smaltovanie je modré, biele a zlaté.
Z priľahlých budov spojených s Alhambrou je najzaujímavejší "Palacio de Generalife" (alebo tiež Gineralife – z maurského Jennat al Arif, „Arifova zahrada“, či tiež „Architektova záhrada“). Tento letohrádok sa datuje približne do konca 
13. storočia, ale bol niekoľkokrát prestavaný. Jeho záhrady so živými plotmi zastrihnutými do podoby jaskýň, fontánami a cyprusovými uličkami majú povesť pôvodného maurského charakteru. "Villa de los Martires" (Martyrov letohrádok) na vrchole "Monte Mauror", pripomína svojim menom kresťanských otrokov zamestnaných stavbou Alhambry a taktiež uväznených v podzemných kobkách. "Torres Bermejas" (Vermilionské veže), tiež na hore "Monte Mauror", sú dobre zachovanou ukážkou maurského opevnení s podzemnými nádržami, koniarňami a ubytovaním pre 200 mužov. Niekoľko rímskych náhrobkov bolo objavených v roku 1829 a 1857 na úpätí "Monte Mauror".
Na stavbe Alhambry nenájdeme jediný podpis maurských tvorcov, okrem ľudskej dlane. Je tu však veľa odkazov na ľudskú tvorivosť na renesančných stavbách.
Rôzne.
Alhambra, "Generalife" a granadský "Albayzin" sú zahrnuté v zozname svetového dedičstva UNESCO. Je to tiež miesto deja novely Poviedky z Alhambry ("Tales of Alhambra") od Washingtona Irvinga. Irving žil v tomto paláci počas písania knihy a stal sa tak prostredníkom v znovuuvedenia tohto miesta do povedomia širokého publika.

</doc>
<doc id="333938" url="https://sk.wikipedia.org/wiki?curid=333938" title="Trasa pútnikov do Santiago de Compostela">
Trasa pútnikov do Santiago de Compostela

Trasa pútnikov do Santiago de Compostela alebo Cesta svätého Jakuba () je názov púte vedúcej ku katedrále v Santiagu de Compostela v španielskej Galícii. 
Dejiny.
V miestnej katedrále sú podľa tradície uložené ostatky svätého Jakuba, Kristovho učeníka. Ten bol údajne pochovaný v Santiagu, ktoré následne padlo do rúk Maurom. V Roku 814 sa údajne zjavili hviezdy, ktoré ukázali cestu k stratenému hrobu a 25. júla boli ostatky nájdené. Na mieste Jakubovho hrobu bol postavený kostol, ktorý sa stal pútnickým miestom.
Prvá doložená púť do Compostely je z roku 951, kedy ju vykonal biskup z Le Puy. Pozdĺž cesty boli postupne zriaďované kostoly a kláštory so svätými relikviami.
Prvý manuál pre pútnikov pochádza už z 12. storočia, kedy ho pravdepodobne spísal Aymeric Picaud, pápežov sekretár, pod názvom "Liber Sancti Jacobi". Rukopis obsahuje kázania, správy o zázrakoch a liturgické texty spojené s osobou svätého Jakuba. Ďalej je tu tiež popis trasy, umelecké diela, ktoré je možné po ceste vidieť a zvyky miestnych obyvateľov. 
Symbolom dlhotrvajúcej púte sa už v stredoveku stala mušľa hrebenatka veľká ("Pecten maximus")a od roku 1987 je platný systém smerových značiek s touto mušľou.
Súčasné pútnictvo.
Záujem o svätojakubskú púť začal prudko vzrastať koncom 80. rokov 20. storočia, k čomu prispel i fakt, že v roku 1993 bola svätojakubská cesta zapísaná na zoznam svetového dedičstva UNESCO.

</doc>
<doc id="333939" url="https://sk.wikipedia.org/wiki?curid=333939" title="San Cristóbal de La Laguna">
San Cristóbal de La Laguna

San Cristóbal de La Laguna je mesto na Kanárskych ostrovoch v severnej časti ostrova Tenerife. Počtom obyvateľov je tretie najväčšie v súostroví a druhé najväčšie na ostrove. Mesto je predmestím hlavného mesta Santa Cruz de Tenerife.
Dejiny.
V roku 1494 sa tu konala bitka medzi pôvodnými obyvateľmi (guančovia) a kastílskym kráľovstvom. Samotné San Cristóbal de La Laguna založil medzi rokmi 1496 a 1497 conquista Alonso Fernández de Lugo, ktorý bol jedným z kastílskych veliteľov. Mesto bolo po dobytí hlavným mestom ostrova. V meste sa nachádza univerzita () založená v roku 1701, ktorú v súčasnosti navštevuje približne tridsať tisíc študentov. Úpadok obyvateľstva a ekonomiky v 18. storočí viedol k tomu, že sa hlavným mestom v roku 1723 stalo Santa Cruz de Tenerife.
V roku 1999 bolo mesto vyhlásené za pamiatku svetového dedičstva UNESCO.

</doc>
<doc id="333940" url="https://sk.wikipedia.org/wiki?curid=333940" title="George Henry Peters">
George Henry Peters

George Henry Peters (* 1863 – † 18. október 1947, Washington) bol americký astronóm a fotograf.
Pracoval v spoločnosti U.S. Naval Observatory ako astrofotograf, objavil tri asteroidy a fotografoval slnečné koróny.

</doc>
<doc id="333941" url="https://sk.wikipedia.org/wiki?curid=333941" title="George H. Peters">
George H. Peters



</doc>
<doc id="333942" url="https://sk.wikipedia.org/wiki?curid=333942" title="George Peters">
George Peters



</doc>
<doc id="333943" url="https://sk.wikipedia.org/wiki?curid=333943" title="Illés együttes">
Illés együttes



</doc>
<doc id="333944" url="https://sk.wikipedia.org/wiki?curid=333944" title="Štátna cesta 38 (Maďarsko)">
Štátna cesta 38 (Maďarsko)

Štátna cesta 38 (, ) je maďarská hlavná cesta (resp. cesta druhej triedy, ), ktorá začína v obci Bodrogkisfalud a pokračuje cez región Tokaj cez obce Rakamaz a Nyírtelek až do mesta Níreďháza, kde sa križuje so štátnou cestou 36 a následne sa napája na štátnu cestu 4.
Cesta je v prevažnej časti vybudovaná ako dvojpruhová. Výnimku tvorí úsek v intraviláne mesta Níreďháza, ktorý je štvorpruhový.

</doc>
<doc id="333949" url="https://sk.wikipedia.org/wiki?curid=333949" title="Martin Wilhelm Kutta">
Martin Wilhelm Kutta

Martin Wilhelm Kutta (* 3. november 1867, Byczyna, Poľsko, vtedy Prusko - † 25. december 1944, Fürstenfeldbruck, Nemecko) bol nemecký matematik. Zaoberal sa predovšetkým numerickými metódami riešenia obyčajných diferenciálnych rovníc a aerodynamikou. Spoločne s Carlom Davidom Tolmé Rungem je autorom tzv. Rungeho-Kuttovej metódy numerického riešenia obyčajných diferenciálnych rovníc. Je tiež pôvodcom alebo spolupôvodcom viacerých výsledkov a konceptov v oblasti aerodynamiky.

</doc>
<doc id="333950" url="https://sk.wikipedia.org/wiki?curid=333950" title="Martin Kutta">
Martin Kutta



</doc>
<doc id="333951" url="https://sk.wikipedia.org/wiki?curid=333951" title="Wilhelm Kutta">
Wilhelm Kutta



</doc>
<doc id="333954" url="https://sk.wikipedia.org/wiki?curid=333954" title="Lev Semionovič Pontriagin">
Lev Semionovič Pontriagin

Lev Semionovič Pontriagin (* 3. september (podľa Juliánskeho kalendára 21. august) 1908, Moskva, Rusko, vtedy Ruská ríša – † 3. máj 1988, Moskva, Rusko, vtedy Ruská SSR, ZSSR) bol ruský matematik. Vo svojich štrnástich rokoch oslepol pri výbuchu petrolejového variča. Napriek tomu sa však stal významným matematikom, predovšetkým vďaka pomoci jeho matky, ktorá mu čítala matematické články (napríklad od Heinza Hopfa, J. H. C. Whiteheada a Hasslera Whitneyho). Jeho práca znamenala významný prínos pre viaceré oblasti matematiky, vrátane geometrických častí topológie.
Práca.
Ako študent pracoval na teórii duality homológií. Na základe tejto práce neskôr položil základy abstraktnej teórie Fourierovej transformácie, súvisiace najmä s tzv. Pontriaginovou dualitou. V topológii zas formuloval základný problém tzv. teórie kobordizmov, na základe čoho okolo roku 1940 prišiel s teóriou charakteristických tried, dnes nazývaných Pontriaginove triedy. V teórii operátorov je zas pôvodcom konceptu Pontriaginových priestorov, špeciálneho prípadu Kreinových priestorov.
Neskôr tiež pracoval v teórii optimálneho riadenia, tzv. Pontriaginov princíp minima je základným výsledkom v modernej teórii optimalizácie.
Medzi Pontriaginových študentov patria napríklad Dmitrij Viktorovič Anosov, Vladimir Grigorievič Bolťanskij, Michail Michailovič Postinkov, či Vladimir Abramovič Rochlin.
Kontroverzia a antisemitizmus.
Pontriagin bol známy viacerými kontroverziami. Napriek tomu, že mal viacero židovských priateľov, vo svojich neskorších rokoch bol obvinený z antisemitizmu. Nathana Jacobsona napríklad v dobe, keď boli obaja viceprezidentmi Medzinárodnej matematickej únie, označil za priemerného vedca reprezentujúceho sionistické hnutie. Pontriagin obvinenia z antisemitizmu odmietal s tým, že bojoval iba proti sionizmu, o ktorom tvrdil, že je formou rasizmu. Pontriagin tiež namietal proti udeleniu Fieldsovej medaily Grigorijovi Alexandrovičovi Margulisovi, sovietskemu matematikovi židovského pôvodu. Ďalšou kontroverznou aktivitou Leva Pontriagina bola jeho účasť na tzv. Luzinovej afére.

</doc>
<doc id="333955" url="https://sk.wikipedia.org/wiki?curid=333955" title="Lev Pontriagin">
Lev Pontriagin



</doc>
<doc id="333956" url="https://sk.wikipedia.org/wiki?curid=333956" title="Lev Semenovich Pontryagin">
Lev Semenovich Pontryagin



</doc>
<doc id="333957" url="https://sk.wikipedia.org/wiki?curid=333957" title="Lev Pontryagin">
Lev Pontryagin



</doc>
<doc id="333959" url="https://sk.wikipedia.org/wiki?curid=333959" title="Shaukat Khanum Memorial Cancer Hospital &amp; Research Centre">
Shaukat Khanum Memorial Cancer Hospital &amp; Research Centre

Shaukat Khanum Memorial Cancer Hospital &amp; Research Centre je nemocnica v meste Láhaur, v Pakistane, poskytujúca bezplatnú komplexnú starostlivosť pre tisíce chudobných pacientov s rakovinou.
Túto priekopnícku nemocnicu založil Imran Khan jeden z najslávnejších pakistanských hráčov kriketu. Je situovaná v srdci Pandžábu, v Pakistane. Ako charitatívna inštitúcia je financovaná prevažne z darov priateľov, nadšencov z okolia krajiny a celého sveta. Inšpiráciou k vybudovaniu nemocnice sa stalo nešťastie a utrpenie Shaukat Khanum, matky legendárneho kapitána pakistanského kriketového tímu – víťaza svetového pohára. Smrť jeho matky a osobné skúsenosti s riešením rakoviny ho presvedčili o potrebe centra s prístupom pre každého, vrátane tých, ktorí si nemohli inak dovoliť nákladnú starostlivosť. Výsledkom bola Shaukat Khanum onkologická nemocnica a výskumné centrum, v Láhaur, prvá a jediná nemocnice medzinárodných štandardov v Pakistane, venujúca sa poskytovaniu prvotriednej liečby rakoviny u všetkých svojich pacientov, bez ohľadu na ich schopnosť platiť.
História.
Imran Khan vyzval na celonárodnú zbierku finančných prostriedkov zo zápasu medzi Pakistanom a Indiou 10. novembra 1989 na Gaddafi Stadium v Láhaur, kde bolo vyzbieraných 2,902,600 libier. Následne sa uskutočnila séria viac ako 50 úspešných zbierok po celom svete. Výhra Pakistanu v roku 1992 vo svetovom pohári v krikete pod vedením kapitána Imrana pomohla úsiliu k zbierkam. Len šesť mesiacov po Svetovom pohári sa mu podarilo vyzbierať jeden a pol milióna libier čo je rovnaká suma aká bola vyzbieraná 2 roky pred tým. On venoval peniaze vo výške 85,000 libier na tento projekt. Keď bolo v roku 1994 potrebné ďalšie financovanie na výstavbu, Imran Khan vypustil masovú kampaň, ktorá obletela 27 miest v krajine a pomohla vyzbierať 120 miliónov libier. Počas celej kampane podporilo stavbu nemocnice viac ako milión jednotlivých darcov od bežných občanov po bohatých a slávnych. Darované bolo všetko od hotovosti po šperky a ceniny.
Ošetrovateľstvo.
Profesionálna ošetrovateľská prax na Shaukat Khanum onkologickej nemocnici a výskumnom centre je podporovaná prostredníctvom členstva v Pakistanskom onkologickom Ošetrovateľskom Fóre členmi Medzinárodnej spoločnosti sestier v onkologickej starostlivosti a prostredníctvom členstva v Ázijskej a Ticho morskej sieti útulkov.
Ošetrovateľstvo na Shaukat Khanum onkologickej nemocnici a výskumnom centre ponúka oveľa viac než tradičné predstava o ošetrovateľstve. Zdravotné sestry poskytujú starostlivosť pacientom, ktorí dostávajú komplexnú liečbu svojho ochorenia prostredníctvom operácii, ožarovania, chemoterapie a nukleárnej medicíny. Okrem informovania pacientov o ich chorobe a jej liečbe, zdravotné sestry poskytujú emocionálnu podporu.
Veľká časť toho, čo robia, je vzdelávanie pacientov. Pacienti sú poučení o tom, čo ich čaká počas pobytu a po prepustení. To tiež zahŕňa výučbu o tom, aké lieky budú brať a nežiaduce účinky týchto liekov, krvnej transfúzie, ako hľadať známky infekcie a krvácania a diétne zmeny. Tím ošetrovateľstva a ošetrovateľskej dokumentácie sú považované za veľmi dôležité, pretože podporujú tímového ducha a zlepšiť kvalitu starostlivosti pre pacientov a ich rodiny.

</doc>
<doc id="333962" url="https://sk.wikipedia.org/wiki?curid=333962" title="Dubai Silicon Oasis">
Dubai Silicon Oasis

Dubai Silicon Oasis (DSO) je slobodná zóna nachádzajúca sa v Dubaji, jej rozloha je 7,2 km2. Vzorom k jej stavbe bol hlavne technologický park Silicon Valley nachádzajúci sa v severnej Kalifornii v USA. Priemyselný park sa zaoberá hlavne elektrotechnikou. Okrem tej je tu sústredená technika a počítačový priemysel, vysoké a vzdelávacie zóny - hlavne univerzity, laboratóriá a rôzne inovačné firmy.
V komplexe sa nachádzajú aj iné zariadenia, ako napr. nemocnica, kliniky, rekreačné zariadenia a nákupné strediská.

</doc>
<doc id="333963" url="https://sk.wikipedia.org/wiki?curid=333963" title="Reputačný manažment">
Reputačný manažment

Reputačný manažment je proces monitoringu procesov v spoločnosti, kvality služieb a produktov a zbierania názorov druhých strán na tieto záležitosti s cieľom ich vyhodnotenia a vylepšenia daných procesov, služieb alebo produktov. 
Takéto štatistiky a informácie sú dôležité hlavne z jedného dôvodu, zlepšovanie reputácie a teda zvyšovanie hodnoty značky spoločnosti alebo jednotlivca na trhu. Celý proces získavania údajov pre potreby reputačného manažmentu môže byť veľmi zdĺhavý a môže zahrňovať všetko od toho, čo si ľudia hovoria medzi sebou až po štatistické dáta získané anketami či analytickými nástrojmi.
Problematika reputačného manažmentu sa do popredia dostala hlavne s rozšírením počítačov a novými možnosťami ako ľudia medzi sebou komunikujú. Penetrácia internetu neustále zvyšovala potrebu firiem a jednotlivcov monitorovať to, o čom ľudia hovoria, čo si myslia a čo zdieľajú s druhými. Preto sa spolu s rozvojom internetu odčlenila od veľmi rozsiahlej kapitoly Reputačný manažment aj podkapitola- online reputačný manažment. 
Reputačný manažment ako taký je veľmi komplexná záležitosť, ktorá sa začína už pri zakladaní spoločnosti, budovaní jej imidžu a identity a etablovaní značky na trhu. 

</doc>
<doc id="333967" url="https://sk.wikipedia.org/wiki?curid=333967" title="Cherie Currie">
Cherie Currie

Cherie Currie (* 30. november 1959, Encino, Kalifornia, USA) je americká speváčka, herečka a umelkyňa. V polovici 70. rokov bola speváčkou dievčenskej hard rockovej kapely z Los Angeles The Runaways.
Život a kariéra.
Jej rodičmi boli Don Currie a herečka Marie Harmonová. Vyrastala v údolí San Fernando v meste Encino. Mala dve sestry - dvojčatá: herečku Sondru Currie a jej dvojča Marie Currie.
Cherie pôsobila ako dospievajúca speváčka v čisto dievčenskej rockovej kapele "The Runaways" s Joan Jett, Litou Fordovou, Sandy Westovou a Jackie Fox. Časopis Bomp! ju opísal ako „stratenú dcéru Iggy Popa a Brigitte Bardotovej."
&lt;br&gt;Cherie, ani nie 16-ročná, sa pripojila k The Runaways v roku 1975. Teen-rocková hymna "Cherry Bomb", bola napísaná pre ňu počas konkurzu. Po troch albumoch s The Runaways, ("Runaways", "Queens of Noise", a "Live in Japan"), Currie pokračovala v nahrávaní dvoch nezávislých albumov ("Beauty's Only Skin Deep" v Polygram Records, a "Messin' With The Boys" so sestrou Marie Currie v Capitol Records). 
Neskôr pracovala ako herečka, hrala vo filmoch, ako sú "Foxes", "Parasite", "Wavelength", "Zóna súmraku", "The Rosebud Beach Hotel", "Rich Girl", rovnako bola hosťom v televíznom seriáli "Matlock" a "To je vražda, napísala". 
Currie napísala monografiu o svojom dospievaní, nazvanú "". Kniha sa točí okolo nej, jej dysfunkčnej rodiny, píše o jej boji s drogami a alkoholom, sexuálnom zneužívaní a jej živote s The Runaways.
V roku 1990 sa Currie vydala za herca Roberta Haysa, s ktorým má syna Jakea. Dnes sú už rozvedení.
V roku 2010 bola natočená hudobná životopisná dráma "The Runaways", ktorú produkovala Joan Jett. Vo filme Currie stvárnila Dakota Fanning.

</doc>
<doc id="333972" url="https://sk.wikipedia.org/wiki?curid=333972" title="Izraelská hymna">
Izraelská hymna



</doc>
<doc id="333977" url="https://sk.wikipedia.org/wiki?curid=333977" title="Montreal Technoparc">
Montreal Technoparc

Montreal Technoparc, predtým známy ako Adacport, je priemyselný park a bývalá priemyselná skládka v Pointe Saint-Charles v okolí Montrealu, medzi mostami Champlain Bridge a Victoria Bridge. Montreal Technoparc má rozlohu 2,5 km² a patrí medzi najväčšie v Kanade.
História.
Vedecký park Technoparc Montreal vznikol v roku 1987 ako nezisková organizácia pod názvom Technoparc Saint-Laurent. Od jeho vzniku sa začali investovať veľké objemy finančných prostriedkov do infraštruktúry a pozemkov. Prvá medzinárodná spoločnosť, ktorá tu mala zastúpenie bola švédska farmaceutická spoločnosť ASTRA. V ďalších rokoch prišlo k veľkému rozvoju vedeckého parku a prichádzali ďalšie firmy ako Nortel, Neurochem, MethylGene, ktoré investovali mnoho miliónov dolárov. V roku 2001 bolo vo vedeckom parku 17 spoločnosti, ktoré zamestnávali okolo 6 000 kvalifikovaných pracovníkov. V roku 2007 sa vedecký park Technoparc Saint-Laurent premenoval na Technopark Montreal.
Firmy vedeckého parku.
Firmy vo vedeckom parku pôsobia v týchto oblastiach:
Medzi firmy, ktoré sa nachádzajú vo vedeckom parku (spolu 5 500 firiem, organizácií a inštitúcií) patrí:
Súčasnosť.
Vedecký park Technoparc Montreal podporuje silné a trvalé synergické spojenectvo medzi univerzitami, výskumnými inštitúciami a podnikmi. Dôležitý je projekt pre trvalo udržateľný rozvoj tzv. Medzinárodná eko-inovačná zóna venovaná energetike nepoškodzujúcej životné prostredie. 
Cieľom tejto zóny je:

</doc>
<doc id="333979" url="https://sk.wikipedia.org/wiki?curid=333979" title="Adacport">
Adacport



</doc>
<doc id="333985" url="https://sk.wikipedia.org/wiki?curid=333985" title="Alkamenes (Sparta)">
Alkamenes (Sparta)

Alkamenes alebo Alkamenés () bol približne koncom ôsmeho storočia pred Kr. (možno 740 – 700 pred Kr.) kráľom v Sparte. Pochádzal z kráľovského rodu Agiovcov. Jeho spolukráľom z kráľovského rodu Eurypontovcov bol Theopompos.
Historických poznatkov z obdobia dejín Sparty, keď mal vládnuť Alkamenes, okrem tých čo patria skôr do oblasti mýtov je málo a takmer neznáme sú tie, ktoré by nás informovali o jeho živote a činoch. Za vlády Alkamena syna a nástupcu Télekla sa začala vojna Sparty s Messéniou, (tzv. prvá messénska vojna) husto osídlenou a úrodnou krajinou na juhozápade Peloponézu. Do výbojov hnala Sparťanov pravdepodobne preľudnenosť ich domoviny Lakónie a tým spojený nedostatok pôdy, lebo Sparta na rozdiel od iných gréckych štátov nezakladala kolónie (okrem Tarentu). O tom, že Messénia bola úrodná píše aj iónsky básnik Tyrtaios pôsobiaci v polovici siedmeho storočia pred Kr. v Sparte. Podľa jeho slov to bol kraj vhodný na orbu a sejbu.
&lt;Poem class = "odsadia" style = "font-style: italic"&gt;
"Theopompovi, milému bohom, nášmu kráľovi,
ktorý nám Messéniu dobyl, zem tú rozľahlých nív... "
&lt;/Poem&gt;
Z antických historikov sa o kráľovi Alkamenovi zmieňuje Herodotos vo svojej knihe "História". Je v nej záznam, kde ho spomína ako jedného z kráľovských predkov Leonida I. v kráľovskej línii Agiovcov. Zachované písomné záznamy z 2. storočia od cestovateľa a historika Pausania o historickom období vlády kráľa Alkamena sú obsahom rozsiahlejšie, ale sú pravdepodobne len legendami (aj keď v nich môže byť aj zrnko pravdy). Pausanias pri svojom putovaní po Grécku navštívil aj Lakóniu. a popri opisoch krajiny a jej pamätihodností písal aj o jej histórii zo zdrojov, ktoré mu boli k dispozícii. Vo svojej knihe "Opis Grécka" píše, že Sparťania začali vojnu s Messénčanmi hlavne kvôli dvom odohraným incidentom. Prvý sa stal na hranici medzi Messéniou a Spartou pri svätyni bohyne Artemis, kde každoročne spoločne Sparťania a Messénčania oslavovali sviatok, ktorý sa konal na počesť tejto bohyne. Tento príbeh rozpráva, že Messénčania počas slávností uniesli a znásilnili panny zo Sparty a zavraždili pritom aj Alkamenovho otca kráľa Télekla, ktorý chcel tomu zabrániť. Druhý incident sa odohral neskôr medzi Messénčanom Polycharom (víťazom olympijských hier) a Sparťanom Euaifnom, ktorý mal strážiť Polycharove kravy, ale Euaifnos jeho kravy predal a navyše sa dopustil hanebného činu keď mu zabil syna. V Sparte sa Polychares spravodlivosti nedovolal, preto z pomsty zabíjal každého Sparťana, ktorého stretol. Žiadosti Sparťanov o vydanie Polychara Messénčania nevyhoveli a to bol pre Sparťanov dôvod na začatie vojny.
Kráľ Alkamenes počas tmavej noci prekvapil Messénčanov na hraniciach Messénie útokom na ich mesto Amfeiu. Obyvateľstvo mesta nestihlo zaujať obranné pozície a bolo po krvavom kúpeli takmer celé vyhubené. Mesto bohaté na vodné zdroje sa pre Sparťanov stalo základňou pre ich ďalšie výboje, ale ďalšie štyri roky sa Sparťanom nedarilo, lebo novozvolený kráľ Messénie Eufaes a jeho ľud ich náporu odolával. V ďalšom priebehu vojny nastal obrat a Sparťania obsadili mesto Helos. Obyvatelia mesta Helos potomkovia starousadlíkov pri Lakónskom zálive po dobytí svojej krajiny povstali a na ich pomoc prišlo aj vojsko z Argu, ale kráľ Alkamenes ich porazil. Obyvateľov mesta, ktorí bitku prežili Sparťania odvliekli do otroctva. Historik Strabón napísal, že podľa názvu mesta Helos Sparťania svojich štátnych otrokov volali heilótmi.
Za vlády kráľa Alkamena, ako napísal opäť Pausanias bol vyslaný riešiť na Krétu občianske nepokoje Charmidas syn Euthyda. Ohrozeným poradil, aby opustili slabo chránené vnútrozemské mestá a usadili sa do výhodnejších na pobreží. Po smrti kráľa Alkamena sa jeho následníkom ešte počas prvej messénskej vojny stal jeho syn Polydóros.

</doc>
<doc id="333991" url="https://sk.wikipedia.org/wiki?curid=333991" title="Virtuální">
Virtuální

Virtuální je piaty štúdiový album českej pop rockovej speváčky poľskej národnosti Ewy Farnej, vydaný 26. októbra 2009. Všetky piesne sú v češtine a v pop rockovom štýle s elektronickými mixami. Jednu pieseň na albume zložila sama Ewa Farna s Janem Steinsdörferem, ostatné s asistenciou producenta Leška Wronky.

</doc>
<doc id="333994" url="https://sk.wikipedia.org/wiki?curid=333994" title="Prasklina">
Prasklina



</doc>
<doc id="333995" url="https://sk.wikipedia.org/wiki?curid=333995" title="Trhlina">
Trhlina



</doc>
<doc id="333996" url="https://sk.wikipedia.org/wiki?curid=333996" title="Magnetar">
Magnetar

Magnetar je neutrónová hviezda, ktorej hlavným prejavom je extrémne silné magnetické pole. Rozpad nestabilnej kôry magnetaru sprevádzajú mohutné vysokoenergetické výboje, najmä röntgenových lúčov a gama žiarenia.
Tieto objekty predpovedali Robert Duncan a Christopher Thompson v roku 1992. Počas desaťročia bola magnetarová hypotéza akceptovaná ako možné fyzikálne vysvetlenie pozorovaných objektov, ako sú SGR (Soft gamma repeater) a AXP (Anomalous X-Ray Pulsar).
Podľa počítačovej simulácie vzniká magnetar pri zrážke a zlúčení dvoch masívnych hviezd (1,5 násobok solárnej hmotnosti). Po tom, ako zrážka vytvorí supernovu, môže vzniknúť magnetar.
Vplyv extrémne silného magnetického pola.
Magnetické pole magnetaru silné cca 10 GT (gigatesla) dokáže na vzdialenosť 1 000 km deformovať elektrónové obaly atómov živej hmoty a zapríčiniť tak smrť živých organizmov v dôsledku narušenia biochemických procesov.

</doc>
<doc id="333997" url="https://sk.wikipedia.org/wiki?curid=333997" title="Ante Pavelić">
Ante Pavelić

Ante Pavelić (* 14. júl 1889 Bradina, Rakúsko-Uhorsko – † 28. december 1959 Madrid, Španielsko) bol chorvátsky fašistický politik, vodca Nezávislého štátu Chorvátsko (bábkový štát nacistického Nemecka, zakladateľ fašistickej a teroristickej organizácie Ustaša, vojnový zločinec a kolaborant s nacistickým Nemeckom.
Život.
Mladosť.
Narodil sa v obci Bradina severne od mesta Konjic v dnešnej Bosne a Hercegovine, ktorá bola v tej dobe súčasťou Rakúsko-Uhorska. Neskôr sa s rodičmi presťahoval do Záhrebu, kde vyštudoval právo. 
Medzivojnové obdobie a Druhá svetová vojna.
Medzi rokmi 1927 – 1929 bol poslancom Skupštiny (Juhoslovanského parlamentu ) za stranu HSP – Hrvatska Stranka Prava (Chorvátska Strana Práva). Neskôr bol Pavelić bol zástancom samostatnosti Chorvátska. V 30. rokoch 20. storočia založil chorvátske fašistické teroristické hnutie Ustaša, ktoré sa usilovalo o vytvorenie tzv. „veľkého Chorvátska“, ktoré by fungovalo na rasových a náboženských zákonoch. V roku 1941 bol nemeckými a talianskymi orgánmi postavený do čela novovytvoreného Nezávislého štátu Chorvátsko. Po svojom zvolení viedol brutálnu rasovú a národnostnú politiku, ktorá viedla ku genocíde stoviek tisíc Srbov, Židov a Rómov, ale aj politických oponentov a príslušníkov hnutí odporu.
Na úteku.
Na konci vojny Pavelić utiekol za hranice. V skorých povojnových časoch sa skrýval pod falošnou identitou v Rakúsku , odkiaľ v roku 1946 odcestoval do Talianska. V roku 1948 vycestoval z Janova na lodi do Argentíny, kde sa pokúšal vytvoriť ustašovskú exilovú vládu. V neprítomnosti ho súd v Juhoslávii odsúdil na trest smrti. Je mu pripisovaná zodpovednosť za smrť asi 300 000 až 500 000 ľudí. 10. apríla 1957 bol ťažko zranený pri atentáte. Po tom, čo argentínska vláda rozhodla o jeho vydaní do Juhoslávie, sa skrýval. Zomrel 28. decembra 1959 v Madride vo frankistickom Španielsku.

</doc>
<doc id="333998" url="https://sk.wikipedia.org/wiki?curid=333998" title="Kansai Science City">
Kansai Science City

Kansai Science City je vedecký park založený v roku 1978 komisiou Kansai Science City Study Commitee. Zastrešuje viac ako 100 firiem a organizácií, ktoré na základe spolupráce medzi priemyslom, akademickým svetom a vládou napomáhajú k rastu kultúrneho a vedeckého výskumu v Japonsku. Pozostáva z dvanástich oblastí kultúrneho výskumu.
Poloha.
Kansai Science City má rozlohu 15 000 ha a podporuje viac ako 250 000 ľudí. Nachádza sa na mieste zvanom Keihanna Hills, ktoré je skratkou troch prefektúr Kei=Kjóto, Han=Osaka a Na=Nara (z japonskej výslovnosti), vrátane ôsmich miest: Kyotanabe, Seiko, Kizugawa, Hirakata, Shijonawate, Katanu, Nara a Ikoma.
Súčasní členovia (2020).
Predseda.
Atsushi Horiba

</doc>
<doc id="334001" url="https://sk.wikipedia.org/wiki?curid=334001" title="Mravčiarovité">
Mravčiarovité

Mravčiarovité (lat. Myrmecophagidae) sú čeľaď z taxónu Vermilingua z radu Pilosa. Rody z tejto čeľade, pokiaľ vôbec majú pridelené slovenské meno, sa po slovensky volajú mravčiar.
Charakteristika.
Mravčiarovité sú bezzubé cicavce s lepkavým dlhým jazykom na chytanie mravcov a termitov. Vyzerajú ťarbavo. Väčšinou žijú v Strednej a Južnej Amerike v tropických lesoch a močaristých húšťavách.
Systém.
mravčiarovité:

</doc>
<doc id="334007" url="https://sk.wikipedia.org/wiki?curid=334007" title="Nagatino i-Land">
Nagatino i-Land

Nagatino i-Land je vedecko-technologický park v Moskve v Rusku. Komplex sa nachádza neďaleko centra hlavného mesta, 8 kilometrov južne od Kremľa, v blízkosti hlavnej cesty a stanice metra.
Výstavba Nagatino i-Land-u sa skladá z 5 etáp. Na ploche 32 hektárov bude celková zastavaná plocha dosahovať približne 1 milión štvorcových metrov. V súčasnosti je dokončená prvá fáza a pokračuje sa v ďalšej výstavbe. Dokončenie celého parku je plánované do 31. decembra 2013.
Nagatino i-Land budú tvoriť kancelárske priestory, priemyselný park, výstavné centrum, konferenčné priestory, hotely, byty, fitnes centrum, reštaurácie, kaviarne, obchody a spotrebiteľské služby. Celkové náklady na projekt, boli ešte pred ekonomickou krízou odhadované na viac ako 2 miliardy dolárov.

</doc>
<doc id="334008" url="https://sk.wikipedia.org/wiki?curid=334008" title="Čínská studie (kniha)">
Čínská studie (kniha)

Čínská studie je česká kniha vydaná nakladateľstvom SVÍTÁNÍ. Anglicky originál, The China Study, je kniha z roku 2005, zaoberajúca sa vzťahom medzi konzumáciou zvieracích produktov a chorobami ako je rakovina pŕs, prostaty a hrubého čreva, cukrovka, srdcovo-cievne ochorenia, obezita, autoimúnne ochorenia, osteoporóza, degeneratívne mozgové choroby a škvrnité videnie. 
Čínska štúdia sledovala na vzorke 6500 ľudí vzťah medzi úmrtnosťou a faktormi ako sú stravovanie, životný štýl a environmentálne prostredie. Štúdium, ktoré začalo v roku 1983, bolo denníkom "The New York Times" označené ako Veľká Cena epidemiológie. Zúčastnili sa na ňom Cornellova univerzita, Oxfordská univerzita a Čínska Akadémia Preventívnej Medicíny a trvalo 20 rokov. Štúdium bolo uskutočnené v Číne, pretože má geneticky podobnú populáciu, ktorá zvykne žiť rovnakým životom na rovnakom mieste a jesť rovnaké jedlá po celý život. Nikde inde nie je tak geneticky podobná populácia s tak veľkými rozdielmi v stravovacích zvyklostiach, chorobnostných štatistikách a vplyvom prostredia.
Autori predstavujú a vysvetľujú záver štúdie, ktorá dáva do priamej súvislosti živočíšnu potravu s chorobami. Stravovacie diéty s vysokým obsahom živočíšnych proteínov (vrátane kazeínu v kravskom mlieku) sa ukázali byť priamo prepojené so srdcovo-cievnymi chorobami, rakovinou a cukrovkou typu 1.
Autori odporúčajú jesť neupravenú, vegetariánsku, surovú stravu, založenú na ovocí a zelenine. Taktiež odporúčajú vyhnúť sa konzumácii hovädzieho mäsa, hydiny, vajíčok, rýb a mlieka za účelom minimalizácie a/alebo zvrátenia vývoja chronických chorôb. Odporúčajú adekvátne množstvo slnečného žiarenia na získanie potrebného množstva vitamínu D a, v prípade úplného vyhnutiu sa mäsitej strave, výživové doplnky vitamínu B12. 
Osem princípov jedla a zdravia.
Autori popisujú ich osem princípov jedla a zdravia:
Uznanie.
Kniha Čínska Studie sa okamžite stala bestsellerom a v USA označená za knihu roka.

</doc>
<doc id="334009" url="https://sk.wikipedia.org/wiki?curid=334009" title="Čínská studie">
Čínská studie



</doc>
<doc id="334011" url="https://sk.wikipedia.org/wiki?curid=334011" title="Le Puy-en-Velay (obec)">
Le Puy-en-Velay (obec)

Le Puy-en-Velay je francúzska obec, ktorá sa nachádza v regióne Auvergne, hlavné mesto departementu Haute-Loire. 
Má cca 20 000 obyvateľov, pretekajú ním rieky Borne a Loira. Meno Le Puy en Velay znamená vztýčené v údolí a za tento názov vďačí niekoľkým vyhasnutým sopečným komínom okolo ktorých je postavené. 
Je významným historickým pútnickým centrom a dôležitým zastavením na jednej z trás Svätojakubskej pútnickej cesty na území Francúzska, ktoré sú od roku 1998 zapísané na zoznam svetového dedičstva UNESCO.
Obec je známa svojim stredovekým festivalom "Roi de l'Oiseau" konaným každý rok v polovici septembra.
Externé odkazy.
Oficiálna stránka

</doc>
<doc id="334012" url="https://sk.wikipedia.org/wiki?curid=334012" title="Châlons-en-Champagne">
Châlons-en-Champagne

Châlons-en-Champagne je francúzske mesto v departemente Marne, regióne Grand Est. Je zároveň hlavným mestom tohto regiónu.
Dominantou mesta je kostol Notre-Dame-en-Vaux.
Dejiny.
Neďaleko mesta pravdepodobne ležali Katalaunské polia, na ktorých prebehla v roku 451 bitka v ktorej bol zastavený postup kráľa Atilu na západ.
V stredoveku bolo mesto spravované biskupmi a to viedlo k potlačeniu mešťanstva a obmedzeniu hospodárskeho rozvoja mesta. To malo za následok, že agrárny priemysel je dominantným priemyslom až do súčasnosti.
Externé odkazy.
Oficiálna stránka 

</doc>
<doc id="334015" url="https://sk.wikipedia.org/wiki?curid=334015" title="Zoznam najhranejších piesní slovenských rádií v roku 2010">
Zoznam najhranejších piesní slovenských rádií v roku 2010

Toto je rebríček najhranejších skladieb v slovenských rádiách zostavovaný podľa Medzinárodnej federácie fonografického priemyslu Slovenskej republiky.

</doc>
<doc id="334016" url="https://sk.wikipedia.org/wiki?curid=334016" title="Remo Cicutto">
Remo Cicutto

Ing. Remo Cicutto (* 20. jún 1962, Piešťany) je slovenský geodet a komunálny politik.
Komunálna politika.
Od roku 2002 do roku 2014 zastával funkciu primátora Piešťan. Po víťazstve v komunálnych voľbách 27. novembra 2010, vykonával túto činnosť tretie volebné obdobie, čím je najdlhšie úradujúcim primátorom v histórii mesta. Takisto je už od roku 2005 poslancom zastupiteľstva Trnavského samosprávneho kraja za okres Piešťany, ako aj členom rady a predsedníctva ZMOS-u.
Komunálne voľby 2010.
Cicutto zvíťazil vo voľbách na primátora s jasným náskokom, získal ako nezávislý 4 237 hlasov, pričom druhý Miloš Tamajka (Smer-SD) mal len niečo vyše 2 600 a tretia Katarína Cibulková (SDKÚ-DS, KDH, Most-Híd) 1 367 hlasov. Takisto získal najviac hlasov aj v hlasovaní za poslanca mestského zastupiteľstva (1 254), no keďže sa stal primátorom, na tento post nezasadol.
Komunálne voľby 2014.
Cicuttovi sa nepodarilo obhájiť mandát primátora, kedy skončil s 2274 hlasmi až na treťom mieste za víťazom Milošom Tamajkom a Tomášom Hudcovičom, všetci kandidovali ako nezávislí kandidáti. Naďalej pôsobí ako mestský poslanec.
Rodina.
Rodina Cicuttovcov sa do Piešťan prisťahovala na začiatku 20. storočia z Talianska ako kamenári a stavitelia. Je druhýkrát ženatý a má tri deti.
Volebné výsledky.
Komunálne voľby.
Ako kandidát za primátora a poslanca mesta Piešťany.
Voľby do VÚC.
Ako kandidát na poslanca za obvod Piešťany.

</doc>
<doc id="334017" url="https://sk.wikipedia.org/wiki?curid=334017" title="Hotel Slovakia Žilina">
Hotel Slovakia Žilina

Hotel Slovakia Žilina sa nachádza v centre krajského mesta Žilina, v blízkosti jeho historickej časti na námestí Ľudovíta Štúra.
Prevádzka hotela.
Hotel je prevádzkovaný v kategórií hotel ***, čo mu zodpovedá aj jeho vybavenie. Na izbách a apartmánoch je celkovo 212 lôžok a 150 prísteliek, na každej izbe hostia nájdu káblovú televíziu, minibar, wi-fi internetové pripojenie, trezor a kúpeľňu. Ďalej sú súčasťou ponuky hotela konferenčné centrum (s kongresovou halou pre maximálne 500 osôb), monitorované parkovisko, fitnes a wellness centrum a nočný bar. Hotelová reštaurácia sa zameriava na slovenskú a medzinárodnú kuchyňu.
Manažment hotela Slovakia nesúhlasne vystupoval vo veci výstavby susedného nákupného centra Aupark a viacnásobne vyjadril výhrady voči stavebnému konaniu.
Architektúra.
Architektom hotela Slovakia v Žiline bol tím Stanislav Toman, Otto Sedlák, Gabriela Cimmermanová, ktorému bola za ich prácu v roku 1981 udelená architektonická cena Dušana Jurkoviča. V roku 1981 bol aj hotel otvorený ako vtedy najväčší a najmodernejší žilinský hotel.

</doc>
<doc id="334020" url="https://sk.wikipedia.org/wiki?curid=334020" title="Operácia Spoločne vpred">
Operácia Spoločne vpred

Operácia Spoločne vpred (niekedy označovaná ako Operácia Vpred; "ang. Operation Together Forward, resp. Operation Together; arab. Amaliya Ma’an ila Al-Amam") predstavovala neúspešný pokus amerických a irackých síl o nastolenie poriadku v irackom hlavnom meste Bagdad. Operácia prebiehala v druhej polovici roku 2006. Šlo o reakciu na násilnosti vyvolané bombovým útokom na mešitu al-Askari v meste Samárra ku ktorému došlo vo februári 2006.
Plán zvýšenia bezpečnosti v meste bol oznámený 14. júna novým irackým premiérom Nurím al-Malíkim. Hlavnú rolu mali zohrávať iracké bezpečnostné zložky, pričom americké vojská im v prípade potreby poskytovali podporu. Spolu malo byť nasadených okolo 70 000 príslušníkov bezpečnostných síl.
Sprísnené bezpečnostné opatrenia zahŕňali zákaz vychádzania od 21:00 do 06:00, zvýšenie počtu hliadok a kontrolných stanovísk či prísnejšie pravidlá pre nosenie zbraní. Okrem toho dochádzalo k útokom na vytipované ciele s cieľom narušiť infraštruktúru povstalcov. Aj napriek vynaloženému úsiliu plán zlyhal. K násilnostiam dochádzalo v nezmenenej intenzite. Dôkazom je aj týždeň, počas ktorého došlo k štyrom bombovým útokom z ktorých si každý vyžiadal viac ako 40 obetí.

</doc>
<doc id="334023" url="https://sk.wikipedia.org/wiki?curid=334023" title="József Nagy (politik)">
József Nagy (politik)

Ing. József Nagy (* 11. marec 1968, Dunajská Streda) je slovenský ekonóm a politik. Od roku 2010 krátko poslanec NR SR, neskôr minister životného prostredia SR. Vo voľbách do NR SR v marci 2012 kandidoval na kandidátke MOST-HÍD na 14. mieste. Od roku 2014 do roku 2019 pôsobil ako europoslanec.
Život.
József Nagy absolvoval Vysokú školu ekonomickú v Bratislave. 
Pôsobil na postoch riaditeľa spoločnosti Dunstav v Dunajskej Strede, 4P publications, Therma a ako predseda predstavenstva v Agrostav Komárno a Therma.
Jeho manželka je spisovateľka Petra Nagyová-Džerengová, majú štyri deti.
Politická činnosť.
Po parlamentných voľbách v roku 2010 sa stal poslancom NR SR za stranu MOST-HÍD. Mandátu sa vzdal pre nezlučiteľnosť funkcií, keď počas októbra 2010 pôsobil ako štátny tajomník na ministerstve pôdohospodárstva.
Dňa 2. novembra 2010 ho prezident menoval do funkcie ministra životného prostredia. Ministerstvo obnovilo svoju činnosť k 1. novembru odčlenením od ministerstva pôdohospodárstva. József Nagy za svoje priority označil protipovodňové opatrenia. Vyjadril sa, že sa pokúsi získať doplatok vo výške 15 mil. eur za kauzu predaja emisných kvót od spoločnosti Interblue Group, ktorý uskutočnil jeho predchodca Ján Chrbet.
Ako minister presadzoval tzv. zelenú tripartitu, tj. spojenie mimovládnych organizácii a obcí, ktoré by mali pôsobiť v agende ministerstva..
Vo v krajských voľbách v roku 2013 kandidoval za poslanca a získal 8 794 hlasov, čo bolo najviac nielen v Trnavskom kraji, ale na celom Slovensku.

</doc>
<doc id="334040" url="https://sk.wikipedia.org/wiki?curid=334040" title="Slávik 2010">
Slávik 2010

Slávik 2010 je udeľovanie cien populárnej hudby, ktoré sa uskutočnilo 26. novembra 2010 v Starej tržnici v Bratislave. Moderátormi večera boli Filip Tůma a Vera Wisterová. Vyhlasovateľom ankety je jej hlavný organizátor – FORZA, a.s. v spolupráci s agentúrou OKLAMČÁK Production a TV Markíza.
Hlasovanie.
O víťazoch rozhodli diváci, a to krátkymi textovými správami, kupónmi a hlasovaním cez internet. 
Pozri aj.
Zlatý slávik

</doc>
<doc id="334041" url="https://sk.wikipedia.org/wiki?curid=334041" title="Bioindustry Park Silvano Fumero">
Bioindustry Park Silvano Fumero

Bioindustry Park Silvano Fumero do apríla 2010 nazývaný Bioindustry Park del Canavese je vedecký a technologický park sídliaci v Canavese, neďaleko Turína v regióne Piemont na severozápade Talianska. Celkovú plochu parku tvorí 70 000 štvorcových metrov. Z toho je pre výskum a výskumné zariadenia určených približne 16 000 m². Park tvorí 28 spoločností, štyri nadácie a združenia, výskumné tímy z troch vysokých škôl a Národná rada pre výskum (CNR).
História.
Myšlienka vytvorenia parku bola spoločnou iniciatívou regionálnych orgánov v Piemonte a farmaceutickej spoločnosti MKV so sídlom v Canavese. Generálny riaditeľ MKV, ktorý mal skúsenosti z farmaceutického výskumu z Cambridgeskej univerzity navrhol regionálnym orgánom vytvorenie parku špecializovaného na biotechnológie.
V roku 1990 oblasť Canavese prechádzala ťažkou hospodárskou krízou. Skrachovala talianska spoločnosť Olivetti (informačné technológie) o prácu prišlo viac ako 10 000 ľudí, čo malo vážne hospodárske a sociálne dôsledky pre celý región Piemontu. V reakcii na vzniknutú situáciu miestne orgány s regionálnymi podnikateľskými združeniami a súkromnými partnermi spojili svoje sily v snahe podporovať nové formy podnikania založené na inovatívnych technológiách. Táto spoločná iniciatíva viedla k vytvoreniu vedecko-technického parku so špecializáciou na biotechnologický sektor. Počiatky bioindustriálneho parku v Canavese siahajú do roku 1994. Stavebné práce začali v roku 1995 a spoločnosť bola založená a začala svoju činnosť v roku 1998.
Park zoskupuje spoločnosti, ktoré sú aktívne v oblastiach informačných a komunikačných technológií, vývoja nových materiálov a nanotechnológii, či vykonávajú činnosť základného alebo aplikovaného výskumu.
Členské organizácie.
Členmi sú verejné organizácie a súkromné firmy, ktoré prispeli do parku aj počiatočnou investíciou. K najväčším patria: 
Partneri majú rôznorodé záujmy. Veľké spoločnosti, ako je Serono a Bracco využívajú možnosť používať rentabilne ekonomicky náročné zariadenia a služby, vrátane vedeckých projektov, ktoré nie sú inde k dispozícií. Regionálne orgány sú vedené snahou o vytvorenie fungujúcej siete medzi vysokými školami a podnikateľskou sférou; majú tiež najväčšiu zásluhu na vytvorení parku a významnou mierou prispeli pri hľadaní vhodných partnerov pre počiatočnú investíciu.
Ciele.
Cieľom parku je podpora rastu a rozvoja biotechnologických iniciatív v regióne Piemont, vytváranie podmienok pre výskum a vývoj a oživovať tak miestne zoskupenia firiem a výskumných centier. Ako súčasť svojej hlavnej činnosti ponúka výskumné zariadenia, vedecké služby, kompletnú sadu podporných služieb, ako je transfer technológií, podpora patentov, riadenie projektov a finančnú podporu. Park vytvára spojenie medzi sektorom vysokých škôl a súkromným výskumom, zoskupuje malé a stredné podniky a veľké spoločnosti, ktoré chcú vykonávať svoju výskumnú činnosť v špeciálnom prostredí určenom pre biotechnologický priemysel.
Externé odkazy.
Hlavná stránka Bioindustry Park Silvano Fumero 

</doc>
<doc id="334047" url="https://sk.wikipedia.org/wiki?curid=334047" title="Adrian Monk">
Adrian Monk

Adrian Monk je fiktívny bývalý policajt sanfranciskej polície a hlavná postava detektívneho seriálu Monk. V seriáli ho stvárňuje herec Tony Shalhoub. Adrian sa nevie spamätať z tragickej smrti svojej ženy Trudy Anne, ktorá zahynula pri výbuchu auta. Trpí obsedantno – kompulzívnou poruchou a rôznymi fóbiami. Začne pracovať ako policajný konzultant a kapitánovi Lelandovi Stottlemeyerovi a poručíkovi Randymu Disherovi pomôže vyriešiť aj ten najkomplikovanejší kriminálny prípad. Pri práci mu pomáha asistentka Sharona Flemingová, po jej odchode v polovici tretej série ju nahradila Natalie Teegerová. Vražda Trudy je vyriešená až v poslednej časti seriálu (Mr. Monk and the End).
Rodina.
Adrian sa narodil 15. októbra 1959. Monkov otec Jack Monk opustil rodinu keď mal Adrian 8 rokov a potom sa s ním stretol po 39 rokoch v epizóde Pán Monk sa stretne s otcom (Mr. Monk Meets His Dad). Otec Adrianovi povie, že okrem vlastného brata Ambrosa má aj nevlastného – Jacka Monka juniora. Adrian sa s ním stretne v epizóde "Druhý brat pána Monka" (Mr. Monk´s Other Brother), kedy mu pomôže očistiť jeho meno od podozrenia z vraždy.
Fóbie.
Monk sa bojí rôznych vecí  – hadov, mlieka, výšky, tlačenice, zubárov a trpí rôznymi fóbiami napr. klaustrofóbiou. Raz sa zmienil až o 312 fóbiách. 
Priatelia a známi.
"Sharona Flemingová" – bývala asistentka 
"Natalie Teegerová" – nová asistentka 
"kapitán Leland Stottlemeyer" – Monkov bývalý šéf 
"poručík Randall Disher" – asistent kapitána Stottlemeyera
"Dr. Charles Kroger" – Monkov psychoterapeut (na konci 6.série zomrel)
"Dr. Neven Bell" – Monkov nový psychoterapeut (7. – 8.séria) 
"Harol Krenshaw" – spolupacient 
"Kevin Dorfman" – Monkov sused

</doc>
<doc id="334048" url="https://sk.wikipedia.org/wiki?curid=334048" title="Dungeons &amp; Dragons">
Dungeons &amp; Dragons

Dungeons &amp; Dragons (D&amp;D) je fantasy hra na hrdinov (RPG), pôvodne navrhnutá Gary Gygaxom a Dave Arnesonom a vydaná spoločnosťou Tactical Studies Rules (TSR). Od roku 1997 hru publikujú Wizards of the Coast.
Vydanie D&amp;D sa všeobecne považuje za začiatok moderných hier na hrdinov a role-playing priemyslu.
D&amp;D sa vyvinulo z tradičného wargamingu, kde hráči ovládali celé armády alebo vojenské oddiely. Namiesto nich tu však hráč dostáva do rúk osud jedinej postavy - hrdinu, ktorý sa vydáva na fantastické dobrodružstvá. Dungeon Master (Pán Jaskyne, Dejmajster) slúži ako rozhodca, rozprávač a stvoriteľ, vytvárajúci a ovládajúci svet, v ktorom sa príbeh odohráva. Postavy hráčov obyčajne tvoria družinu, ktorá tento svet preskúmava, komunikuje s jeho obyvateľmi a koná hrdinské skutky. Spoločnými silami riešia problémy, hádanky a konflikty, vrhajú sa do bojov, zbierajú skúsenosti a zhromažďujú bohatstvo. V priebehu hry získavajú skúsenostné body (experience points), vďaka ktorým sa postupne stávajú silnejšími a získavajú nové zručnosti a schopnosti.
Veľký úspech tohoto systému viedol k vytvoreniu mnohých podobných hier, no D&amp;D si napriek konkurencii stále udržiava dominantné postavenie. V roku 1977 sa systém rozdelil na dve vetvy: voľný a upravovateľný Dungeons &amp; Dragons a prísnejší a štruktúrovanejší Advanced Dungeons &amp; Dragons (AD&amp;D). V 1989 bola publikovaná druhá edícia AD&amp;D.2. V roku 2000, s príchodom 3-tej edície, sa z AD&amp;D stal hlavný systém hry a premenoval sa opäť na Dungeons &amp; Dragons. Tieto pravidlá sa tiež stali základom pre d20 Systém, ktorý je voľne prístupný pod Open Game License aj pre iných vydavateľov. D&amp;D edícia 3.5 bola vydaná v Júni 2003. 4-tá edícia bola vydaná v roku 2008 a zatiaľ najnovšie vydanie, 5. edícia D&amp;D, bola vydaná v druhej polovici roku 2014.
Od roku 2006 je D&amp;D najznámejšou a najpredávanejšou hrou na hrdinov. Odhaduje sa, že ju hralo cez 20 miliónov hráčov a zarobila viac ako 1 miliardu dolárov na predaji kníh a herných doplnkov. Hra je totiž podporovaná množstvom predvytvorených dobrodružstiev a celých svetov, určených pre bežné hráčske skupiny.
D&amp;D je držiteľom mnohých ocenení a bol preložený do viacerých jazykov.

</doc>
<doc id="334050" url="https://sk.wikipedia.org/wiki?curid=334050" title="Veľký bazár">
Veľký bazár

Veľký bazár môže byť:

</doc>
<doc id="334059" url="https://sk.wikipedia.org/wiki?curid=334059" title="Sled (teória grafov)">
Sled (teória grafov)

Sled.
Sledom dĺžky n v grafe G nazývame striedavú postupnosť vrcholov formula_1 a hrán formula_2 grafu formula_3 kde hrana formula_2 je incidentná s vrcholmi formula_5, aj formula_6, pričom ak formula_2 nie je slučka, tak formula_8. 
Napr. na obrázku v grafe G existuje sled formula_9 s dĺžkou formula_10.
Ťah.
Ťahom v grafe nazývame sled, v ktorom sa každá hrana objavuje najviac raz. Ťah, v ktorom formula_11 sa nazýva uzavretý, ináč sa nazýva otvorený. Vyššie uvedený príklad sledu teda nie je ťahom, pretože hrana formula_12 sa v ňom objavuje dvakrát. Naproti tomu, ťahom je postupnosť (opäť v grafe G na obrázku) formula_13 s dĺžkou formula_14, pretože obsahuje navzájom rôzne hrany. V tomto prípade neplatí formula_11 teda ide o otvorený ťah. Avšak postupnosť formula_16 je uzavretým ťahom s dĺžkou formula_10, pretože platí formula_11.
Cesta.
Sled, v ktorom sa každý vrchol vyskytuje najviac raz, nazývame cestou. Ani jeden z hore uvedených sledov nie je cestou. Cestou v grafe G na obrázku je napr. postupnosť formula_19 s dĺžkou formula_20. Z definície cesty vypláva, že žiadna cesta neobsahuje tú istú hranu dvakrát, pretože každý vrchol môže byť v ceste obsiahnutý maximálne raz. Cesta je teda sledom, v ktorom je každý vrchol a každá hrana obsiahnutá práve raz. 

</doc>
<doc id="334061" url="https://sk.wikipedia.org/wiki?curid=334061" title="Medical Valley EMN">
Medical Valley EMN

Medical Valley EMN je vedecký park v Erlangene v Bavorsku v metropolitnej oblasti mesta Norimberg, jednej z jedenástich metropolitných oblastí Nemecka. Zaoberá sa zdravotníckou technikou. 
História.
Medical Valley EMN vznikol v roku 2003.
Externé odkazy.
www.medical-valley-emn.de , 

</doc>
<doc id="334067" url="https://sk.wikipedia.org/wiki?curid=334067" title="United States Environmental Protection Agency">
United States Environmental Protection Agency

Agentúra pre ochranu životného prostredia ( skrátene "EPA" či "USEPA") je agentúra, spadajúca pod Federálnu vládu Spojených štátov amerických, poverená ochranou ľudského zdravia a životného prostredia; vzduchu, vody a zeme.
EPA začala operovať 2. decembra 1970, po založení prezidentom USA Richardom Nixonom. V súčasnosti má asi 17 tisíc zamestnancov, 10 regionálnych pobočiek a 27 laboratórií. 

</doc>
<doc id="334068" url="https://sk.wikipedia.org/wiki?curid=334068" title="Technopark Zürich">
Technopark Zürich

Technopark Zürich je vedecký park, ktorý vznikol v roku 1993. Park je financovaný z čisto súkromných zdrojov. Nachádza sa v najväčšom meste Švajčiarska, v Zürichu, v blízkosti technickej vysokej školy "Eidgenossische Technische Hochschule Zürich". Termín "Technopark" je od roku 1995 zaregistrovaný vo švajčiarskom registri ochranných známok. Chránená je slovná ako aj obrazová známka. Technopark vydáva vlastný časopis "Leader", ktorý zahŕňa aktuálne problémy v oblasti podnikania, inovácií, transferu technológií a zameriava sa na životné prostredie.
Charakteristika a služby.
Pôsobí tu viac ako 250 firiem, poskytovateľov služieb, výskumných a vzdelávacích inštitúcií, ktorí zamestnávajú 1750 zamestnancov. Technopark podporuje vytváranie sietí medzi vzdelávacími inštitúciami, podnikmi, podnikaním v tuzemsku i zahraničí. Okrem prenájmu priestorov ponúka komplexné poradenstvo, koučovanie, počiatočné konzultácie pre začínajúce podniky a stravovacie služby.
Správna rada a jej členovia.
Najvyšším orgánom je správna rada, ktorá rozhoduje o rozdeľovaní priestorov nájomcom. Členovia správnej rady (2012) sú Alois Weibe; Dr. Martin Zollinger; Martin Signer; Andres Wernerl; Armin Isler.
Súčasní nájomcovia.
"ETH Zürich Immobilien"; "Football Academy Zürich GmbH"; "Internet Services Inc."; "OMEX AG"; "Quality Management Network GmbH"; "RMB Engineering AG"; "Smart Protect AG"; "TODT Architekten"; "Weltraumbiologie".
Nadácia Technopark Zürich.
Nadácia Technopark Zürich je nezisková organizácia a bola založená v roku 1988. Podporuje mladých podnikateľov v procese výstavby a výkonu rôznych projektov. Transfer technológií prebieha na troch úrovniach: Univerzitné projekty; Vývoj nových technológií – orientované na mladé podniky; Školenia.
Externé odkazy.
Oficiálna stránka , 

</doc>
<doc id="334069" url="https://sk.wikipedia.org/wiki?curid=334069" title="Environmental Protection Agency">
Environmental Protection Agency



</doc>
<doc id="334071" url="https://sk.wikipedia.org/wiki?curid=334071" title="John Henry Constantine Whitehead">
John Henry Constantine Whitehead

John Henry Constantine Whitehead (* 11. november 1904, Čennaj, India - † 8. máj 1960, Princeton, New Jersey, USA), známy väčšinou ako J. H. C. Whitehead alebo ako Henry Whitehead, bol britský matematik, jeden zo zakladateľov teórie homotópií. Pracoval tiež v oblasti diferenciálnej topológie.

</doc>
<doc id="334072" url="https://sk.wikipedia.org/wiki?curid=334072" title="J. H. C. Whitehead">
J. H. C. Whitehead



</doc>
<doc id="334073" url="https://sk.wikipedia.org/wiki?curid=334073" title="Henry Whitehead">
Henry Whitehead



</doc>
<doc id="334074" url="https://sk.wikipedia.org/wiki?curid=334074" title="J.H.C. Whitehead">
J.H.C. Whitehead



</doc>
<doc id="334075" url="https://sk.wikipedia.org/wiki?curid=334075" title="Hearst Tower">
Hearst Tower

Hearst Tower je mrakodrap v newyorskej štvrti Manhattan. 
Opis.
Má 42 poschodí a výšku 182 metrov. Výstavba prebiehala v rokoch 2003 - 2006 podľa návrhu firmy Foster and Partners. Budova bola postavená na mieste bývalej šesťposchodovej budove Hearst Magazine Building, z ktorej je zachované iba obvodové murivo. Vďaka trojuholníkovej oceľovej konštrukcii (tzv. systém Diagrid) bolo ušetrených 21% oceľe, ako keby bola budova stavaná klasickým spôsobom. Z 90% bola použitá recyklovaná oceľ. Jeden trojuholník má výšku 16,5 m (4 poschodia tejto budovy).
V budove je svetové sídlo mediálneho konglomerátu Hearst Corporation, ktorý do budovy presťahoval viaceré svoje publikačné a komunikačné spoločnosti, napríklad "Cosmopolitan", "Esquire", Marie Claire, Harper's Bazaar, Good Housekeeping, Seventeen a "San Francisco Chronicle".

</doc>
<doc id="334079" url="https://sk.wikipedia.org/wiki?curid=334079" title="Seagram Building">
Seagram Building

Seagram Building je mrakodrap v New York City v časti Midtown Manhattan. Nachádza sa na Park Avenue medzi 52. a 53. ulicou. Bol navrhnutý nemeckým architektom Ludwigom Miesom van der Rohemom, v spolupráci s američanom Philipom Johnsonom. Výstavba budovy začala v roku 1954 a bola dokončená v roku 1958. Je 157 metrov vysoká s 38 podlažiami. Investorom bola kanadská liehovarnícka spoločnosť Joseph E. Seagram's &amp; Sons. V roku 1983 budovu odkúpila spoločnosť Lehman Brothers.
Architektúra.
Táto stavba, a Internacionálny štýl, v ktorom bola postavená, mala veľký vplyv na americkú architektúru. Jedným z charakteristických rysov štýlu bolo vyjadriť či formulovať konštrukcie budov externe. Seagram Building, rovnako ako prakticky všetky veľké stavby z doby, bola postavená z oceľového rámu. Bolo použitých 1500 ton bronzových nosníkov aby sa zdôraznila konštrukcia na fasáde.
Po dokončení budovy bola Seagram Building jedným z najdrahších mrakodrapov tej doby, hlavne vďaka použitiu kvalitných materiálov a drahému vnútornému vybaveniu vrátane bronzu, travertínu a mramoru. Interiér bol navrhnutý tak, aby bola zaistená súdržnosť s externými prvkami.

</doc>
<doc id="334082" url="https://sk.wikipedia.org/wiki?curid=334082" title="TechTown Detroit">
TechTown Detroit

TechTown je americký vedecko-technologický park v Detroite v Michigane. Park leží na hranici dvoch štvrtí "Midtown" a "New Center", na ploche 17,40 hektárov. Bol navrhnutý ako výskumný a technologický park pre stimuláciu rastu pracovných miest a vytváranie malých podnikov, podporu podnikateľov a rozvoj firiem v rozvíjajúcich sa odvetviach. 
História.
General Motors na začiatku daroval bývalú budovu "Chevy Creative Services Building" univerzite Wayne State University, čo predstavovalo prvú fázu rozvoja výskumného a technologického parku "TechTown". Historická budova pri 440 Burroughs prezývaná ako "Tech One", bola ponúknutá ako inkubačný priestor pre nové technologické spoločnosti a ako sídlo pre zamestnancov TechTown. V decembri v roku 2009 vedenie parku oznámilo, že bývalá "Dalgleish Cadillac Building" na 6160 Cass Avenue sa stane, jeho ďalším podnikateľským inkubátorom ako "TechTwo". Obe budovy "TechOne" aj "TechTwo" sú bývalé budovy General Motors navrhnuté priemyselným architektom Albertom Kahnon v roku 1927.
Externé odkazy.
Oficiálna stránka 

</doc>
<doc id="334087" url="https://sk.wikipedia.org/wiki?curid=334087" title="Ornella Muti">
Ornella Muti

Ornella Muti (* 9. marec 1955, Rím), rodným menom Francesca Romana Rivelli je talianska herečka a bývalá modelka.
Život.
Jej otec bol neapolský novinár, matka Ruska. Má staršiu sestru Claudiu (1951). V mladosti pracovala ako modelka. Debutovala filmom "Najkrajšia manželka" (La Moglie più bella, 1970). 
Bola dvakrát vydatá, najskôr za Alessia Orana v rokoch 1975-1981 (hrali spolu v debutovom filme) a neskôr za Federika Facchinettiho (1988-1996). Od roku 1998 žije s plastickým chirurgom Stefanom Piccolim. Jej najstaršia dcéra Naike Rivelli je tiež modelkou a herečkou.
V roku 1994 ju čitatelia časopisu "Class" zvolili za najkrajšiu ženu sveta. V roku 2008 uviedla novú kolekciu vlastných šperkov a otvorila nové obchody v Paríži, Miláne, Ríme, Rige, Moskve a Alma Ate. Prsia má poistené na sumu 350 000 dolárov.

</doc>
<doc id="334089" url="https://sk.wikipedia.org/wiki?curid=334089" title="Harry Potter a Dary smrti (film)">
Harry Potter a Dary smrti (film)

Harry Potter a Dary smrti () je dvojdielny fantasy film, adaptácia rovnomenného románu britskej spisovateľky J. K. Rowlingovej. Ide o siedmy a posledný film zo série o čarodejníckom učňovi Harrym Potterovi. Nakrúcanie sa začalo vo februári 2009.
Film je rozdelený na dva samostatné diely. Premiéra prvej časti sa konala na londýnskom námestí Leicester Square 11. novembra 2010, uvedenie druhého dielu bolo oznámené na 15. júla 2011. Scenár k obom častiam napísal Steve Kloves, ktorý napísal scenáre ku všetkým filmom o Harrym Potterovi (okrem filmu piateho), film režíroval David Yates, ktorý režíroval aj predchádzajúce dva filmy. Producentmi oboch častí sú David Heyman a David Barron.
Dej.
Harry Potter a Relikvie Smrti – časť 1" je filmová adaptácia prvej polovice poslednej knihy v sérii Harryho Pottera od J.K. Rowlingovej. Rozpráva príbeh o Harrym Potterovi, ktorý sa spolu so svojimi vernými priateľmi Ronom Weasleyom a Hermionou Grangerovou rozhodne splniť úlohu zadanú mu osudom - nájsť a zničiť sedem Horcruxov, ktoré udržiavajú Lorda Voldemorta v nesmrteľnom stave.
Po smrti Albusa Dumbledorea sa Harry rozhodne opustiť Bradavice a hľadať Horcruxy, aby oslabil Voldemortovu moc. Jeho cesta je plná nebezpečenstva a prekážok, pričom je neustále prenasledovaný smrťožrútmi a temnými silami, ktoré sú na stopách všetkých, ktorí sa postavia Voldemortovi.
V priebehu príbehu sa vzťahy medzi postavami prehlbujú, zatiaľ čo sa Harry, Ron a Hermione spoliehajú jeden na druhého viac ako kedykoľvek predtým. Sú konfrontovaní s ťažkosťami a nebezpečenstvom, no zároveň sa učia o sebe a o svojom odhodlaní v boji proti temným silám.

</doc>
<doc id="334090" url="https://sk.wikipedia.org/wiki?curid=334090" title="Goražde">
Goražde

Goražde je mesto v Bosne a Hercegovine, na behu rieky Drina. Leží v časti Bosny a Hecegoviny nazývanej Federácia Bosny a Hercegoviny.
Dejiny.
Prvá zmienka o meste je z roku 1379, roku 1444 sa tu nachádzala pevnosť. Od roku 1415 potom bolo mesto známe ako obchodná križovatka, prichádzali sem hlavne obchodníci z Dubrovníku. O ďalších päťdesiat rokov neskôr, v roku 1465, sa mesta zmocnila Osmanská ríša, ktorá sa vtedy po Balkánskom polostrove po páde Konštantínopola rýchlo rozširovala. Za tureckej vlády tu vznikol Karavansaraj a hlavne kamenný most ponad rieku Drinu. Boli tiež postavené dve mešity.

</doc>
<doc id="334091" url="https://sk.wikipedia.org/wiki?curid=334091" title="Antoine de Chézy">
Antoine de Chézy

Antoine de Chézy (* 1. september 1718, Châlons-sur-Marne, Francúzsko – † 5. október 1798, Paríž) bol francúzsky hydrológ a autor tzv. Chézyho rovnice pre výpočet rýchlosti prúdenia kvapalín.
Študoval na "École des Ponts et Chaussées". Neskôr sa podieľal na stavbe "Canal de Bourgogne".
Externé odkazy.
Antoine de Chézy v Encyklopédii Britannica

</doc>
<doc id="334092" url="https://sk.wikipedia.org/wiki?curid=334092" title="CFK Valley Stade">
CFK Valley Stade

CFK Valley Stade e. V. je spolok zastrešujúci viaceré firmy podnikajúce v oblasti kompozitných materiálov. Jeho sídlo sa nachádza v meste Stade v spolkovej krajine Dolné Sasko, v metropolitnej oblasti Hamburgu. Svoju činnosť zameriava na ľahké konštrukcie a výrobné technológie pre kompletné spektrum použitia uhlíkových vlákien. Dôraz kladie predovšetkým na diely využívané pre stavbu lietadiel, lodí, železníc a automobilový priemysel. 

</doc>
<doc id="334093" url="https://sk.wikipedia.org/wiki?curid=334093" title="Nicolas Appert">
Nicolas Appert

Nicolas Appert (* 17. november 1749, Châlons-en-Champagne, Francúzsko - † 5. jún 1841, Massy) bol francúzsky vynálezca, ktorý na prelome 18. a 19. storočia vyvinul metódu konzervovania potravín na základe kombinácie ich uskladnenia v hermeticky uzatvorenej nádobe a tepelnej sterilizácie.
Je po ňom pomenovaná "Nicolas Appert Award" (Cena Nicolasa Apperta), ktorú od roku 1942 udeľuje chicagske oddelenie Inštitútu potravinárskych technológií ("Institute of Food Technologists") za dlhodobý prínos v bádaní v oblasti potravinárskych technológií. 

</doc>
<doc id="334097" url="https://sk.wikipedia.org/wiki?curid=334097" title="Tortosa">
Tortosa

Tortosa () je hlavné mesto comarcy Baix Ebre v provincii Tarragona v Katalánsku v Španielsku. Leží na rieke Ebro. Má 35 143 obyvateľov (31. 12. 2008). 
Dejiny.
Mesto obliehali Mauri, ktorých porazil gróf Ramon Berenguer IV. z Barcelony v roku 1148 za pomoci miestnych žien. Obyvateľky mesta neskôr vyznamenal Rádom sekery.
Externé odkazy.
Oficiálna stránka

</doc>
<doc id="334098" url="https://sk.wikipedia.org/wiki?curid=334098" title="Juraj Bartoš (hudobník)">
Juraj Bartoš (hudobník)

Juraj Bartoš (* 22. august 1967, Bratislava, Slovensko) je slovenský hudobník, hráč na trúbku a zakladateľ aj vedúci orchestra Bratislava Hot Serenaders.

</doc>
<doc id="334102" url="https://sk.wikipedia.org/wiki?curid=334102" title="Rád sekery">
Rád sekery

Rád sekery () alebo Rád paní z Tortosy bol prvým ženským rytierskym rádom, ktorý roku 1149 založil barcelonský gróf Ramon Berenguer IV.
Rád bol založený počas reconquisty, po obliehaní Tortosy v roku 1148 Maurmi, kedy ženy zachránili mesto tým, že sa prezliekli za mužov, ozbrojili sa sekerami a zahnali nájazdníkov. K pocte týchto statočných žen vtedy gróf založil prvý rytiersky rád výhradne pre ženy. Jeho členky obdaroval radou privilégií a oslobodil ich od daní.
Rád bol vyhradený len pre uvedené obrankyne a ich dcéry. Jeho symbolom bola červená sekera.

</doc>
<doc id="334108" url="https://sk.wikipedia.org/wiki?curid=334108" title="Zoznam piesní Barbary Haščákovej">
Zoznam piesní Barbary Haščákovej

Toto je zoznam piesňovej tvorby speváčky a skladateľky Barbary Haščákovej
Zoznam.
poz. - pieseň - (autor hudby piesne / autor textu piesne)
(h:/t:) - doteraz nezistený autor hudby alebo textu

</doc>
<doc id="334110" url="https://sk.wikipedia.org/wiki?curid=334110" title="Láska, pivo, anjel, smútok">
Láska, pivo, anjel, smútok

Láska, pivo, anjel, smútok je výberový album Roba Grigorova. Album vyšiel v roku 2001.

</doc>
<doc id="334113" url="https://sk.wikipedia.org/wiki?curid=334113" title="Zložený výrok">
Zložený výrok



</doc>
<doc id="334114" url="https://sk.wikipedia.org/wiki?curid=334114" title="Gold (Robo Grigorov)">
Gold (Robo Grigorov)

Gold je výberový album Roba Grigorova. Album vydalo hudobné vydavateľstvo Opus v roku 2006 na CD v edícii Gold.

</doc>
<doc id="334115" url="https://sk.wikipedia.org/wiki?curid=334115" title="Balady">
Balady

Balady môže znamenať:

</doc>
<doc id="334116" url="https://sk.wikipedia.org/wiki?curid=334116" title="University of Reading Science &amp; Technology Centre">
University of Reading Science &amp; Technology Centre

University of Reading Science &amp; Technology Centre je vedeckotechnický park nachádzajúci sa vo východnej časti "Whiteknights Campus", jedného z univerzitných areálov University of Reading asi tri kilometre južne od centra mesta Reading v anglickom grófstve Berkshire. Zahŕňa približne 3 000 m² kancelárskych a laboratórnych priestorov a ponúka komerčné výskumné a vývojové zariadenia 30 minút od letiska Heathrow.
Park ponúka priestory pre začínajúcich podnikateľov, malé a stredné podniky; klimatizované laboratóriá, sklady a chladiace miestnosti a integrovaný servis počítačových technológií. Umožňuje jednoduchý prístup k univerzitnej knižnici, ponúka príležitosť spolupracovať pri výskume a prístup k špecializovaným technickým službám. Tiež umožňuje kontakt so študentmi a absolventmi, ktorý môžu spolupracovať na projektoch. 

</doc>
<doc id="334121" url="https://sk.wikipedia.org/wiki?curid=334121" title="Balady (Robo Grigorov)">
Balady (Robo Grigorov)

Balady je dvojalbum slovenského speváka Roba Grigorova. Album v roku 2006 vydalo hudobné vydavateľstvo HOME production . Jeden z jeho CD nosičov je zbierkou nových nahrávok, ktorých autormi sú Vlado Krausz, Miro Jurika, Daniel Mikletič a Robo Grigorov. Z tejto kolekcie pochádza aj singel „Povedzme…“. Druhé CD je kompiláciou dvanástich hitových balád Roba Grigorova, medzi ktorými sú piesne ako „Dvaja“, „Modlitba lásky“, „Kým ťa mám“, „Mám 300 mesiacov“, „Po víne“, či „Pocta Majakovskému“ a ďalšie. Edícia albumu vyšla v tzv.digipakovom balení s ilustráciami od akademického maliara Marcela Haščiča. 
Album "Balady" získal ocenenie Aurel 2006 za najlepší obal . Získal platinovú platňu za predaj.

</doc>
<doc id="334126" url="https://sk.wikipedia.org/wiki?curid=334126" title="TECHNOPARK® Zürich">
TECHNOPARK® Zürich



</doc>
<doc id="334128" url="https://sk.wikipedia.org/wiki?curid=334128" title="Live (Robo Grigorov &amp; Midi)">
Live (Robo Grigorov &amp; Midi)

Live je koncertný album Roba Grigorova a skupiny Midi. Album v roku 2007 na CD vydalo hudobné vydavateľstvo HOME production .

</doc>
<doc id="334133" url="https://sk.wikipedia.org/wiki?curid=334133" title="Parkurbis">
Parkurbis

Parkurbis je portugalský vedecký park, ktorý sa nachádza v priemyselnej zóne Tortosendo v meste Covilhã. Park bol založený 17. septembra 2001. 
Zameriava sa na environmentálne priemyselné odvetvia, telekomunikácie, informačné technológie, zdravotnícke technológie, energetické technológie, počítače a elektroniku, biochémiu, biofyziku, papierenský priemysel, poľnohospodársky a potravinársky priemysel, vedu a technológiu materiálov, optický priemysel, letecký a automobilový priemysel komponentov.

</doc>
<doc id="334134" url="https://sk.wikipedia.org/wiki?curid=334134" title="Vulkanický oblúk">
Vulkanický oblúk



</doc>
<doc id="334135" url="https://sk.wikipedia.org/wiki?curid=334135" title="University of Nottingham Innovation Park">
University of Nottingham Innovation Park

University of Nottingham Innovation Park (UNIP) je vedecký park nachádzajúci sa jeden kilometer od hlavného areálu Nottinghamskej univerzity v anglickom meste Nottingham. Svoju činnosť začal v roku 2008.
Zameriava sa na zelené technológie, čisté technológie, informačné a komunikačné technológie, satelitnú navigáciu a ďalšie high-tech aplikácie.
Charakteristika.
Areál parku UNIP pozostáva z dvoch budov: 
Externé odkazy.
Oficiálna stránka parku 

</doc>
<doc id="334136" url="https://sk.wikipedia.org/wiki?curid=334136" title="Parc Tecnològic del Vallès">
Parc Tecnològic del Vallès

Parc Tecnològic del Vallès (skrátene PTV) je španielsky technologický park v okrese Cerdanyola del Vallès založený v roku 1987 akcionármi spoločností "Consorcium Zona Franca" a "CIDEM". V súčasnosti (2010) zastrešuje približne 1440 podnikov a inštitúcií, ktoré pracujú v oblasti nových technológií. Park má rozlohu 200 hektárov a vytvára pracovné miesta pre približne 42 000 ľudí. Vznikol oddelením od prírodného parku Barcelona Collserola.

</doc>
<doc id="334140" url="https://sk.wikipedia.org/wiki?curid=334140" title="Meg Ryan">
Meg Ryan

Meg Ryan, vlastným menom Mary Margaret Emily Anne Hyra, (* 19. november 1961, Fairfield, Connecticut, USA) je americká herečka. 
Dcéra rodičov Susan Jordan a Harry Hyra má troch starších súrodencov: sestry Danu a Annie a brata Andrewa. Navštevovala Bethelskú strednú školu a pokračovala štúdiom žurnalistiky na univerzite v New Yorku, ktorú ale nedokončila. 
Divadlu sa venovala už od strednej školy, no skúšala sa presadiť i v reklame a modelingu. Filmový debut mala vďaka matkiným kontaktom v roli Debby Blakeovej v dráme "Bohaté a slávne" v roku 1981. Pokračovala rolami v seriáli "One of the Boys" (1982) a "Wildside", no prelom v jej kariére priniesla úloha v kultovom filme "Top Gun" (1986), kde si zahrala po boku Toma Cruisa. Pri natáčaní filmu "Vnútorný vesmír" sa zoznámila s budúcim manželom Dennisom Quaidom, s ktorým žila do roku 2000 a má s ním syna Jacka Henryho. 
Meg natočila i niekoľko drám, ktoré ale neboli nijak úspešné. Najväčší ohlas mali filmy "Keď muž miluje ženu" (1994), "Francúzsky bozk" (1995), "Oddaní láske" (1997) a najmä romantická komédia "Láska cez internet" (1998) s Tomom Hanksom a "Mesto anjelov" (1998) s Nicolasom Cageom.

</doc>
<doc id="334142" url="https://sk.wikipedia.org/wiki?curid=334142" title="Inovallée">
Inovallée

Inovallée je francúzske technologické centrum v blízkosti alpského údolia Grenoble. Bolo vytvorené v roku 1971 ako súčasť návrhu priemyselnej zóny mesta ako jeden z prvých francúzskych stredísk tohto typu.
Dejiny.
Bol pôvodne založený ako priestor pre inovácie a vedecké a technologické úspechy ZIRST ("Zone pour l'innovation et les réalisations scientifiques et techniques"). ZIRST sa v roku 2005 premenoval na Inovallée (zložené zo slov "inovácia" a "vallee", podľa amerického Silicon Valley). Inovallée leží pri francúzskych spoločenstvách Meylan a Montbonnot v oblasti Rhône-Alpes.
Súčasnosť.
Na 110 hektároch pôdy sa nachádza viac než 320 spoločností s viac ako 10 000 pracovnými miestami (2013), ako napríklad Orange a Sun Microsystems s celkovým počtom 8 300 zamestnancov. Technologické centrum je vybavené výjazdom z diaľnice A 41. Dôvodmi pre výstavbu bola potreba vybudovania infraštruktúr na podporu riešení firiem v priemysle vysoko technických technológií, na podporu spolupráce medzi univerzitnými výskumami a podnikmi, ktoré sa snažia o zachovanie ekologického a neznečisteného životného prostredia pri tvorbe udržateľných pracovných miest.
18 000 m² plochy je k dispozícii pre kúpu alebo prenájmu a nové vyhradené priestory musia byť vytvorené v strednodobom horizonte, zatiaľ čo otvorenie združenia technologických firiem z Grésivaudan Valley v roku 2008, je ďalším krokom smerom k inovácií.
Externé odkazy.
Oficiálna stránka Inovallée , 

</doc>
<doc id="334150" url="https://sk.wikipedia.org/wiki?curid=334150" title="Brand New Eyes">
Brand New Eyes

Brand New Eyes je tretí štúdiový album americkej pop punkovej skupiny Paramore. Album bol vydaný 29. septembra 2009, u nás cez Warner Music Slovakia, v USA cez Fueled by Ramen. Obsahuje 12 nových skladieb, medzi nimi ako bonus taktiež singel známy zo soundtracku filmu Súmrak, „Decode“. Album bol dňa 19. januára 2010 certifikovaný zlatou platňou asociáciou RIAA za predaj 500 000 kópií v USA.

</doc>
<doc id="334154" url="https://sk.wikipedia.org/wiki?curid=334154" title="Northern Ireland Science Park">
Northern Ireland Science Park

Northern Ireland Science Park je vedecký park v Severnom Írsku, nachádza sa približne 2,5 kilometra od centra Belfastu. Park je na prístavnom ostrove Queen Island. Vedecký park profituje z dobrého napojenia na diaľničnú sieť a svojej polohe blízko centra mesta, letiska George Best Belfast City, medzinárodného letiska a prístavu. 
Spoločnosť vytvára viac ako 400 000 metrov štvorcových flexibilného pracovného priestoru. V súčasnosti (2010) tu existuje viac ako štyridsať spoločností, ktoré pôsobia v odvetviach ako sú informačné a komunikačné technológie, biológia, inžinierstvo a biotechnológie. 
História.
Vedecký park bol pôvodne koncipovaný na základe Dohody z Veľkého piatku v roku 1998, ktorý určil spôsob financovania vedeckých a priemyselných parkov v Severnom Írsku. Nezisková nadácia "Northern Ireland Science Park" bola založená v roku 1999 univerzitou v Ulsteri, Queens University Belfast a členmi obchodnej komunity. Väčšina finančných prostriedkov pochádzala z vládnej iniciatívy, s úmyslom, že park sa stane samostatným. Naplánovaných bolo 12 budov, ktoré sa mali rozprestierať na ostrove Queens Island, vrátane inovačného centra pre menšie priemyselné podniky, univerzitný inštitút pre elektroniku, komunikáciu a informačné technológie, ako aj väčšie podniky a výrobné firmy.
Vybavenie.
Northern Ireland Science Park má v súčasnosti 6 budov v prevádzke, ktoré ponúkajú 210 000 metrov štvorcových čistej prenajímateľnej pracovnej plochy, spolu s ďalšími verejnými a konferenčnými priestormi. V lete 2009 Northern Ireland Science Park otvoril prvú budovu z nového komplexu "Concourse". Priestor prilákal významných nájomníkov ako sú SAP, Intel a Fidessa Polaris, rovnako ako aj expandujúce miestne spoločnosti.
Partneri.
Northern Ireland Science Park je partnerom Queens University Belfast, univerzity v Ulsteri a je financovaný Severoírskym ministerstvom podnikania, obchodu a investícií a Medzinárodným fondom pre Írsko. Northern Ireland Science Park úzko spolupracuje s "Invest NI", agentúrou pre hospodársky rozvoj a mestskou radou v Belfaste.
Externé odkazy.
Oficiálna stránka 

</doc>
<doc id="334156" url="https://sk.wikipedia.org/wiki?curid=334156" title="Kyoto Research Park">
Kyoto Research Park

Kyoto Research Park je výskumný park v Kjóte. Vznikol v spolupráci mesta Kjóto, miestnej univerzity a high-tech podnikov. Kyoto Research Park využíva potenciál súkromných spoločností, ktoré sú zamerané na priemyselné odvetvia typu informačné technológie, medicína, nanotechnológie a biotechnológie. 
Vo výskumnom parku Kyoto Research Park sa nachádzajú výskumné laboratóriá a kancelárske priestory. Medzi primárne výskumné činnosti, ktoré tam aktuálne prebiehajú patria chémia, biotechnológia a výroba polovodičov. Okrem toho tam sú realizované vládne projekty organizované japonským ministerstvom hospodárstva, obchodu a priemyslu a japonským ministerstvom školstva, kultúry, športu, vedy a technológie.
Súčasní členovia a zameranie.
V spolupráci prefektúry Kjóto, mesta Kjóto a priemyslu v danej oblasti, bol v roku 1989 založený Kyoto Research Park ako prvý národný výskumný park. Bol založený za účelom podpory firiem, ktoré majú šancu uspieť nových oblastiach výskumu a jeho zavedenia do praxe. Poloha parku ťaží z blízkosti univerzít. Rozhloha parku je , sídli tu okolo 250 spoločností. Zameraním parku sú biotechnológia, chémia/chemická technológia, ICT/médiá a multimédia/telekomunikácie a výpočtová technika.

</doc>
<doc id="334158" url="https://sk.wikipedia.org/wiki?curid=334158" title="Mary Margaret Emily Anne Hyra">
Mary Margaret Emily Anne Hyra



</doc>
<doc id="334159" url="https://sk.wikipedia.org/wiki?curid=334159" title="Rád paní z Tortosy">
Rád paní z Tortosy



</doc>
<doc id="334160" url="https://sk.wikipedia.org/wiki?curid=334160" title="Tamar Science Park">
Tamar Science Park

Tamar Science Park je vedecký park nachádzajúci sa v anglickom meste Plymouth. Park bol založený v roku 1995. Je jedným z najlepšie sa rozvíjajúcich vedeckých parkov vo Veľkej Británií. 
Charakteristika.
V prvej fáze výstavby bol prvý podnik "Hyperbaric Medical Centre" umiestnený a otvorený vo vedeckom parku v Plymouthe v roku 1996. Druhá a tretia fáza bola dokončená v apríli 2004 otvorením troch vysoko špecializovaných stavieb poskytujúcich ďalšie prenajímateľné plochy. V septembri 2004 bola otvorená nová budova, ktorá zabezpečila spoluprácu medzi vysokou školou medicíny a zubného lekárstva. Štvrtá fáza bola dokončená v novembri 2004 a zdvojnásobila veľkosť parku.

</doc>
<doc id="334161" url="https://sk.wikipedia.org/wiki?curid=334161" title="Sheffield Bioincubator">
Sheffield Bioincubator

Sheffield Bioincubator sa nachádza v anglickom meste Sheffield. Postavila ho a aj vlastní University of Sheffield. Spoločnosti tu sídliace sa zameriavajú najmä na oblasť medicíny, vývoja liekov, ďalej na rôzne biomateriály, tkaninové inžinierstvo, výskum embryonálnych kmeňových buniek a environmentálnej biotechnológie. Svoju činnosť začal vo februári 2006.

</doc>
<doc id="334164" url="https://sk.wikipedia.org/wiki?curid=334164" title="Rozvádzač tepla (procesor)">
Rozvádzač tepla (procesor)

Rozvádzač tepla alebo tepelný rozvádzač (po angl. "heatspreader" alebo "IHS" - "Integrated Heat Spreader") je súčiastka slúžiaca na zväčšenie plochy, ktorá vyžaruje stratové teplo produkované čipom. Je to kus plechu, ktorý tvorí obal čipu. Medzi IHS a čipom je použitá teplovodivá pasta. Puzdro je k čipu buď nalepené alebo priskrutkované pomocou torx skrutiek. IHS neslúži len na ochranu čipu a zväčšenie vyžarovacej plochy, ale slúži aj na označenie čipu. Na IHS je vygravírované logo firmy pre ktorú sa čip vyrába, krajina výroby a číslo série.

</doc>
<doc id="334167" url="https://sk.wikipedia.org/wiki?curid=334167" title="Kopanica">
Kopanica

Kopanica (iné názvy: laz, samota) je sídelný útvar, ktorý charakterizuje roztrúsené osídlenie. Termín "kopanica" sa používa hlavne na západnom Slovensku.
Roztrúsené osídlenie na Slovensku zaberá asi 10% územia. Hlavné oblasti, v ktorých sa sústreďuje, sú: Bielokarpatská kopaničiarska oblasť (Myjavské kopanice), javornícko-kysucká oblasť (Javornícke a Kysucké lazy), Strážovské vrchy (Belianske kopanice), štálová oblasť (novobanské štále) a lazová oblasť Slovenského rudohoria a Krupinskej planiny (Detvianske lazy, Krupinské lazy, kolešne). Podobný typ sídel sa v podstatne menšej miere vyskytuje aj v iných častiach krajiny napr. v oblasti sútoku Váhu a Dunaja, či inde.
Kopanice, resp. kopaničiarske pozemky pôvodne vznikali v období feudalizmu v oblastiach, kde roľníci kultivovali predtým poľnohospodársky nevyužívanú pôdu. Tieto pozemky sa odlišovali právne od tzv. urbárskej usadlosti. Keďže roľníci za ne platili dane iba zemepánovi a nie štátu.

</doc>
<doc id="334168" url="https://sk.wikipedia.org/wiki?curid=334168" title="Silicon Saxony">
Silicon Saxony

Silicon Saxony je oficiálne registrované združenie v Drážďanoch, v spolkovom štáte v Sasku v Nemecku, združujúce spoločnosti a tvoriaci sieť mikroelektronického, polovodičového a fotovoltaického priemyslu, predovšetkým z drážďanského regiónu Dresden/Freiberg.
Podnikateľské prostredie.
Tento región disponuje s jednou z najmodernejších infraštruktúr, telekomunikácií, priemyslu a krajiny. Medzinárodné letisko v Drážďanoch a v Lipsku, výnimočne rozvinutá cestná a železničná sieť. Jeho umiestnenie priamo v srdci veľkých európskych trhov, poskytuje všetky ideálne predpoklady pre zadávanie verejných zákaziek a predajov. Politická stabilita a spoľahlivosť nemeckého právneho systému je zárukou, že investície v Sasku sú založené na pevných základoch. Silicon Saxony je v Európe najväčším klastrom pre mikroelektronický priemysel, polovodiče, elektrotechnické mikrosystémy. Združuje 1 500 firiem s približne 43 000 zamestnancami, z toho viac ako 200 spoločností s približne 20 000 zamestnancami pôsobiacich v mikroelektronike, v oblasti školenia a výskumu, piatich univerzít, dvoch výskumných ústavov a štyroch vysokých škôl. 
Štruktúra priemyslu v Sasku: integrované obvody, dizajn obvodu, fotomasky, polovodičové materiály, senzorová technika, fotovoltaika, softvér, hardvér a IT služby.

</doc>
<doc id="334169" url="https://sk.wikipedia.org/wiki?curid=334169" title="Fakultná nemocnica Louisa Pasteura Košice">
Fakultná nemocnica Louisa Pasteura Košice



</doc>
<doc id="334174" url="https://sk.wikipedia.org/wiki?curid=334174" title="Hsinchu Science Park">
Hsinchu Science Park

Hsinchu Science Park je priemyselný park na Taiwane. 15. decembra 1980 ho z vládnej iniciatívy založila Národná vedecká rada, ako prvý zo štyroch vedomostných parkov v krajine. Stalo sa tak za účelom podpory vysoko technologického priemyslu v krajine. V súčasnosti je hlavným strediskom polovodičových a opticko-elektronických technológií. 
Geografia.
Leží v okrese Hinschu v Severozápadnom Taiwane, na ploche štvorcových, čo je približne 0,04% plochy Taiwanu. Jeho koordináty sú E: 121° 57" N: 24° 46'27".
Vzdelanostná úroveň pracovnej sily.
V oblasti výskumu a vývoja nových technológií tu pracuje až 40 % zamestnancov. Ostatní pracujú vo výrobe, manažmente a marketingu. Viac ako 65% zamestnancov má minimálne prvostupňové vysokoškolské vzdelanie, v porovnaní s 18 % vo výrobnom sektore a 7% v spracovateľskom priemysle na Taiwane. Viac než 17 000 tu pracujúcich má magisterský titul a 1200 doktorát. Niekedy je park označovaný ako ázijské Silicon Valley, alebo dokonca hlavné mesto polovodičových súčiastok vo svete.
Ekonomika.
Park má vysoké svetové renomé, pretože tu pôsobia mnohí svetoví lídri rôznych IT oblastí. Napríklad svetový líder vo výrobe notebookov Acer, druhý najväčší výrobca TFT-LCD Chimei innolux a tretí najväčší výrobca LCD AUO. Ďalej tu sídlia spoločnosti pôsobiace v oblasti vývoja mobilných telefónov a optických šošoviek. Nachádza sa tu viac ako 450 firiem zamestnávajúcich až 130 000 ľudí z ostrova i zahraničia. Tunajšie príjmy sú veľmi silno viazané na výkyvy v svetovej ekonomike; tvoria 10% HDP (cca 30 miliárd USD). Firmy sa zaviazali súhrnne preinvestovať v najbližších rokoch viac než 1000 mld. USD. 
Park spolupracuje s viacerými zahraničnými partnermi a pridruženými parkmi ako sú Asociácia parkov výskumu na vysokých školách (AURP) a Medzinárodná asociácia vedeckých parkov (IASP).
Univerzity.
National Tsing Hua University.
Patrí medzi najstaršie univerzity na Taiwane. Škola má 17 bakalárskych, 28 magisterských a 24 doktorandských odborov. V súčasnosti na nej študuje až 11 200 študentov a zamestnáva 620 pedagógov. Kladie mimoriadny dôraz na vysokú mieru kolegiality a spolupráce na všetkých úrovniach. Má sedem fakúlt a to fakulty: informatiky a elektrotechniky, prírodovedeckú, technológie manažmentu, inžinierstva, jadrovej technológie, humanitných a spoločenských vied a vedeckú fakultu. Areál sa nachádza na ploche 105 hektárov s množstvom prírodných útvarov, vrátane parkov a jazier.
National Chiao Tung University (NCTU).
Je jednou z najprestížnejších univerzít na Taiwane s prísnym výberom prijímaných študentov. Pracuje v oblasti výskumu elektrotechniky, informatiky, manažmentu a spoločenských vied. Je najstaršou univerzitou na Taiwane. V oblasti počítačovej vedy jej patrí 21. miesto je to 38. univerzita v oblasti výpočtovej techniky. Absolventi NTCU sa bežne stávajú vysoko postavenými politikmi a vedúcimi pracovníkmi firiem. Knižnica tejto školy ná plochu a je v nej viac než milión výtlačkov. Architektúra univerzitného areálu odkazuje na filozofiu feng šuej a dodržiava harmóniu s prírodou.
Najvýznamnejšie spoločnosti pôsobiace v parku.
D-Link.
D-Link je spoločnosť zaoberajúca sa vývojom, dizajnom a konečnou výrobou rôznych sieťových zariadení pre firmy a domácnosti, založená v roku 1986 s 21,9% podielom na trhu v oblasti sieťových prvkov. Je lídrom čo sa týka WiFi produktov a to s 33%-ným podielom vo svete. Táto značka je vysoko preferovaná aj slovenskými prevádzkovateľmi internetu. V roku 2007 dosiahla príjmy vyše miliardy USD a dostala sa medzi 100 TOP IT firiem so zastúpením v 64 krajinách.
Microtec.
Microtec je firma zaoberajúca sa digitálnym zobrazovaním a spotrebnou elektronikou, založená v roku 1980. V súčasnosti vyrába LCD a plazmové monitory, digitálne kamery, skenery a ďalšie. Jej zariadenia sú využívane tak v domácnostiach, ako aj vo vedeckých inštitúciach a často po nich siahajú aj profesionáli. V mnohých oblastiach sa viackrát stala priekopníkom. Vyrobila prvý plochý skener, prvý 36-bitový plochý skener, prvý skener s využitím technológie USB 2.0 a mnoho ďalších. V digitálne zobrazovacom priemysle má viac než 25-ročnú tradíciu a neraz táto firma udávala smer a tempo vývoja v segmente.
Silicon Integrated Systems.
Silicon Integrated Systems je svetoznáma spoločnosť vyrábajúca čipové sady do matičných dosiek pre osobné počítače už od roku 1990. Jej čipy využívajú firmy AMD, Intel a Cyrix. 
ZyXEL.
ZyXEL sa zaoberá vytváraním najmodernejších typov sieťových prvkov. Spoločnosť bola založená v roku 1989 Dr. Shun-I Chu a jej ročný príjem je v súčasnosti na úrovni 479 miliónov dolárov. Jej produkty zahŕňajú Wi-Fi, Firewally, IP DSLAM, Powerline, PON, tlačové servery a mnohé ďalšie.
Lite-On.
Lite-On je celosvetovo známa spoločnosť, ktorá vyrába široký sortiment počítačového príslušenstva ako sú DVD, Blu-ray mechaniky, monitory, ale aj reproduktory.
AU Optronics.
Spoločnosť AU Optronics vznikla v roku 1996 zlúčením firiem Unipac a Acer Display. Pôsobí v oblasti výroby LCD displejov rôznych veľkostí od 3 až po . Ročné príjmy dosahuje na úrovni viac než 11 mld. USD a zamestnáva 43 000 zamestnancov po celom svete. Na Slovensku v blízkosti Trenčína stavia novú prevádzku, kde by do roku 2013 malo byť zamestnaných až 3300 osôb. V priebehu troch rokov plánuje v Trenčíne preinvestovať viac než 191,3 mil. €.

</doc>
<doc id="334176" url="https://sk.wikipedia.org/wiki?curid=334176" title="Baťovo">
Baťovo

Baťovo (, , ) je sídlisko mestského typu v Zakarpatskej oblasti na západnej Ukrajine pri hraniciach s Maďarskom. Žije tu 2 914 obyvateľov, prevažne maďarskej národnosti. Obec leží v Berehovskom rajóne a nachádza sa tu dôležitá železničná stanica na trati Užhorod-Čop-Chust-Solotvyno.
V obci sa nachádza »Baťov dom« z obdobia prvej republiky a rad ďalších Tomášom Baťom sponzorovaných stavieb z dvadsiatych a tridsiatych rokov dvadsiateho storočia.
Dejiny.
Miesto sa prvýkrát spomína v roku 1205 ako Bátyú (ukrajinsky: Батьу). V tom čase sa osada nachádzala na brehoch rieky Tisa, časté záplavy však prinútili obyvateľov mesta presťahovať sa na iné miesto od brehov rieky. V roku 1816 malo Baťovo spolu 310 obyvateľov a 54 domov. V roku 1910 bola osada súčasťou Uhorského kráľovstva a mala spolu 1 490 obyvateľov, z ktorých väčšinu tvorili Maďari. V rokoch 1918 – 1938 bolo Baťovo súčasťou Česko-Slovenska, z tohto obdobia pochádza tzv. Baťov dom. V roku 1921 bol v Baťove zriadený miestny odbor Komunistickej strany Československa. Počas druhej svetovej vojny bolo asi 40 rodín z mesta poslaných do nacistických koncentračných táborov a ďalších 90 ľudí bolo poslaných na nútené práce. Baťovo sa po druhej svetovej vojne stalo súčasťou Sovietskeho zväzu. Na jeseň 1944 bolo 140 obyvateľov zajatých sovietskymi silami. V roku 1946 sa názov osady zmenil na Vuzlove (ukrajinsky: Вузлове) alebo Uzlovoe (rusky: Узловое), ktorý si ponechala, až kým nebola 1. apríla 1995 premenovaná späť na „Baťovo“. V roku 1971 bol osade udelený štatút sídliska mestského typu. V roku 2001 Baťovo prežilo veľkú povodeň z Tisy, najmä vďaka násypu železničnej trate, ktorý zastavil prichádzajúce vody.

</doc>
<doc id="334187" url="https://sk.wikipedia.org/wiki?curid=334187" title="Usť-Čorna">
Usť-Čorna

Usť-Čorna (, , ) je sídlisko mestského typu v Zakarpatskej oblasti na západnej Ukrajine v Ťačivskom rajóne. Žije tu 1 547 obyvateľov.
Dejiny.
V minulosti patrila Usť-Čorna k Rakúsko-Uhorsku, od jeho rozpadu v roku 1918 až do roku 1938 bola súčasťou Česko-Slovenska. Do marca 1939 bola súčasťou Druhej česko-slovenskej republiky. V roku 1945 bolo sídlo s okolím pripojené k Ukrajinskej SSR. Českí dobrovoľníci tu každoročne budujú a rozširujú systém značených turistických trás. Českú metodiku prezrádza nielen tvar značiek a kvalita vyznačenej siete, ale aj smerovky, ktoré od roku 2009 obsahujú pod „povinnými“ nápismi v azbuke aj českou latinkou písané prepisy.

</doc>
<doc id="334191" url="https://sk.wikipedia.org/wiki?curid=334191" title="Smrečný potok">
Smrečný potok

Smrečný potok () je potok na pomedzí Slovenska a Poľska. Na slovenskom území tečie v severnej časti východného Slovenska, v severovýchodnej časti okresu Stará Ľubovňa. Je to pravostranný prítok Popradu a je vodným tokom IV. rádu s dĺžkou (z toho na území Slovenska, je súčasťou štátnej hranice).
Prameň.
Pramení na území Poľska v okrese Powiat nowosądecki v gmine Muszyna v geomorfologickom celku Beskid Sądecki na južnom svahu vrchu Barwinek () v nadmorskej výške približne , JJZ od obce Wojkowa, cca od štátnej hranice.
Opis toku.
Od prameňa tečie na hornom toku severojužným smerom v blízkosti slovenskej hranice (západne od nej), následne sa severne od obce Obručné stáča na západ a ďalej pokračuje ako súčasť štátnej hranice. Zľava priberá potok pretekajúci spomenutou obcou, v blízkosti obce Dubne sprava významný prítok prameniaci na južných svahoch vrchu Stupne (), koryto sa stáča na juhozápad a opäť zľava priberá Veretičkov potok. Následne priberá ľavostranný Kostolný potok, rozdeľuje obce Ruská Voľa nad Popradom na ľavom a Leluchów na pravom brehu a v Ruskej Voli priberá zľava Chotárny potok. Napokon podteká železničnú trať č. 188 a vlieva sa do Popradu.
Ústie.
Do Popradu sa vlieva západne od obce Ruská Voľa nad Popradom, neďaleko horárne Kurčín, v nadmorskej výške približne 

</doc>
<doc id="334196" url="https://sk.wikipedia.org/wiki?curid=334196" title="Wake Forest Innovation Quarter">
Wake Forest Innovation Quarter

Wake Forest Innovation Quarter (do roku 2013 pod názvom Piedmont Triad Research Park) je výskumný park v meste Winston-Salem, v Severnej Karolíne na východnom pobreží Spojených štátov. Spolupracuje s mnohými inštitúciami v oblasti biologického aj technologického výskumu a vývoja v oblasti IT. Vo vedeckom parku je ústav pre regeneračnú medicínu "Wake Forest Institute for Regenerative Medicine".
História.
V roku 1993 univerzita Wake Forest University zakúpila budovu Piedmont Triad Community Research Center od spoločnosti "R. J. Reynolds Tobacco Company". Do roku 2001 Piedmont Triad Research Park disponoval štyrmi budovami a pozemkom s približne štyrmi hektármi. Krátko nato bol oznámený dlhodobý plán rozšírenia na 97 hektárový zmiešaný park s tromi oblasťami obsahujúcimi 550 000 štvorcových metrov priestorov. V súčasnosti sa park rozrastá do formy mestského zmiešaného parku so zameraním na oblasti biologického a technologického výskumu.

</doc>
<doc id="334198" url="https://sk.wikipedia.org/wiki?curid=334198" title="TZW Technologiezentrum Witterswil">
TZW Technologiezentrum Witterswil

TechnologieZentrum Witterswil AG je vedecký park, ktorý sa nachádza na predmestí švajčiarskeho mesta Bazilej v blízkosti miestnej univerzity. Vedecký park ústreďuje spoločnosti a firmy pôsobiace v oblasti biotechnológie, farmakológie, medicíny alebo prírodných vied.
História.
16. augusta 1971 sa firma "Sandoz AG" presťahovala z mesta Bazilej do Witterswilu, kde počas nasledujúcich 25 rokov prevádzkovala výskum v agro oblasti. V roku 1996 sa k niektorým projektom firmy Sandoz AG pripojila firma "Novartis" a následne na to v roku 1997 sa obe výskumné oddelenia spojili. V rokoch 1997 – 1999 začala ich postupná premena, pretože sa muselo rozšíriť využitie obidvoch firiem. 
K tejto premene prispel vtedajší riaditeľ Dr. Jost Harr, ktorý v Sandoz AG pracoval od roku 1971. Mal skúsenosti v oblasti zakladania firiem, pretože v minulosti bol konateľom firmy Erfindungs-Verwertungs AG, súkromnej firmy so skúsenosťami v oblasti prírodných vied. Vybudoval podmienky vhodné pre uplatnenie mladých podnikov so zameraním na prírodné vedy a medicínsku techniku. S podporou kantónu Solothurn Leimental angažoval mladé firmy a univerzitu ako prvých nájomcov v centre. Na začiatku poskytovala firma Novartis k dispozícii priestory a podporovala nové začínajúce firmy zo svojho finančného fondu. Po úplnom odchode Novartisu z Witterswilu v roku 1999 sa muselo hľadať nové riešenie financovania.
V roku 2000 odkúpil celý areál neznámy podnikateľ Ueli Nussbaumer, ktorý bol v tom čase majiteľom piliarskeho závodu "Nussbaumer Sägerei AG". Jeho prioritou bolo presťahovanie tohto závodu na vhodnejšie miesto. Areál naďalej využívali aj nájomcovia. Nakoniec sa ale stiahol z drevárskej oblasti, úplne zmenil účel niekdajšieho výskumného areálu, ktorý pozostával z laboratórnych miestností a skleníkov a ešte v roku 2000 založil TechnologieZentrum Witterswil. Je samostatné a nezávislé, od roku 2002 sa menšinovou účasťou podieľa na jeho vedení firma Elektra Birseck. Vystupuje ako zmluvný partner a investor. 
Neskôr už pôvodné miesto nestačilo a v roku 2004 k stavbe o rozlohe 400 metrov štvorcových vybudovali novostavbu podobnej veľkosti. V tomto roku poskytovalo TZW prístrešie ôsmim podnikom. Šesť z toho je z oblasti biotechnologickej a chemickej, jeden z oblasti medicínskej techniky – firma Küschall AG.

</doc>
<doc id="334199" url="https://sk.wikipedia.org/wiki?curid=334199" title="AREA Science Park">
AREA Science Park

Area Science Park je vedecký park nachádzajúci sa v blízkosti Terstu a diaľnice, ktorá ich spája s Rakúskom a Slovinskom. Bol založený v roku 1970. V súčasnosti patrí k najvýznamnejším v Taliansku a je považovaný za jeden z popredných a najväčších parkov v Európe. Od roku 1978 ho spravuje konzorcium, s cieľom vytvoriť vedecko-výskumné centrum, v ktorom môžu spoločnosti, výskumné ústavy a vysoké školy úzko spolupracovať.
Charakteristika.
Park má rozlohu 550 000 m². Sú tu laboratóriá, kancelárske priestory, konferenčné miestnosti, učebne, reštaurácie a kaviarne. Ďalších 1500 m² je v k dispozícií pre nové aktivity. V súčasnej dobe AREA Science Park tvorí 83 národných a medzinárodných výskumných a vývojových organizácií, ktoré zahŕňajú verejné inštitúcie, súkromný výskum a vývoj a inovačné centrá. Celkový počet zamestnancov AREA Science Park dosiahol 31. decembra 2008 počet 2439 osôb.
Zameranie.
Medzi hlavné vedecko-technologické odvetvia v rámci AREA Science Park-u patria:
Cieľ parku.
Hlavným cieľom parku je rozvoj územia prostredníctvom inovácií na základe vytvorenia pevnej väzby medzi svetovým výskumom a podnikateľskou sférou. Prostriedkom je posilnenie výskumu a vývoja, podpora konkurencieschopnosti podnikov, poskytovanie pomoci pri vytváraní nových podnikov a šírenie inovácií.

</doc>
<doc id="334204" url="https://sk.wikipedia.org/wiki?curid=334204" title="Daedeok Innopolis">
Daedeok Innopolis

Daedeok Innopolis, predtým známy ako Daedeok Science Town je vedecký park, prototyp priemyselného komplexu a súčasne výskumného a vývojového centra v Kórejskej republike so sebestačnou infraštruktúrou. Nachádza sa v okrese Yuseong-gu v Daejeone na ploche 27,8 km². Zriadenie tohto parku si vyžiadalo 30 biliónov kórejských wonov a financovala ho vláda a súkromné podniky. V súčasnosti má tento vedecký park registrovaných 30 000 patentov doma aj v zahraničí. V parku je sústredených viac ako 20 výskumných ústavov, 232 výskumných a vzdelávacích inštitúcií a 40 korporácií. Pracuje tu okolo 18 000 výskumníkov, z ktorých je viac ako 5000 držiteľom doktorátu. Daedeok Innopolis je preto označovaný ako "mesto doktorov", alebo "mesto mozgov". Nachádza sa tu 232 výskumných a vzdelávacích centier zahŕňajúcich 18 vládou podporovaných výskumných inštitúcií a výskumné ústavy 29 veľkých obchodných spoločností.
História.
Kórejská vláda začala s výstavbou Daedeok Science Town v roku 1973 otvorením kórejského vyššieho vedeckého inštitútu "KAIST".
Inštitúcie.
Kórejský vyšší vedecký inštitút KAIST.
Kórejský vyšší vedecký inštitút KAIST bol zriadený v roku 1971. Zahŕňa sedem vysokých škôl:
Riadi sa špeciálnymi zákonmi; napr. študenti nemusia nikdy absolvovať vojenskú službu, ak sa zaviažu, že 5 rokov po skončení školy budú pracovať v krajine. Je to jeden zo spôsobov ako zabrániť úniku inteligencie do zahraničia. Školám patrí 79. miesto v rebríčku najlepších škôl sveta a 24. miesto v oblasti inžinierstva a informačných technológií, podľa "THE-QS World University Rankings". Je vlastníkom 1591 patentov, z toho 500 medzinárodných. Medzi mimoriadne vynálezy patrí OLEV (online electric vehicle). Ide o vozidlo poháňané bezkontaktným nabíjaním z elektrického poľa 30 cm pod vozovkou.
Chungnamská národná univerzita.
Chungnamská národná univerzita je škola medzinárodného významu, radiaca sa medzi 5 najlepších škôl v krajine. Je zároveň najväčšou univerzitou v Južnej Kórei s 13 fakultami, 170 tisíc absolventmi a 400 zamestnancami. Pracuje v desiatkach výskumných oblastí zahŕňajúcich napr. ekológiu, internet, elektrické vlny, atď.
Kórejský základný vedecký inštitút KBSI.
Kórejský základný vedecký inštitút KBSI bol zriadený v roku 1988 ako vedecko-inžinierska nadácia, súčasný názov má od roku 2001. Jeho hlavnými úlohami sú
Kórejský nukleárno-energetický výskumný ústav KAERI.
Kórejský nukleárno-energetický výskumný ústav KAERI bol založený v roku 1959, aby zabezpečil pre krajinu energetickú sebestačnosť. V súčasnosti sa tu skúmajú technológie spracovania a analýzy materiálov na atómovej úrovni. Taktiež je v čele výskumu jadrovej syntézy.
Kórejský inštitút strojov a materiálov KIMM.
Kórejský inštitút strojov a materiálov KIMM šíri a testuje technológie v oblasti strojárenstva a vykonáva testovanie a hodnotenie strojárskych produktov. Rovnako sa zaoberá nanotechnológiami, nanotlačou a vytváraním presných 3D modelov. Pracuje na vývoji lacných solárnych energetických zdrojov. Vyvíja technológiu vlastného čistenia povrchu.
Kórejský výskumný ústav pre letectvo a vesmír KARI.
Kórejský výskumný ústav pre letectvo a vesmír KARI založený v roku 1989 vznikol oddelením od kórejského inštitúto strojov a materiálov KIMM. V súčasnosti pracuje na projekte nosiča KSLV. Kórea mala pôvodne skúsenosti len s raketami poskytnutými z USA. Od roku 1990 vyvíja vlastné rakety ako KSR-1 A KSR-2. Od roku 1997 pracuje na vývoji LOX/Kerozínového raketového motora pre raketu KSR-3. Ročný rozpočet kórejského výskumného ústavu pre letectvo a vesmír KARI dosahuje približne 150 mil. USD.
Kórejský inštitút toxikológie KIT.
Kórejský inštitút toxikológie KIT je neklinická výskumná organizácia, certifikovaná pre humánne zaobchádzanie s laboratórnymi zvieratami. Nachádza sa na celkovej ploche 25 000 m² z toho 17 000 tvoria toxikologické laboratória a zamestnáva 242 pracovníkov.
Národný výskumný ústav pre jadrovú fúziu NFRI.
Národný výskumný ústav pre jadrovú fúziu NFRI sa snaží vytvoriť technológiu na výrobu elektrickej energie z jadrovej fúzie zo zariadenie KSTAR, v ktorom úspešne vytvoril plazmu ako jeden z kľúčových faktorov na ceste k vytvoreniu komerčného zdroja termojadrovej energie. Kórea je v dnešku (2013) závislá na dodávkach energetických surovín, najmä ropy. Preto sa snaží o energetickú nezávislosť s využitím nevyčerpateľných ekologických zdrojov.
Externé odkazy.
www.ddinnopolis.or.kr 

</doc>
<doc id="334208" url="https://sk.wikipedia.org/wiki?curid=334208" title="Isoptera">
Isoptera



</doc>
<doc id="334209" url="https://sk.wikipedia.org/wiki?curid=334209" title="Formicidae">
Formicidae



</doc>
<doc id="334212" url="https://sk.wikipedia.org/wiki?curid=334212" title="Tarquinia">
Tarquinia

Tarquinia je mesto v Laziu v provincii Viterbo v strednom Taliansku s asi 17 000 obyvateľmi. Jeho dejiny siahajú hlboko do minulosti do čias Etruskov. 
Miestna nekropola je spolu s nekropolou v Cerveteri súčasťou svetového dedičstva UNESCO.
Externé odkazy.
Oficiálna stránka 

</doc>
<doc id="334215" url="https://sk.wikipedia.org/wiki?curid=334215" title="NASA Ames Research Park">
NASA Ames Research Park



</doc>
<doc id="334217" url="https://sk.wikipedia.org/wiki?curid=334217" title="Stanford Research Park">
Stanford Research Park

Stanford Research Park je technologický park, ktorý sa nachádza v Palo Alto v Kalifornii na pozemku vlastnenom Stanfordovou univerzitou. Bol postavený v roku 1951 ako Stanford Industrial Park. S nápadom na vytvorenie Stanfordského výskumného parku a jeho úspechom je často spájaný Frederick Terman.
Základné informácie.
Stanfordký výskumný park má prevažne vedecké, technické zameranie a výskum orientovaný na oblasti elektroniky, vesmíru, biotechnológie, počítačového hardvéru a softvéru. Park zahŕňa 2,8 km² (700 akrov), v okolí "Page Mill Road", na západ od "El Camino Real". Je prevádzkovaný spoločnosťou "Stanford Management", ktorá bola založená v roku 1991 na riadenie finančných a realitných aktív univerzity. V parku sa nachádza 162 budov, 140 firiem pre ktoré pracuje 23 000 zamestnancov.
Externé odkazy.
Stanford Research Park na stránkach Stanfordovej univerzity 

</doc>
<doc id="334219" url="https://sk.wikipedia.org/wiki?curid=334219" title="Lions Clubs International">
Lions Clubs International

Lions Clubs International, skr. LCI, je sekulárna organizácia, zameriavajúca sa na pomoc jednotlivcom a komunitám, ktorá má viac ako 45 000 klubov a viac ako 1,3 milióna členov v 203 krajinách sveta. Hlavné sídlo organizácie je v USA, v Oak Brook v Illinois. Cieľom LCI je pomáhať nielen miestnym komunitám, ale zlepšovať kvalitu života ľudí aj na medzinárodnej úrovni.
História.
Organizáciu Lions Clubs International založil v roku 1917 Melvin Jones, obchodník z Chicaga. Jones sa jedného dňa spýtal svojich kolegov: "„Čo by sa stalo, ak by ľudia, ktorí sú úspešní vďaka svojej inteligencii a ambicióznosti, zamerali svoj talent na zlepšenie života okolo seba“" Jonesovo osobné motto "„nemôžeš sa dostať ďaleko, pokiaľ nezačneš robiť niečo pre niekoho iného“" ostáva dôležitou súčasťou spoločného snaženia členov organizácie.
Motto Lionských klubov je "„Slúžime“" (). Medzi hlavné náplne v rámci pomoci a podpory prevencie patrí:
Zameranie.
Organizácia Lions Clubs International deklaruje svoje zameranie takto:
Činnosť.
Jedným z hlavných cieľov organizácie je zbieranie finančných prostriedkov pre dobročinné účely. Všetky finančné zdroje organizácie sa sústreďujú z verejných zdrojov a používajú na charitatívne účely. Financovanie organizácie je od nich striktne oddelené a pochádza z členskej základne. Časť peňazí určených na charitu však môže ísť na projekty, z ktorých prosperujú miestne komunity klubov.
Projekty.
Lionské kluby plánujú a zúčastňujú sa na rôznorodých projektoch, ktoré sledujú rovnako medzinárodné ciele organizácie ako aj miestne ciele svojich komunít. Príkladom môže byť venovanie finančných prostriedkov hospicom, alebo komunitné kampane ako napr. "Message in a bottle" – iniciatíva pochádzajúca z Veľkej Británie, ktorá sa pokúša zaviesť špeciálne schránky s dokumentmi o zdravotnom stave domáceho pacienta, ktorá sa umiestňuje v byte do chladničky, čím by dokumenty boli hneď po vstupe do bytu k dispozícii lekárovi a zdravotníkom. Organizácia usporadúva finančné zbierky pre medzinárodné ciele. Niektorým z nich dajú podnet udalosti, ako napríklad zemetrasenie v Indickom oceáne a následné cunami v roku 2004. Iné finančné zbierky sa používajú na podporu medzinárodných kampaní, ktoré sú koordinované Lions Clubs International Foundation (LCIF), ako napríklad kampaň "Zrak na prvom mieste" ("Sight First") alebo "Lionský svetový deň zraku" ("Lions World Sight Day"), ktoré boli spustené v roku 1998 aby pritiahli pozornosť svetových médií k situácii, v ktorej sa nachádzajú nevidomí v krajinách tretieho sveta.
Organizácia začala poskytovať pomoc nevidomým a zrakovo postihnutým potom, ako americká autorka, politická aktivistka a učiteľka Hellen Keller, ktorá získala ako prvá hluchoslepá osoba titul bakalár umenia, oslovila 30. júna 1925 členov organizácie na ich medzinárodnej konferencii v Cedar Pointe v Ohiu, a poverila ich byt "„rytiermi nevidomých“".
Lionské kluby majú veľké zastúpenie v podpore diagnostiky a prevencie rakoviny a sluchových ochorení. V austrálskom Perthe vedú už tridsať rokov diagnostiku porúch sluchu a starajú sa o financovanie Lionského ušného a sluchového inštitútu (Lions Ear and Hearing Institute), založeného 9. septembra 2001. Inštitút poskytuje špičkové služby v diagnostike, starostlivosti a výskume sluchových porúch. V Perthe sa organizácia podieľala pri založení Lionského očného inštitútu (Lions Eye Institute). V austrálskom Brisbane v Queenslande Lionská zdravotnícka nadácia (Lions Medical Foundation, LMF) poskytuje finančné zdroje viacerým výskumným subjektom. Práca prof. Iana Frazera, ktorá viedla k vývoju HPV vakcíny proti ľudskému papilomavírusu, zapríčiňujúcemu rakovinu krčka maternice, bola financovaná zo zdrojov LMF.
Lions Club International podporuje prácu Organizácie Spojených národov od jej založenia roku 1945 a bola jednou z niekoľkých mimovládnych organizácií, pozvaných k príprave Charty OSN, do San Francisca v Kalifornii.
Lions Clubs International Fundation.
Pôsobenie nadácie Lions Clubs International sa dá zhrnúť do výroku "„Lioni pomáhajú Lionom slúžiť svetu“". Finančné prostriedky z peňažných darov poskytujú vo forme grantov a finančne pomáhajú svojim menším organizačným celkom, napr. dištriktom, s väčšími projektami, ktoré sú príliš nákladné, aby boli pokryté z vlastných finančných zdrojov jednotlivých klubov. Nadácia pomáha klubom zväčšiť svoje finančné možnosti v miestnych komunitách, rovnako ako na celom svete. Medzi najdôležitejšie iniciatívy nadácie patria nasledujúce programy:
Členstvo.
Členstvo sa udeľuje na základe pozvania a obyčajne sa nezamieta. Členovia sa schádzajú v mesačných alebo štrnásťdenných intervaloch. Vďaka hierarchickej štruktúre organizácie členovia majú možnosť postupovať v organizačnej štruktúre od miestnej organizácie k funkciám v zóne, dištrikte alebo na medzinárodnej úrovni.
V roku 1986 sa konštitúcia organizácie upravila tak, aby sa členmi mohli stať aj ženy. Dnes väčšina klubov ženy prijíma, stále však existujú aj čisto mužské kluby.
Štruktúra organizácie.
Organizačné oblasti.
Organizácia rozoznáva sedem svetových oblastí, z ktorých sa rozvetvuje jej medzinárodná štruktúra:
Organizačná štruktúra klubu.
Skraty: CLO – funkcionári klubu (Club Officers); BD – zbor riaditeľov (Board of Directors, riadi chod klubu podľa dohody členov klubu).
Organizačná hierarchia.
Lions Clubs International má nasledujúcu organizačnú hierarchiu:
Šírenie lionizmu.
LCI vo svete.
Organizácia sa stala medzinárodnou 12. marca 1920, keď vznikol prvý klub v kanadskom meste Windsor v Ontariu. Odvtedy začali Lionské kluby vznikať po celom svete. Tu sú roky vstupov niektorých krajín a regiónov:
Rozšírená rodina.
Okrem Lionských klubov (Lions Clubs) pre dospelých existujú ďalšie organizačné štruktúry. Sú to Lioness kluby (Lioness Clubs), Leo kluby (Leo Clubs) a Campus Lions kluby (Campus Lions Clubs). Toto delenie je dôležitá časť organizácie a umožňuje členom vytvoriť efektívnejšie komunity na základe špecifickej organizačnej štruktúry.
Lioness klub.
Členstvo v Lioness kluboch je určené špeciálne pre ženy, ktoré sa chcú podieľať na práci organizácie. Dnes pri prijímaní do klubu je možné urobiť za určitých podmienok výnimku a prijať aj mužov. Formujú sa pod patronáciou Lionského klubu, ktorý sa tak stáva aj ich sponzorským klubom.
Leo klub.
Leo kluby sú rozšírením lionskej organizácie a sú zamerané na pestovanie spoločenskej služby a angažovanosti medzi staršími deťmi a dospievajúcimi. Leo kluby sú podobne ako Leoness kluby zastrešované patronátnymi Lionskými klubmi. Leo kluby sú obyčajnou školskou organizáciou členov – detí vo veku 12–18 rokov z jednej školy, ktoré sú obyčajne v USA nazývané ako Alfa Leo kluby. Pre juniorov vo veku 18–30 rokov existujú kluby označované ako Omega Leo kluby. Kluby musia mať svojho poradcu, ktorý je členom patronátneho Lionského klubu. Poradca navštevuje stretnutia a dohliada na činnosť klubu. Organizácia Lions Clubs International zastrešuje okolo 144 000 Leo klubov v 139 krajinách sveta.
Campus Lions klub.
Množstvo členov Leo klubov, ktorí po ukončení strednej školy študujú na univerzitách alebo v akadémiách (vyšších odborných školách), vstupujú do Campus Lions klubov. V súčasnosti jestvuje viac než 125 takýchto klubov na svete s približne 2 500 členmi v školách v Anglicku, Austrálii, Brazílii, Číne, Dominikánskej republike, Ekvádore, Etiópii, na Filipínach, v Ghane, Indii, Indonézii, Keni, Mongolsku, Nemecku, Nepále, Nigérii, Nórsku, Pakistane, Paname, Peru, Rusku, Salvádore, na Sri Lanke, v Spojených štátoch amerických, Thajsku, Taliansku, Ugande, Venezuele a v Zimbabwe. Campus Lions kluby pomáhajú svojim členom zmysluplné vytvárať svoju komunitu a rozvíjať profesionálne a líderské schopnosti.
LCI na Slovensku.
Slovensko patrí do dištriktu č. 122 spolu s Českom. Prvý Lionský klub na území dnešného Slovenska bol založený v Bratislave 5. októbra 1990. Lionské hnutie z oboch štátov je spoločne organizované a guvernér dištriktu je členom buď slovenského alebo českého klubu. K 30. októbru 2010 mal 44 klubov s 1014 členmi, z toho na Slovensku 20 klubov so 416 členmi a v Česku 24 klubov s 598 členmi. Okrem toho má aj tri Leo kluby.
Slovenské Lionské kluby.
K 30. októbru 2010 bolo na Slovensku týchto 20 klubov:
Medzinárodné konferencie.
Medzinárodné konferencie sa usporadúvajú každý rok v rôznych mestách sveta. Pri tejto príležitosti sa členovia organizácie stretnú, volia na ďalší rok funkcionárov a podieľajú sa na rôznych iných aktivitách. Na konferencii sa môžu členovia účastniť volieb, slávností, prezentácií fundraiserov a ich projektov alebo diskutovať s nimi a ďalšími členmi. Prvá konferencia sa uskutočnila v roku 1917 v Dallase v Texase, v prvom roku existencie organizácie. V roku 2006 sa mala uskutočniť v New Orleans, ale kvôli katastrofe spôsobenej hurikánom Katrina musela byť premiestnená do Bostonu v Massachusetts.

</doc>
<doc id="334220" url="https://sk.wikipedia.org/wiki?curid=334220" title="Arabeska (architektúra)">
Arabeska (architektúra)

Arabeska je plošný dekoratívny prvok zložený z rastlinných motívov (lístie, poplazy rastlín). Dekorácie sú často zložité a hravé. Geometrické vzory sú preloženými vlnitými čiarami. Tie úplne pokrývajú povrch so kľukatými líniami a špirálami. Ľudský motív sa nepoužíva. 
Dejiny.
Prvé arabesky sú známe už z čias antického Grécka, tieto relatívne komplikované vzory sa objavujú v tzv. helenistickom umení vo forme ornamentov na vlysoch.
V období talianskej renesancie, kedy prišli opäť do módy rôzne antické motívy, sa tieto dekoratívne motívy opäť vrátili do európskeho výtvarného umenia. Nemecká a holandská výtvarná škola k ním neskôr pridala ďalšie sprievodné motívy – hlavy, masky a pod. V období rokoka sa potom arabeska opäť vrátila najmú na štukoch.
Španielska Alhambra obsahuje viaceré zachovalé arabesky.
Islamské umenie.
Arabeska sa tiež objavuje v islamskej architektúre, kde je označovaná aj ako mareska, podľa jej maurského pôvodu, oproti európskym arabeskám pôsobia mierne naturalisticky.

</doc>
<doc id="334223" url="https://sk.wikipedia.org/wiki?curid=334223" title="Kolonáda">
Kolonáda

Kolonáda ( z = stĺp) je stĺporadie, krytá chodba, z jednej alebo obidvoch strán tvorená stĺpmi. Na rozdiel od arkády však nemá oblúky; v tom sa pravdepodobne prejavuje dedičstvo skoršej drevenej architektúry. Kolonády sa vyskytujú už v antickom Grécku a v 5. storočí pred Kr. vznikla slávna stoa na agore v Aténach. Rímsky portikus bol charakteristický hlavne pre novo zakladané mestá na Blízkom východe. 
Novo sa kolonády začali stavať v barokovej dobe, jedným z najslávnejších príkladov sú elipsovité štvorradové kolonády na námestí sv. Petra v Ríme (Gian Lorenzo Bernini, 16561667). Viac strohé kolonády charakterizujú stavby obdobia klasicizmu a v 19. storočí sa stali typickým architektonickým prvkom v kúpeľných mestách.

</doc>
<doc id="334224" url="https://sk.wikipedia.org/wiki?curid=334224" title="Salajka (kypriaci prášok)">
Salajka (kypriaci prášok)

Salajka, inak nazývaná aj "jelenia soľ", "amonium" alebo "cukrárske droždie" je hydrogenuhličitan amónny (NH4HCO3). Pri pečení sa pridáva do cesta a má podobnú funkciu ako kypriaci prášok alebo sóda bikarbóna (NaHCO3). (Používa sa najmä pri koláčoch, napr. perník).
Teplom sa rozkladá na oxid uhličitý, amoniak a vodu, čím vytvára bublinky v ceste.
NH4HCO3 (s) → CO2 (g) + NH3 (g) + H2O (g)

</doc>
<doc id="334225" url="https://sk.wikipedia.org/wiki?curid=334225" title="Complete Of">
Complete Of

Complete Of je dvojalbum Roba Grigorova, ktorý je výberom hitových piesní, ktoré nahral medzi rokmi 1984 až 2008. Album v roku 2008 na CD vydalo hudobné vydavateľstvo Sony Music .

</doc>
<doc id="334239" url="https://sk.wikipedia.org/wiki?curid=334239" title="Volovec (obec)">
Volovec (obec)



</doc>
<doc id="334245" url="https://sk.wikipedia.org/wiki?curid=334245" title="Veľké Berezné">
Veľké Berezné

Veľké Berezné (, , , ) je sídlo mestského typu v Zakarpatskej oblasti na západnej Ukrajine. Leží na rieke Uh, neďaleko hraníc so Slovenskom a je centrom Velykoberezňanského rajonu. Žije tu 7 713 (2022) obyvateľov.
História.
Prvá zmienka o osade pomenovanej podľa brezy (bereza alebo береза - po ukrajinsky) pochádza z roku 1409, keď kenez (predseda) Boncha stíhal vinníka za nejaký zločin a viedol sa s ním súd. V štátnom daňovom súpise z roku 1427 sa hovorí, že Veľké Berezné patrí do majetku Užhorodského panstva grófov Drugetovcov. 
K roku 1427 tu bolo 33 sedliackych dvorov, teda približne 150 duší. Podľa urbárskeho súpisu z roku 1791 bolo v obci 80 poddanských rodín s prídelmi a 70 bezzemkov. Obyvatelia regiónu Veľké Berezné sa aktívne zúčastnili na oslobodzovacej vojne v rokoch 1703-1711. V septembri 1703 povstalecké jednotky pod vedením Ivana Betsa, ktorý zišiel z hôr, obliehali užhorodskú pevnosť. Podľa Geografického slovníka Uhorska žilo k roku 1839 vo Veľkom Bereznom 1216 obyvateľov, z toho 750 ukrajinských gréckokatolíkov, 300 rímskokatolíkov, teda Maďarov a Nemcov a 160 Židov. Od roku 1894 tadiaľ vedie železnica Užhorod–Užok-Ľvov.
V roku 1910 tu žilo oficiálne 2822 obyvateľov, z ktorých 1120 hovorilo rusínsky, 930 nemecky, 426 maďarsky a 300 slovensky. Počas 1. svetovej vojny tu bol založený vojenský cintorín, na ktorom je pochovaných 258 vojakov. V rokoch 1918-1938 bolo mesto súčasťou Československa, ako jedno z najmenších okresných miest vtedajšej Podkarpatskej Rusi. V roku 1937 tu žilo 2989 obyvateľov, z toho 1290 Rusínov, 543 Čechov a 876 Židov.

</doc>
<doc id="334248" url="https://sk.wikipedia.org/wiki?curid=334248" title="Veľký Berezný">
Veľký Berezný



</doc>
<doc id="334250" url="https://sk.wikipedia.org/wiki?curid=334250" title="Velikij Bereznij">
Velikij Bereznij



</doc>
<doc id="334254" url="https://sk.wikipedia.org/wiki?curid=334254" title="Svaľava">
Svaľava

Svaľava (; ; ; ; ; ) je mesto v Zakarpatskej oblasti na západnej Ukrajine. Do roku 2020 bolo centrom Svaľavského rajónu. Dnes je súčasťou Mukačevského rajónu. V roku 2022 malo mesto podľa odhadov 17 068 obyvateľov. 
Mesto leží v údolí rieky Latorica, resp. na ústí riečky Svaliavka do Latorice, len 30 km severovýchodne od Mukačeva. Je obklopené rôznymi vrchmi, ktorých nadmorská výška sa pohybuje okolo 600 – 700 m n.m. a ktoré sú pokryté hustými lesmi. 
Názov.
Názov mesta je slovanského pôvodu a vznikol podľa označenia pre soľ. Je tak zachovaný hlavne v maďarskej podobe názvu (Szolyva), v ostatných slovanských jazykoch sa postupne vyvinul do inej podoby. V nemčine sa historicky objavuje aj názov Schwallbach.
Obyvateľstvo.
Sčítanie ľudu v roku 2001 oficiálne identifikovalo viac ako 94 % obyvateľstva. Ukrajinci: 94,5 %, Rusi: 1,5 %, Maďari: 0,7 %, Slováci: 0,6 %
História.
Prvá písomná zmienka o meste sa objavuje na začiatku 12. storočia, vtedy bolo sídlo vo vlastníctve uhorského šľachtického rodu. Roku 1263 je doložený názov sídla v podobe "Zoloa". Mesto sa rozvinulo najskôr na obchodnej ceste z Uhorska do Haliča. Varením miestnej minerálnej vody s vysokým obsahom soli sa tu tiež vyrábala soľ. Od 13. storočia bolo súčasťou berehovskej farnosti. 
Začiatkom 18. storočia sa miestne obyvateľstvo zapojilo do Rakócziho povstania. Svaľava sa neskôr dostala do vlastníctva šľachtického rodu Schönbornovcov. V 90. rokoch 18. storočia sa mesto stalo významným hospodárskym centrom regiónu, bol tu sprevádzkovaný liehovar a postavená úzkorozchodná železnica. Mesto dostalo povolenie na organizovanie trhov (1798), na ktorých sa predávali prevažne prútené výrobky a keramika. Začala sa tiež výstavba ciest a mostov. V roku 1834 mala Svaľava okolo 500 obyvateľov.
V roku 1881 bola cez Svaľavu postavená železničná trať v smere Viedeň – Ľvov. Tento čin dal impulz na vývoz tunajšej minerálnej vody po rakúskych krajinách, čo viedlo k vybudovaniu sklárne na výrobu fliaš. Vzniklo tiež prekladisko na sušenie dreva. Do roku 1918 bolo súčasťou Berežskej župy v Rakúsko-Uhorsku.
V roku 1910 bolo v poslednom sčítaní ľudu, ktoré bolo uskutočnené za Rakúsko-Uhorska, v Svaľave 3802 obyvateľov, z toho 1698 Rusínov, 1115 Nemcov, 735 Maďarov a 195 Slovákov. 47,1 % obyvateľov bolo grékokatolíkov, 26,2 % Židov a 22,9 % rímskokatolíkov veriacich. Židovské obyvateľstvo bolo po nemeckej okupácii Maďarska v máji 1944 deportované do Osvienčimu a väčšina z nich tam bola zavraždená.
Po rozpade Rakúsko-Uhorska, takmer rok po skončení prvej svetovej vojny (11. november 1918), sa v roku 1919 Podkarpatská Rus a tým aj Svaľava pripojili k Československu. Zatiaľ čo v roku 1920 žilo v meste 4400 obyvateľov, v roku 1939 to bolo už 7000 obyvateľov. Počas prvej československej republiky sa tu rozvíjal chemický priemysel. Bolo tu gymnázium a od roku 1921 aj odborná škola. Sľubný vývoj ukončila maďarská anexia a druhá svetová vojna.
Pred príchodom Červenej armády nechali nemecké a maďarské vojská strhnúť všetky mosty a ďalej zničili miestnu stanicu. Jednotky Červenej armády sa do Svaľavy dostali dňa 24. októbra 1944. 
Roku 1945 na základe sfalšovaného referenda ktoré organizoval ZSSR pod dohľadom sovietskych vojsk, bola Podkarpatská Rus spolu s mestom Svaľava pripojená k Ukrajinskej SSR. 
Po skončení druhej svetovej vojny Červená armáda v blízkosti mesta vybudovala koncentračný tábor, v ktorom bola väznená prevažne maďarská a nemecká menšina. Dnes sa na jeho mieste nachádza pamätník v podobe rozľahlého parku. Po skončení vojny sa stala oficiálne sídlom mestského typu a práva mesta získala Svaľava roku 1957. V 50. rokoch tu vzniklo kino, ktoré nieslo názov Tarasa Ševčenka (neskôr zaniklo, dnes sa tu nachádza reštaurácia Európa). V 60. rokoch 20. storočia tu žilo 10100 obyvateľov. V tejto dobe tu tiež bol postavený Palác kultúry so sochou Ivana Franka. Vznikla tu aj organizácia pre kultúrne aktivity maďarskej národnostnej menšiny. Rozvíjala sa tu sklárska výroba.
Od roku 1991 je mesto súčasťou nezávislej Ukrajiny. V roku 1994 tu bol dokončený pamätník obetiam Stalinových represií (z obdobia po pripojení bývalej Podkarpatskej Rusi k ZSSR).
Ekonomika.
V okolí je získavaná minerálna voda. Zastúpený je tu aj potravinársky priemysel. Vďaka prechádzajúcej železničnej trati sa väčšina miestnych prevádzok rozvíjala v jej blízkosti. To je prípad bývalého závodu Lesokombinátu (ukrajinsky: Лисокомбинат), ktorý však po rozpade ZSSR zanikol a jeho objekty boli postupne ničené zubom času.
Kultúra a pamiatky.
Miestny gréckokatolícky kostol pochádza z roku 1758. Drevený kostol sv. Michaela vznikol v 16. storočí a je ukážkou tzv. lemkovskej architektúry. Ďalšie pravoslávne kostoly tu vznikli v 19. storočí, v prvej polovici 20. storočia a tretí bol vysvätený v roku 2010. V centre mesta sa nachádza dub starý cez 500 rokov.
Doprava.
Nachádza sa tu stanica na hlavnej železničnej trati Ľvov - Stryj - Čop, ktorá spája Zakarpatskú oblasť so zvyškom Ukrajiny. V obci stojí jediná stanica. Prechádza tadiaľto aj cesta z Mukačeva na Volovecké sedlo (M-06). Samotný stred mesta obchádza po obchvate, ktorý vedie severne od stredu Svaľavy.
Školstvo.
V meste stojí internátna škola, niekoľko základných škôl a gymnázium.
Zdravotníctvo.
Svaľava má vlastnú nemocnicu, ktorá počas vojny v rokoch 2022 – 2023 pomáhala aj humanitárne dodávky z Česka.

</doc>
<doc id="334255" url="https://sk.wikipedia.org/wiki?curid=334255" title="Svaljava">
Svaljava



</doc>
<doc id="334259" url="https://sk.wikipedia.org/wiki?curid=334259" title="Dlhé">
Dlhé

Dlhé (ukr. a rusín. "Довге (Dovhe)", ) je dedina v Zakarpatskej oblasti na západnej Ukrajine v Iršavskom rajóne. Žije tu 6 790 obyvateľov.
Dejiny.
V rokoch 1918 – 1938 bola obec Dlhé súčasťou Česko-Slovenska a niesla názov "Dovhe", resp. "Dovhé". V roku 1945 bola s celou Zakarpatskou Ukrajinou pripojená k Ukrajinskej SSR.

</doc>
<doc id="334261" url="https://sk.wikipedia.org/wiki?curid=334261" title="Dovhe">
Dovhe



</doc>
<doc id="334269" url="https://sk.wikipedia.org/wiki?curid=334269" title="Richard Stone">
Richard Stone

Sir John Richard Nicholas Stone (* 30. august 1913 Londýn, Spojené kráľovstvo† 6. december 1991 Cambridge, Spojené kráľovstvo), bol britský ekonóm a nositeľ Nobelovej ceny za ekonómiu.
Externé odkazy.
Richard Stone na nobelprize.org

</doc>
<doc id="334270" url="https://sk.wikipedia.org/wiki?curid=334270" title="Robert Fogel">
Robert Fogel

Robert Wiliam Fogel (* 1. júl 1926, New York – † 11. jún 2013, Oak Lawn, Illinois) bol americký ekonóm, historik a vedec. Za svoju vedeckú činnosť získal v roku 1993 Nobelovu cenu.
V roku 1944 vyštudoval Stuyvesantskú strednú školu. V štúdiu pokračoval na Cornell University, kde sa špecializoval na históriu a ekonomiku. V roku 1949 sa oženil s Enidou Cassandru Morganovou a mal s ňou dve deti.
Róbert Wiliam Fogel bol prezidentom pobočky Americkej mládeže pre demokraciu (komunistická organizácia). Po promócii v roku 1948 sa stal profesionálnym organizátorom pre Komunistickú stranu USA, neskôr sa však od tohoto svetonázoru odklonil. Navštevoval Kolumbijskú univerzitu, kde v roku 1958 získal magisterský titul. V roku 1964 získal doktorát na Johns Hopkins University, kde neskôr učil (1958 – 1959). V rokoch 1960 – 1965 a 1968 – 1975 učil na Rochesterskej univerzite, v rokoch 1964 – 1975 a 1981 na Chicagskej univerzite. Pôsobil i na Cambridgskej a nakoniec na Harvardovej univerzite v rokoch 1975 – 1981.

</doc>
<doc id="334271" url="https://sk.wikipedia.org/wiki?curid=334271" title="Seredné">
Seredné

Seredné (, , , ) je sídlisko mestského typu v Zakarpatskej oblasti na západnej Ukrajine v Užhorodskom rajóne, na úpätí Karpát. Nachádza sa asi 20 kilometrov juhovýchodne od Užhorodu vedľa rýchlostnej cesty smerom na Mukačevo. V roku 2001 tu žilo 3 505 obyvateľov. Súčasná populácia: 4 361 (odhad z roku 2022).
Dejiny.
Prvá písomná zmienka o tomto meste pochádza z 13. storočia. V minulosti mesto patrilo k Rakúsko-Uhorsku, po jeho rozpade v roku 1918 až do roku 1938 bolo súčasťou Československa. Zo začiatku prvej republiky bolo dokonca okresným mestom Užskej župy. V roku 1930 tu žilo 2279 obyvateľov (z toho 46 % sa hlásilo k národnosti ruskej, 25 % k židovskej, 17 % k československej a 7 % k maďarskej). V roku 1945 bolo mestečko s okolím pripojené k Ukrajinskej SSR. 
Cez Seredné viedla železničná trať Užhorod-Seredné-Antalovce.

</doc>
<doc id="334273" url="https://sk.wikipedia.org/wiki?curid=334273" title="William Forsyth Sharpe">
William Forsyth Sharpe

William Forsyth Sharpe (* 16. jún 1934, Boston, Massachusetts, USA) je americký profesor, ekonóm a nositeľ Nobelovej ceny za ekonómiu. William Sharpe je jedným z autorov Modelu oceňovania kapitálových aktív (Capital Asset Pricing Model), za ktorý spolu s Harrym Markowitzom a Mertonom Millerom dostali v roku 1990 Cenu Švédskej ríšskej banky za ekonomické vedy na pamiatku Alfreda Nobela, za prínos v oblasti finančnej ekonómie.
V roku 1961 získal titul Ph.D. na University of California, Los Angeles a začal učiť na University of Washington, kde pôsobil do roku 1968. V tomto roku sa presťahoval na University of California, Irvine ale zostal tam iba dva roky a v roku 1970 sa presťahoval znova, tentoraz na Stanford University. V roku 1989 odišiel z vyučovania, udržal si však pozíciu emeritného profesora na Stanfordovej univerzite. Rozhodol sa venovať svojej poradenskej firme "William F. Sharpe Associates" (poradenstvo pre investičné fondy). V roku 1996 založil poradenskú firmu "Financial Engines" (poradenstvo pre fondy, podniky a súkromných investorov).
Publikoval články v rade odborných časopisov a je autorom niekoľkých kníh, vrátane: 
Externé odkazy.
William Sharpe na nobelprize.org

</doc>
<doc id="334274" url="https://sk.wikipedia.org/wiki?curid=334274" title="Bertil Ohlin">
Bertil Ohlin

Bertil Gotthard Ohlin (* 23. apríl 1899, Klippan, Skåne, Švédsko – † 3. august 1979, Vålådalen, Jämtland) bol švédsky ekonóm a politik.
Vedecká kariéra.
V roku 1924 získal doktorát na univerzite v Štokholme. V roku 1925 sa stal profesorom na univerzite v Kodani. V rokoch 1929 - 1965 pôsobil ako profesor ekonómie na Štokholmskej ekonomickej škole.
V roku 1933 publikoval Ohlin dielo s názvom „Medziregionálny a medzinárodný obchod“. V ňom prezentoval ekonomickú teóriu medzinárodného obchodu, vychádzajúcu z práce Heckschera a jeho vlastného výskumu. Dnes je známa ako Heckscherov-Ohlinov model (Heckscherova-Ohlinova teória), a je jedným zo štandardných modelov teórie obchodu. Neskôr Ohlin a iní členovia tzv. „Štokholmskej školy“ vytvorili teóriu makroekonómie, ktorá sa stala predchodcom Keynesovej teórie ekonómie (keynesiánstvo).
V roku 1977 mu bola udelená Nobelova cena za ekonómiu spoločne s britským ekonómom Jamesom Meadeom „za priekopnícky príspevok k teórii medzinárodného obchodu a pohybu medzinárodného kapitálu".
Politická kariéra.
Ohlin bol vodcom Ľudovej strany, sociálno-liberálnej strany, ktorá bola v tom čase najväčším opozičným politickým subjektom. V rokoch 1944 - 1945 krátko pôsobil ako minister obchodu.

</doc>
<doc id="334275" url="https://sk.wikipedia.org/wiki?curid=334275" title="Seredne">
Seredne



</doc>
<doc id="334276" url="https://sk.wikipedia.org/wiki?curid=334276" title="Gary Becker">
Gary Becker

Gary Stanley Becker (* 2. december 1930, Pottsville, Pensylvánia, USA – † 3. máj 2014, Chicago, Illinois) bol americký ekonóm a nositeľ Nobelovej ceny za ekonómiu.
Základnú a strednú školu navštevoval v Brookline. Potom študoval na Princeton University (1951) a Univerzite v Chicagu (1955). Najskôr učil na Columbijskej univerzite (1958 - 1967) a potom na Univerzite v Chicagu. Bol ženatý. Prednášal ekonómiu a sociológiu, zaoberá sa vplyvom ekonomických metód na správanie človeka. Jeho práca zahŕňa články o ekonomike, kriminalite, rodine, sociálnej interakcii. V roku 1992 získal Nobelovu cenu za ekonómiu a v roku 2007 prezidentskú medailu Spojených štátov amerických. Becker je autorom mnohých kníh a článkov a nositeľom viacerých ocenení.

</doc>
<doc id="334277" url="https://sk.wikipedia.org/wiki?curid=334277" title="James Meade">
James Meade

James Edward Meade (* 23. jún 1907 Swanage, Dorset, Anglicko - † 22. december 1995 Cambridge, Cambridgeshire, Anglicko), bol britský ekonóm a nositeľ Nobelovej ceny za ekonómiu.
Život.
Vyrastal v meste Bath v Anglicku. Študoval na školách Lambroo v rokoch 1917 - 1921 a Malvern College v rokoch 1917 - 1926. Jeho štúdium bolo zamerané na latinský a grécky jazyk. Na univerzite Oriel College v Oxforde, kde študoval v rokoch 1925 – 1930, pokračoval v klasickom vzdelaní až do roku 1928. Potom prešiel na dva roky do novootvorenej školy filozofie, politológie a ekonómie.
V rokoch 1930 – 1931 strávil postgraduálne rok na Trinity College v Cambridge, kde sa zapojil do rokovaní Johna Maynarda Keynesa „Pojednanie o peniazoch“, ktoré viedli k vývoju všeobecnej teórie Keynesovej zamestnanosti, úroku a peňazí. To bolo možno to obdobie, ktoré dalo Meadeovej politike práce trochu ľavicovú príchuť.
V rokoch 1946 – 1947 slúžil ako vojnový ekonóm počas druhej svetovej vojny a bol vedúci ekonóm v pracovnej vláde. Meadeova skorá dôležitá práca vyústila v teórii Medzinárodnej hospodárskej politiky, ktorá bola vydávaná v dvoch vydaniach: Platobná bilancia v roku 1951 a Obchod a sociálna starostlivosť v roku 1955. V prvej z kníh sa snažil syntetizovať keynesiánske a neoklasické prvky v modeli, ktorý umožní zistiť rôzne účinky menovej a fiškálnej politiky na platobnú bilanciu. V druhom zväzku Meade skúmal účinky na hospodársku prosperitu rôznych druhov obchodnej politiky a poskytuje podrobnú analýzu sociálnych vplyvov regulácie obchodu. Meade svoje práce tiež viedol k neskoršej práci o obchode diskriminácii a účinnú ochranu.
James Edward Meade zomrel 22. decembra 1995.

</doc>
<doc id="334278" url="https://sk.wikipedia.org/wiki?curid=334278" title="William Arthur Lewis">
William Arthur Lewis

Sir (William) Arthur Lewis (* 23. január 1915 Castries, Svätá Lucia - † 15. jún 1991 Bridgetown, Barbados) bol britský ekonóm a nositeľ Ceny Švédskej ríšskej banky za ekonomické vedy na pamiatku Alfreda Nobela.
Narodil sa ako štvrtý z piatich synov v rodine učiteľov na Karibskom ostrove svätej Lucie. Jeho rodičia emigrovali na Svätú Luciu z Antiguy. Potom, čo Lewis získal v roku 1937 titul B.Sc. a titul Ph.D. v roku 1940 na London School of Economics, prednášal na univerzite v Manchestri (19481957). V roku 1959 prijal miesto vedúceho katedry ekonómie na University of West Indies, kde pôsobil až do roku 1963. V tomto roku bol povýšený do šľachtického stavu, a bol tiež menovaný univerzitným profesorom na Princetonskej univerzite, pozíciu profesora si udržal až do dôchodku v roku 1983. V roku 1970 sa Lewis stal prvým riaditeľom Karibskej rozvojovej banky, do roku 1973 kedy sa vrátil na Princeton. 
V roku 1979 získal za výskum hospodárskeho vývoja s dôrazom na rozvojové zeme a verejný sektor Nobelovu cenu za ekonómiu. Jeho ekonomická činnosť bola zameraná najmä na rozvoj, históriu a politiku.
Externé odkazy.
Životopis W. Arthura Lewisa 

</doc>
<doc id="334280" url="https://sk.wikipedia.org/wiki?curid=334280" title="Terešva (sídlo)">
Terešva (sídlo)

Terešva (, , ) je sídlisko mestského typu v Zakarpatskej oblasti na západnej Ukrajine v Ťačivskom rajóne. Leží na sútoku riek Tisa a Terešva a náchádza sa asi 10 kilometrov východne od mesta Ťačiv. Žije tu 7 480 obyvateľov. 
V roku 2023 bola znovu otvorená železničná trať medzi Terešvou a Rumunskom. 
Dejiny.
Prvá písomná zmienka o obci pochádza z roku 1336. V minulosti Terešva patrila Rakúsko-Uhorsku a bola súčasťou Marmarošskej župy. Od jeho rozpadu v roku 1918 až do roku 1938 bola súčasťou Československa. V roku 1944 bola s okolím (na základe sfalšovaného referenda pod dohľadom sovietskych vojsk) pripojené k Ukrajinskej SSR.
Doprava.
Obec je železničným uzlom:

</doc>
<doc id="334282" url="https://sk.wikipedia.org/wiki?curid=334282" title="Terešva">
Terešva

Terešva môže byť:

</doc>
<doc id="334283" url="https://sk.wikipedia.org/wiki?curid=334283" title="Teresva">
Teresva



</doc>
<doc id="334288" url="https://sk.wikipedia.org/wiki?curid=334288" title="Hrušovo (Zakarpatská oblasť)">
Hrušovo (Zakarpatská oblasť)

Hrušovo alebo Hrušov (ukr. a rusín. "Грушово (Hrušovo)", maď. "Szentmihálykörtvélyes", rum. "Peri") je dedina v Zakarpatskej oblasti na západnej Ukrajine v Ťačovskom rajóne. Žije tu 6 500 obyvateľov.
Dejiny.
Za Rakúsko-uhorskej monarchie bola obec súčasťou Marmarošskej župy, v rokoch 1918 – 1938 zas patrila do teritória Česko-slovenskej republiky. V roku 1945 bolo Hrušovo s celou Podkarpatskou Rusou pripojené k Sovietskemu zväzu, Ukrajinskej SSR.

</doc>
<doc id="334289" url="https://sk.wikipedia.org/wiki?curid=334289" title="Reinhard Selten">
Reinhard Selten

Reinhard Selten (* 5. október 1930, Vroclav – † 23. august 2016, Poznaň) bol nemecký ekonóm a držiteľ Nobelovej ceny. Bol prvým Nemcom, ktorý dostal Nobelovú cenu za ekonómiu.
Prínos.
Za svoju prácu získal Selter v roku 1994 Nobelovu cenu v oblasti ekonómie za svoju prácu v oblasti teórie hier. Jeho významný prínos spočíva aj v oblasti „obmedzenej racionality“ a môže byť považovaný za jedného zo zakladateľov experimentálnej ekonómie. Bol známy aj svojimi publikáciami v nerecenzovaných časopisoch, čím sa snažil zabrániť nežiaducemu tlaku vykonať zmeny v jeho prácach.
Selten bol profesorom na univerzite v Bonne v Nemecku a držiteľom niekoľkých čestných doktorandských titulov. Od roku 1959 bol esperantistom. Bol členom a spoluzakladateľom Medzinárodnej akadémie vied v San Maríne.
Prispel k rozvoju klasickej teórie hier, ktorá sa zakladá na predpoklade racionálneho správania hráčov. Súbežne s touto teóriou sa od 50. rokov zaoberal aj ekonomickým smerom, ktorý len nedávno zaznamenal rozmach: „"Bounded Rationality"“, čiže obmedzene racionálne správanie. Tento smer často vysvetľuje ekonomické procesy oveľa lepšie ako predstavitelia klasických ekonomických smerov. Ľudské správanie je totiž často v rozpore s predpokladom úplnej racionality. Kupujeme drahé veci bez toho, aby sme získali prehľad o výhodných ponukách alebo nechávame veľké sprepitné v reštauráciách v zahraničí, kam sa pravdepodobne nikdy nevrátime. Selten sa snažil prostredníctvom konceptu obmedzenej racionality vypracovať opisnú teóriu ekonomického správania. Využíval pritom kognitívnu psychológiu a experimentálny výskum.
„"V podstate by sa teória hry mala vypracovať odznova, tentoraz však nie ako optimalizačný model, ale opisný"“, povedal Selten.

</doc>
<doc id="334292" url="https://sk.wikipedia.org/wiki?curid=334292" title="Hrušov (Zakarpatská oblasť)">
Hrušov (Zakarpatská oblasť)



</doc>
<doc id="334293" url="https://sk.wikipedia.org/wiki?curid=334293" title="Hrušovo (rozlišovacia stránka)">
Hrušovo (rozlišovacia stránka)

Hrušovo môže byť:

</doc>
<doc id="334295" url="https://sk.wikipedia.org/wiki?curid=334295" title="Elinor Ostromová">
Elinor Ostromová

Elinor Ostromová rodená Elinor Awanová (* 7. augusta 1933, Los Angeles, Kalifornia, USA – † 12. júna 2012, Bloomington, Indiana) bola americká politologička a nositeľka Nobelovej ceny za ekonómiu. 
Vyštudovala univerzitu v Beverly Hills v roku 1951 a následne získala titul B.A. z politológie na Kalifornskej univerzite v Los Angeles v roku 1954. Titul M.A. získala v roku 1962 a v roku 1965 Ph.D, oba tituly na Kalifornskej univerzite, fakulte politológie. Bola členkou Akadémie vied USA a bývalou prezidentkou Americkej politologickej asociácie. 
Žila v Bloomingtone a pracovala na fakulte Univerzity v Indiane a Arizonskej štátnej univerzite.
Ocenenia za politológiu.
V roku 2010 ju časopis Utne zaradil medzi „25 vizionárov, ktorí menia Váš svet“. Vo svojom živote zastávala viacero odborných pozícií a je tiež autorkou mnohých publikácií. Pracovala ako odborná konzultantka a prednášala na univerzite v Indiane.

</doc>
<doc id="334298" url="https://sk.wikipedia.org/wiki?curid=334298" title="Piero Sraffa">
Piero Sraffa

Piero Sraffa (* 5. august 1898, Turín, Taliansko – † 3. september 1983, Cambridge, Spojené kráľovstvo) bol významný taliansky ekonóm 20. storočia.
Životopis.
Narodil sa v roku 1898 v Turíne v Taliansku. V roku 1920 priviedol Sraffu iný významný ekonóm John Maynard Keynes na univerzitu v Cambridge, kde bol neskôr menovaný knihovníkom. To mu umožnilo venovať sa rozsiahlemu zbieraniu a editovaniu spisov Davida Ricarda. Jeho najvýznamnejším dielom je však práca "Výroba produktov pomocou produktov", publikovaná v roku 1960. 
Od roku 1921 do roku 1922 študoval v Londýne na London School of Economics. V roku 1922 bol menovaný riaditeľom oddelenia provinčnej práce v Miláne, potom pôsobil ako profesor politickej ekonómie najprv v Perugii, a neskôr v Cagliari na Sardínii. Tu sa stretol s Antoniom Gramscim – najvýznamnejším vodcom talianskej komunistickej strany. Stali sa blízkymi priateľmi, čiastočne aj kvôli ich rovnakým idelogickým názorom. Taktiež bol v kontakte s Filippom Turatim, možno najdôležitejším vodcom talianskej socialistickej strany.
Sraffa bol popisovaný ako veľmi inteligentný muž, ktorý svoj život zasvätil štúdiu a knihám. Jeho slávna knižnica obsahovala viac ako 8000 zväzkov, v súčasnosti je jej časť v knižnici Trinity College. V roku 1972 mu bol udelený čestný doktorát v Paríži a v roku 1976 získal ďalší z univerzity v Madride.
Externé odkazy.
Piero Sraffa na www.economyprofessor.com 

</doc>
<doc id="334302" url="https://sk.wikipedia.org/wiki?curid=334302" title="Lawrence Summers">
Lawrence Summers

Lawrence Summers (* 30. november 1954 New Haven, Connecticut) je americký ekonóm a profesor. V rokoch 19911993 hlavný ekonóm Svetovej banky a v rokoch 19992001 tajomník ministerstva financií Spojených štátov.

</doc>
<doc id="334307" url="https://sk.wikipedia.org/wiki?curid=334307" title="Hirofumi Uzawa">
Hirofumi Uzawa

Hirofumi Uzawa (, * 21. júl 1928 v Yonago, prefektúra Tottori – † 18. september 2014) bol emeritný profesor ekonomiky na Tokijskej univerzite, niekdajší učiteľ niekoľkých nositeľov Nobelovej ceny za ekonómiu a poradca pápeža Jána Pavla II. 

</doc>
<doc id="334308" url="https://sk.wikipedia.org/wiki?curid=334308" title="William Graham Sumner">
William Graham Sumner

William Graham Sumner (* 30. október 1840 Paterson, New Jersey - † 12. apríl 1910 New Haven, Connecticut) bol americký sociológ a pedagóg, jeden z prvých zástancov sociológie v Spojených štátoch a bol obzvlášť pozoruhodný pre jeho evolučnú obhajobu Herberta Spencersa v akademických a verejných kruhoch. 
Život.
Narodil sa v Patersone. Jeho rodičia bol anglického pôvodu a mal skromné sociálne zázemie. Rodina sa presťahovala do Connecticutu, kde Sumner chodil do verejných škôl Yale a College. Po maturite študoval staroveké jazyky a históriu na Göttingene (1864) a teológiu a filozofiu v Oxforde (1866). V nasledujúcom roku bol menovaný lektorom na Yale a potom bol vysvätený v protestantskej biskupskej cirkvi. V roku 1869 odišiel z Yale, aby sa stal rektorom v New Yorku a Morristowne. V roku 1872 sa stal prvým profesorom politickej a sociálnej vedy na Yale – na tejto pozícií pôsobil dlhé obdobie.
Vo svojich prednáškach a spisoch, sa stal jedným z vedúcich zástancov laissez-faire ekonómie a sociálneho darwinizmu, proti všetkým vládnym snahám reguloval podnikanie alebo na boj proti sociálnej nerovnosti. 
Sumner priniesol silný konzervativizmus do mnohých diskusií, hoci on bol jeden z najranejších obhajcov akademickej slobody. Bol neúnavný zástanca laissez-faire (ktorý definoval ako "Staraj sa o seba") a ostrý kritik imperializmu USA.

</doc>
<doc id="334319" url="https://sk.wikipedia.org/wiki?curid=334319" title="Thailand Science Park">
Thailand Science Park

Thailand Science Park (v thajčine อุทยานวิทยาศาสตร์ประเทศไทย ) je thajský vedecký park, ktorý sa nachádza v meste Tha Khlong.
História.
Thailand Science Park je popredné centrum vedy, technológie a inovácie v krajine. Bol založený v roku 2002, je riadený technologickým riadiacim centrom TMC Národnej vedeckej a technologickej agentúry pre rozvoj pod dohľadom Ministerstva pre vedu a technológie. Jeho aktivity sú najmä v oblasti biotechnológie, informačných technológií, technológie materiálov a kovov a nanotechnológie. Technológie poskytujú silnú podporu pre podniky v oblasti poľnohospodárstva a potravinárstva, zdravotníctva a medicíny, energetiky a životného prostredia. Prvá fáza rozvoja parku bola dokončená v roku 2002. Vzťahuje sa na 140 000 metrov štvorcových. Ďalšie fázy rozvoja parku, s rozlohou 127 000 m² pre účely súkromných spoločností sa dokončujú.
Poloha.
Vedecký park sa nachádza v meste Tha Khlong, v okrese Klong Luang, v provincii Pathum Thani, v blízkosti mesta Rangsit, severne od Bangkoku, asi 20 km od letiska Don Muang. Park sa nachádza v blízkosti troch popredných univerzít Thajska: Asian Institute of Technology; Thammasat University; Sirindhorn International Institute of Technology.
Charakteristika.
V parku je viac ako 60 podnikov, 5 výskumných ústavov, 3 univerzity a jedna lekárska fakulta. Svoje sídlo tu má Národná agentúra vedy a techniky (Thajsko) NSTDA s 2 700 zamestnancami, TMC a národné výskumné centrá: Národné centrum elektroniky a výpočtovej techniky (NECTEC); Národné centrum pre genetické inžinierstvo a biotechnológie (BIOTEC); Národné centrum kovov a materiálov (MteCO); Národné centrum nanotechnológie (NANOTEC).
Vedecký park poskytuje a podporuje:

</doc>
<doc id="334325" url="https://sk.wikipedia.org/wiki?curid=334325" title="Storožnica">
Storožnica

Storožnica (, , , ), predtým Jovra, je dedina v Zakarpatskej oblasti na západnej Ukrajine v Užhorodskom rajóne. Žije tu 2 623 obyvateľov.
Poloha.
Obec leží asi 5 kilometrov juhozápadne od Užhorodu neďaleko štátnej hranice so Slovenskom.
Dejiny.
Za rakúsko-uhorskej monarchie bola obec súčasťou Užskej župy, v rokoch 1918 – 1938 zas patrila do teritória Česko-slovenskej republiky. V roku 1945 bola obec aj s celou Zakarpatskou Ukrajinou pripojená k Ukrajinskej SSR.

</doc>
<doc id="334327" url="https://sk.wikipedia.org/wiki?curid=334327" title="Storožnycja">
Storožnycja



</doc>
<doc id="334333" url="https://sk.wikipedia.org/wiki?curid=334333" title="Antalovce">
Antalovce

Antalovce (ukr. a rusín. "Анталовці (Antalovci)", , ) (do roku 1995 "Antonivka") je dedina v Zakarpatskej oblasti na západnej Ukrajine v Užhorodskom rajóne. Žije tu 1 059 obyvateľov.
Dejiny.
Za rakúsko-uhorskej monarchie bola obec súčasťou Užskej župy, v rokoch 1918 – 1938 zas patrila do teritória Česko-Slovenskej republiky. V roku 1945 bola obec aj s celou Zakarpatskou Ukrajinou pripojená k Ukrajinskej SSR.

</doc>
<doc id="334334" url="https://sk.wikipedia.org/wiki?curid=334334" title="Antalovci">
Antalovci



</doc>
<doc id="334344" url="https://sk.wikipedia.org/wiki?curid=334344" title="Biotechnologiepark Luckenwalde">
Biotechnologiepark Luckenwalde

Biotechnologiepark Luckenwalde je biotechnologický park, ktorý sa nachádza 50 km južne od nemeckého mesta Berlín v okrese Teltow-Fläming. V parku pôsobí 40 malých až stredne veľkých firiem (národné aj medzinárodné spoločnosti) z oblasti biotechnológie, lekárskej techniky a vedy o živej prírode.

</doc>
<doc id="334348" url="https://sk.wikipedia.org/wiki?curid=334348" title="Črmeľ">
Črmeľ

Črmeľ (niekedy aj Čermeľ) je potok na východnom Slovensku na území okresu Košice I. Je to pravostranný prítok Hornádu, má dĺžku 15,7 km a je tokom V. rádu.
Prameň.
Čermeľ pramení v pohorí Čierna hora na juhozápadnom svahu Vysokého vrchu () v nadmorskej výške približne severovýchodne od obce Košická Belá.
Opis toku.
Od prameňa tečie sprvu na krátkom úseku na juhozápad, sprava priberá krátky prítok, prechodne sa stáča na juh, preteká lokalitou Ždiarik a vytvára oblúk prehnutý na západ, pričom formuje Črmeľskú dolinu. V jej hornej časti tečie juhovýchodným smerom územím Košického lesoparku, zľava priberá Biely potok a v blízkosti chaty Diana sa stáča na juh. Následne priberá ľavostranný Valalský potok i pravostranný Lesný potok a znovu sa stáča na juhovýchod. Ďalej priberá sprava Rakytový potok, preteká rekreačným územím v okolí chaty Alpinka, pričom tečie pozdĺž cesty II. triedy č. 547 ako aj Košickej detskej železnice. V dolnej časti Črmeľskej doliny sa potok stáča smerom na východ, zľava priberá Chmeľník, v blízkosti stanice Košice-Črmeľ sa stáča na juhovýchod a preteká okrajom košickej časti Podhradová, pričom vteká do Košickej kotliny. Neďaleko košickej botanickej záhrady sa stáča na východ, podteká štátnu cestu č. 547 a preteká intravilánom mestskej časti Sever. Na východnom okraji tejto mestskej časti sa vlieva do Hornádu.
Geomorfologické celky.
Vodný tok tvorí hranicu medzi geomorfologickými celkami Čierna hora na východe a Volovské vrchy na západe, pramenná oblasť leží v Čiernej hore, kým dolný tok s ústím v Košickej kotline.
Ústie.
Do Hornádu sa vlieva na území mestskej časti Sever, v blízkosti plážového kúpaliska Ryba, v nadmorskej výške cca Tesne pred vyústením bol sprava vybudovaný tzv. "Mlynský náhon" (dĺžka takmer 5 km), ktorý sčasti podzemím preteká cez Staré Mesto smerom na juh až na JJV, do Hornádu sa vlieva východne od Železníkov na území mestskej časti Juh.

</doc>
<doc id="334350" url="https://sk.wikipedia.org/wiki?curid=334350" title="India Silicon Valley">
India Silicon Valley



</doc>
<doc id="334351" url="https://sk.wikipedia.org/wiki?curid=334351" title="Košická detská železnica">
Košická detská železnica



</doc>
<doc id="334356" url="https://sk.wikipedia.org/wiki?curid=334356" title="George Stigler">
George Stigler

George Joseph Stigler ( * 17. január 1911 Seattle, Washington, USA - † 1. december 1991, Chicago, Illinois) bol americký ekonóm. 
Študoval na University of Washington, ktorú ukončil v roku 1931 s titulom B.A. Nasledujúci rok začal študovať na Northwestern University. V roku 1932 získal titul M.B.A. Doktorandské štúdium ekonómie absolvoval na University of Chicago, kde získal štipendium. Štúdium na tejto univerzite začal v roku 1933 a titul Ph.D. dostal v roku 1938.
Ako učiteľ začal pracovať v roku 1936 na Iowa State College, kde učil do roku 1938. Neskôr pracoval na Columbia Univesity (1947 – 1958) a na University of Chicago (1958 - 1991) Od začiatku 50. rokov do konca 60. rokov 20. storočia sa v rámci svojej vedeckej činnosti zaoberal priemyselnou organizáciou. 
George J. Stigler dostal Nobelovu cenu za ekonómiu v roku 1982. Bol kľúčovým predstaviteľom Chicagskej školy ekonómie ako aj zakladateľom spoločnosti Mont Pelerin Society (od roku 1976 do roku 1978). V roku 1987 získal Národné vedecké vyznamenanie (National Medal of Science).

</doc>
<doc id="334371" url="https://sk.wikipedia.org/wiki?curid=334371" title="Nozematóza">
Nozematóza

Nozematóza je ochorenie včiel zapríčinené jednobunkovým prvokom Nosema apis. Postihnuté včely majú vyduté brušká a hynú (mŕtvolky sú v úli, na letáči, ale hlavne pod letáčom). Choroba sa prejavuje hlavne v zime, kedy majú včely preplnené výkalové vačky z nedobre stráviteľného horského medu (medovicový tmavý med). Choroba sa šíri prostredníctvom výkalov - keď včely nemajú ako vyletieť z úľa a špinia vnútri.
Prevencia a liek proti nozematóze: odporúča sa bylinka hrdobarka obyčajná ("Teucrium chamaedrys"). Čaj sa pridáva do cukrového roztoku pri jesennom kŕmení, alebo sa podrvenou (usušenou) bylinkou posype jeden z plástov medu v úli.

</doc>
<doc id="334372" url="https://sk.wikipedia.org/wiki?curid=334372" title="Ragnar Frisch">
Ragnar Frisch

Ragnar Anton Kittil Frisch (* 3. marec 1895 Oslo, Nórsko – † 31. január 1973, Oslo) bol nórsky ekonóm a nositeľ Nobelovej ceny za ekonómiu. Svoje vzdelanie dosiahol na Univerzite v Osle. Bol priekopníkom ekonometrie a jedným zo zakladateľov ekonometrickej vedy. V ekonometrii sa používa matematika pri hodnotení empirických ekonomických meraní a slúži k ich teoretickému spracovaniu. Frisch patril medzi ekonómov, ktorí nachádzali nový prístup k makroekonomike, ktorá môže byť ovplyvniteľná rôznymi poruchami. V čase ekonomickej depresie sa zaoberal otázkami ako zvrátiť nepriaznivý ekonomický vývoj. V roku 1969 získal prvú Nobelovu cenu spolu s Jan Tinbergenom. Pracoval na tom, aby ekonomika bola uznaná ako veda. Založil ekonometrickú vedu a vytvoril pojmy ako sú ekonometria, mikroekonómia a makroekonómia.
Životopis.
Svoju kariéru začal ako kováčsky učeň, aby pokračoval v rodinnej tradícii. Vyrastal v rodine zlatníka. Vyučil sa odboru svojho otca a v roku 1920 získal patent zlatníckeho majstra. Vďaka matkinej podpore vyštudoval univerzitu v Osle. Vybral si ekonomickú vysokú školu, pretože sa mu štúdium tohto odvetvia zdalo najkratšie a najľahšie. V roku 1919 získal titul bakalár ekonómie. O rok neskôr odišiel do zahraničia a v štúdiu pokračoval na školách vo Francúzsku, Nemecku, Taliansku, Veľkej Británii a v USA. V roku 1925 sa vrátil späť do Nórska s kvalifikáciou univerzitného profesora – asistenta ekonómie.
V roku 1931 bol vymenovaný za profesora sociálnej ekonómie a štatistiky a stal sa riaditeľom Ekonomického inštitútu.
Po roku 1936 sa zaujímal o problémy ekonomického plánovania. Často v tejto otázke radil vláde v Nórsku, ale o jeho pomoc žiadali i vlády v zahraničí.
V roku 1969 sa stal prvým laureátom ceny Švédskej ríšskej banky za ekonómiu, konkrétne za vypracovanie a aplikáciu dynamických modelov analýzy ekonomických procesov a za založenie ekonometrie.
V roku 1926 napísal dielo „O probléme čistej ekonómie“, v ktorom sa pomocou matematických a axiomatických základov snažil vysvetliť teóriu výroby. V roku 1929 vydal ďalšie významné dielo „Korelácia a distribúcia v štatistických premenných“, ktoré bolo venované kvantitatívnej analýze. Frisch v ňom poukázal na problémy pri odhaľovaní príčinných väzieb v ekonomike.
R. A. K. Frisch zomrel v januári roku 1973 ako 77-ročný.

</doc>
<doc id="334373" url="https://sk.wikipedia.org/wiki?curid=334373" title="Amartya Sen">
Amartya Sen

Amartya Kumar Sen (, * 3. november 1933 Santiniketan, India) je indický ekonóm a nositeľ Nobelovej ceny za ekonómiu.
Kariéra.
Svoje vysokoškolské vzdelanie začal na škole St´Gregory. Potom študoval na vysokej škole v Kalkate a na Trinity College v Cambridge, a neskôr učil na oboch týchto univerzitách. Pôsobil tiež na univerzite v Dillí, Londýnskej škole ekonómie a na univerzitách v Oxforde a na Harvarde. 
Senove dokumenty z r. 1960 – 1970 pomohli rozvinúť teóriu sociálnej voľby.
V roku 1981 Sen publikoval knihu "„Bieda a hladomor – Esej o nároku a deprivácii“". V tejto knihe demonštroval, že hladomor je príčinou nielen nedostatku jedla, ale aj nerovnosti pri deľbe potravín. Senova práca v oblasti rozvoja ekonomiky mala výrazný vplyv pri formulácii Správy ľudského rozvoja, ktorú vydala UNDP.
Ocenenia.
Amartya Sen dostal veľa ocenení (vyše 80) z celého sveta:
Externé odkazy.
Amartya Sen na nobelprize.org

</doc>
<doc id="334375" url="https://sk.wikipedia.org/wiki?curid=334375" title="Časopriestor (album)">
Časopriestor (album)

Časopriestor je debutový štúdiový album slovenskej skupiny Komajota. V roku 2007 album vydalo hudobné vydavateľstvo Universal Music.

</doc>
<doc id="334389" url="https://sk.wikipedia.org/wiki?curid=334389" title="Bludisko (album)">
Bludisko (album)

Bludisko je druhý štúdiový album slovenskej skupiny Komajota. Album v roku 2008 vydalo hudobné vydavateľstvo Universal Music.

</doc>
<doc id="334394" url="https://sk.wikipedia.org/wiki?curid=334394" title="Vankúš">
Vankúš

Vankúš (iné názvy: poduška, hlavnica, podhlavnica, podhlavník, podhlavec; nárečovo: "polštár", "počtár", "poštár", "hlávik", "podhlavok") je mäkká podložka na spríjemnenie spánku alebo oddychu v posteli alebo na sedačke, najčastejšie umiestňovaná pod hlavu. Existujú aj dekoratívne vankúše, ktoré neslúžia na pohodlný odpočinok, ale sú umiestňované do interiéru z estetických príčin.
Vankúš sa skladá sa z výplne a návlečky, látky do ktorej je výplň vložená. Vankúše sa obyčajne vkladajú z hygienických alebo estetických príčin do obliečok. Návlečka je ušitá z textílie, kedysi sa na tento účel používalo plátno. Najdôležitejšou charakteristikou vankúša je jeho výplň, ktorá môže byť prírodná alebo umelá, prípadne ich kombinácia. Medzi prírodnou výplňou dominuje perie a páperie. Častou umelou výplňou sú mikrovlákna alebo bavlna. Od používania peria sa v súčasnosti upúšťa, kvôli alergénom a vlhkosti, ktoré môžu mať zlý vplyv na zdravie.
Dejiny.
Vankúše boli spočiatku používané bohatými vrstvami v Ázii, odkiaľ sa zrejme rozšírili ďalej. Ich použitie bolo dokumentované v hrobkách Egyptských faraónov. Náročnosť výroby zložitých farbív a šijacích techník viedol k ceneniu vankúšov ako umeleckých a luxusných predmetov, napr. v starovekej Číne, Perzii a neskôr aj v stredovekej Európe. Chudobnejšie vrstvy plnili svoje vankúše slamou ešte na začiatku novoveku.

</doc>
<doc id="334397" url="https://sk.wikipedia.org/wiki?curid=334397" title="Zapadno-Sibirskij innovacionnyj centr">
Zapadno-Sibirskij innovacionnyj centr

Zapadno-Sibirskij innovacionnyj centr (, po slovensky: "Západosibírske inovačné centrum") je inovačné centrum vo forme technologického parku, ktoré sa nachádza pri ruskom meste Ťumeň. Alternatívne sa nazýva aj Tyumen Technopark.
Poloha.
Administratívne centrum Ťumenskej oblasti mesto Ťumeň, kde je Zapadno-Sibirskij innovacionnyj centr vybudovaný leží v Západnej Sibíri na rieke Tura v Rusku. Náleziská ropy a plynu v tejto oblasti napomáhajú rozvoju vedeckého výskumu.
História.
V novembri v roku 2005 sa Ťumeňský región zúčastnil na federálnej súťaži o vybudovanie mimoriadnej ekonomickej zóny a technologicko–inovatívneho zariadenia. V marci 2006 uznesením vlády bola schválená finančná pomoc z federálneho rozpočtu pre program "Tvorba parkov v Ruskej federácii pre oblasť high-tech technológií". Bola rozpracovaná koncepcia technicko-inovatívneho parku v meste Ťumen, spoločnosťou "Про-Инвест-Спецпроект". Bola podpísaná dohoda o spolupráci s fínskou spoločnosťou Technopolis, ktorá prevzala práce na výstavbe a správe technického parku. V decembri v roku 2006 bola podpísaná spolupráca s firmou Cisco Systems o zámere realizácie inovačnej činnosti v projekte "Západo-sibírske inovačné centrum ropy a plynu". Spoločnosť Cisco Systems sa zaviazala poskytnúť technické poradenstvo pri rozvoji technoparku. Nasledovalo podpísanie zmlúv s ďalšími firmami, potenciálnymi nájomníkmi technoparku a začali sa rekonštrukčné práce na budove ODM "Geológ". V decembri 2007 vznikla internetová stránka "www.tyumen-technopark.ru". V januári v roku 2008 americká spoločnost "Baker Hughes" rokovala o získaní štatútu rezidenta v parku Zapadno-Sibirskij innovacionnyj centr. V apríli 2008 sa do Zapadno-Sibirskij innovacionnyj centr začali sťahovať prvý nájomníci.
Infraštruktúra.
Zapadno-Sibirskij innovacionnyj centr bol postavený v dvoch stupňoch. Prvý stupeň je umiestnený v budove ODM Geológ s rozlohou . Nachádza sa tu biznis inkubátor, ktorý má zabezpečiť podporu novým vzdelávacím programom. Uskutočňujú sa tu konferencie, výstavy prebiehajúcich projektov, konštrukcia prototypov. Druhý stupeň je umiestnený neďaleko jazera Alebasheva. Rozloha tejto časti parku Zapadno-Sibirskij innovacionnyj centr je . Je to moderná budova, v ktorej sú umiestnené projekty s náročnou technickou konštrukciou. Zapadno-Sibirskij innovacionnyj centr v sebe zahŕňa súbor kancelárií, priemyselnej zóny, biznis inkubátor. Podporuje projekty pre oblasť bytovej výstavby a rozvoja stavbárstva.
Fond Bortnik.
Fond Bortnik je nadácia pre pomoc malým inovačným podnikom v oblasti vedy a techniky a nezisková organizácia vytvorená a financovaná vládou Ruska. Spoločnosti podporované fondom vytvorili už okolo 3500 patentovaných vynálezov, príjem dosiahol zhruba 6 miliárd rubľov a vytvorili sa tisícky nových pracovných miest.
Partneri.
Podniky:
Spolupracujúce univerzity:
Spolupracujúce vedecké parky:

</doc>
<doc id="334398" url="https://sk.wikipedia.org/wiki?curid=334398" title="Wrocławski Park Technologiczny">
Wrocławski Park Technologiczny

Wrocławski Park Technologiczny (skr. WPT, dosl. "Vroclavský technologický park") vznikol v roku 1998 ako výsledok dohody, ktorej signatármi boli miestne samosprávy, univerzity, jednotky dolnosliezskej komory, súkromné inštitúcie a banky (BZ WBK). Jednou z iniciatív je WPK Dolnosliezsky inkubátor (DAIP). Základom pre vznik parku boli dva podniky založené v 19. storočí – Linke-Hofmann Werke a Fahrzeug und Motoren Werke („Famo“), ktoré vyrábali lokomotívy a elektrické zariadenia pre priemysel.
Wrocławski Park Technologiczny sa nachádza v najrušnejšej zóne ekonomických aktivít Vroclavu, hlavného mesta Dolnosliezskeho vojvodstva neďaleko nemeckých a českých hraníc. Celková rozloha WPT je 18 000 metrov štvorcových. Nachádza sa tu 96 inštitúcií a spoločností.

</doc>
<doc id="334399" url="https://sk.wikipedia.org/wiki?curid=334399" title="Užok">
Užok

Užok (, , ) je obec v Zakarpatskej oblasti na západnej Ukrajine. Žije tu 772 obyvateľov. Územie obce sa nachádza v Užanskom národnom parku.
Poloha.
Obec leží na rieke Uh, v severnej časti Veľkobereznianskeho rajónu, neďaleko poľskej štátnej hranice. Od Veľkého Berezného je Užok vzdialený približne 45 kilometrov.
Dejiny.
Prvá písomná zmienka o Užoku pochádza z roku 1582, v ktorej sa spomína epidémia, ktorej podľahlo takmer celé obyvateľstvo. Od roku 1894 cez obec vedie dôležitá železnica "Užhorod-Užok-Ľvov". Za Rakúsko-Uhorska bol Užok súčasťou Užskej župy. Podľa štatistiky z roku 1910 v obci žilo 1 045 obyvateľov, z ktorých bolo 823 rusínskej, 130 nemeckej a 62 maďarskej národnosti. 
Po prvej svetovej vojne, počas ktorej sa v Užoku zdržiavala ruská armáda, pripadla obec aj s okolím Česko-Slovensku, čo v roku 1920 potvrdila aj Trianonská mierová zmluva. Od roku 1928, keď bolo v ČSR zriadené krajinské zriadenie, patrila obec do "okresu Veľké Berezné". 
V marci 1939 Užok pripadol horthyovskému Maďarsku, po druhej svetovej vojne prešiel pod správu Ukrajinskej SSR v rámci Sovietskeho zväzu. Po rozpadnutí Sovietskeho zväzu sa stal súčasťou Ukrajiny.
Pamätihodnosti.
Hlavnou pamätihodnosťou dediny je drevený kostol svätého Michala archanjela, ktorý bol dokončený v roku 1745. V roku 2010 bol spolu s ďalšími drevenými kostolmi na Ukrajine a v Poľsku zapísaný do Zoznamu svetového dedičstva UNESCO.

</doc>
<doc id="334403" url="https://sk.wikipedia.org/wiki?curid=334403" title="Christopher Pissarides">
Christopher Pissarides

Christopher Antoniou Pissarides (* 20. február 1948, Nikózia, Cyprus) je cyperský ekonóm. 
V odbore ekonómia získal v roku 1970 titul B.A. a titul M.A . v roku 1971 na Univerzite v Essexe. Neskôr sa zapísal na Ekonomickú univerzitu v Londýne, kde v roku 1973 získal pod dohľadom ekonóma Michia Morishima doktorát (PhD.) v odbore ekonómia.
V súčasnosti zastáva Christopher A. Pissarides Norman Sosnow vedúceho katedry ekonómie na Ekonomickej univerzite v Londýne a je riaditeľom výskumného programu pre makroekonómiu v Centre pre hospodársku výkonnosť pri Ekonomickej univerzite v Londýne, kde je už od roku 1976. Jeho výskumné záujmy sa zameriavajú na rôzne témy z oblasti makroekonómie, najmä práce, ekonomického rastu a hospodárskej politiky. Špecializuje sa tiež na ekonómiu nezamestnanosti, teórie trhu práce, a na politiku trhu práce.
V roku 2010 mu bola udelená Nobelova cena za ekonómiu, spoločne s Petrom A. Diamondom a Daleom Mortensonom, za ich prínos pri výskume v oblasti trhov práce.

</doc>
<doc id="334404" url="https://sk.wikipedia.org/wiki?curid=334404" title="Kazuhide Uekusa">
Kazuhide Uekusa

Kazuhide Uekusa (, * 18. december 1960 Edogawa, Tokio), je japonský ekonóm, ekonomický analytik, bývalý vedúci ekonóm spoločnosti Nomura Research Institute a predseda Three-Nations Research Institute.
Kariéra.
V roku 1979 nastúpil na univerzitu v Tokiu a vyštudoval ekonómiu. Po jej absolvovaní v marci 1983 nastúpil Uekusa nasledujúci mesiac do Výskumného ústavu Nomura. V júli 1985 získal postavenie vedeckého pracovníka v Ústave fiškálnej a monetárnej politiky na Ministerstve financií. V júni 1991 sa stal odborným asistentom ústavu pre výskum hospodárstva na univerzite v Kjóte, v októbri 1993 čestným členom Hooverovho inštitútu pri Stanfordovej univerzite. 
Senior ekonómom spoločnosti Nomura Research Institute sa stal v apríli 2002. Od apríla 2003 je profesorom na postgraduálnej škole v Waseda University. Potom založil Three-Nations Research Institute, a 1. apríla 2005 sa stal predsedom spoločnosti. V apríli 2006 vrátil k akademickej kariére ako hosťujúci profesor na Univerzite Nagoya.

</doc>
<doc id="334414" url="https://sk.wikipedia.org/wiki?curid=334414" title="Velikyj Bereznyj">
Velikyj Bereznyj



</doc>
<doc id="334417" url="https://sk.wikipedia.org/wiki?curid=334417" title="Simon Kuznets">
Simon Kuznets

Simon Smith Kuznets (* 30. apríl 1901 Pinsk, bývalé Ruské impérium – † 8. júl 1985 Cambridge, Massachusetts, USA) bol ukrajinsko-americký ekonóm, ktorý získal v roku 1971 Nobelovu cenu za ekonómiu „za empiricky podloženú interpretáciu ekonomického rastu, vedúcu k novému a hlbšiemu pochopeniu ekonomických a spoločenských štruktúr a procesov rozvoja".
Životopis.
V roku 1922 sa rozhodol odísť za svojim otcom, ktorý opustil územie Ukrajiny pred 1.svetovou vojnou, do USA. Vysokoškolské štúdium, ktoré začal na univerzite v Charkove, tak dokončil v roku 1926 na Columbijskej univerzite, kde získal titul Ph.D. Po ukončení štúdia strávil rok a pol ako člen vedeckej spoločnosti. V rokoch 1927-1960 pôsobil ako zamestnanec Národného úradu pre ekonomický výskum, kde pracoval na národnom dôchodku a tvorbe kapitálu v USA. Jeho ostatné, prevažne výskumne orientované aktivity boli: námestník Úradu pre plánovanie a štatistiku, riaditeľ výskumu, vedúci Falk projektu pre ekonomický výskum v Izraeli.
Vo svojej vedeckej práci sa v období 1946-1968 zameral predovšetkým na porovnávaciu kvantitatívnu analýzu hospodárskeho rastu krajín. Ako profesor ekonómie a štatistiky vyučoval na Univerzite v Pensylvánii, ako profesor politickej ekonómie na Univerzite Johna Hopkinsa. Vyučoval ekonómiu na Harvarde. V roku 1971 získal Nobelovu cenu za ekonómiu.
Bol ženatý s Edith (Handler), s ktorou mal syna Paula Kuznetsa a dcéru Judith.

</doc>
<doc id="334422" url="https://sk.wikipedia.org/wiki?curid=334422" title="Lockheed P-80 Shooting Star">
Lockheed P-80 Shooting Star

Lockheed P-80 Shooting Star („Lietavica“) bolo americké prúdové stíhacie lietadlo. Bolo prvou americkou bojaschopnou prúdovou stíhačkou a prvým americkým prúdovým lietadlom, ktoré zvíťazilo vo vzdušnom súboji, a tiež prvým, ktoré získalo víťazstvo v boji medzi prúdovými lietadlami. Ako prvé lietadlo tankovalo pri bojovom lete vo vzduchu.
Vznik a vývoj.
Vývoj prúdových lietadiel v USA začal už začiatkom druhej svetovej vojny, pričom Spojené štáty úzko spolupracovali s Veľkou Britániou. Na vzniku amerických strojov novej generácie sa podieľalo viac firiem. Prvé americké prúdové lietadlo, Bell P-59, lietalo už na sklonku roku 1942, avšak pre bojovú činnosť bolo kvôli nízkym výkonom nepoužiteľné (prakticky už od začiatku sa s ním počítalo len ako s experimentálnym). 
Nové lietadlo vzniklo ako reakcia na nemeckú prúdovú stíhačku Messerschmitt Me 262. V júni 1943 bola firma Lockheed požiadaná, aby navrhla stíhacie lietadlo okolo prúdového motora De Havilland Halford H.1B, ktorý vyvinuli v Anglicku. Prototyp XP-80 bol navrhnutý a postavený v mimoriadne krátkom čase iba 143 dní, čo bolo o 37 dní menej oproti pôvodnému plánu. V továrni Lockheed vzlietol tento prototyp 8. januára 1944. V marci 1944 nasledovala objednávka na stavbu trinástich predsériových YP-80A (dostali sériové čísla 44-83023 až 44-83035), prvý z nich vzlietol 13. septembra 1944 (druhý z nich, stroj so sériovým číslom 44-83024, bol dokončený ako prototyp prieskumného XF-14). Výsledky boli tak povzbudivé, že si ich americké letectvo postupne objednalo 5 000 kusov. Prvú stíhačku P-80A dostalo americké vojnové letectvo vo februári 1945. S koncom vojny bol kontrakt znížený na 917 strojov (nakoniec bolo postavených 677 strojov P-80A a fotoprieskumných FP-80A). Výroba sa znovu naplno rozbehla až počas kórejskej vojny a v časoch studenej vojny, pričom stroj bol postupne modernizovaný.
Bojové nasadenie.
Shooting Star začal byť zavádzaný do služby koncom roku 1944 v počte 12 kusov, vo verzii YP-80A, čo bola predsériová verzia. Trinásty kus bol upravený na prieskumnú verziu F-14, pričom v decembri bol zničený pri havárii. Účasť lietadiel P-80 na bojiskách druhej svetovej vojny sa obmedzila len na nebojové lety nad Talianskom a Veľkou Britániou. Štyri stroje boli odoslané na skúšobné nasadenie, no keď 28. januára, pri havárii zapríčinenej požiarom motora, zahynul skúšobný pilot major Frederic Borsodi, boli všetky stroje tohto typu uzemnené. Kvôli oneskoreniu sa P-80 nezúčastnil bojov v druhej svetovej vojne. V tom čase nebezpečenstvo strojov Messerschmitt Me 262 dokázali plne eliminovať moderné lietadlá s piestovým motorom.
Počiatočná výrobná objednávka po schválení USAF vo februári 1948, tvorila 344 kusov P-80A. Do konca júla 1948 bolo dodaných spolu 83 strojov P-80 a 45 kusov zaradených k 412. stíhacej skupine na letisku Muroc. Po vojne výroba pokračovala, aj keď pôvodne plánovaná objednávka na 5 000 strojov bola rýchlo zredukovaná na 2 000, za cenu okolo 100 000 USD za kus. Do konca výroby v roku 1950 bolo vyrobených 1 714 jednosedadlových strojov F-80A, F-80B, F-80C a RF-80, z ktorých 927 bolo vo verzii F-80C (vrátane 129 kusov F-80A prerobených na štandard F-80C-11-LO). Dvojsedadlový stroj TF-80C, ktorý po prvýkrát vzlietol 22. marca 1948, sa stal základom pre cvičné lietadlo T-33, ktorého bolo vyrobených 6 557 kusov. 
Dňa 27. januára 1946 uskutočnil plukovník William H. Councill na svojom lietadle P-80, prelet cez USA bez medzipristátia, v snahe uskutočniť prvý transkontinentálny let prúdovým lietadlom. Let medzi Los Angeles a New Yorkom o vzdialenosti 3 954 km, uskutočnil za 4 hodiny a 13 minút, pri priemernej rýchlosti 940 km/h, ustanovujúc tak rekord FAI. Prototyp verzie P-80B označovaný ako XP-80R, upravený na pretekárske lietadlo, bol pilotovaný plukovníkom Albertom Boydom, ktorý na ňom vytvoril 19. júna 1947 svetový rýchlostný rekord 1 004,2 km/h. Výroba verzie P-80C sa začala v roku 1948, a 11. júna bol P-80C ako súčasť letectva Spojených štátov preznačený na F-80C. 
Veliteľstvo strategického vzdušného velenia USAF malo vo službe svoje lietadlá F-80 Shooting Star od roku 1946 do roku 1948, ktoré slúžili v 1. a 56. stíhacej skupine. Prvé lietadlá určené na službu v Európe sa pripojili k 55. stíhacej skupine na nemeckom letisku Giebelstadt v roku 1946, zostávajúc tam 18 mesiacov. Keď Sovietsky zväz začal s berlínskou blokádou, uskutočnila letka 56. stíhacej skupiny, vedená plukovníkom Davidom C. Schillingom prvý let ponad Atlantik jednomotorovým prúdovým lietadlom v smere zo západu na východ. Cieľom jej letu bolo Nemecko, kde sa počas 45 dní podieľala na operácii Fox Able I. Nahradiac 36. stíhaciu skupinu, novovybavenú lietadlami F-80 na základni Fürstenfeldbruck, 56. stíhacia skupina podnikla v máji 1949 operáciu Fox Able II. V tom istom roku bol F-80 po prvýkrát dodaný 51. stíhacej jednotke, so základňou v Japonsku.
4. stíhacia skupina na Langleyovej základni vo Virgínii, 81. stíhacia skupina na základni Kirtland v Novom Mexiku a 57. stíhacia skupina na základni Elmendorf na Aljaške, obdržali lietadlá F-80 v roku 1948. V roku 1948 dostali svoje F-80 aj prepadové letky protivzdušnej obrany. Prvou jednotkou Národnej leteckej gardy, ktorá obdržala F-80, bola 196. stíhacia letka Národnej leteckej gardy štátu Kalifornia, v júni 1947.
Kórea.
Shooting Star bol bojovo nasadený v kórejskej vojne, ktorej sa zúčastnili verzie F-80C a prieskumná RF-80. Prvý vzdušný súboj v histórii medzi prúdovými lietadlami sa odohral 8. novembra 1950, v ktorom poručík Russell J. Brown, letiaci na F-80, zostrelil MiG-15. Napriek počiatočnému úspechu však F-80 so svojim rovným krídlom zaostával svojimi výkonmi za MiG-15 a v úlohe stíhačky na vybojovanie vzdušnej prevahy bol onedlho nahradený výkonnejším lietadlom so šípovitým krídlom – North American F-86 Sabre. Keď bol nasadený dostatočný počet lietadiel F-86, bol Shooting Star preradený do úlohy bojového lietadla útočiaceho na pozemné ciele, lietadla určeného na pokročilý výcvik a protivzdušnej obrany v Japonsku. Na konci vojny v Kórei bola jedinou stále operujúcou verziou F-80 prieskumná verzia RF-80.
V Kórei tvoril F-80C výzbroj 10 letiek amerického letectva:
V Kórei bola nasadená aj jedna jednotka vybavená prieskumnými RF-80A:
Z 277 kusov F-80 stratených pri operáciach (cca 30% stavu) bolo 113 zničených pozemnou paľbou a 14 zostrelených nepriateľskými lietadlami. USAF tvrdí, že jej F-80 dosiahli zostrel 17 lietadiel vo vzdušných súbojoch a 24 strojov zničili na zemi. Major Charles J. Loring, Jr. bol posmrtne vyznamenaný medailou cti za svoje činy, počas letu na F-80, u 80. stíhacej-bombardovacej letky, dňa 22. novembra 1952.
F-80 slúžil až do roku 1959, a to u viac ako tridsiatich letectiev.

</doc>
<doc id="334435" url="https://sk.wikipedia.org/wiki?curid=334435" title="Kolobeh (album)">
Kolobeh (album)

Kolobeh je tretí štúdiový album slovenskej skupiny Komajota. Album v roku 2010 vydalo hudobné vydavateľstvo Universal Music.

</doc>
<doc id="334441" url="https://sk.wikipedia.org/wiki?curid=334441" title="DFS 230">
DFS 230

DFS 230 bol nákladný klzák, navrhnutý na skrytú prepravu výsadkových vojsk a ich výstroje, používaný Luftwaffe, počas druhej svetovej vojny. Bol aj prvým vojensky nasadeným klzákom druhej svetovej vojny. Používaný bol po celú dobu vojny, až do nemeckej porážky v roku 1945.
Vznik a vývoj.
V tridsiatych rokoch 20. storočia venovali veľkú pozornosť vývoju klzákov 2 mocnosti; Nemecko a Sovietsky zväz. V Nemecku bol duchovným otcom výsadkových klzákov generál Kurt Student a praktickým vykonávateľom jeho zámerov Ernst Udet, ktorý vývojom tichej zbrane poveril nemecký ústav plachtenia (DFS – Deutsche Forschungsanstalt für Segelflug). Rýchly vývoj novej zbrane bol paradoxne nepriamym dôsledkom Versaillskej zmluvy z roku 1918, ktorá Nemecku zakazovala, okrem malého počtu policajných lietadiel a klzákov, vlastniť bojové lietadlá. Nemecko tak v bezmotorovom lietaní dosiahlo vrchol, jeho plachtárom a športovým lietadlám patrili všetky najprestížnejšie ceny a trofeje z medzinárodných súťaží, a tak sa stalo, že na začiatku vojny mala Luftwaffe stovky vyškolených pilotov. Výsledkom práce tímu konštruktérov, vedeného Hansom Jacobsonom, sa stal v roku 1937 vzperový hornoplošník s veľmi štíhlym trupom, ktorý nezaprel podobnosť so športovými klzákmi. Odlišoval sa však výškou trupu, v ktorom na polstrovanej lavici sedelo obkročmo a navyše chrbtom k smeru letu deväť výsadkárov. Pilot v kabíne to mal len o niečo pohodlnejšie. Skúšky prototypov dopadli dobre, pilotov a vojakov bolo dosť a tak ostávalo už len vyrobiť dostatočné množstvo lietadiel pre nadchádzajúcu vojnu. Výroba začala vo vagónke Gotthaer Waggonfabrik, neskôr aj v továrni Erla, Hartwig a po okupácii Československa aj fabrika ČKD Praga a Beneš-Mráz. 
Konštrukcia.
Krídlo bolo jednonosníkové, celodrevené. S trupom bolo spojené dvojicou vzpier z oceľových trubiek. Kostra trupu bola zvarená z oceľových rúrok, potiahnutá plátnom, na rúrkovej konštrukcii uprostred trupu bola lavica pre výsadkárov. Pilot sedel na plechovom sedadle v stiesnenej kabíne, vybavenej len základnými prístrojmi. Posádka nastupovala malými dverami na ľavom boku trupu. K rýchlemu opusteniu klzáku po pristátí slúžili veľké odhadzovateľné dvere na pravom boku. Niektoré kusy mohl byť vyzbrojené dvojicou guľometov na bokoch trupu, iné pohyblivým guľometom, obsluhovaným mužom sediacim za pilotom. Chvostové plochy mali celodrevenú kostru potiahnutú plátnom. 
Klzák vzlietal na jednoduchom dvojkolesovom podvozku, ktorý bol po štarte odhodený. K cieľu bol obvykle vlečený na dlhom lane, prípadne na krátkej tuhej tyči, za najrôznejšími lietadlami, napr. Junkers Ju 52, Heinkel He 111 či Junkers Ju 87, dokonca vraj aj za upravenými koristnými československými dvojplošníkmi Avia B.534. Pristával na odpruženej lyži pod trupom. Dobeh po pristátí bol u niektorých verzií skracovaný brzdiacim padákom, pokusne aj raketami v prednej časti trupu. 
Sfarbenie bolo rôznorodé. Obvykle horné a čiastočne bočné plochy boli tmavozelenej farby, niekedy doplnené plochami čiernozelenej, boky boli nastriekané svetlomodorou farbou, občas so škvrnami zelenej. Výsostné znaky a označenie jednotky niesli obvykle len na bokoch trupu.
Operačné nasadenie.
DFS 230 bol prvým vojensky nasadeným klzákom počas Druhej svetovej vojny. Toto prvenstvo získal nasadením pri dobytí belgickej pevnosti Eben-Emaël. Na presnom výsadku na troch mostoch cez ťažko prekonateľný Albertov kanál, sa 10. apríla 1940 podieľalo spolu iba 72 vojakov, z ktorých 6 padlo a 20 bolo nezvestných. Napriek takejto chabej sile, sa im podarilo most udržať do príchodu peších jednotiek a pevnosť onedlho padla. Ďalej bol DFS 230 nasadený pri bojoch o Krétu, v máji 1941 a iných prekvapivých výsadkoch v Stredomorí. 
Za obrovský úspech označovala nemecká propaganda oslobodenie Mussoliniho z jeho väzenia v pohorí Gran Sasso, v auguste 1943, o čo sa postarali osádky klzákov. Ktoré mali v prednej časti nainštalovaný raketový motor, na skrátenie pristátia. Nespomenuli však osud výsadkárov, ktorí boli ponechaní svojmu osudu. Il Duce a Otto Skorzeny nasadli do lietadla Fieseler Fi 156 Storch, ktoré bolo ako jediné schopné vzlietnuť a pristáť v horách. Ako sa menil pomer síl na frontoch, klesal aj význam malých klzákov. Napriek tomu boli DFS 230 používané až do trpkého konca, ich pravdepodobne poslednou operáciou bolo na jar 1945 zásobovanie vojsk obkľúčených vo Vratislavi
Do dnešných dní sa, vzhľadom na jednorazové použitie klzákov, zachovalo len veľmi málo kusov. Jeden z nich je aj klzák vystavený v múzeu Gatow pri Berlíne. 
Používatelia.
 Nemecko
 Rumunsko 

</doc>
<doc id="334443" url="https://sk.wikipedia.org/wiki?curid=334443" title="Instituto Pedro Nunes">
Instituto Pedro Nunes

Instituto Pedro Nunes (IPN) je nezisková súkromná organizácia pre inovácie a transfer technológií a vedecké centrum so sídlom v Coimbra v Portugalsku. Je pomenovaná po portugalskom matematikovi a profesorovi zo 16. storočia Pedrovi Nunesovi, ktorý žil v meste Coimbra a pracoval pre miestnu univerzitu.
Oblasti pôsobenia.
Instituto Pedro Nunes je autonómne vedecké centrum pre transfer technológií medzi miestnou univerzitou Universidade de Coimbra a podnikateľským sektorom. Venuje sa výskumu a technickému rozvoju v spolupráci s podnikmi, odbornému vzdelávaniu, propagácii a podpore. Má vlastnú technologickú infraštruktúru a šesť laboratórií. Ďalej sa venuje predovšetkým multidisciplinárnym projektom, ktoré sú realizované v rámci úzkej spolupráce. Tieto projekty sú rôzne partnerstvá, združenia alebo riešenia spoločných služieb pre zákazníkov, ktorí potrebujú moderné inovatívne technologické riešenia.

</doc>
<doc id="334449" url="https://sk.wikipedia.org/wiki?curid=334449" title="William Vickrey">
William Vickrey

William Vickrey (* 21. jún 1914 Victoria, Britská Kolumbia, Kanada † 11. október 1996 Harrison, New York, USA) bol americký ekonóm kanadského pôvodu, a nositeľ Nobelovej ceny za ekonómiu.
Životopis.
Narodil sa v Britskej Kolumbii. Základnú a strednú školu navštevoval v Európe a v Spojených štátoch, štúdium ukončil s maturitou v Phillips Andover Academy v roku 1931. Po získaní B.S. v matematike v Yale University v roku 1935 pokračoval ďalej a ukončil doktorské štúdium v roku 1948. Potom pracoval pre Národnú radu pre plánovanie zdrojov vo Washingtone. Kolumbijská univerzita mu udelila PhD. titul v ekonómii v roku 1948. 
V roku 1946 začal jeho učiteľskú dráhu na Kolumbijskej univerzite ako odborný asistent v ekonómii. V roku 1958 sa stal profesorom a bol menovaný ako McVickar profesor politickej ekonómie v roku 1971. Bol predseda katedry ekonómie 19641967. 
Bol členom misie z roku 1950 Shoup, ktorá vyvinula komplexný program na úpravu daňového systému Japonska. Prednášal a slúžil ako poradca v Spojených štátoch amerických a v Organizácii spojených národov.
Bol zvolený do Národnej akadémie vied a v roku 1992 slúžil ako prezident americkej ekonomickej asociácie. Bol členom ekonometrickej spoločnosti a získal čestný titul z University of Chicago v roku 1979. Bol členom mnohých odborných a občianskych organizácií a aktívny zástanca organizácií, ktoré presadzovali svetový mier. 
Veľa z jeho prác je zozbieraných v „Verejná ekonomika“ Cambridge University Press, ktorá tiež obsahuje kompletnú bibliografiu, zoznam ôsmich kníh, 139 článkov, 27 recenzií a 61 nepublikovaných článkov a poznámok.
Vickrey si zobral v roku 1951 za manželku Cecile Thompson. Spolu žili v Hastings-on-Hudson v New Yorku. Zomrel v októbri 1996 na zlyhanie srdca. Tri dni po jeho smrti získal Nobelovu cenu za ekonómiu. 

</doc>
<doc id="334453" url="https://sk.wikipedia.org/wiki?curid=334453" title="Ronald Coase">
Ronald Coase

Ronald Harry Coase (* 29. december 1910, Londýn, Spojené kráľovstvo – † 2. september 2013, Chicago, Illinois, USA) bol britský ekonóm, emeritný profesor University of Chicago a držiteľ Nobelovej ceny. Zaslúžil sa o objav a objasnenie významu transakčných nákladov a vlastníckych práv pre inštitucionálnu štruktúru a fungovanie hospodárstva.
Životopis.
Narodil sa vo Willesdene, predmestí Londýna. Jeho otec bol telegrafista na pošte a matka tiež pracovala na pošte až do svadby. Ako dieťa trpel slabosťou v nohách, kvôli čomu musel nosiť špeciálnu ortopedickú pomôcku a navštevovať špeciálnu školu. 
Absolvoval London School of Economics (1932) a následne získal doktorát v roku 1951. Do USA emigroval ešte v tom istom roku a začal pôsobiť na univerzite v Buffalo. V roku 1958 prešiel na University of Virginia. Nakoniec sa usadil v Chicagu (1964), kde popri práci na univerzite bol aj redaktorom známeho časopisu "Journal of Law and Economics". V roku 1991 dostal Nobelovu cenu.
Prínos.
Známym sa stal najmä článkom "Povaha firmy" (1937), ktorý predstavuje koncepty transakčných cien na vysvetlenie podstaty a obmedzení firiem a "Problém sociálnych cien" (1960), v ktorom prehlasuje, že správne stanovené majetkové práva môžu vyriešiť problémy externalít. Coase je tiež často označovaný ako "otec" reformy v politike prideľovania elektromagnetického spektra. Toto označenie je založené na jeho článku s názvom "Federálne komunikačné komisie" (1959), kde kritizuje licencovanie spektra, čo označuje vlastnícke práva ako účinnejšiu metódu prideľovania spektra užívateľom. Navyše, Coaseove transakčné ceny sú príjazdovou cestou k priamemu vplyvu v moderných organizovaných ekonomikách, ktoré boli oprášené Oliverom E. Williamsonom.
Približujúc sa ku svojim 100-tým narodeninám pracoval na knihe, ktorá poukazuje na rast ekonomík v Číne a Vietname.
Je autorom známeho výroku "Pokiaľ údaje dostatočne dlho mučíte, priznajú sa."

</doc>
<doc id="334464" url="https://sk.wikipedia.org/wiki?curid=334464" title="Avepark">
Avepark

Avepark - Park vedy a techniky (port. "Avepark - Parque de Ciência e Tecnologia", SA) je vedecký park, ktorý sa nachádza v blízkosti dediny Caldas das Taipas, vo farnosti Boat v Guimarães v Portugalsku, cca 8 km od centra mesta.
História.
Správcovská spoločnosť Avepark - Park vedy a techniky, SA bola založená v máji 2004 z iniciatívy Asociácie C&amp;T Port (PortusPark). Budova jeho centrálneho jadra začala plne fungovať v máji 2007. Avepark sa zaoberá výskumom a komerčným využitím biotechnológií, leteckým, energetickým, farmaceutickým a chemickým priemyslom, nanotechnológiami a automatizáciou.

</doc>
<doc id="334467" url="https://sk.wikipedia.org/wiki?curid=334467" title="Vědeckotechnický park Univerzity Palackého v Olomouci">
Vědeckotechnický park Univerzity Palackého v Olomouci

Vědeckotechnický park Univerzity Palackého je vedeckotechnický park v Olomouci v Česku. Bol založený v roku 2000 pod názvom "Centrum pre inováciu a transfer technológií UP". Jeho účelom je využiť výskumný potenciál univerzity vo firmách, a zaistiť prenos technológií medzi univerzitou a komerčnou sférou.
Charakteristika.
Podnikateľský inkubátor pomáha začínajúcim firmám. Vznikol s podporou štrukturálnych fondov Európskej únie, Krajského úradu Olomouckého kraja a štatutárneho mesta Olomouc, prevádzku parku spolufinancuje Univerzita Palackého.
Prvé priestory parku boli vytvorené samotnou univerzitou za finančnej pomoci vlády Českej republiky prostredníctvom grantovej podpory Ministerstva priemyslu a obchodu ČR a Ministerstva pre miestny rozvoj ČR, a prostriedkov pilotného projektu programu PHARE. Park bol následne rozšírený o Podnikateľský inkubátor. Tento projekt bol financovaný z prostriedkov Phare za finančnej účasti mesta Olomouc a Univerzity Palackého. Dokončenie vnútorných priestorov a prevádzka bola financovaná z prostriedkov Operačného programu Priemysel a inovácie a spolufinancovaný Krajským úradom Olomouckého kraja a Univerzitou Palackého v Olomouci.
Externé odkazy.
Oficiálna stránka , 

</doc>
<doc id="334472" url="https://sk.wikipedia.org/wiki?curid=334472" title="Etna Valley">
Etna Valley

Etna Valley je technologický park, ktorý sa nachádza pri meste Catania. Prezýva sa "Európskym Silicon Valley".
Poloha.
Etna Valley sa rozprestiera pri meste Catania na východnom pobreží Sicílie v Taliansku.
História.
Vznik priemyselného parku sa datuje od konca 90-tich rokov, keď sa tu usadili niektoré veľké nadnárodné spoločnosti v oblasti elektroniky a polovodičov. Základ parku sa datuje do roku 1997, kedy sa starosta Catanie Enzo Bianco rozhodol podporiť iniciatívu taliansko-francúzskej nadnárodnej spoločnosti ST Microelectronics, vyrábajúcej moderné mikroprocesory. V spolupráci s Univerzity of Catania a CNR sa rozhodli uskutočniť výskum s použitím mladých absolventov univerzity. Okolo týchto spoločností neskôr vyrástlo viac ako tisíc malých firiem, ktoré vyrábajú polotovary. Park zamestnáva okolo 5 000 mladých ľudí spomedzi absolventov a vysokoškolákov.
V roku 2000 postihla Etna Valley globálna ekonomická kríza, čo malo za následok zníženie výkonnosti a počtu zamestnancov.
Súčasnosť.
V poslednom období (2013) prejavili záujem investovať v parku aj firmy z odvetví biotechnológie, napr. švajčiarska firma Berna Biotech. Investori v Catanii sa spoliehajú na silnú spoluprácu medzi priemyslom, akademickou obcou a vládou. Univerzita v Catanii v posledných rokoch začala s výskumným programom na podporu priemyslu s ohľadom na nové požiadavky trhu. Mladí ľudia v tejto súvislosti majú možnosť robiť výskum u spoločností a nadnárodných agentúr, ako je CNR a ENEA. Viaceré prosperujúce firmy sa rozhodli pokračovať v investíciách do svojho podnikania. Napr. farmaceutická spoločnosť Wyeth Lederle, či firma Yomo, ktorá chce vytvoriť zariadenie pre lyofilizáciu potravinárskych výrobkov.
Podniky.
Historický základ Etna Valley tvoria spoločnosti Cities On Line, Free commerce a Telecor. Spoločnosť Cities On Line je priekopníkom elektronického obchodu v Taliansku. Spoločnosť Telecor v zavedení prvého talianskeho televízneho vysielania a internetových služieb. 
K ďalším významným podnikom pôsobiacich v parku patria:

</doc>
<doc id="334535" url="https://sk.wikipedia.org/wiki?curid=334535" title="BioCity Nottingham">
BioCity Nottingham

BioCity Nottingham je vedecký park v Nottinghame v regióne East Midlands v Anglicku. BioCity Nottingham je jedným z najväčších európskych biotechnologických inkubátorov. V súčasnosti (2013) je domovom pre takmer 70 firiem a viac ako 525 zamestnancov.
História.
Vedecký park BioCity vznikol vďaka spoločnosti BASF, ktorá v roku 2002 darovala kancelárske priestory, laboratória a vybavenie univerzite Nottingham Trent University. Park BioCity bol založený v septembri 2003 v spolupráci University of Nottingham, Nottingham Trent University (NTU) a rozvojovej agentúry East Midlands (East Midlands Development Agency, ktorá sa nachádza v blízkosti BioCity).
V marci 2004 bola dokončená prvá fáza, ktorá poskytla 3 345 m² priestorov, nasledovala druhá fáza s 2 230 m² v marci 2006. Rozvojová agentúra East Midlands ukončila financovanie v októbri 2008 po dokončení tretej fázy s 4 181 m².
Externé odkazy.
Oficiálna stránka BioCity 

</doc>
<doc id="334547" url="https://sk.wikipedia.org/wiki?curid=334547" title="University of Warwick Science Park">
University of Warwick Science Park

University of Warwick Science Park (UWSP) je vedecký park nachádzajúci sa blízko univerzity University of Warwick v meste Warwick v Spojenom kráľovstve.
Charakteristika.
Bol založený v roku 1984 ako spoločný podnik Univerzity of Warwick, mestskej rady vo Warwickshire a rady West Midlands Enterprise. V súčasnosti (2013) v ňom pôsobí ca 130 technologických spoločností, ktoré zamestnávajú 1860 ľudí.

</doc>
<doc id="334549" url="https://sk.wikipedia.org/wiki?curid=334549" title="Franco Modigliani">
Franco Modigliani

Franco Modigliani (* 18. jún 1918, Rím, Taliansko – † 25. september 2003, Cambridge, Massachusetts, USA), bol americký ekonóm talianskeho pôvodu.
Narodil sa ako syn detského lekára Enrica Modiglianiho a dobrovoľnej sociálnej pracovníčky Oľgy Flaschelovej. V roku 1985 získal Nobelovu cenu za dve teórie:
Začiatkom roku 1950 Modigliani sa snažil zlepšiť Keynesovu spotrebnú funkciu. Týkala sa výdavkov na spotrebu z príjmov; tu predstavil svoj model spotreby - hypotézu životného cyklu. Základnou myšlienkou je zdravý rozum, ktorý nie je o nič menej výkonný. Väčšina ľudí vyhlasovala, že chcú dosiahnuť relatívne stabilnú úroveň spotreby. Ak ich príjem je nízky v tomto roku, ale budúci rok očakávajú vyššiu úroveň, nechcú žiť ako chudáci v tomto roku. Modigliani argumentoval, že ľudia utrácajú viac ako je výška ich príjmu. Mladí ľudia si môžu požičať (pretože to budú splácať v nasledovných rokoch), ale starí ľudia požičané nemusia splatiť, pretože už majú vysoký vek (môžu stratiť prácu alebo zomrieť).
V tejto teórii spolu s Mertonom Millerom ukázal, že za určitých predpokladov je hodnota firmy nezávislá od pomeru dlhu k vlastnému kapitálu.

</doc>
<doc id="334550" url="https://sk.wikipedia.org/wiki?curid=334550" title="Karl Heun">
Karl Heun

Karl Heun (* 3. apríl 1859, Wiesbaden, Nemecko - † 10. január 1929, Karlsruhe) bol nemecký matematik. Je známy predovšetkým vďaka tzv. Heunovým funkciám a vďaka Heunovej metóde numerického riešenia obyčajných diferenciálnych rovníc.

</doc>
<doc id="334551" url="https://sk.wikipedia.org/wiki?curid=334551" title="Karl L. W. M. Heun">
Karl L. W. M. Heun



</doc>
<doc id="334552" url="https://sk.wikipedia.org/wiki?curid=334552" title="E503">
E503



</doc>
<doc id="334589" url="https://sk.wikipedia.org/wiki?curid=334589" title="Totem">
Totem

Totem je pôvodom indiánske algonkinské slovo, ktoré znamená príbuzenstvo, dávneho predka, ochranného ducha a tiež jeho viditeľné symbolické zobrazenie – "totemový kôl". V dnešnej dobe sa vyskytuje u Indiánov v Severnej Amerike a u domorodých kmeňov v Austrálii a v Afrike, je však takmer isté, že bol bežným javom aj v iných oblastiach sveta vrátane Európy. Totemy sú aj v Zimbabwe a podobné stĺpy "tu-teng" sú aj v strednej Číne v čínskej provincii S’-čchuan.
Totem je symbolom jednoty a totožnosti kmeňovej skupiny. Najčastejšie to býva živočích alebo rastlina, no sú opísané aj totemy „hmly“ či „skaly“. Pre lov totemového zvieraťa platia u niektorých kmeňov rôzne obmedzenia, často sa totemový živočích pokladá za spoločného prapredka skupiny. Totemová skupina je niekde zároveň skupinou exogamnou: svadby medzi príslušníkmi toho istého totemu sú prísne zakázané.
V spoločnostiach, ktoré totemy používajú, sa často vyskytujú aj šamani.

</doc>
<doc id="334600" url="https://sk.wikipedia.org/wiki?curid=334600" title="Huculská republika">
Huculská republika

Huculská republika () bol štátny útvar, ktorý sa rozprestieral na území dnešnej Zakarpatskej oblasti na západnej Ukrajine. Existoval len krátko v prvej polovici roka 1919 a nebol uznaný žiadnym iným štátom. Hlavné mesto bolo zriadené v Jasini.
História.
Štátny útvar bol vyhlásený na bývalom uhorskom území obývanom Rusínmi. Začiatkom roka 1919 ešte neboli definitívne určené hranice budúcich nástupníckych štátov po Rakúsko-Uhorsku a išlo v poradí už o druhý pokus vytvoriť samostatný štát na tomto území. Prvý pokus o vytvorenie Západoukrajinskej ľudovej republiky z roku 1918 zlyhal. Za predsedu vlády Huculskej republiky bol zvolený generál Štefan Kločurak, ktorý taktiež velil ozbrojenej zložke, v ktorej bolo organizovaných asi tisíc vojakov. 
Proti vytvoreniu tohto útvaru bola časť rusínskej inteligencie, ktorá sa snažila o zachovanie integrity Uhorska, respektíve pripojenie Podkarpatskej Rusi ku Ukrajinskej SSR. Zo Sovietskeho zväzu však plynula obava z boľševizmu, pretože a bývalá Západoukrajinská ľudová republika bola po obsadení Červenou armádou transformovaná do Ukrajinskej SSR a pripojená k ZSSR. Maďarsky orientovaní Rusíni navyše stratili oporu v Maďarsku po komunistickom prevrate a vytvorení Maďarskej republiky rád.
Huculská republika zanikla po obsadení rumunskou armádou v júni 1919 a na základe Saintgermainskej zmluvy bolo jej územie pripojené k Česko-Slovensku. Južná hranica bola stanovená až Trianonskou mierovou zmluvou z roku 1920 a ďalšími bilaterálnymi dohodami medzi ČSR a Rumunskom o odstúpení mesta Marmarošská Sihoť (dnes "Sighetu Marmaţiei") Rumunsku.

</doc>
<doc id="334605" url="https://sk.wikipedia.org/wiki?curid=334605" title="Zoznam vedeckých parkov">
Zoznam vedeckých parkov



</doc>
<doc id="334606" url="https://sk.wikipedia.org/wiki?curid=334606" title="Zoznam technologických parkov">
Zoznam technologických parkov



</doc>
<doc id="334628" url="https://sk.wikipedia.org/wiki?curid=334628" title="Mižhiria">
Mižhiria

Mižhiria (, Волове Поле – "Volove Pole"; ; ), v minulosti Volové, je sídlo mestského typu ležiace v Zakarpatskej oblasti na západnej Ukrajine. V roku 2022 tu podľa odhadov žilo 9 432 obyvateľov.
Polohopis.
Mižhiria leží v horskom údolí pri sútoku riečky Volovce s Rikou. Do júla 2020 bolo správnym centrom bývalého Mižhirského rajónu, ktorý bol potom začlenený do Chustského rajónu.
Dejiny.
Prvá písomná zmienka o Mižhirii pochádza z roku 1415. V minulosti patrila Rakúsko-Uhorsku, od jeho rozpadu v roku 1918 až do roku 1938 bola súčasťou Česko-Slovenska pod názvom "Volové", ako najmenšie okresné mesto vtedajšej Podkarpatskej Rusi. V roku 1945 bolo Volové i s celou Podkarpatskou Rusou pripojené k Ukrajinskej SSR.
V roku 1953 bolo k mestu pripojených niekoľko okolitých dedín a podľa jednej z nich bol názov celku zmenený na Mežgorje/Mižhirju, tiež z dôvodu lepšieho odlíšenia od neďalekého mestečka Volovec.

</doc>
<doc id="334629" url="https://sk.wikipedia.org/wiki?curid=334629" title="Mižhir’ja">
Mižhir’ja



</doc>
<doc id="334630" url="https://sk.wikipedia.org/wiki?curid=334630" title="Volové">
Volové



</doc>
<doc id="334631" url="https://sk.wikipedia.org/wiki?curid=334631" title="Volove Polje">
Volove Polje



</doc>
<doc id="334641" url="https://sk.wikipedia.org/wiki?curid=334641" title="Vynohradiv">
Vynohradiv

Vynohradiv (; ; , ; ; ), v minulosti Sevľuš, je mesto na Ukrajine v Zakarpatskej oblasti. Je súčasťou Berehovského rajónu, blízko hraníc s Maďarskom a Rumunskom na rieke Tisa. Žije tu 25 317 obyvateľov.
Nad mestom sa nachádza vrch Čierna hora (), ktorý je vyhasnutou sopkou.
Názov.
Mesto je prvýkrát spomínané roku 1262 ako "Zceuleus", čo je latinizácia pôvodného maďarského mena "Szőllős", znamenajúceho „vinársky, vinohradný“. Toto meno bolo v skomolenej podobne Sevl(j)uš prijaté aj do jazyka tunajších Slovanov (Rusínov). Po druhej svetovej vojne bolo zmenené na Vinogradovo/Виноградово (zhruba preklad starého mena, súčasne aj bežné ruské priezvisko), ukrajinsky "Vynohradiv"). Nové meno bolo schválené roku 1946.
Klimatické pomery.
Priemerná teplota v júli tu dosahuje 2225 °С, v januári -3-4 °С. Ročne spadne asi 750 mm zrážok, najviac (asi 88 mm za mesiac) v júni a júli. Zima je tu relatívne krátka: začína v polovici decembra a trvá 2,53 mesiace. Snehová pokrývka väčšinou nevydrží po celú zimu a rýchlo sa topí.
Dejiny.
Územie súčasného mesta bolo osídlené už v dobe kamennej. Najstaršie pamiatky dlhšieho osídlenia boli nájdené v mieste neskoršej tehelne.
Prvá písomná zmienka o meste je z roku 1262. V 12. a 13. storočí rodiaca sa osada bola majetkom uhorského kráľa. Obec bola pomerne malá; v snahe lepšie osídliť okrajovú časť Panónskej panvy sa rozhodol uhorský kráľ pozvať sem kolonistov z dnešného Nemecka. Tí sa tu venovali už vtedy pestovaniu vínnej révy. Privilégium, na základe ktorého bolo možné pestovať ju, bolo v 13. storočí vtedajším uhorským panovníkom vydané. Dokazuje prítomnosť maďarského a saského obyvateľstva. 
V roku 1329 uhorský kráľ Karol Róbert udelil mestu privilégiá, ktoré sa stalo sídlom Ugočského komitátu (túto hodnosť malo mesto až do roku 1920). Stredovekému mestu dominovala najprv menšia pevnosť, postavená roku 1399 (podľa iných zdrojov ale už na začiatku 14. storočia) a potom hrad, zničený v roku 1556 v boji. Dlhú dobu bol významným rodom, ktorý ovládal väčšinu územia mesta, rod Peréniovcov. Ten tu začal pôsobiť už v 14. storočí, resp. pripomínané je jeho vlastníctvo mesta k už spomínanému roku 1399. Rod získal mesto od kráľa Žigmunda Luxemburského z vďačnosti za pomoc v bojoch, konkrétne pri Bitke pri Nikopole. Veľmi dlhú dobu bolo mesto taktiež sídlom Ugočskej župy (až do roku 1918).
Roku 1427 získalo právo organizovať pravidelne trhy. Tie sa tu konali niekoľkokrát do roka. Mesto sa tak stalo tzv. mestom s trhovým právom.
Počas Rákóciho povstania sa miestne obyvateľstvo pridalo na stranu vzbúrencov proti habsburskej moci. Miestnych správcov vyhnalo. Počas nasledujúcich bojov bol Sevľuš úplne zničený a na nejaký čas opustený.
V prvej polovici 19. storočia tu Žigmund Peréni nechal postaviť aj špitál.
V rokoch 1889 až 1892 žil vo Vynohradive Béla Bartók ešte ako dieťa. Jeho matka tu učila na základnej škole. Dom Bartókovcov stál oproti budove vtedajšieho zámku. V roku 1880 žilo v meste (vtedajšej Veľkej Sevľuši) okolo 4 400 obyvateľov. V tom istom roku tu bola postavená škola (s maďarským vyučovacím jazykom); na prelome storočia do nej chodilo vyše dvesto žiakov. Nástup 20. storočia naopak neprežili dve židovské školy. V roku 1908 bol mestu udelený jeho znak, odkazujúci na miestnu vinársku tradíciu.
Podľa máp tretieho vojenského mapovania z prelomu 19. a 20. storočia tvorilo vtedajšiu Sevľuš len námestie so zastavanými domami, zástavba potom prechádzala aj do niekoľkých okolitých ulíc. Na mape sú zrejmé aj kaplnky a oba kostoly a rovnako aj miestna stanica. Časť okolitej dnes využívanej poľnohospodárskej pôdy tvoril močiar. Peréniho zámok bol zmapovaný bez priľahlej zámockej záhrady.
V roku 1910 malo mesto podľa posledného rakúsko-uhorského sčítania ľudu celkom 7 811 obyvateľov, z ktorých 5 943 alebo 76 % bolo maďarskej národnosti, 1 266, resp. 16 % rusínskej a 540, resp. 7 % nemeckej národnosti. Ku gréckokatolíckej cirkvi sa hlásilo 3 311 ľudí, teda 42,5 % obyvateľov mesta, Židov bolo 2 237, čiže 28,6 % a 1 124, resp. 14,4 % obyvateľov sa hlásilo k reformovanej protestantskej cirkvi.
Na konci prvej svetovej vojny dochádzalo stále častejšie k prejavom nespokojnosti s veľmi ťažkými životnými podmienkami. Muži vo veku do 50 rokov museli bojovať v armáde, sedliakom boli zabavované potraviny a miestne zvony boli rekvírované pre potreby zbrojného priemyslu. Nejakú dobu po jej skončení sa mesta zmocnili jednotky Maďarskej republiky rád. Tá tu ustanovila výbor pre správu vtedajšej Ugočskej župy, do ktorej spadala aj vtedajšia Sevľuš. Na začiatku roku 1919 do mesta vstúpili rumunské vojská, ktoré uvedený výbor odstránili. V polovici roku 1919 bolo mesto pripojené k Česko-Slovensku. Počas obdobia česko-slovenskej správy, ktorá trvala takmer 20 rokov, došlo vo Vinohradive k stavebnej konjunktúre. V meste už vtedy existoval moderný hotel (hotel Royal) a pod. Roku 1925 tu bol tiež odhalený pamätník Alexandrovi Duchnovičovi.
Rozhodnutím Trianonskej zmluvy z roku 1920 bola Sevľuš až do roku 1938 súčasťou Česko-Slovenska ako piate najväčšie mesto zeme podkarpatoruskej. Dňa 30. mája 1920 do mesta vstúpila Česko-slovenská armáda. O rok neskôr sa uskutočnili malé výmeny územia v blízkosti Vynohradivu so susedným Rumunskom. 
Prvé voľby do miestneho zastupiteľstva v Sevľuši sa konali v roku 1923. Počas dvadsiatich rokov svojho pôsobenia sa česko-slovenská správa zasadila napr. o reformu školstva, po ktorej k niekoľkým predovšetkým cirkevným školám pribudli aj verejné školy, poskytujúce osemročné základné vzdelanie. Tie tu pôsobili od 30. rokov 20. storočia. Založená bola aj škola pre deti so zvláštnymi potrebami. Vyučovalo sa po česky alebo maďarsky. Nachádzala sa tu aj dievčenská krajčírska škola a chlapčenská kovorobnícka. Na rozdiel od väčších miest Podkarpatskej Rusi tu nedošlo k väčšiemu stavebnému ruchu. Boli vydláždené tri hlavné ulice v strede mesta. Rozšírilo sa aj pestovanie tabaku a vo Vynohradive vznikol závod na jeho spracovanie. Bola tu aj nemocnica s kapacitou cca 120 lôžok; v tom čase pôsobila ako spádová pre veľkú časť východu vtedajšej Podkarpatskej Rusi.
Pre rozvoj turistiky boli vyznačené trasy v okolí. V meste taktiež vznikla turistická ubytovňa.
Na začiatku 20. rokov 20. storočia bola Sevľuš jedným z mála miest na území bývalej Podkarpatskej Rusi, ktorá mala zaistenú dodávku elektriny, a to predovšetkým pre potreby vtedajšieho priemyslu. Po roku 1928 tu bola postavená aj plynáreň a zriadené plynové verejné osvetlenie.
V súlade s Prvou viedenskou arbitrážou bolo mesto spolu s južnou časťou Podkarpatskej Rusi obsadené Maďarskom a v dôsledku toho opäť pripojené do Ugočskej župy. Počas vojny mnoho miestnych obyvateľov odišlo na územie ZSSR. V samotnom meste bolo v okolí miestnej synagógy zriadené geto, v ktorom v jednej chvíli prebývalo aj 12 000 Židov. Boli sem zvážení Židia z celého regiónu.
V roku 1944 bolo obsadené Červenou armádou a spolu s okolím pripojené k Ukrajinskej SSR. Následne bol znárodnený priemysel a reorganizované miestne podniky. Vznikla jedna veľká tehelňa a jeden veľký drevospracujúci podnik. Neskôr tu bol postavený aj kultúrny dom a kino. Na východnom okraji mesta vyrástol aj sirotinec.
V roku 1946 došlo k zmene názvu Sevľuš na súčasný Vynohradiv (Виноградів).
V roku 1965 malo mesto 18 tisíc obyvateľov a do januára 1989 stúpol počet obyvateľov na 25 663; základom vtedajšieho hospodárstva mesta bol potravinársky (konzerváreň), ľahký a rádioelektronický priemysel. Od roku 1991 je mesto súčasťou Ukrajiny.
V roku 2022 bolo v súvislosti s ruskou inváziou na Ukrajinu prijaté rozhodnutie o zmene mena (derusifikácii) zhruba päťdesiatich ulíc, z nich tridsaťtri sa nachádzajú priamo vo Vynohradive a ďalších zhruba dvadsať v okolitých obciach, ktoré administratívne tvoria jeho súčasť.
Obyvateľstvo.
V meste žije významná maďarská menšina. V roku 2001 mala 26 % všetkého obyvateľstva. Medzi používanými jazykmi dominovala ukrajinčina s 83 %; zastúpená bola aj maďarčina 13,5 % a ruština s 3,8 %.
Kultúra a pamiatky.
Vo Vynohradive sídli regionálne historické múzeum (ukrajinsky: Виноградовский районный исторический музей) s predmetmi nájdenými počas niektorých archeologických vykopávok, ďalej potom regionálna knižnica a regionálna detská knižnica.
Doprava.
Mestom prechádza železničná trať BaťovoKorolevo, na ktorú je napojená jedna z vetiev úzkokoľajnej (rozchod 750 mm) Boržavskej hospodárskej dráhy (ukrajinsky: Боржавська вузькоколійна залізниця). Mestom západo-východným smerom prechádza cesta z Berehova do Chustu a k maďarskej štátnej hranici (hraničný priechod Vylok/Tiszabecs).
Zdravotníctvo.
V meste sa nachádza regionálna nemocnica.

</doc>
<doc id="334643" url="https://sk.wikipedia.org/wiki?curid=334643" title="Sevľuš">
Sevľuš



</doc>
<doc id="334644" url="https://sk.wikipedia.org/wiki?curid=334644" title="Veľká Sevľuš">
Veľká Sevľuš



</doc>
<doc id="334677" url="https://sk.wikipedia.org/wiki?curid=334677" title="Parque Tecnológico de Andalucía">
Parque Tecnológico de Andalucía

Parque Tecnológico de Andalucía je vedecký park, ktorý bol oficiálne otvorený 9. decembra 1992 s cieľom vytvoriť v meste obchodný komplex. V čase otvorenia zastrešoval 8 spoločností so 130 zamestnancami. Je centrálou Asociácie vedeckých parkov v Španielsku, ale aj ústredím Medzinárodnej asociácie vedeckých parkov.
Poloha.
Parque Tecnológico de Andalucía sa rozprestiera na ploche 168 hektárov a nachádza sa v historickom regióne Andalúzie. Leží 13 kilometrov od centra mesta Malaga v Španielsku a 6 km od medzinárodného letiska Malaga-Costa del Sol.

</doc>
<doc id="334684" url="https://sk.wikipedia.org/wiki?curid=334684" title="Meteorologická stanica">
Meteorologická stanica

Meteorologická stanica (skratka MS; hovorovo meteostanica) je zariadenie na stanovené meteorologické pozorovanie a meranie meteorologických prvkov podľa dohodnutých medzinárodných alebo vnútroštátnych postupov.
Vybavenie konkrétnej stanice sa líši podľa jej účelu. Medzi obvykle používané meteorologické prístroje patrí ortuťový alebo liehový teplomer, ortuťový barometer (obe zvyčajne uložené v meteorologickej búdke), anemometer, vlasový vlhkomer, zrážkomer, heliograf a pod. V súčasnosti sa v závislosti od požiadaviek regiónu a zmien v klíme montujú senzory na meranie UV žiarenia, slnečnej intenzity a radiácie, oblačnej intenzity, viditeľnosti (kvôli hmle, smogu, inverzii), chemické a dymové detektory, seizmické a iné. 
Meteorologická stanica musí byť umiestnená vo vhodnom prostredí a mnoho parametrov sa sníma elektronicky. Moderné prístroje umožňujú okamžité odosielanie nameraných dát do centrály, namiesto nutnosti odčítania nameraných dát fyzickou prítomnosťou meteorológa.
Okrem meteorologických staníc používaných meteorológmi sa meteorologickou stanicou nazýva i zariadenie merajúce rôzne meteorologické javy, určené pre širokú verejnosť. Zariadenie má zvyčajne vonkajší senzor na meranie teploty a vlhkosti vzduchu, drahšie zariadenia obsahujú aj zrážkomer a anemometer.
Typológia.
Stanice môžeme rozdeliť na dva základné druhy:
Členenie podľa účelu (československé delenie z roku 1982):
Sieť staníc na Slovensku.
Slovenský hydrometeorologický ústav (SHMÚ) evidoval k 1. januáru 2008 98 meteorologických staníc. Profesionálnych meteorologických staníc je 20, z toho 6 sa nachádza na letiskách v Bratislave, Košiciach, Poprade, Sliači, Žiline a Piešťanoch a zvyšných 14 v lokalitách Bratislava-Koliba, Nitra-Janíkovce, Hurbanovo, Prievidza, Dudince, Lučenec-Boľkovce, Liesek, Telgárt, Chopok, Štrbské Pleso, Lomnický štít, Stropkov-Tisinec, Kamenica nad Cirochou a Trebišov-Milhostov. V posledných rokoch sa rozširuje najmä sieť automatických meteorologických staníc, ktorých počet v roku 2015 bol 93 a rovnomerne pokrývali celé územie Slovenska. SHMÚ disponoval 3884 pozorovacími objektmi štátnej hydrologickej a meteorologickej siete. Centrálnym pracoviskom pre predpoveď počasia je pracovisko SHMÚ na bratislavskej Kolibe.
Špeciálne poslanie má sieť meteorologických radarov SHMÚ, ktoré sa nachádzajú na Malom Javorníku, Špaňom laze, Kojšovskej a Kubínskej holi.

</doc>
<doc id="334686" url="https://sk.wikipedia.org/wiki?curid=334686" title="Rotácia (geometria)">
Rotácia (geometria)

Rotácia alebo otočenie je:
Rotácia vo dvojrozmernej Euklidovskej rovine okolo začiatku súradnicovej sústavy o uhol formula_1 je daná vzťahmi
formula_2
formula_3.
Čiarkované súradnice formula_4 sú súradnice otočeného bodu, ktorý mal pred otočením súradnice formula_5.
Podobne rotácia v trojrozmernom Euklidovskom priestore o uhol formula_1 okolo osi formula_7 je daná vzťahom
formula_2
formula_3
formula_10
Rotácia okolo bodu, ktorý nemusí byť začiatok súradnicovej sústavy je potom:
formula_11
formula_12
formula_13 a formula_14 sú súradnice stredu otáčania

</doc>
<doc id="334688" url="https://sk.wikipedia.org/wiki?curid=334688" title="Zošit">
Zošit

Zošit môže byť:

</doc>
<doc id="334689" url="https://sk.wikipedia.org/wiki?curid=334689" title="Meteostanica">
Meteostanica



</doc>
<doc id="334690" url="https://sk.wikipedia.org/wiki?curid=334690" title="Zošit (zápisník)">
Zošit (zápisník)

Zošit alebo písanka je zväzok zošitých listov papiera spevnených obálkou, najčastejšie používaný v škole alebo súkromí na ručné zapisovanie poznámok a úloh.
Stránky zošitu sa môžu líšiť formátom ako aj predtlačenou predlohou, napríklad linajkami alebo štvorcovou sieťou, ktorá má pomáhať pri zapisovaní textu alebo kreslení. Existujú aj zošity s čistým papierom, určené napr. na rysovanie v geometrii. Najpoužívanejší formát zošitov je A5 a A4. Obálka zošitov používaných v škole je zvyčajne z papiera pevnejšieho ako vnútorné strany.

</doc>
<doc id="334691" url="https://sk.wikipedia.org/wiki?curid=334691" title="Grék Zorba (film)">
Grék Zorba (film)

Grék Zorba (angl. "Zorba the Greek", gr. "Αλέξης Ζορμπάς (Alexis Zorbas)" je americký film z roku 1964. Film bol nakrútený podľa rovnomenného románu gréckeho spisovateľa Nikosa Kazantzakisa a vychádza zo skutočnej udalosti. Režisérom filmu bol Cyperský Grék Michalis Kakojannis, hudbu zložil Mikis Theodorakis. Film vo vtipnom podaní charakterizuje typickú grécku povahu, ktorú stelesňuje práve Alexis Zorbas.
Dej.
Dej sa začína v prístave Pireus, kde mladý Brit gréckeho pôvodu Basil čaká na loď na ostrov Kréta, kde jeho otec vlastnil baňu, ktorú práve Basil chcel uviesť do prevádzky. Tu stretne Alexisa Zorbu (Anthony Quinn), výrečného a poblázneného pastiera a vojenského veterána, ktorý si naplno vychutnáva radosti života. Po krátkej konverzácii Zorbas presvedčí Basila, aby ho zamestnal, vraj pozná dobre miestne zvyky a bude mu užitočný. Spoločne sa potom vydajú na Krétu. Keď prídu do dediny, v ktorej sa nachádza spomínaná baňa, sú vrelo uvítaní miestnymi vidiečanmi, čo má odzrkadľovať tradičnú krétsku pohostinnosť. Ubytujú sa u zostarnutej a popletenej francúzskej herečky madame Hortenseovej (Lila Kedrova), ktorú Zorba prezýva Bubulina, podľa gréckej kapitánky z vojny za nezávislosť, Laskariny Bubuliny. Basil sa v dedine zamiluje do mladej "Vdovy" (Irene Pappas). Zorbas potom dostane megalomanský nápad, ako získať potrebné drevo do bane. Vyberie sa do lesa, ktorý je majetkom mníchov, opije sa s nimi a presvedčí ich, aby mu dovolili vyrúbať niekoľko stromov. Keďže je les na svahu, Zorbas vymyslí stroj typu lanovky, ktorý by drevá dopravil na rovinu. Celý tento stroj potom chcel zostaviť na základe chabej makety z piesku. Basil mu nato dá peniaze, aby išiel do mesta Chania kúpiť potrebné drôty. Zorbas sa však cestou zatúla a nemysliac na budúcnosť prehýri všetky peniaze na alkohol a prostitútky. Peniaze veselo rozdáva rôznym ľuďom. Zorbas napíše Basilovi, že všetky peniaze premrhal. Nahnevaný Basil potom madam Hortenseovej oznámi, že Zorbas si ju chce vziať za ženu. Potom, čo sa Zorbas vrátil do dediny sa na Basila nahneval, avšak na druhý deň na hnev zabudol a rozhodol sa s madame oženiť. Medzitým Basil strávil s "vdovou" noc, čo sa na druhý deň dedina dozvedela a zvlášť miestny čudák Mimithos (Sotiris Mustakas), ktorý bol do vdovy platonicky zamilovaný. Celá dedina potom vdovu obkľúčila snažiac sa ju ukameňovať za to, že s Basilom strávila noc. To je ukážka tradičnej krétskej vendetty.
Zorbas však Mimithosa odzbrojí a vdovu oslobodí. Potom však k nej priskočí Mimithosov otec a zabije ju nožom.
Následne umiera aj madam Hortenseová na pneumóniu. Po jej smrti si miestne ženy odnesú jej veci.
Zorbas nakoniec zoženie materiál na stavbu lanovky a po istom čase ju dostavia. Celá dedina sa prišla pozrieť na tento zvláštny stroj a vystrojila sa obrovská zábava. Tento prístroj bol ovenčený množstvom gréckych zástav.
Mních na hore potom spustí prvé drevo, ktoré obrovskou rýchlosťou vyletí zo stroja do mora. Keď však spustí ďalšie drevo, celý labilný stroj sa zakníše a z rachotom sa celá stavba zrúti. Tak zároveň stroskotali podnikateľské plány Basila a Zorbu. 
Zorbas prejaví smútok, no Basil si z toho nič nerobí a požiada Zorbu, aby ho naučil tancovať. Zorbas sa zaraduje a spoločne začnú na pláži tancovať Syrtaki a zabudnú na starosti. Tu sa film končí.
Postava Zorbu.
Alexis Zorbas je vymyslená postava Nikosa Kazantzakisa, avšak má skutočnú predlohu. Bol nim baník Grék Jorgis Zorbas, z dediny Katafygi, ktorá leží v kraji Pieria v Macedónii. Zorbas stretol spisovateľa Kazantzakisa, spriatelili sa a spoločne sa vydali za dobrodružstvom do peloponézskej bane. Zorbove príbehy sa stali predlohou pre Kazantzakisovu knihu. 
Postava Alexisa Zorbasa odzrkadľuje typickú grécku mentalitu. Zorbas si život užíva naplno a neustále tancuje, či je veselý alebo smutný, má megalomanské ambície a je presvedčený, že sa mu ich podarí splniť, prípadne ak nie, tak si aspoň zatancuje.
Hudba k filmu.
Hudbu k filmu zložil známy grécky skladateľ Mikis Theodorakis. Išlo o štýl syrtaki (pozri grécka hudba), ktorý vznikol v 60. rokoch z predošlého gréckeho rembetika. Samotný tanec bol vymyslený pre film Zorba a ide o kombináciu ľudových gréckych tancov z Kréty (syrtos) a z Konštantinopolu (chasapiko). Vďaka filmu sa štýl syrtaki a rovnomenný tanec spopularizoval a stal sa charakteristickým pre Grécko, rovnako ako aj dovtedy málo rozšírený strunový nástroj buzuki. Pieseň "Zorba´s dance" zložená Theodorakisom pre tento film sa stala celosvetovo známou.

</doc>
<doc id="334722" url="https://sk.wikipedia.org/wiki?curid=334722" title="Jiří Růžek (fotograf)">
Jiří Růžek (fotograf)

Jiří Růžek (* 29. august 1967, Litoměřice) je český fotograf, venujúci sa prevažne tvorbe umeleckého aktu.
Životopis.
Pochádza z rodiny bez hlbšieho umeleckého zázemia. Do svojich siedmich rokov žil v Litoměřiciach, potom sa jeho rodina presťahovala do neďalekej obce Libochovany, kde žil až do svojich 22 rokov (1989), ako nastúpil základnú povinnú službu v armáde. Tam tiež prežil Nežnú revolúciu. V rokoch 1981-1985 študoval odbor Programovanie a výpočtová technika na Gymnáziu Josefa Jungmanna v Litoměřiciach. Počas štúdia i neskôr hral na basgitare a spieval v mnohých rôznych hudobných skupinách, zameraných na rock, folk, jazz a podobne. Väčšinu jeho hudobného pôsobenia ale pokrývalo hranie po baroch, tanečných zábavách a plesoch. S aktívnym hraním skončil posledný deň roka 2005. V období 1983-1988 študoval odbor Tvorba textu a scenáre na Ľudovom konzervatóriu Praha (dnes Konzervatórium Jaroslava Ježka), medzi jeho vyučujúci patrili Jiří Suchý, Pavel Kopta, Marek Stašek, Dr Ivan Vyskočil, Josef Brukner, Dr Otakar Roubínek, Zdeněk Borovec, Drahoš Čadek a ďalšie.
V roku 1995, vo veku 28 rokov, nasnímal sériu fotografií na CD rockovej skupiny Please Don't Care. V rovnakej dobe požiadal kamarátku Martinu Cyrkvovou, ktorá mala skúsenosti s modelingom, aby mu stála modelom, na ktorom by sa začal učiť fotografovať ženy.
V roku 2004 sa presťahoval do Prahy. Žije s architektkou a fotografkou Ing. arch Ľudmilou Foblovou. 
Dielo.
Najčastejšie býva uvádzaný ako autor čiernobielych aktov, sám sa opisuje ako autor nahých alebo polonahých portrétov. Približne od roku 2006 sú jeho fotografie publikované v českých i zahraničných tlačených alebo internetových médiách a jeho fotografie sú súčasťou súkromných zbierok v rôznych krajinách sveta. V rokoch 2004 - 2005 spolupracoval na niekoľkých sériách bodypaintingu s chorvátskou výtvarníčkou Teou Hatadi. Venuje sa tiež tvorbe anaglyfov. Prvá spoločná výstava bola v roku 2006 v 1. Holešovickej kaviarni v Prahe, prvá samostatná o rok neskôr tamže. V júli 2009 získal za fotografiu s názvom České stredohorie (pripomína miesto, kde sa narodil) hlavnú cenu v súťaži o najlepší akt Akty X, organizované časopisom Reflex. 
Je členom Syndikátu fotografov Českej republiky, Zväzu českých fotografov a Českej federácie fotografických umenia.

</doc>
<doc id="334728" url="https://sk.wikipedia.org/wiki?curid=334728" title="Malé Berezné">
Malé Berezné

Malé Berezné alebo Malý Berezný (, , , ) je obec na Ukrajine v západnej časti Zakarpatskej oblasti vo Veľkobereznianskom rajóne neďaleko slovenských hraníc. Leží na rieke Uh asi 3 kilometre južne od Veľkého Berezného. Žije tu 1597 obyvateľov.
História.
Prvá písomná zmienka o Malom Bereznom pochádza z roku 1427. Od roku 1894 tadiaľ vedie železnica Užhorod–Užok-Ľvov. V rokoch 1919 až 1939 bola obec súčasťou Česko-Slovenska, so Slovenskom ho v súčasnosti spája neďaleký cestný hraničný priechod Malé Berezné-Ubľa.

</doc>
<doc id="334729" url="https://sk.wikipedia.org/wiki?curid=334729" title="Malý Berezný">
Malý Berezný



</doc>
<doc id="334730" url="https://sk.wikipedia.org/wiki?curid=334730" title="Malyj Bereznyj">
Malyj Bereznyj



</doc>
<doc id="334734" url="https://sk.wikipedia.org/wiki?curid=334734" title="Intermediárna hornina">
Intermediárna hornina

Intermediárna hornina je vyvretá hornina, ktorej chemické zloženie odpovedá rozhraniu medzi kyslými (felzickými) a bázickými horninami. Tavenina (magma) odpovedajúceho zloženia je obyčajne označovaná ako "andezitická". Obsahujú 52 až 65 % SiO2. Kremeň ako taký tvorí menej ako 20 % jej minerálov, významné sú tiež živce, hlavne plagioklasy s obsahom anortitovej zložky 10-50 % alebo alkalické živce. Medzi typické intermediárne horniny patrí sopečná hornina andezit, a jej hlbinný ekvivalent diorit. Medzi ďalšie intermediárne horniny patria trachyt a syenit. V diagrame QAPF sú intermediárne horniny zobrazované spolu s bázickými v pravom rohu diagramu pri vrchole P, pretože obsahujú hlavne palgioklasy. V TAS diagrame k nim možno priradiť viacero typov hornín v stĺpci medzi 52 - 65 % SiO2.
Intermediárne horniny vznikajú hlavne v oblastiach vulkanických ostrovných oblúkov. Ich pôvod v tomto prostredí sa dovodzuje od parciálneho tavenia kôry a plášťa nad subdukčnými zónami, kde unikajúce fluidá z ponárajúcej sa platne natavujú svoje nadložie. Takéto magmy sa označujú ako vápenato-alkalické. K vzniku intermediárnych hornín však nedochádza iba vo vulkanických oblúkoch ale aj v iných geotektonických prostrediach mimo okrajov kontinentov, napríklad v stredooceánskych chrbtoch alebo v riftových oblastiach. Usudzuje sa preto, že menšie množstvá magmy intermediárneho zloženia môžu vznikať aj miešaním magmy bazaltového a granitického zloženia; frakčnou kryštalizáciou z minerálov bohatých na železo alebo komplexnými reakciami medzi kryštalizujúcou fázou a koexistujúcou taveninou.

</doc>
<doc id="334736" url="https://sk.wikipedia.org/wiki?curid=334736" title="Intermediárne horniny">
Intermediárne horniny



</doc>
<doc id="334739" url="https://sk.wikipedia.org/wiki?curid=334739" title="Klement I.">
Klement I.



</doc>
<doc id="334740" url="https://sk.wikipedia.org/wiki?curid=334740" title="Aéropole Science Park">
Aéropole Science Park

Aéropole Science Park je belgický podnikateľský inkubátor a vedecký park, nachádzajúci sa v najväčšom meste Valónskeho regiónu a treťom najväčšom meste Belgicka v meste Charleroi. V blízkosti parku sa nachádza letisko Charleroi Brusel-Juh, múzeum výtvarného umenia Musée des beaux-arts Charleroi a múzeum politika a humanistu Julesa Destréeho.
Charakteristika.
V parku sa nachádzajú dva výskumné ústavy:

</doc>
<doc id="334743" url="https://sk.wikipedia.org/wiki?curid=334743" title="MC Erik &amp; Barbara">
MC Erik &amp; Barbara

MC Erik &amp; Barbara je názov dvojčlennej hudobnej skupiny, ktorá pôsobila v druhej polovici deväťdesiatych rokov a produkovala skladby v štýle eurodance a pop.
História.
Skupina bola založená v marci roku 1995, keď už nevystupovali so skupinou Maduar. Skupinu tvorili skladateľ a spevák Erik Aresta a speváčka Barbara Haščáková. V tom istom roku Erik a Barbara podpísali s firmou PolyGram zmluvu na vydanie troch albumov do roku 1997 a vydali prvý spoločný singel „I'm Free“, za ktorým nasledoval singel „U Can't Stop“ a album s rovnakým názvom, ktoré sa stalo bestsellerom v celej Európe.
V marci roku 1996 MC Erik &amp; Barbara vydávajú singel „Save the Jungle“, sprevádzaný videoklipom, situovaným do sci-fi prostredia, v auguste zaznamenávajú veľký úspech s reedíciou albumu "U Can't Stop" v Nemecku, Belgicku, Fínsku a Švajčiarsku. V tom istom roku usporiadajú rozsiahle turné po Európe.
V roku 1997 Erik s Barbarou zaznamenávajú ohromný úspech v Japonsku a nahrávajú videoklipy pre singly „U Can't Stop“, „Summer Nights '95“, „Keď príde láska“, „Save the Jungle“, „Anjel II“, „It's Your Day“, „Dancing Queen“, „Never Gonna“ a „Sen“.
Kvôli nezhodám sa hudobné duo v decembri 1998 rozpadlo. Spolupráca Erika a Barbary upadla a každý sa začal venovať svojim sólovým projektom.
V roku 2010 vydali Erik a Barbara nové CD s názvom "2010", v spoločnosti TRUSTIA, obsahujúce štrnásť songov – sedem novo nahraných najväčších hitov, päť nových skladieb a dva remixy.
Diskografia.
Albumy.
U Can't Stop 96' version (1996).
Bonus tracks

</doc>
<doc id="334745" url="https://sk.wikipedia.org/wiki?curid=334745" title="Hlboké (Zakarpatská oblasť)">
Hlboké (Zakarpatská oblasť)

Hlboké (, ) je dedina v Zakarpatskej oblasti na západnej Ukrajine v Užhorodskom rajóne. Žije tu 577 obyvateľov.
Poloha.
Obec leží približne 10 kilometrov juhovýchodne od Užhorodu neďaleko mesta Seredné.
Dejiny.
Za Rakúsko-uhorskej monarchie bola obec súčasťou Užskej župy, v rokoch 1918–1938 zas patrila do teritória Česko-Slovenskej republiky. V roku 1945 bolo Hlboké aj s celou Zakarpatskou Ukrajinou pripojené k Ukrajinskej SSR.

</doc>
<doc id="334746" url="https://sk.wikipedia.org/wiki?curid=334746" title="Hlyboke">
Hlyboke



</doc>
<doc id="334747" url="https://sk.wikipedia.org/wiki?curid=334747" title="Turie Remety">
Turie Remety

Turie Remety (, ) je dedina v Zakarpatskej oblasti na západnej Ukrajine v Perečínskom rajóne. Žije v nej 3 340 obyvateľov.
Poloha.
Obec leží približne 10 km východne od Perečínu neďaleko slovenskej štátnej hranice.
Dejiny.
Za Rakúsko-Uhorska bola obec súčasťou Užskej župy, v rokoch 19181938 zas patrila do teritória ČSR. V roku 1945 boli Turie Remety aj s celou Zakarpatskou Ukrajinou pripojené k Ukrajinskej SSR.
Podľa štatistiky z roku 1910 v Turích Remetách žilo 2 041 obyvateľov, z toho bolo 1 237 Rusínov, 446 Maďarov a 334 Slovákov.

</doc>
<doc id="334749" url="https://sk.wikipedia.org/wiki?curid=334749" title="Turi Remety">
Turi Remety



</doc>
<doc id="334751" url="https://sk.wikipedia.org/wiki?curid=334751" title="Nemecká Mokrá">
Nemecká Mokrá

Nemecká Mokrá (, ) je dedina v Zakarpatskej oblasti na západnej Ukrajine v Ťačivskom rajóne. Žije tu 540 obyvateľov.
Poloha.
Obec leží v horskej oblasti Východných Karpát, 65 kilometrov severne od Ťačiva, neďaleko obce Usť-Čorna.
História.
Za rakúsko-uhorskej monarchie bola obec súčasťou Marmarošskej župy v Uhorsku, v rokoch 1918–1938 zas patrila do Česko-Slovenskej republiky. V roku 1945 bola "Nemecká Mokrá" aj s celou Zakarpatskou Ukrajinou pripojená k Ukrajinskej SSR a premenovaná na "Komsomoľsk".
Štatistika z roku 1910 vykazovala v Nemeckej Mokrej prevažnú väčšinu nemeckého obyvateľstva. Žilo tu spolu 730 obyvateľov, z toho bolo 28 Rusínov, 47 Maďarov a až 654 Nemcov.

</doc>
<doc id="334753" url="https://sk.wikipedia.org/wiki?curid=334753" title="Komsomoľsk">
Komsomoľsk

Komsomoľsk môže byť:

</doc>
<doc id="334754" url="https://sk.wikipedia.org/wiki?curid=334754" title="Velykyj Byčkiv">
Velykyj Byčkiv



</doc>
<doc id="334755" url="https://sk.wikipedia.org/wiki?curid=334755" title="Solotvyno">
Solotvyno

Solotvyno, v minulosti Slatinské Doly (, , , ) je sídlisko mestského typu v Zakarpatskej oblasti na západnej Ukrajine v Ťačivskom rajóne. Žije tu 8 956 obyvateľov, prevažne Rumuni, Maďaři a Ukrajinci.
Obcou prechádza cesta spájajúca Mukačevo, Rachov a Ivano-Frankivsk; rovnakým smerom vedie i železnica, avšak Solotvyno je konečnou stanicou osobných vlakov z Baťova, pretože nasledujúci úsek prechádza rumunským územím. V januári 2007 bol za účasti prezidentov Viktora Juščenka a Traiana Băsescu po mnohých rokoch otvorený hraničný most cez Tisu, ktorý zjednodušil prístup do miestneho odľahlého regiónu. 
Poloha.
Obec leží na brehu rieky Tisa na rumunskej štátnej hranici. Na opačnej strane rieky leží mesto Marmarošská Sihoť.
Od viedenskej arbitráže v novembri 1938 až do marca 1939 bolo v Slatiských Doloch funkčné letisko odkiaľ štartovali lietadlá na trase Slatinské Doly, Spišská Nová Ves, Bratislava, Praha.
Dejiny.
Prvýkrát sa Solotvyno spomína okolo roku 1360 (pôvodnú obec vypálili Mongoli v roku 1241). V roku 1910 malo mesto 2 330 obyvateľov, z ktorých väčšinu tvorili Maďari. Súčasná populácia je 8 391 (odhad z roku 2022). Za Rakúsko-uhorskej monarchie bola obec súčasťou Marmarošskej župy. V roku 1920 sa mesto stalo súčasťou novovzniknutého Československa, v roku 1939 ho získalo Maďarsko. Mnohí z veľkej židovskej populácie zomreli počas holokaustu. Po druhej svetovej vojne sa Solotvyno stalo súčasťou Ukrajinskej SSR v Sovietskom zväze. 
Mesto je konečnou zastávkou ukrajinského úseku železnice, ktorá vedie z Ľvova do Podkarpatske Rusi. V obci sa nachádza múzeum soľných baníkov.
Soľné bane a slané jazerá.
Obec je známa predovšetkým svojimi rozľahlými soľnými baňami a jazerami. Voda odčerpávaná z hlbokých soľných baní sa zhromažďuje v povrchových jazerách s nasýtenou slanou vodou, okolo ktorých je vybudovaná rekreačná zóna s lunaparkom, reštauráciami a diskotékou. Miestne sanatórium funguje od roku 1968.

</doc>
<doc id="334756" url="https://sk.wikipedia.org/wiki?curid=334756" title="Slatinské Doly">
Slatinské Doly



</doc>
<doc id="334757" url="https://sk.wikipedia.org/wiki?curid=334757" title="Buštín">
Buštín

Buštín alebo tiež Buština, Buštino (, , , , ) je sídlisko mestského typu v Zakarpatskej oblasti na západnej Ukrajine v Ťačivskom rajóne. V roku 2022 malo približne 8444 obyvateľov.
Poloha.
Obec leží na brehu rieky Tisa neďaleko rumunskej štátnej hranice a 10 kilometrov severozápadne od mesta Ťačiv.
Dejiny.
Prvá písomná zmienka o Buštíne pochádza z roku 1336. Za Rakúsko-uhorskej monarchie bol Buštín súčasťou Marmarošskej župy, v rokoch 1918–1938 zas patril do teritória Česko-Slovenskej republiky. Za prvej republiky tu bol obecný notariát, žandárska stanica a poštový úrad. V roku 1944 bol s celou Podkarpatskou Rusou pripojený k Ukrajinskej SSR.
Štatistika z roku 1910 vykazovala v Buštíne prevažnú väčšinu rusínskeho obyvateľstva z celkového počtu 2056.
V roku 1930 žilo v osade 1 042 židovských obyvateľov. V roku 1957 mu bol priznaný štatút sídliska mestského typu.

</doc>
<doc id="334758" url="https://sk.wikipedia.org/wiki?curid=334758" title="Buštyno">
Buštyno



</doc>
<doc id="334760" url="https://sk.wikipedia.org/wiki?curid=334760" title="Guido Fubini">
Guido Fubini

Guido Fubini (* 19. január 1879, Benátky, Taliansko – † 6. jún 1943, New York, USA) bol taliansky matematik. Zaoberal sa predovšetkým rôznymi oblasťami matematickej analýzy, najmä diferenciálnymi rovnicami, funkcionálnou analýzou, komplexnou analýzou, či variačným počtom, ale aj inými oblasťami matematiky, napríklad teóriou grúp, diferenciálnou geometriou, či projektívnou geometriou. Po vypuknutí prvej svetovej vojny sa preorientoval na aplikovanú matematiku, pričom jeho výsledky v tejto oblasti našli využitie pri štúdiu elektrických obvodov, či akustiky.
Je známy predovšetkým vďaka tzv. Fubiniho vete, ktorá hovorí o výpočte viacrozmerných integrálov pomocou viacerých výpočtov jednoduchých integrálov a vďaka Fubiniho-Studyho metrike na projektívnych Hilbertových priestoroch. 

</doc>
<doc id="334765" url="https://sk.wikipedia.org/wiki?curid=334765" title="Aeropole Science Park">
Aeropole Science Park



</doc>
<doc id="334772" url="https://sk.wikipedia.org/wiki?curid=334772" title="Božie muky na Odborárskom námestí">
Božie muky na Odborárskom námestí

Božie muky na Odborárskom námestí sú božie muky na dnešnom Odborárskom námestí v Bratislave.
Ide o malú sakrálnu stavbu postavenú v bližšie neznámom čase. V stredoveku bolo tunajšie miesto voľným predmestským územím, na ktorom sa od polovice 17. storočia usporadúvali výročné trhy s dobytkom. 
Pravdepodobne z tohto obdobia pochádza dnešná stavba božích múk, vysoká osem metrov a stojaca na štvorcovom pôdoryse s rozmermi 1,25 x 1,25 metra. Ako nie je známy čas, kedy božie muky postavili, tak sú neznáme bližšie okolnosti jej vzniku. Pravdepodobne ide o niektorú z vežičiek z niekdajšieho Kostola klarisiek, resp. o sekundárne využitie zvyšku vežičky z roku 1469, ktorá stála pred mestskými hradbami a ktorú v dôsledku tureckého ohrozenia museli obyvatelia mesta zbúrať. Zachránenú a zachovalú časť zrekonštruovali a postavili na tomto mieste.
Vcelku nenápadná, no zaujímavá stavba, postavená navyše na dnes veľmi frekventovanom mieste, je historickou architektonickou pamiatkou zreteľne kontrastujúcou s okolitou modernou zástavbou. Na západnej strane vežičky sa vo výške nachádza malý výklenok so soškou Panny Márie ("Mater Dolorosa", t. j. "Matka trúchliaca") držiacej krížik v pravej ruke. V roku 1999 bola celá pamiatka dôsledne zrekonštruovaná. 

</doc>
<doc id="334774" url="https://sk.wikipedia.org/wiki?curid=334774" title="Ostrý vrch (535,4 m n. m.)">
Ostrý vrch (535,4 m n. m.)

Ostrý vrch () je vrch v Strážovských vrchoch. 
Poloha.
Leží juhozápadne od mesta Dubnica nad Váhom.

</doc>
<doc id="334792" url="https://sk.wikipedia.org/wiki?curid=334792" title="Julian Assange">
Julian Assange

Julian Paul Assange (* 3. júl 1971, Townsville, Queensland, Austrália) je austrálsky programátor, internetový aktivista a publicista. Je známy predovšetkým ako zakladateľ, tlačový hovorca a šéfredaktor internetového portálu WikiLeaks. WikiLeaks sa dostali do medzinárodnej pozornosti v roku 2010, keď zverejnili sériu únikov informácií, medzi ktoré patrili videozáznamy o protiprávnom americkom útoku na Bagdad s vraždami nevinných ľudí a záznamy o vojne v Afganistane (júl 2010), záznamy o vojne v Iraku (október 2010) a Cablegate (únik diplomatických depeší, ktoré americkému ministerstvu zahraničných vecí zaslalo 274 jeho konzulátov zverejnili v novembri 2010).
Po únikoch v roku 2010 začala vláda Spojených štátov trestné stíhanie vo veci WikiLeaks a 30. novembra 2010 bol na Assangea vydaný zatykač. Po takmer siedmich rokoch strávených na ekvádorskom veľvyslanectve v Londýne, kde mu boli poskytli azylovú ochranu, bol v roku 2019 zatknutý a uväznený. V júni 2022 britská vláda odsúhlasila jeho vydanie do USA. Vydaniu sa súdne bránil. Podporovali ho v tom ďalší aktivisti a organizácie vo svete ale aj na Slovensku.
V júni 2024 Assange uzavrel dohodu o vine a treste s americkými prokurátormi, zastupujúcimi vládu USA. Po potvrdení dohody pred súdom na ostrove Saipan bol oslobodený a tým skončila 14 rokov trvajúca súdna odysea proti Assangeovi.
Pred WikiLeaks.
Assange sa narodil ako Julian Paul Hawkins Christine Ann Hawkinsovej (nar. 1951), výtvarnej umelkyni a Johnovi Shiptonovi, ktorý je protivojnový aktivista a architekt. Pár sa rozišiel ešte skôr, ako sa Julian narodil. Keď mal jeden rok, jeho matka sa vydala za Bretta Assangea, herca, s ktorým viedla malú divadelnú spoločnosť a ktorého Julian prijal za svojho otca (a ako priezvisko si vybral Assange). Christine a Brett Assange sa rozviedli okolo roku 1979, keď mal približne 8 rokov. Christine potom 3 roky žila s mužom, ktorého Julian neskôr opísal ako „člena austrálskeho kultu The Family“, ktorý patrili ku hnutiu New Age. Assange žil počas svojho detstva vo viac ako 30 austrálskych mestách. Navštevoval viacero škôl. V tínedžerskom veku sa usadil so svojou matkou a nevlastným bratom v Melbourne. Od roku 1987, veku 16 rokov, sa stal počítačovým hekerom a vystupoval pod menom "Mendax", presťahoval sa k svojej priateľke vo veku 17 rokov.
Pred prácou pre WikiLeaks študoval matematiku a fyziku a pracoval ako počítačový programátor. Do zatknutia žil striedavo vo viacerých krajinách a pre novinárov sa vyjadril, že je neustále na cestách. Pred zatknutím robil nepravidelné verejné vystúpenia, kde hovoril o cenzúre, slobode tlače a investigatívnej publicistike. Získal aj viaceré novinárske ocenenia.
Prenasledovanie a stíhanie Assangea.
Medzinárodná medzivládna organizácia Interpol ho 30. novembra 2010 umiestnila na tzv. červený zoznam hľadaných osôb Interpolu, pretože bol stíhaný vo Švédsku pre podozrenie zo znásilnenia a spáchania ďalšieho trestného činu. Jeho zástancovia však tvrdili, že obvinenia sú vykonštruované a stoja za nimi politické sily, ktoré ho chcú aspoň zdiskreditovať.
Assange sa uchýlil na ekvádorské veľvyslanectvo v Londýne v roku 2012 so zámerom predísť vydaniu do Švédska. Obvinenie už medzičasom vo Švédsku zrušili a prípad zastavili v roku 2017 a 2019. Ekvádor v roku 2012 ponúkol Assangeovi pomoc, čo súviselo aj s vtedajším vzťahom Ekvádoru k Spojeným štátom, ktoré boli pre Assangea najväčšou hrozbou.
Edward Snowden požiadal o ekvádorský azyl 23. júna 2013 ekvádorské ministerstvo zahraničných vecí. Ekvádor sa k jeho žiadosti staval najprv zdržanlivo. 27. júna 2013 však odstúpil od rokovaní o dohode o preferenčnom obchode s USA, aby tak „zmaril vydieranie“ USA vo veci Snowdenovho azylu. Nakoniec však Snowden azyl nedostal a podľa diplomatickej korešpondencie, ktorá unikla a bola zverejnená 28. júna 2013, ekvádorský prezident Rafael Correa zastavil úsilie, ktoré malo pomôcť dostať E. Snowdena z Ruska. Ekvádorský prezident vyhlásil, že dočasný cestovný dokument, vydaný ekvádorským konzulom v Londýne v spolupráci s J. Assangeom, bol vydaný bez potrebnej autorizácie.
Týmto medzi ekvádorskou vládou a Assangeom vzniklo napätie. Po tom, čo mu v roku 2018 udelili občianstvo, po viacerých sporoch s ekvádorskými orgánmi 11. apríli 2019 mu Ekvádor zrušil azyl s odôvodnením: „opakované porušovanie medzinárodných dohôd a denných protokolov“. 11 apríla 2019 bol Assange v Londýne zatknutý britskou políciou. Jeho právnička tvrdila, že ho zatkli na základe žiadosti Spojených štátov. Zatknutie odsúdil aj Snowden. 11. apríla 2019 bol uznaný vinným z porušenia zákona o kauciách a 1. mája 2019 bol v Spojenom kráľovstve odsúdený na 50 týždňov väzenia. Assange sa odvtedy nachádza v mimoriadne prísne stráženej väznici Belmarsh v Londýne. 60 lekárov adresovalo britskej vláde list, v ktorom uvádzajú, že zdravotný stav Juliana Assangea je veľmi vážny a že hrozí, že vo väzení umrie.
Assange počas pobytu na ekvádorskom veľvyslanectve splodil dvoch synov, Gabriela a Maxa. Oznámila to v apríli 2020 jeho vtedajšia partnerka, právnička Stella Morris, s ktorou sa v marci 2022 zosobášili.
Obvinenia a súdy v rokoch 2019 – 2021.
11. apríla 2019 americké ministerstvo spravodlivosti obvinilo Assangea zo sprisahania s Chelseou Manningovou za účelom získania tajných informácií z vládneho počítača. Oznámili to hneď po tom, ako Assangea zatkli v Londýne na základe žiadosti Spojených štátov na jeho vydanie, ako aj na základe obvinení z porušenia podmienok prepustenia na kauciu z roku 2012. Assangea obviňujú z pomoci Manningovej, ktorá poskytla WikiLeaks utajované materiály. Assange jej mal pomôcť pri prelomení hesla, takže Manningová mohla následne preniknúť do počítačov ministerstva obrany.
Vláda Spojených štátov 23. mája 2019 ďalej Assangea obvinila z porušenia zákona o špionáži z roku 1917.
24. februára 2020 sa začalo na súde v Londýne súdne pojednávanie vo veci vydania Juliana Assangea do USA. Súdu predchádzal protest v centre Londýna 22. februára 2020. Za jeho prepustenie protestovali stovky ľudí, mnohí politici, hudobníci a ďalšie celebrity. Protesty sa konali aj vo viac než 40 mestách po celom svete.
Do júna 2019 americké úrady voči Assangeovi vzniesli už 18 obvinení, väčšinu na základe zákona o špionáži. Posledné obvinenia zo sprisahania zameraného na preniknutie do počítačových systémov boli rozšírené dôkazmi o tom, že Assange na tejto trestnej činnosti spolupracoval s hackermi zo skupín LulzSec a Anonymous. V spolupráci s nimi „neoprávnene vstúpil vo vládneho počítačového systému členskej krajiny NATO“. USA stále žiadajú o jeho vydanie z Británie. Súdny proces, v rámci ktorého sa bude rozhodovať o americkej žiadosti, sa mal začať v septembri 2020.
Britský súd v januári 2021 rozhodol, že Assange nebude vydaný do USA, kde čelí obvineniam z porušenia špionážneho zákona a sprisahania s cieľom nabúrať sa do vládnych počítačov, za čo mu hrozí 175-ročné väzenie.
Výzva špeciálneho spravodajcu OSN z novembra 2019.
Špeciálny spravodajca OSN Niels Melzer vo svojej správe z 1. novembra 2019 uvádza, že Julian Assange „má všetky príznaky typické pre dlhodobé vystavenie psychologickému mučeniu“. Táto skutočnosť odporuje medzinárodnému právu. V správe ďalej uvádza: „Napriek zdravotnej naliehavosti mojej výzvy a závažnosti porušenia ustanovení, UK neprijalo žiadne opatrenia na vyšetrovanie, prevenciu a nápravu, ktoré požaduje medzinárodné právo“. Ďalej píše: „V krátkej reakcii zaslanej takmer päť mesiacov po mojej návšteve vláda Spojeného kráľovstva jednoznačne odmietla moje zistenia bez toho, aby naznačila akúkoľvek ochotu zvážiť moje odporúčania, nieto ich implementovať, alebo dokonca poskytnúť požadované dodatočné informácie“. V správe tiež spomína že: „Je naďalej zadržiavaný v represívnych podmienkach izolácie a dozoru, čo nie je opodstatnené jeho dôvodom väzby.“
Špeciálny spravodajca OSN v správe píše tiež o tom, že Julian Assange nemá riadny prístup k právnemu zástupcovi a dokumentom, čím je vážne oslabené jeho najzákladnejšie právo na prípravu obhajoby.
V správe ďalej píše: „Očividná a trvalá svojvoľnosť, ktorú v tomto prípade preukázalo súdnictvo aj vláda, naznačuje alarmujúce odchýlenie sa od záväzku Spojeného kráľovstva v oblasti ľudských práv a zásad právneho štátu. Toto je znepokojivý príklad, ktorý ešte viac posilňuje nedávne odmietnutie vlády viesť dlho očakávané súdne vyšetrovanie týkajúce sa účasti Britov na programe mučenia a vydávania osôb CIA.“ [...] „Podľa môjho názoru tento prípad nikdy nebol o vine alebo nevine pána Assangea, ale o tom, že ho nútia zaplatiť cenu za odhalenie vážneho vládneho previnenia vrátane údajných vojnových zločinov a korupcie. Ak Spojené kráľovstvo neodkladne nezmení kurz a nezmení svoju neľudskú pozíciu, pokračujúce vystavenie pána Assangea svojvoľnosti a zneužívaniu môže mať onedlho cenu ľudského života.“
Niels Melzer vo svojej urgentnej výzve vláde UK dôrazne odporúča, aby zakázala vydanie Juliana Assangea do USA, aby bol okamžite prepustený a aby mu bolo umožnené zotaviť sa zo zdravotných problémov a obnoviť jeho osobný a profesionálny život.
Priznanie a koniec stíhania v roku 2024.
V roku 2022 Assangeovi umožnilo rozhodnutie súdu v Londýne z 24. januára 2022 odvolať sa na britskom najvyššom súde voči rozhodnutiu o jeho vydaní do Spojených štátov.
Za oslobodenie z obvinení urobil pre Juliana najviac jeho biologický otec John Shipton. Tomu sa podarilo nahovoriť minimálne dvoch členov austrálskeho parlamentu aby za neho lobbovali. Keď v júni 2024 Assange uzavrel dohodu o vine a treste s americkými prokurátormi, zastupujúcimi vládu USA a jeho obhajkyňa dokonca ďakovala austrálskemu premiérovi Anthony Albanesemu, ktorý pracoval v jeho prospech za kulisami.
Dohoda spočívala v tom, že Assange uzná svoju vinu (prizná sa k sprisahania za účelom získania a zverejnenia tajných dokumentov americkej národnej obrany podľa zákona o špionáži) a tým sa vyhne ďalšiemu potenciálnemu uväzneniu. Podľa podmienok dohody budú prokurátori ministerstva spravodlivosti žiadať trest v dĺžke, ktorý si už odsedel v britskom väzení, čo by umožnilo jeho okamžité prepustenie. Assange zase prikáže WikiLeaks, aby zničili informácie poskytnuté Manningovou, čo potom potvrdí osobne.
Bolo dohodnuté, že súd sa uskutoční na ostrove Saipan, ktorý je súčasťou  zámorských území Spojených štátov v súostroví Mariány v západnej časti Tichého oceánu. Saipan je vzdialený viac ako 6400 kilometrov od ostrova Havaj, teda asi 8400 kilometrov od západného pobrežia USA. Sudkyňa  "Ramona Villagomez Manglona" vyhlásila, že prijme podmienky dohody o vine a treste uzavretej medzi Assangeom a americkou vládou. Assange bol vyzvaný, aby sa pred ňu postavil a vypočul si svoj trest. Po tom, čo mu prečítala text dohody a Assange potvrdil, že porozumel sudkyňa povedala: "Po tomto vyhlásení budete môcť vyjsť z tejto súdnej siene ako slobodný človek. Dúfam, že mier bude obnovený.“ Týmto skončila 14 rokov trvajúca dráma proti Assangeovi (z ktorých strávil 5 vo väzbe). Assange potom objímal svojich právnikov, podával ruky tým a podpisoval sa podporovateľom a začal slziť. Zo Saipanu odletel do Canberry v Austrálii.
Podpora slovenských mimovládnych organizácií.
Petíciu za prepustenie Juliana Assangea podpísalo viac než 5 000 ľudí. Aktivisti tiež požiadali o stretnutie so zástupcami Britského veľvyslanectva, ktorí sa s nimi odmietli stretnúť napriek tomu, že o stretnutie požiadali vopred písomne.
Opačné reakcie politikov.
Niektorí americkí politici otvorene vyzývajú k dolapeniu, súdeniu alebo dokonca poprave Juliana Assangea. Poradca kanadského premiéra Tom Flanagan vyhlásil, že „si zaslúži smrť“ a že by na neho mal byť spáchaný letecký atentát (neskôr vyhlásil, že svoj „pochabý“ komentár ľutuje). Neúspešná viceprezidenstká kandidátka Sarah Palinová volá po tom, že „by mal byť stíhaný ako teroristi (vodcovia Talibanu alebo Al-Káidy)“ a domnieva sa, že je „protiamerický“. Jej stranícky kolega a prezidentský kandidát z minulých volieb, Mike Huckabee, sa tiež vyslovil za smrť Assangea ako aj človeka „zodpovedného za únik diplomatických depeší“ – tento skutok označil za vlastizradu a povedal, že „čokoľvek menej ako poprava by bolo príliš vľúdnym trestom“.

</doc>
<doc id="334799" url="https://sk.wikipedia.org/wiki?curid=334799" title="Nathan Jacobson">
Nathan Jacobson

Nathan Jacobson (* 5. október 1910, Varšava, Poľsko – † 5. december 1999, Hamden, Connecticut, USA) bol americký matematik. Je známy predovšetkým vďaka práci v oblasti algebry a ako autor viacerých známych odborných kníh.

</doc>
<doc id="334808" url="https://sk.wikipedia.org/wiki?curid=334808" title="Zemiakové lupienky">
Zemiakové lupienky

Zemiakové lupienky alebo hovorovo čipsy sú potravina vyrábaná z na jemno narezaných zemiakov, ktoré sú upečené dochrumkava na oleji. Obyčajne sa podávajú solené ale výnimkou nie sú ani pikantné (paprikové), slaninové, smotanové, či iné príchute.
Za miesto pôvodu je považované Saratoga Springs v americkom štáte New York. Prvé priemyselne produkované zemiakové lupienky sa objavili v USA začiatkom 20. storočia. Pôvodne boli balené v papieri alebo plechovkách. Dnes sú pre dlhšiu trvácnosť produktu balené v plastových vreckách s dusíkovou atmosférou.
Zdravie.
Zemiakové lupienky sú považované za nezdravé kvôli vysokému obsahu tukov. Ich častá konzumácia môže mať podiel na zvýšení hladiny cholesterolu.

</doc>
<doc id="334814" url="https://sk.wikipedia.org/wiki?curid=334814" title="The Spider’s Lullabye">
The Spider’s Lullabye

The Spider's Lullabye je šiesty radový album dánskej heavy metalovej skupiny King Diamond. Rovnako ako debut "Fatal Portrait", ani tento album nie je úplne konceptuálny.
Album bol napísaný ešte krátko po vydaní albumu "The Eye", avšak nebol nahratý až do roku 1995 (jednou z príčin bolo aj obnovenie Mercyful Fate). S výnimkou Kinga a Andyho hrá na albume úplne nová zostava.
Príbeh.
Prvé skladby sú úplne nezávislé a každá hovorí samostatný príbeh. Väčší koncept tvoria posledné 4 skladby. Hovoria príbeh o mužovi menom Harry, ktorý trpí arachnofóbou. Rozhodne sa nájsť doktora, ktorý ho môže vyliečiť. Cez inzerát v novinách sa skontaktuje s doktorom Eastmannom. V skladbe "Room 17" sa ukáže, čo je Eastmann zač. Harryho liečba je v skutočnosti uhryznutie pavúkom. Keď sa na to Harry sťažuje, Eastmann ho nevníma. Harryho nájdu o niečo neskôr mŕtveho (zomrel na infarkt zo strachu), je z neho len kosť a koža. Pavúci si začnú robiť pavučiny v jeho očných jamkách.
Zoznam skladieb.
Autorom všetkých textov je King Diamond, hudbu zložil King Diamond, okrem uvedených.

</doc>
<doc id="334817" url="https://sk.wikipedia.org/wiki?curid=334817" title="Julian Paul Assange">
Julian Paul Assange



</doc>
<doc id="334822" url="https://sk.wikipedia.org/wiki?curid=334822" title="The Beginning">
The Beginning

The Beginning je šiesty štúdiový album americkej hip-hopovej skupiny The Black Eyed Peas. Album bol vydaný 26. novembra 2010 cez vydavateľstvo Universal Music Group. Hlavný singel „The Time (Dirty Bit)“ bol vydaný dňa 9. novembra 2010. Druhý singel „Just Can’t Get Enough“ bol vydaný dňa 18. februára 2011. Tretí singel „Don’t Stop the Party“ bol vydaný dňa 10. mája 2011. Album dosiahol 6. miesto v rebríčku Billboard 200 a v prvom týždni sa predalo v USA 119,000 kópií.
Vznik albumu.
6. júna 2010 skupina potvrdila že robia na novom albume v interview pre "The Big Issue". Album bol popísaný ako pokračovanie albumu "The E.N.D.". will.i.am oznámil o novom albume, ktorý "symbolizuje rast, nové začiatky, a začína úplne nový pohľad," bude niesť názov The Beginning a bude vydaný 30. novembra 2010. Album bol oficiálne oznámený v tlačovej správe 26. októbra 2010.

</doc>
<doc id="334823" url="https://sk.wikipedia.org/wiki?curid=334823" title="Vedecký park">
Vedecký park

Vedecký park alebo vedeckotechnický park je oblasť s komplexom budov venovaná vedeckému výskumu na obchodnej úrovni a podnikateľská infraštruktúra prispievajúca k rastu ekonomickej úrovne regiónu prostredníctvom podpory rozvoja a rastu firiem so zaujímavým nápadom a zameraním. Existuje mnoho približných synoným pre termín "vedecký park", napríklad výskumný park, technologický park, Technopolis alebo biomedicínsky park. Vhodný termín závisí od typu vedy a výskumu, do ktorého sú zapojené subjekty parku. Parky bývajú prepojené alebo prevádzkované s vedeckými inštitúciami vyššieho vzdelávania (vysoké školy a univerzity). Dochádza k rýchlemu prenosu informácií z výskumných pracovísk do firmy.

</doc>
<doc id="334824" url="https://sk.wikipedia.org/wiki?curid=334824" title="Vedeckotechnický park">
Vedeckotechnický park



</doc>
<doc id="334825" url="https://sk.wikipedia.org/wiki?curid=334825" title="Výskumný park">
Výskumný park



</doc>
<doc id="334826" url="https://sk.wikipedia.org/wiki?curid=334826" title="Technologický park">
Technologický park



</doc>
<doc id="334827" url="https://sk.wikipedia.org/wiki?curid=334827" title="Biomedicínsky park">
Biomedicínsky park



</doc>
<doc id="334828" url="https://sk.wikipedia.org/wiki?curid=334828" title="Technopolis">
Technopolis



</doc>
<doc id="334829" url="https://sk.wikipedia.org/wiki?curid=334829" title="Vedecko-technologický park">
Vedecko-technologický park



</doc>
<doc id="334830" url="https://sk.wikipedia.org/wiki?curid=334830" title="Donatien Alphonse François de Sade">
Donatien Alphonse François de Sade

Donatien Alphonse François, markíz de Sade (* 2. jún 1740, Paríž, Francúzsko – † 2. december 1814, Charenton-le-Pont) bol francúzsky šľachtic, autor radu erotických a sčasti filozofických kníh. Z jeho mena bol odvodený pojem sadizmus. Bol predchodcom Baudelaira, Lautréamonta, surrealistov a ďalších prozaikov, ktorí hľadali inšpiráciu v psychopatológii.
Životopis.
Mladosť a vzdelanie.
De Sade sa narodil 2. júna 1740 na Hôtel de Condé v Paríži Jean Baptiste François Josephovi, kniežaťu de Sade a Marie Eléonore de Maillé de Carman, vzdialenej sesternici a dvornej dáme princeznej z Condé. Bol jediným preživším dieťaťom jeho rodičov. O jeho vzdelanie sa postaral jeho strýko, opát de Sade. V detstve prišiel o otca, ktorý opustil rodinu a tak sa de Sadova matka rozhodla vstúpiť do kláštora. Vychovali ho slúžky, ktoré neboli najdôslednejšie, a kvôli nim mu prešli mnohé vrtochy. Tak sa z neho stalo rebelujúce a rozmaznané dieťa. 
Pochádzal zo starého, juhofrancúzskeho šľachtického rodu. Bol promovaný v hodnosti druhého poručíka Kráľovskej pešej gardy. Zúčastnil sa sedemročnej vojny, ale hneď po jej skončení z vojenských služieb odišiel. Počas svojho života často väznený, vystriedal cely vo väzeniach na zámku vo Vincennes, v Bastile (odtiaľ bol transportovaný do blázinca dňa 2. júla 1789, dvanásť dní pred jej dobytím vzbúrenými Parížanmi) a napokon v blázinci v obci Charenton. Väčšina jeho diel vznikla vo väzení. V čase jeho neprítomnosti bol vo Francúzsku odsúdený na trest smrti. Zomrel v blázinci v Charentone.

</doc>
<doc id="334831" url="https://sk.wikipedia.org/wiki?curid=334831" title="Lawrence Klein">
Lawrence Klein

Lawrence Robert Klein (* 14. september 1920, Omaha, Nebraska, USA – † 20. október 2013, Gladwyne, Pensylvánia) bol americký ekonóm a nositeľ Nobelovej ceny za ekonómiu.
Životopis.
Narodil v Omahe, v štáte Nebraska, rovnako ako jeho starší brat a mladšia sestra. Navštevoval verejnú školu v Omahe, kde získal základy z matematiky, angličtiny, cudzích jazykov a histórie. 
Skúsenosti z dospievania počas Veľkej hospodárskej krízy mali hlboký vplyv na jeho intelektuálnu a profesionálnu kariéru. Vysokoškolský život mu dal základ pre pochopenie tejto skúsenosti a rozvíjať tak určité analytické zručnosti pre riešenie dôležitých ekonomických aspektov tejto éry. Ďalšie dva kroky v jeho vzdelávaní a kariérneho rozvoja však boli zásadné. Študoval na MIT pod významným ekonómom Paulom Samuelsonom. Po dokončení jeho diplomovej práce bolo ďalším dôležitým krokom pripojenie sa k ekonomickému tímu na Univerzite Cowles Commission v Chicagu. V Chicagu sa pohyboval medzi osobnosťami ako: Trygve Haavelmo, Tjalling Koopmans, Theodore Anderson, Leonid Hurwicz, Herman Rubin, Kenneth Arrow, Don Patinkin, Herman Chernoff, Herbert Simon a ostatnými. Na univerzite sa zoznámil a vzal si Soniu Adelsonovú, jeho druhú manželku. Leto roku 1947 strávil v Ottawe, kde sa zúčastnil stavať prvý z radov ekonometrických modelov pre kanadskú vládu. Keď sa vrátil do USA na jeseň 1948, pridal sa k personálu Národného úradu pre ekonomický výskum na pozvanie Arthura Burnsa na post doktorský grant.
V roku 1980 získal Nobelovú cenu za konštrukciu ekonomických kojunkturálnych modelov a ich použitie pri analýzach hospodárskej politiky.

</doc>
<doc id="334832" url="https://sk.wikipedia.org/wiki?curid=334832" title="George Joseph Stigler">
George Joseph Stigler



</doc>
<doc id="334840" url="https://sk.wikipedia.org/wiki?curid=334840" title="Meißen">
Meißen

Meißen ([majsn], hornolužicky "Mišno", ) je mesto v nemeckej spolkovej krajine Sasko, rozkladajúce sa na rieke Labe, severozápadne od Drážďan. Je centrom krajinského okresu "Meißen", ktorý spadá pod správny okres "Drážďany". 
V stredoveku bol metropolou Meißenského markgrófstva. Mesto je preslávené svetoznámym meißenským porcelánom.
Meißen sa preslávil aj vďaka králičiemu plemenu "meißenského baran"a, ktoré bolo v oblasti Meißenu vyšľachtené.

</doc>
<doc id="334863" url="https://sk.wikipedia.org/wiki?curid=334863" title="Wikileaks">
Wikileaks



</doc>
<doc id="334865" url="https://sk.wikipedia.org/wiki?curid=334865" title="Maverick Meerkat">
Maverick Meerkat



</doc>
<doc id="334866" url="https://sk.wikipedia.org/wiki?curid=334866" title="Natty Narwhal">
Natty Narwhal



</doc>
<doc id="334875" url="https://sk.wikipedia.org/wiki?curid=334875" title="Operácia Watchtower">
Operácia Watchtower



</doc>
<doc id="334889" url="https://sk.wikipedia.org/wiki?curid=334889" title="Gymnázium Jána Papánka">
Gymnázium Jána Papánka

Gymnázium Jána Papánka je štvorročné, päťročné a osemročné gymnázium v Bratislave zamerané na cudzie jazyky. Pomenované je podľa Jána Papánka, slovenského diplomata a právnika. Gymnázium Jána Papánka je pridruženou školou UNESCO.

</doc>
<doc id="334891" url="https://sk.wikipedia.org/wiki?curid=334891" title="Aneuploidia">
Aneuploidia



</doc>
<doc id="334892" url="https://sk.wikipedia.org/wiki?curid=334892" title="Trofim Denisovič Lysenko">
Trofim Denisovič Lysenko

Trofim Denisovič Lysenko (, * 29. september 1898, Karlivka, Rusko – † 20. november 1976, Moskva, ZSSR) bol sovietsky agronóm považovaný za významného predstaviteľa tzv. mičurinovej agronómie, popredný biológ počas Stalinovej éry. Známy sa stal kvôli zavádzaniu nevedeckých metód v biológii a poľnohospodárstve.
Odmietal mendelovskú genetiku, ktorú sa pokúšal nahradiť teóriami hybridizácie ruského šľachtiteľa I.V. Mičurina. Napriek tomu, že bol Lysenko bezpartajný, podarilo sa mu vďaka dobrým kontaktom s politickými špičkami presadzovať svoje teórie ako jediné správne a viesť štvavú kampaň proti svojim oponentom z radov biológov. Jeho snahy o zvýšenie produkcie poľnohospodárskych výnosov si vyslúžili pozornosť a podporu Stalina, najmä po hladomoroch v 30. rokoch a poklese produktivity sovietskeho poľnohospodárstva, ktorý nasledoval po násilnej kolektivizácii.
V roku 1940 sa stal riaditeľom Ústavu genetiky Sovietskej akadémie vied, čím dosiahol vrchol svojej moci. Presadzoval anti-mendelovské doktríny a výrazne tým ovplyvnil sovietsky vzdelávací systém. V roku 1948 znamenal nesúhlas s Lysenkovou teóriou prostredím získanej dedičnosti politické prenasledovanie, stratu miesta vo vedeckom pracovisku alebo dokonca väzenie. Viacerí vedeckí oponenti Lysenka zahynuli vo väzeniach NKVD. Lysenkove práce boli v Sovietskom zväze oficiálne odsúdené v roku 1964 a v roku 1965 bol odvolaný z funkcie riaditeľa Ústavu genetiky. Napriek následnému návratu k mendelovskej genetike a klasickej vede krajina v tomto odvetví vedy stratila krok s vývojom vo svete.
Lysenko ako agronóm propagoval viacero postupov, ako jarovizáciu, letnú výsadbu zemiakov. Väčšina jeho metodík bola kritizovaná vedcami ako boli P.N. Konstantinov, A.A. Ľubiščev, P.I. Lisicyn a ďalší. Okrem kritiky jeho poľnohospodárskej metodiky, väčšina vedeckej obce odsudzovala aj jeho odmietanie medzinárodnej vedy a poľnohospodárskej praxe. Niektoré metodiky ako napr. boj s ochoreniami cukrovej repy, ktoré už dávno pred Lysenkom zaviedol maďarský entomológ Jablonovsky, boli považované za zastarané. Presadzoval nevedeckú teóriu štadiálneho vývoja rastlín. Podporoval tiež teóriu O.B. Lepešinskej o vzniku buniek z bezštruktúrnej živej hmoty, neskôr preukázateľne považovanú za pavedu.

</doc>
<doc id="334894" url="https://sk.wikipedia.org/wiki?curid=334894" title="Trofim Lysenko">
Trofim Lysenko



</doc>
<doc id="334899" url="https://sk.wikipedia.org/wiki?curid=334899" title="Majstrovstvá sveta vo futbale 2018">
Majstrovstvá sveta vo futbale 2018

Majstrovstvá sveta vo futbale 2018 boli dvadsiate prvé majstrovstvá sveta vo futbale. Konali sa od 14. júna do 15. júla 2018 v Rusku, po tom čo vyhrala hlasovanie na usporiadateľskú krajinu v decembri 2010. Boli to prvé Majstrovstvá sveta v Európe od roku 2006 v Nemecku; všetky okrem jedného štadiónu boli na európskej časti Ruska, na západ od pohoria Ural, aby bolo cestovanie zvládnuteľné. Majstrami sveta sa na rok 2018 stali futbalisti reprezentujúci Francúzsko, ktorí vo finále porazili Chorvátsko 4:2. 
Základné skupiny.
Skupina A
Skupina B
Skupina C
Skupina D
Skupina E
Skupina F
Skupina G
Skupina H

</doc>
<doc id="334900" url="https://sk.wikipedia.org/wiki?curid=334900" title="Majstrovstvá sveta vo futbale 2022">
Majstrovstvá sveta vo futbale 2022

Majstrovstvá sveta vo futbale 2022 (arabsky: 2022 كأس العالم لكرة القدم, "Ka's'ālam al-li-kura al-qadam 2022") boli 22. majstrovstvá sveta, ktoré sa konajú raz za štyri roky. Bol to medzinárodný futbalový turnaj mužských národných tímov, ktoré sú členmi federácie FIFA. Konali sa v Katare od 20. novembra do 18. decembra 2022 a boli to vôbec prvé majstrovstvá sveta v arabskom svete a prvé v krajine s moslimskou väčšinou. Po turnaji v Južnej Kórei a Japonsku v roku 2002 ide o druhé majstrovstvá sveta, ktoré sa konajú čisto v Ázii. Turnaj je navyše posledným, do ktorého sa zapojilo 32 tímov, s nárastom na 48 tímov naplánovaných na ročník 2026 v USA, Mexiku a Kanade. Úradujúcim šampiónom majstrovstiev sveta je Francúzsko.
Kvôli katarským letným horúčavám sa tieto majstrovstvá sveta konali od konca novembra do polovice decembra, čo z nich robí prvý ročník, ktorý sa nekoná v máji, júni alebo júli. Hrali sa v skrátenom časovom rámci, trvali 28 dní.
Boli vznesené obvinenia z korupcie, týkajúce sa toho, ako Katar získal právo organizovať toto podujatie. Interné vyšetrovanie a správa FIFA zbavili Katar akýchkoľvek obvinení, hlavný vyšetrovateľ Michael J. Garcia však správu FIFA o jeho vyšetrovaní označil za „vecne neúplnú a chybnú“. Dňa 27. mája 2015 začali švajčiarski federálni prokurátori vyšetrovanie korupcie a prania špinavých peňazí spojené s udeľovaním majstrovstiev sveta 2018 a 2022. 
Katar okrem toho čelí silnej kritike kvôli zaobchádzaniu so zahraničnými pracovníkmi, zapojenými do prípravy na majstrovstvá sveta. Amnesty International sa odvoláva na „nútené práce“ a uvádza, že stovky alebo tisíce migrujúcich pracovníkov zomreli v dôsledku porušenia ľudských práv, neopatrných a nehumánnych pracovných podmienkach, napriek tomu, že v roku 2014 boli vypracované normy, týkajúce sa dobrých životných podmienok pracovníkov.
Hlasovanie o dejisku.
O usporiadanie majstrovstiev sa uchádzalo 5 krajín -- Austrália, Japonsko, Katar, Kórejská republika a Spojené štáty americké. Pred voľbami svoje kandidatúry stiahlo Mexiko a Indonézania. 2. decembra 2010 hlasovalo dvadsaťdva členov výkonného výboru FIFA v Zürichu o usporiadateľovi. Po štyroch kolách vyhral Katar so 14 hlasmi nad USA, ktoré získali len 8 hlasov.
Víťazstvo Kataru bolo jedným z najväčších prekvapení pri voľbách dejiska futbalových šampionátov. Neskôr sa preukázalo, že niektorí členovia výkonného výboru FIFA boli podplácaní Katarom.
Účastníci finálového turnaja.
Usporiadateľ:
Európa:
Severná a Stredná Amerika a Karibik:
Južná Amerika:
Afrika:
Ázia:
Medzikonfederačné play-off:
Štadióny.
Tohtoročné majstrovstvá sa konajú na ôsmich štadiónoch, čo je najmenej od Majstrovstiev sveta 1978 v Argentíne.
Play - off.
Pavúk.
"Legenda pavúka"
"PR - Zápas skončil po penaltovom rozstrele"
Konečné poradie.
""
""
""
""

</doc>
<doc id="334903" url="https://sk.wikipedia.org/wiki?curid=334903" title="Silicon Oasis">
Silicon Oasis



</doc>
<doc id="334906" url="https://sk.wikipedia.org/wiki?curid=334906" title="Ventil">
Ventil

Ventil môže byť: 

</doc>
<doc id="334907" url="https://sk.wikipedia.org/wiki?curid=334907" title="Mount &amp; Blade">
Mount &amp; Blade

Mount&amp;Blade je stredoveké akčné RPG pre platformu Microsoft Windows, vyvinuté tureckým štúdiom TaleWorlds a vydané švédskou spoločnosťou Paradox Interactive. Krabicová verzia hry bola vydaná 16. septembra 2008 v Severnej Amerike a 19. septembra 2008 v Európe. 
Mount&amp;Blade bolo hráčmi prijaté vcelku pozitívne. Recenzenti chválili inovatívny bojový systém, komplexný systém skúseností postavy a obrovskú moderskú komunitu, ale kritizovali opakujúce sa úlohy, dialógy, lokácie a nízku úroveň grafického spracovania. 
Pokračovanie, "Mount&amp;Blade Warband", bolo vydané 10. marca 2010 a "Mount&amp;Blade: With Fire &amp; Sword", datadisk na motívy historického románu "Ohňom a mečom", bolo vydané v máji 2011 a dalšie pokračovanie Mount &amp; Blade II: Bannerlord vyšlo v roku 2020 . 
Priebeh hry.
Mount &amp; Blade je akčná hra pre jedného hráča bez fantasy prvkov, ktorá sa odohráva vo fíktívnej stredovekej krajine Calradia. Hra nemá dej - tzv. sandbox. Hráč sa môže pripojiť k jednej z piatich frakcií, bojovať ako žoldnier, prijať úlohu zločinca, stať sa obchodníkom alebo bojovať za samého seba.
Hra sa začína tvorbou postavy. Hráč si zvolí pohlavie a rysy tváre, potom odpovedá na otázky týkajúce sa minulosti postavy. Vybrané odpovede vplývajú na začiatočné vlastnosti a schopnosti postavy.
Cestovanie a interakcia s inými postavami sa vykonáva kliknutím na požadované miesto (hrad, mesto, dedina atď). Pri stretnutí s nepriateľskými družinami sa hráč môže pokúsiť vyhnúť sa konfliktu alebo sa môže s nimi bojovať. V Mount &amp; Blade sa každej bitke pripisuje vehlas podľa počtu členov a sily družiny. Ak hráč vyhrá v bitke, získa vehlas. S veľkým vehlasom hráč dosahuje vyššie postavenie v hre a môže dostať ponuku stať sa vazalom. Hráč, ktorý sa stane vazalom, dostane kontrolu nad určitým lénom, ktoré môže spravovať a vyberať dane. Po splnení úloh alebo po víťazstve v súboji hráč získava skúsenosti, ktoré môže investovať do vlastností, schopností postavy alebo do zručnosti v zbraní. Zručnosti v zbraniach môžu byť takisto zlepšené zabíjaním nepriateľov danou zbraňou.
Bojový systém.
Vo svete Mount&amp;Blade sa bitky môžu odohrať na štyroch rôznych miestach :v otvorenej krajine počas stretnutia dvoch alebo viacerych nepriateľských družín, na turnaji, počas obliehania pevnosti,ktorú môže hráč brániť alebo na ňu zaútočiť, alebo v usadlostiach po určitej udalosti (napr. v dedine vládnu banditi a hráč ju chce oslobodiť, hráč sa chce vplížiť do nepriateľského mesta, ale strážci ho chytia, hrač je prepadnutý, dedinčenia podniknú vzburu, keď hráč vyberá dane alebo drancuje dedinu). Počet členov každej družiny sa určuje v závislosti na schopnosti "vodcovstvo" a vehlase vodcu družiny. V bitkách sa dá bojovať dvoma spôsobmi: peši alebo na koni. Hráč seká zbraňou podľa toho, akým smerom hýbe myšou, pokiaľ nemá v nastaveniach zapnutú možnosť automatický útok. Pomocou myši sa zo zbrane taktiež strieľa.
Mount&amp;Blade : Warband.
Je samostatne spustiteľný datadisk, v ktorom je pridaná nová frakcia Saranidský sultanát a mnoho ďalších vecí.Hlavnou výhodou je, že hru je možné hrať aj cez internet.

</doc>
<doc id="334908" url="https://sk.wikipedia.org/wiki?curid=334908" title="Ventil (pneumatika)">
Ventil (pneumatika)

Ventil pneumatiky je súčasť pneumatiky, ktorá umožňuje manipuláciu s jej náplňou. Je súčasť duše alebo samostatný pri bezdušových pneumatikách. Je vyrobený z kovu. Plní nasledovné funkcie:

</doc>
<doc id="334909" url="https://sk.wikipedia.org/wiki?curid=334909" title="Levočský dom">
Levočský dom

Levočský dom je neskorogotická stavba obytného domu v Košiciach, pochádzajúca z 15. storočia, ktorá sa nachádza na nároží Hlavnej a Univerzitnej ulice. 
Dvojpodlažný dom s výrazným arkierom na kamenných konzolách nad vchodom, priečelím situovaný do najvýznamnejšej mestskej ulice, je najstarším a dodnes nepretržite fungujúcim hostincom na Slovensku a jednou z najstarších budov svojho druhu v Európe.
Zaujímavo vyznieva história ako dom prišiel k svojmu terajšiemu pomenovaniu. Pôvodne, krátko po svojom vzniku, patril košickému rodákovi, kráľovskému kancelárovi a neskoršiemu ostrihomskému arcibiskupovi Jurajovi Satmárimu. Ďalším vlastníkom domu bol komorský gróf a uhorský palatín Alexius Turzo, ktorý ho v roku 1542, rok pred svojou smrťou, odkázal rodnej Levoči (odtiaľ nesie dom svoje pomenovanie). Odvtedy sa v ňom ubytovávali levočskí kupci, ktorí na svojich obchodných cestách zavítali do Košíc. 
V roku 1569 dom odkúpilo mesto Košice, ktoré zachovalo jeho dovtedajšie využitie, no ako ubytovací hostinec už slúžil všetkým. Postupne si vybudoval pomerne významné postavenie vďaka úrovni poskytovaných služieb, takže sa stal vyhľadávaným i medzi príslušníkmi vyššej spoločnosti (napr. v marci 1626 sa v ňom konala sobášna hostina sedmohradského kniežaťa Gabriela Betlena, vtedajšieho pána mesta, s Katarínou Brandenburskou).
Úplne odlišné využitie mal dom v polovici 17. storočia. V roku 1640 v ňom totiž rád jezuitov zriadil lekáreň, ktorá, podľa dobových dokumentov, svojou odbornou úrovňou patrila medzi najslávnejšie v celom Uhorsku. 
Neskoršie obdobia priniesli domu množstvo stavebných úprav a prestavieb, z ktorých jednou z najvýznamnejších bola v 17. storočí prístavba renesančnej arkády vo dvore. Dodnes dom zaujme viacerými renesančnými a gotickými architektonickými prvkami.

</doc>
<doc id="334910" url="https://sk.wikipedia.org/wiki?curid=334910" title="David Kraus">
David Kraus

David Kraus (* 13. február 1980, Praha) je český spevák, skladateľ, textár a herec, syn moderátora a herca Jana Krausa a herečky a výtvarníčky Jany Krausovej. Do povedomia sa dostal humorným hitom „Zuzana“, tiež však prostredníctvom hudobných vstupov v talkshow svojho otca, pod názvom, "Uvolněte se prosím", či "Show Jana Krause". Živí sa tiež výrobou hudobných podkladov a scénickou hudbou. 
Detstvo a mladosť.
David Kraus, až do objavenia staršieho brata Marka, bol dlho považovaný za najstaršie dieťa Jana Krausa. S mladším bratom Adamom vyrastali v Prahe a obaja časom začali inklinovať k umeniu. Po ukončení základnej školy, s ktorou mal ako dyslektik a dysgrafik značné problémy, začal David Kraus navštevovať Konzervatoř Jaroslava Ježka, v odbore spev. Kvôli nedorozumeniam so spevákom a pedagógom Eduardom Klezlom konzervatórium dobrovoľne opustil pred maturitou. 
Hudobná kariéra.
V r. 2002 debutoval albumom s rovnomenným názvom David Kraus a hitovým singlom „Zuzana“, ktorý sa stal netradičným a humorným vyznaním lásky slovenskej herečke a speváčke Zuzane Norisovej. Vďaka ostrým, úprimným textom s ženskou tematikou sa stal album rýchlo kontroverzným a získal rozpačitú odozvu. Aj napriek tomu, že Kraus musel čeliť obvineniam z toho, že je „prominentné dieťa“, získal od poniektorých hudobníkov a kritikov pozitívne reakcie a hodnotenia. Významný skladateľ a hudobník Jan P. Muchow: "„Zuzana je jasný ,killer“! Hit leta. Mnoho chlapcov si to bude spievať a dievčatá by mali zabrať na Davidov sex-appeal.“"
So svojou kapelou Skupina Davida Krause sa však venuje predovšetkým koncertnej činnosti. V r. 2004 prijal návrh Českej televízie spolupracovať s otcom v jeho programe Uvolněte se, prosím, ako hudobná vložka programu. Od r. 2009 bol tiež súčasťou jeho slovenskej verzie Uvoľnite sa, prosím, či po premiestnení sa do programu televízie Prima, Show Jana Krause (2010 – 2011). 
Paralelne s pôsobením v televízii sa Kraus podieľal aj na hudobných podkladoch pre film (Hezké chvilky bez záruky, 2006) či výrobou hudobných podkladov do reklám. V r. 2007 sa objavil ako hosť ruského zboru Alexandrovci na ich bratislavskom koncerte, kde sa predstavil coververziou skladby Great Pretender. V r. 2010 zase hosťoval po boku viacerých českých hudobníkov a spevákov na hudobnom albume Připraveným, ktorý bol spoločným projektom textára Tomáša Rorečka, skladateľa Emila Valacha a producenta Borisa Carloffa. Skladba Pro kondory, ktorú naspieval, sa stala druhým singlom albumu, pričom Krausov výkon bol kritikou hodnotený veľmi kladne. 
V súčasnosti pracuje na nahrávaní nového albumu Cukrárna, ktorého vydanie sa natiahlo z dôvodu čakania za vypršaním predošlej zmluvy s vydavateľstvom Columbia.
Herecká kariéra.
David Kraus začínal v televíznej trojdielnej sérii Ohrožené prázdniny (1990). Vo filme sa potom objavil až v r. 2001, a to hneď dvakrát: v psychologickej snímke Archa pro Vojtu a v rozprávke Královský slib, ktorá preňho ako pre herca znamenala jednu z mála kladných rol. V r. 2004 prijal rolu vraha v krimi filme Bolero, založenom na skutočnej udalosti. 
O rok neskôr si zahral v televíznom seriáli Náves, v r. 2006 zase s matkou Janou Krausovou v snímke režisérky Věry Chytilovej, Hezké chvilky bez záruky, ku ktorému zložil aj hudbu. Po prvýkrát tiež neodskočil z rozbehnutého divadelného projektu a v muzikáli Obraz Doriana Graya pražského divadla Ta Fantastika stvárnil hlavnú postavu. 
V r. 2008 sa vracia na plátna prostredníctvom divácky neúspešnej komédie Vy nám taky, šéfe!. V r. 2009 zase na televízne obrazovky v seriáli Vyprávěj. Prijal tiež zápornú činohernú rolu Viktora v reprízach slovenského hip-hopového muzikálu Príbeh ulice: "„Je to vlastne taký moderný cirkus. Veľmi sa mi to páči, aj napriek tomu, že mi hip-hopová scéna nie je taká blízka. Vadí mi na nej určitá uniformita. Mám radšej jedinečné osobnosti, ako kulty.“"
Osobný život.
Aj napriek verejnému vyznaniu lásky Zuzane Norisovej, Kraus so slovenskou herečkou nikdy nechodil. Svojim verejným vystupovaním však rýchlo získal povesť drzého mladíka a playboya. Kraus mal napriek tomu dlhoročný vzťah s českou speváčkou s africkými koreňmi, Nicole Chybovou, s ktorou tiež plánoval rodinu. V r. 2007 sa však pár po piatich rokoch rozišiel. Neskôr mal Kraus krátky vzťah s finalistkou Miss Slovensko 2009 Petronelou Pribilovou a Miss Českej republiky 2009 Anetou Vignerovou.
Diskografia.
Bočné projekty

</doc>
<doc id="334915" url="https://sk.wikipedia.org/wiki?curid=334915" title="Halomonas sp002966495">
Halomonas sp002966495

Halomonas sp002966495 (starší názov, t.j. názov kmeňa: GFAJ-1) je druh baktérie z rodu Halomonas.
Ide o extrémofilnú baktériu, ktorá bola izolovaná zo superslaného a alkalického jazera Mono v centrálnej Kalifornii.
Dňa 2. decembra 2010 ohlásili jej objav na tlačovej konferencii v NASA. Všetky (zatiaľ známe) formy života na Zemi sú zložené z uhlíka, vodíka, dusíka, kyslíka, fosforu a síry. Objavili sa domnienky, že táto baktéria je výnimočná v tom, že vo svojej DNA má namiesto fosforu arzén (tieto domnienky zatiaľ neboli potvrdené). Objav tejto baktérie, ak sa ukáže pravdivý, posilňuje dlhotrvajúcu predstavu, že prípadný život na iných planétach by mohol mať odlišné chemické zloženie od života na Zemi. Na výskum sa však čoskoro po uverejnení zniesla kritika zo strany vedeckej verejnosti.
Baktéria bola izolovaná americkou geobiologičkou Felise Wolfeovou-Simonovou.

</doc>
<doc id="334920" url="https://sk.wikipedia.org/wiki?curid=334920" title="Zádielske Dvorníky">
Zádielske Dvorníky

Zádielske Dvorníky boli v rokoch 1964 až 1990 obec v okrese Košice-okolie, ktorá vznikla spojením obcí Zádiel, Dvorníky a Včeláre. V roku 1990 sa miestna časť Zádiel osamostatnila a zvyšná časť sa premenovala na Dvorníky-Včeláre.

</doc>
<doc id="334921" url="https://sk.wikipedia.org/wiki?curid=334921" title="Hutky">
Hutky

Hutky boli v rokoch 1986 až 1990 obec v okrese Košice-okolie, ktorá vznikla spojením obcí Nižná a Vyšná Hutka. V roku 1990 sa obe časti spojenej obce rozhodli opätovne rozdeliť, čím sa administratívna situácia vrátila do stavu spred roka 1986.

</doc>
<doc id="334922" url="https://sk.wikipedia.org/wiki?curid=334922" title="Hutníky">
Hutníky

Hutníky boli v rokoch 1961 až 1990 obec v okrese Košice-okolie, ktorá vznikla spojením obcí Bočiar a Sokoľany. V roku 1990 sa obe časti spojenej obce rozhodli opätovne rozdeliť, čím sa administratívna situácia vrátila do stavu spred roka 1961.

</doc>
<doc id="334938" url="https://sk.wikipedia.org/wiki?curid=334938" title="Sony Ericsson Xperia X1">
Sony Ericsson Xperia X1

Sony Ericsson Xperia X1 je prvý komunikátor spoločnosti Sony Ericsson s operačným systémom Windows Mobile 6.1. Prístroj vyrobila firma HTC.

</doc>
<doc id="334952" url="https://sk.wikipedia.org/wiki?curid=334952" title="Cena Lux">
Cena Lux

Cena Lux (po latinsky svetlo) je filmovou cenou, ktorú každý rok udeľuje Európsky parlament. Ocenenie bolo založené v roku 2007 s cieľom podporovať európsky filmový priemysel. Určená je predovšetkým pre filmy, ktoré rozoberajú témy súvisiace s európskou identitou alebo históriou. 
Súťažné kritéria.
Filmy, ktoré sa môžu uchádzať o získanie ceny musia spĺňať nasledujúce kritéria:
Výber víťaza.
Začiatkom leta Parlament zverejňuje názvy desiatky filmov, ktoré postupujú do pomyselného semifinále. Z nich následne porota, o ktorej zložení rozhoduje parlamentný Výbor pre kultúru a zasadajú v nej i autori víťazných filmov z predošlých ročníkov, vyberie trojicu finalistov. O celkovom víťazovi rozhodujú europoslanci počas novembrovej plenárnej schôdze pomocou internetového hlasovania. Môžu sa ho zúčastniť len tí, ktorí videli všetky tri filmy. 
Odmena.
Odmenou pre víťaza nie je hotovosť, ale finančné krytie nákladov na výrobu titulkov vo všetkých úradných jazykoch EÚ a pomoc pri distribúcii filmu, aby ho mohlo zhliadnuť čo možno najväčšie publikum.

</doc>
<doc id="334954" url="https://sk.wikipedia.org/wiki?curid=334954" title="Top (odev)">
Top (odev)

Top je časť oblečenia, ktorá slúži k zakrytiu hornej časti ľudského tela. Názov pochádza z anglického slova "top", označujúceho vrch, vršok a pod. Top je ženským oblečením (u mužov sa tento typ oblečenia nazýva tielko, v angličtine sa používa aj pomenovanie "top").
Druhy topov.
Podľa vzhľadu sa topy rozdeľujú:

</doc>
<doc id="334956" url="https://sk.wikipedia.org/wiki?curid=334956" title="Jana Kiššová">
Jana Kiššová

Ing. Jana Kiššová (* 23. november 1974, Bratislava) je slovenská klasickoliberálna politička, ekonómka, manažérka a bývalá podnikateľka, bývalá poslankyňa Národnej rady Slovenskej republiky (NR SR) (od 1. júla 2014 za zaniknutý mandát Richarda Sulíka; predtým vo volebnom období 20102012), predsedníčka Výboru NR SR pre hospodárske záležitosti a predsedníčka Komisie pre podnikateľské prostredie, podporu MSP a živnostníkov. Patrí k zakladajúcim členom politickej strany Sloboda a Solidarita (SaS). Od roku 2009 pôsobila vo funkcii generálnej manažérky strany, bola členkou Republikovej rady, ako aj členkou Výboru pre ľudské zdroje. Od roku 2014 zastávala funkciu podpredsedníčky strany SaS. 
V októbri 2019 ukončila svoje členstvo v politickej strane SaS. Následne, spolu s ďalšími predstaviteľmi Demokratického jadra SaS, vstúpila do Demokratickej strany a stala sa volebnou líderkou kandidátky v parlamentných voľbách v roku 2020. Na mimoriadnom kongrese 26. októbra 2019 v Hronseku bola delegátmi zvolená do funkcie prvej podpredsedníčky Demokratickej strany. 
Životopis.
Narodila sa 23. novembra 1974 v Bratislave. Po absolvovaní Základnej školy Mudroňova 83 (19811989) nastúpila na Gymnázium Vazovova (19891993). V rokoch 19931996 študovala v odbore financie, bankovníctvo a investovanie na Vyššej odbornej škole v Bratislave. V rokoch 19962001 absolvovala štúdium v odbore financie, bankovníctvo a investovanie (FBaI) na Národohospodárskej fakulte Ekonomickej univerzity v Bratislave (titul Ing.).
Profesijná kariéra.
Od februára 1995 pôsobila v spoločnosti ASSET spol. s r.o., najskôr ako dokumentaristka a manažérka pre dokumentáciu, neskôr ako manažérka pre dokumentáciu a vzdelávanie a od roku 2004 do roku 2008, ako personálna riaditeľka spoločnosti. Následne, v rokoch 20082010, bola výkonnou riaditeľkou (a do januára 2012 tiež spoločníčkou) 1. Československej personálnej, spol. s r. o.
Politická kariéra.
Patrí k zakladajúcim členom politickej strany Sloboda a Solidarita (SaS), od marca 2009 bola členkou Republikovej rady SaS a taktiež pôsobila ako členka Výboru pre ľudské zdroje. V období 20092014 bola generálnou manažérkou strany, následne, od roku 2014 zastávala funkciu podpredsedníčky strany. Vo výbore pre program strany pôsobila ako tímlíderka pre podnikateľské slobody.
Vo voľbách do Národnej rady SR (NR SR) v roku 2010 získala poslanecký mandát. V tomto volebnom období bola členkou Výboru NR SR pre kultúru a médiá a náhradnou členkou Výboru NR SR pre európske záležitosti.
Vo voľbách do Národnej rady SR 2012 nezískala potrebný počet hlasov na zvolenie, ale stala sa prvou náhradníčkou strany SaS. Po zániku mandátu Richarda Sulíka, ktorý bol zvolený za poslanca Európskeho parlamentu (EP) vo voľbách do Európskeho parlamentu na Slovensku a 1. júla 2014 sa stal poslancom EP, nastúpila Jana Kiššová ako náhradníčka. Mandát poslankyne NR SR začala vykonávať zložením sľubu na 36. schôdzi NR SR, 1. júla 2014. 
V októbri 2019 ukončila svoje členstvo v politickej strane SaS. Následne, spolu s ďalšími predstaviteľmi Demokratického jadra SaS, vstúpila do Demokratickej strany a stala sa volebnou líderkou kandidátky v parlamentných voľbách v roku 2020. Na mimoriadnom kongrese 26. októbra 2019 v Hronseku bola delegátmi zvolená do funkcie prvej podpredsedníčky Demokratickej strany. Bola predsedníčkou Výboru NR SR pre hospodárske záležitosti a predsedníčkou Komisie pre podnikateľské prostredie, podporu MSP a živnostníkov.
V júni 2023 šéf strany SAS Richard Sulík oznámil, že Kiššová bude septembrových predčasných parlamentných voľbách kandidovať za jeho stranu z 30. miesta na kandidátnej listine. 

</doc>
<doc id="334957" url="https://sk.wikipedia.org/wiki?curid=334957" title="Tretia bitka o Nadžáf">
Tretia bitka o Nadžáf

Tretia bitka o Nadžaf prebiehala v meste Zarqa (alt. Zarga) neďaleko irackého mesta Nadžaf v dňoch 28. a 29. januára 2007. Iracké bezpečnostné zložky (neskôr podporované americkými a britskými vojskami) sa v nej dostali do stretu so šiitskými ozbrojencami zo sekty Nebeskí vojaci.
Boj.
vládny výklad.
Krátko pred mosilmským sviatkom Ašura odhalili iracké bezpečnostné zložky plán na zavraždenie niekoľkých popredných šiitských klerikov, medzi nimi aj populárneho ajatoláha Sistániho. Podľa plánu mali atentátnici preniknúť k duchovným preoblečení za pútnikov a následne z čo najmenšej vzdialenosti zahájiť paľbu. Nešlo by o prvý prípad, keď tento sviatok zneužili extrémisti na krvavé útoky. V roku 2004 zahynulo pri bombových útokoch počas sviatku minimálne 178 ľudí.
Iracké jednotky naplánovali na 28. február zákrok proti podozrivým osobám, avšak ten vyústil v silné boje v ktorých ozbrojenci takmer porazili iracké bezpečnostné zložky. Počas niekoľko hodín trvajúcich bojov bol jeden iracký vojak zajatý. Povstalci ho ošetrili a poslali späť s odkazom: „imám sa vracia“. Irackým vojakom začala dochádzať munícia, a tak im spojenecké vojská poskytli leteckú podporu v podobe bojových vrtuľníkov a lietadiel F-16. Útoky koordinované v spolupráci s príslušníkmi amerických špeciálnych jednotiek pomohli odbremeniť irackých vojakov, avšak jeden vrtuľník AH-64 Apache sa povstalcom podarilo zostreliť. V jeho troskách zahynuli obaja členovia posádky. Spojeneckým vojskám sa podarilo zabezpečiť miesto pristátia skôr než dorazili ozbrojenci, avšak ich útoky sa darilo odrážať len vďaka intenzívnej palebnej podpore. Iracké vojská neboli schopné zvrátiť priebeh bitky a tak požiadali o pomoc elitný útvar irackej armády prezývaný Hilla SWAT. Okolo jednej poobede dorazili aj americké posily z Bagdadu.
Po príchode posíl sa niektorí z povstalcov rozhodli uniknúť smerom k mestu Karbalá. Krátko na to irackí predstavitelia vyhlásili, že sa im podarilo boje zastaviť, avšak 1. februára došlo v meste Nadžaf k ďalším stretom s ozbrojencami.
Spochybnenie.
Oficiálnu verziu udalostí spochybnili novinári Patrick Cockburn, Dahr Jamail a Ali al-Fadhily. Podľa ich vyšetrovania nepokoje začali o šiestej ráno, keď Hadždž Saad Saad Najif al-Hatemi viedol ozbrojených členov šiitského kmeňa Hawatim smerom ku kontrolnému stanovišťu. Bezpečnostné zložky zahájili na jeho auto paľbu, pričom zomrel Hatami, jeho žena a šofér. Do prestrelky sa následne zapojili členovia kmeňa Hawatim. Irackí vojaci si údajne mysleli, že bojujú proti členom al-Káidy a požiadali o posily. Následne sa do oblasti bojov presunuli členovia kmeňa Chazail snažiaci sa zastaviť boje, no neuspeli. Po vystupňovaní bojov sa pokúšali stiahnuť aj členova Hawatin, avšak aj tento pokus o zastavenie bojov stroskotal. Do bojov bola zatiahnutá aj skupina vedená Ahmadom al-Hassanim, ktorá žila v oblasti bojov. Intenzita stretov vzrastala a vyvrcholila sériou spojeneckých náletov. Po skončení bojov sa mnoho Iračanov dožadovalo objasnenia priebehu bojov. Hovorca parlamentu Mahmúd al-Mašhadani obvinil vládu z úmyselného utajovania dôkazov.
Následky.
Informácie o stratách v radoch irackej polície a armády sa pohybujú v rozmedzí od 11 do 30 mŕtvych a asi 30 zranených. Americká armáda prišla o dvoch mužov. V boji zahynulo okolo 400 ozbrojencov a približne rovnaký počet padol do zajatia. Podľa vyhlásení irackej armády sa podarilo zhabať stovky automatických zbraní, ako aj niekoľko mínometov či rakiet. Podľa zverejnených informácií sa pri telách ozbrojencov našli dokumenty potvrdzujúce ich príslušnosť k radikálnej náboženskej sekte Nebeskí vojaci. Podľa viacerých analytikov boli prehnané aj správy o irackom “úspechu“. Bezpečnostné sily podcenili závažnosť situácie, ako aj pripravenosť ozbrojencov na boj. Po boji bolo zatknutých niekoľko stoviek príslušníkov sekty. 2. septembra 2007 boli vynesené rozsudky nad 458 z nich. Desiati boli odsúdení na smrť, 54 bolo prepustených a zvyšok dostal trest odňatia slobody na pätnásť rokov až doživotie.

</doc>
<doc id="334963" url="https://sk.wikipedia.org/wiki?curid=334963" title="Alexandr Michajlovič Ľapunov">
Alexandr Michajlovič Ľapunov

Alexandr Michajlovič Ľapunov (; * 6. jún (podľa Juliánskeho kalendára 25. máj) 1857, Jaroslavľ, Rusko, vtedy Ruská ríša - † 3. november 1918, Odesa, Ukrajina, vtedy Ukrajinská ľudová republika) bol ruský matematik a fyzik. Je známy predovšetkým vďaka práci v oblastiach diferenciálnych rovníc, dynamických systémov, teórie potenciálu, matematickej fyziky a teórie pravdepodobnosti. Je po ňom pomenované veľké množstvo matematických viet a konceptov.

</doc>
<doc id="334964" url="https://sk.wikipedia.org/wiki?curid=334964" title="Alexandr Ľapunov">
Alexandr Ľapunov



</doc>
<doc id="334965" url="https://sk.wikipedia.org/wiki?curid=334965" title="Alexandr Michajlovič Ľjapunov">
Alexandr Michajlovič Ľjapunov



</doc>
<doc id="334966" url="https://sk.wikipedia.org/wiki?curid=334966" title="Alexandr Ľjapunov">
Alexandr Ľjapunov



</doc>
<doc id="334967" url="https://sk.wikipedia.org/wiki?curid=334967" title="Aleksandr Lyapunov">
Aleksandr Lyapunov



</doc>
<doc id="334968" url="https://sk.wikipedia.org/wiki?curid=334968" title="Aleksandr Mikhailovich Lyapunov">
Aleksandr Mikhailovich Lyapunov



</doc>
<doc id="334974" url="https://sk.wikipedia.org/wiki?curid=334974" title="James Edward Meade">
James Edward Meade



</doc>
<doc id="334975" url="https://sk.wikipedia.org/wiki?curid=334975" title="James E. Meade">
James E. Meade



</doc>
<doc id="334977" url="https://sk.wikipedia.org/wiki?curid=334977" title="Franz Peter Schubert">
Franz Peter Schubert



</doc>
<doc id="334982" url="https://sk.wikipedia.org/wiki?curid=334982" title="William F. Sharpe">
William F. Sharpe



</doc>
<doc id="334990" url="https://sk.wikipedia.org/wiki?curid=334990" title="William Sharpe">
William Sharpe



</doc>
<doc id="334992" url="https://sk.wikipedia.org/wiki?curid=334992" title="Agentúra Spojených štátov amerických pre medzinárodný rozvoj">
Agentúra Spojených štátov amerických pre medzinárodný rozvoj

Agentúra Spojených štátov amerických pre medzinárodný rozvoj ( "United States Agency for International Development, USAID"), či Americká agentúra pre medzinárodný rozvoj, je agentúra federálnej vlády Spojených štátov amerických, zodpovedná primárne za administráciu zahraničnej civilnej pomoci. Bola založená roku 1961 výkonným rozhodnutím prezidenta Johna F. Kennedyho za účelom realizácie programov rozvojovej pomoci v oblastiach schválených Kongresom na základe zákona "Foreign Assistance Act" z roku 1961. USAID, ako nezávislá federálna agentúra, získava súhrnné zahranično-politické smernice od amerického Ministerstva zahraničných vecí a usiluje o „podanie pomocnej ruky ľuďom v zámorí, bojujúcim za lepší život, za účelom zotavenia z katastrof, či tým, ktorí sa snažia žiť v slobodnej a demokratickej krajine.“
Oficiálne ciele USAID zahrňujú poskytovanie „ekonomickej, rozvojovej a humanitárnej pomoci po celom svete na podporu amerických zahranično-politických cieľov.“ Agentúra pôsobí v subsaharskej Afrike, Ázii, na Blízkom východe, v Latinskej Amerike a Karibiku, Európe a Eurázii.

</doc>
<doc id="334993" url="https://sk.wikipedia.org/wiki?curid=334993" title="Americká agentúra pre medzinárodný rozvoj">
Americká agentúra pre medzinárodný rozvoj



</doc>
<doc id="334994" url="https://sk.wikipedia.org/wiki?curid=334994" title="United States Agency for International Development">
United States Agency for International Development



</doc>
<doc id="334995" url="https://sk.wikipedia.org/wiki?curid=334995" title="USAID">
USAID



</doc>
<doc id="334997" url="https://sk.wikipedia.org/wiki?curid=334997" title="Arthur Lewis">
Arthur Lewis



</doc>
<doc id="334998" url="https://sk.wikipedia.org/wiki?curid=334998" title="Zámok Hrádek u Nechanic">
Zámok Hrádek u Nechanic

Zámok Hrádek u Nechanic je novogotický zámocký objekt ležiaci na miernej vyvýšenine severozápadne od centra obce Hrádek, juhovýchodne od mesta Nechanice a západne od Hradca Králové v okrese Hradec Králové. 
Dejiny.
Zámok dal postaviť v rokoch 1839 – 1854, ako hlavné reprezentatívne sídlo grófov z Harrachu, František Arnošt Harrach. Projekt zámockej budovy v štýle romantickej neogotiky, tzv. tudorskej gotiky bol vypracovaný podľa nerealizovaného projektu prestavby anglického zámku Crewe Hall od G. B. Lamba z polovice 17. storočia. Projekt upravil a v detailoch previedol významný rakúsky architekt Karel Fischer. Ten tiež navrhoval všetky interiéry zámku. Okolie zámku bolo súčasna s výstavbou upravené ako anglický park. V časti vznikla aj obora a bažantnica.
V roku 1945 bol zámok na základe tzv. Benešových dekrétov znárodnený. Od roku 1953 je sprístupnený verejnosti. V roku 2001 bol vyhlásený národnou kultúrnou pamiatkou. V roku 1964 boli v parku zámku natáčané scény z filmu Atentát. O dva roky neskôr sa tu natáčala časť filmu Hotel pro cizince a v roku 1978 časť rozprávky Princ a Večernice.
Opis.
Zámok tvorí dvojica poschodových krídiel, vzájomne zvierajúcich uhol cca 110° a vybiehajúcich z ústrednej, vežovitej časti tak, že pôdorys zámku pripomína široko otvorené písmeno V. Pôdorys je ďalej ozvláštnený radom rizalitov. Silueta zámku je bohato vymodelovaná pomocou cimburia a ďalších quasifortifikačných prvkov. Zámok má veľmi ploché strechy, ktoré sú navyše skryté za atikou. V ľavej časti zámku siluetu dopĺňa veža. 
Reprezentatívne interiéry zámku sú luxusne riešené a vybavené nielen množstvom súdobého nábytku, ale aj radom starožitných prvkov prevezených na zámok najmä z Talianska a Rakúska. Ide pritom ako o stavebné prvky, napríklad portály či kompletné drevené vyrezávané stropy, tak o starožitný nábytok a ďalšie umelecké predmety. K najskvelejším dielam v zámku patria vzácne obrazy nemeckých majstrov z konca 15. storočia v zámockej kaplnke sv. Anny. Pozoruhodný je tiež súbor obrazov anatomických anomálií z 18. storočia. 
Zámok je nielen najmladším neogotickým zámkom v Česku, ale patrí k najmladším zámockým stavbám v Česku vôbec.

</doc>
<doc id="335005" url="https://sk.wikipedia.org/wiki?curid=335005" title="Nestrieľajte do labutí">
Nestrieľajte do labutí

Nestrieľajte do labutí je štvrtý album slovenskej rockovej skupiny Nocadeň. Album dňa 6. februára 2006 vydalo hudobné vydavateľstvo Universal Music.

</doc>
<doc id="335007" url="https://sk.wikipedia.org/wiki?curid=335007" title="Suí Vesan">
Suí Vesan

Suí Vesan (* 9. september 1966, Ilava), vlastným menom Jana Ondrejková rod. Hlobenová, je slovenská folkovo - gospelová speváčka, skladateľka a inštrumentalistka. Vyštudovala pedagogickú školu a do roku 2001 učila v materskej škole.
Hudobná kariéra.
Svoj prvý album vydala v roku 2001, ale jej prvé hudobné pokusy je možné datovať už od roku 1982, kedy vznikla jej prvá pieseň. Pri hraní svojich piesní nevyužíva len bežné hudobné nástroje ako je napríklad gitara, mandolína a flauta, ale aj makovicu, bodliak alebo steblo suchej trávy. Jej najväčším hitom je pieseň „Makovienka“ z prvého albumu.
Na koncertoch hráva aj so svojím manželom Radoslavom Vesan.
Externé odkazy.
Oficiálna stránka 

</doc>
<doc id="335010" url="https://sk.wikipedia.org/wiki?curid=335010" title="María Isabel">
María Isabel

María Isabel López Rodríguez (* 4. január 1995, Ayamonte, Huelva, Španielsko) je speváčka, herečka a víťazka Junior Eurovision Song Contest 2004 s piesňou "Antes muerta que sencilla". Vyhrala ju s počtom bodov 171, čo je doteraz najvyššie získané bodové ohodnotenie súťažiaceho. Táto pesnička sa po skončení súťaže začala hrať v rádiách vo viac ako 20 štátoch. Len v Španielsku sa predal viac ako milión jej albumov.
V roku 2004 vyšiel jej prvý album s názvom "No me toques las palmas que me conozco", na ktorom sa nachádza aj pieseň z Eurovízie.
María Isabel si v roku 2007 zahrala vo filme s názvom Ángeles S.A. Od roku 2009 má vlastnú reláciu Los Lunnis v Televisión Española (TVE).

</doc>
<doc id="335014" url="https://sk.wikipedia.org/wiki?curid=335014" title="Téleklos">
Téleklos

Téleklos () bol kráľ Sparty približne v polovici ôsmeho storočia pred Kr. (možno 760 – 740 pred Kr.). Pochádzal z kráľovského rodu Agiovcov. Jeho spolukráľom z kráľovského rodu Eurypontovcov bol Nikandros.
Skutočné dejiny starovekej Sparty z obdobia, keď mal vládnuť Téleklos sú známe len povrchne. Súčasníkmi zaznamenané neboli a pribúdajúcim časom sa stopy dejinných udalostí strácali a antickí historici, ktorí ich neskôr zaznamenali už čerpali zo zdrojov, kde už ťažko odlíšime skutočné udalosti od vymyslených legiend a mýtov.
Historik Herodotos žijúci v piatom storočí pred Kr. nezaznamenal žiadne udalosti týkajúce sa kráľa Télekla. Zmieňuje sa o ňom len ako o predkovi Leónida I. v kráľovskej línii rodu Agiovcov.
Viac sa dozvedáme od historika a geografa Pausania, ktorý v druhom storočí navštívil Grécko a popri opisoch krajiny a jej pamätihodností písal aj o jej histórii. Pausanias vo svojej knihe "Opis Grécka" píše, že za panovania kráľa Télekla Sparta už takmer dovŕšila dobýjanie územia Lakónie. Sparťania dobyli mestá achájskych starousadlíkov Amyklai, Faris a Geranthrae. Mestá Faris a Geranthrae boli útokom Sparťanov vydesené a vzdali sa bez boja. Amyklai však Sparťanom kládlo húževnatý odpor, ale nakoniec dobyvateľom podľahlo.
Pausanias zaznamenal aj udalosť, ktorá sa podľa neho mala neskôr stať jednou z príčin vypuknutia vojenského konfliktu medzi Spartou a Messéniou. Tento príbeh rozpráva, že na hraniciach medzi Spartou a Messéniou sa každoročne konali oslavy pri chráme bohyne Artemis. Sparťania a Messénčania ich oslavovali spolu až do chvíle, keď Messénčania zavraždili na týchto oslavách kráľa Sparty Télekla, ktorý im chcel zabrániť únosu spartských panien. Unesené a znásilnené panny údajne neskôr spáchali samovraždu. Podľa Messénčanov sa však táto udalosť odohrala inak. Mladí Sparťania preoblečení za dievčatá sa s ukrytými dýkami počas noci pokúsili zavraždiť messénskych šľachticov. Messénčania sa bránili a pri tomto incidente bol zabitý aj kráľ Téleklos. Následníkom Télekla sa stal jeho syn Alkamenes.

</doc>
<doc id="335016" url="https://sk.wikipedia.org/wiki?curid=335016" title="María Isabel López Rodríguez">
María Isabel López Rodríguez



</doc>
<doc id="335021" url="https://sk.wikipedia.org/wiki?curid=335021" title="The Suite Life on Deck">
The Suite Life on Deck

The Suite Life on Deck je televízny seriál z dielne spoločnosti Disney, vysielaný na programe Disney Channel a Disney XD. Na Slovensku (Disney Channel-Česko/Maďarsko) sa začal vysielať 4. októbra 2010. Seriál má 3 série, pričom v USA už sa seriál nevysiela. Na Disney Channel-Česko/Maďarsko sa práve vysiela 3. séria. Ide o o voľné pokračovanie seriálu The Suite Life of Zack &amp; Cody.
Dej.
Seriál sa odohráva na palube lodi S.S. Tipton, toho času majetku pána Tiptona. Novým manažérom lode sa stáva známy Marion Moseby (Phill Lewis). Na lodi sa chystá jedinečný projekt "Seven Seas High", do ktorého pán Tipton prihlásil svoju hlúpu dcéru London Tipton (Brenda Song). Aj Carey Martin (Kim Rhodes) sa rozhodne, že svoje pätnásťročné deti-dvojčatá Zacka (Dylan Sprouse) a Codyho (Cole Sprouse) prihlási do toho istého projektu, z čoho pán Moseby rozhodne radosť nemá. Do deja vstupuje nová postava - Bailey Pickett (Debby Ryan), ktorá sa vydáva najprv za chlapca. Hneď v prvom diele tiež dôjde k ubytovaniu postáv: Zack dostáva súkromnú kajutu, Cody dostáva tučného spolubývajúceho Woodyho Finka (Matthew Timmons). London znechutená tým, že nezískala nadštandardnú kajutu, nakoniec prijíma ako spolubývajúcu Bailey. V druhej sérii príde spolubývajúci i Zackovi - Marcus Little (Doc Shaw).

</doc>
<doc id="335027" url="https://sk.wikipedia.org/wiki?curid=335027" title="Majstrovstvá Južnej Ameriky vo futbale 1920">
Majstrovstvá Južnej Ameriky vo futbale 1920

Majstrovstvá Južnej Ameriky vo futbale 1920 boli štvrté kontinentálne majstrovstvá Južnej Ameriky. Turnaj sa uskutočnil v Valparaíso v Čile od 11. septembra do 29. októbra. Víťazom sa stala reprezentácia Uruguaja. Najlepším strelcom sa stali Uruguajčania José Pérez a Ángel Romano s tromi gólmi.
Účastníci turnaja.
Na turnaj automaticky postúpili reprezentácie: 
Štadióny.
Všetky zápasy sa odohrali vo Viña del Mar na štadióne Estadio Valparaíso Sporting Club, s kapacitou 16 000 divákoch.
Strelci.
3 góly
2 góly
1 gól
1 gól

</doc>
<doc id="335031" url="https://sk.wikipedia.org/wiki?curid=335031" title="Strassenov algoritmus">
Strassenov algoritmus

Strassenov algoritmus, pomenovaný podľa Volkera Strassena, je algoritmus na násobenie matíc. Oproti štandardnému algoritmu násobiacemu matice priamo podľa vzťahu z definície, s časovou zložitosťou formula_1, má Strassenov algoritmus o niečo lepšiu asymptotickú časovú zložitosť formula_2, čo znamená, že pre veľké matice je Strassenov algoritmus rýchlejší, než štandardný algoritmus.
Strassenov algoritmus nie je asymptoticky optimálny. Najrýchlejší známy algoritmus násobenia matíc, tzv. Coppersmithov–Winogradov algoritmus, má časovú zložitosť približne formula_3, ale vzhľadom na veľmi veľký konštantný faktor sa táto výhoda prejaví len pre extrémne veľké matice. 
Algoritmus.
Nech formula_4 sú matice typu formula_5 (v prípade, že matice nie sú typu formula_5, je možné doplniť chýbajúce riadky a stĺpce nulami) nad okruhom formula_7. Označme formula_8 súčin týchto matíc. Potom platí
formula_9
kde formula_10 a formula_11 sú matice typu formula_12, pričom z definície násobenia matíc vyplýva, že platí
formula_13
Štandardný algoritmus možno ekvivalentne prepísať tak, aby násobil matice rekurzívne podľa uvedených vzťahov. Myšlienkou Strassenovho algoritmu je vypočítať hodnoty formula_11 pomocou iných ekvivalentných vzťahov tak, aby bol počet rekurzívnych volaní násobenia matíc menší (v prípade štandardného algoritmu 8 volaní, v prípade Strassenovho algoritmu len 7 volaní). Pri Strassenovom algoritme sa teda hodnoty formula_11 počítajú pomocou tzv. Strassenových vzorcov, ktoré obsahujú len 7 násobení matíc typu formula_16
formula_17
kde
formula_18
Správnosť týchto vzťahov možno overiť úpravou uvedených maticových výrazov.
Pseudokód.
Strassenov algoritmus možno zapísať pomocou pseudokódu nasledujúcim spôsobom:
 function strassen(A,B,n,min)
 if n &lt; min
 return standard_multiply(A,B)
 else
 m := n / 2
 A11 := A[1..m,1..m]
 A12 := A[1..m,m+1..2*m]
 A21 := A[m+1..2*m,1..m]
 A22 := A[m+1..2*m,m+1..2*m]
 B11 := B[1..m,1..m]
 B12 := B[1..m,m+1..2*m]
 B21 := B[m+1..2*m,1..m]
 B22 := B[m+1..2*m,m+1..2*m]
 M1 := strassen(A12 - A22,B21 + B22)
 M2 := strassen(A11 + A22,B11 + B22)
 M3 := strassen(A11 - A21,B11 + B12)
 M4 := strassen(A11 + A12,B22)
 M5 := strassen(A11,B12 - B22)
 M6 := strassen(A22,B21 - B11)
 M7 := strassen(A21 + A22,B11)
 C11 := M1 + M2 - M4 + M6
 C12 := M4 + M5
 C21 := M6 + M7
 C22 := M2 - M3 + M5 - M7 
 init(C)
 C[1..m,1..m] := C11
 C[1..m,m+1..2*m] := C12
 C[m+1..2*m,1..m] := C21
 C[m+1..2*m,m+1..2*m] := C22
 return C 
 end.
V uvedenom pseudokóde, "A" a "B" sú násobené matice, "n" je ich rozmer a "min" je minimálny rozmer matice, pre ktorý sa namiesto Strassenovho algoritmu použije štandardný algoritmus (potrebné na ošetrenie triviálnych prípadov, pri vhodnej voľbe "min" tiež možno podstatne zlepšiť čas výpočtu).
Časová zložitosť.
Nech formula_19 je počet aritmetických operácií, ktoré vykoná Strassenov algoritmus počas násobenia matíc typu formula_20 Keďže pre formula_21 sa pri každom rekurzívnom volaní sa vyvolá presne 7 rekurzívnych volaní násobenia a 18 krát sa použije sčitovanie matíc, ktorého časová zložitosť je pre maticu typu formula_22 rovná formula_23 platí rekurentný vzťah
formula_24
Pomocou základnej vety o rekurentných vzťahoch ("Master theorem") možno vypočítať, že platí
formula_25
To znamená, že asymptotická časová zložitosť formula_26 je lepšia ako formula_1 pri štandardnom algoritme. Výraz formula_19 však pri Strassenovom algoritme obsahuje podstatne väčší konštantný faktor, preto v praxi dosahuje Strassenov algoritmus lepší čas ako štandardný algoritmus len pre veľké matice.
Sú známe aj asymptoticky rýchlejšie algoritmy násobenia matíc, ako je Strassenov algoritmus, napr. Coppersmithov–Winogradov algoritmus má časovú zložitosť približne formula_3. Konštantný faktor v formula_19 je však pri takýchto algoritmoch extrémne veľký, čo znamená, že Strassenov algoritmus dosahuje v praxi takmer vždy lepší čas.
Na druhej strane, najlepší známy dolný odhad časovej zložitosti algoritmu na násobenie matíc je formula_31. Nie je však známy žiaden algoritmus, ktorý by násobil matice v tomto čase.

</doc>
<doc id="335037" url="https://sk.wikipedia.org/wiki?curid=335037" title="Malá Lodina (vodná nádrž)">
Malá Lodina (vodná nádrž)

Malá Lodina bola postavená na rieke Hornád nad mestom Košice. Vodná stavba je betónová gravitačná ťažná. Priehrada je vysoká 27 metrov nad úrovňou terénu a dĺžka koruny hrádze od pravého brehu na ľavý je 140 metrov. Táto priehrada tvorí vyrovnávaciu vodnú nádrž pre vodné dielo Ružín. Objem nádrže je 3,7 mil. metrov kubických vody. 
Elektráreň vodného diela.
V priehrade je jedna horizontálna Kaplanova turbína s priemernou ročnou výrobou 6 GWh.
Výpuste vodného diela.
Pri dne nádrže sú 3 dnové výpuste s rozmermi 5x2,5 m hradené segmentami, ktoré umožňujú prepúšťanie normálnych prietokov aj pri minimálnej hladine vody v nádrži. Pod korunou hrádze sú uložené 3 korunné prelivy s celkovou kapacitou 752 metrov kubických za sekundu. Pre lepšie prevedenie vody je na ľavej strane hrádze uložený bočný nehradený preliv, ktorý ústi až pod priehradou. 

</doc>
<doc id="335041" url="https://sk.wikipedia.org/wiki?curid=335041" title="Utahraptor">
Utahraptor

Utahraptor („utahský lupič“) je doteraz najväčším známym zástupcom čeľade Dromaeosauridae, ktorý sa vyskytoval v období spodnej kriedy (stupeň barém, asi pred 132 až 119 miliónmi rokov) na území dnešnej Severnej Ameriky. Jediný známy druh tohto rodu je Utahraptor ostrommaysorum.
Opis.
Holotyp s označením CEU 184v.86 pozostáva z neúplnej kostry, ktorá naznačuje, že zviera bolo zhruba dvakrát väčšie ako slávnejší rod Deinonychus. Podobne ako ostatné dromaeosaury, aj Utahraptor mal obrovský vyťahovateľný pazúr na druhom prste zadnej končatiny, merajúci až 24 centimetrov. Samotný teropód bol asi 5 až 7 metrov dlhý, 2,4 metrov vysoký a vážil cez 700 kilogramov. Bol teda oveľa väčší a nebezpečnejší ako príbuzný a známejší mongolský rod Velociraptor. Doteraz neopísané exempláre, uložené v depozitári Brigham Young University, by mohli dosahovať dĺžky dokonca až 12 metrov a hmotnosti 2,7 tony. Je pravdepodobné, že tento malý dravec žil a lovil vo svorkách, pričom jeho hlavnú zložku potravy zrejme tvorili hadrosaury. Jeho najbližší príbuzní boli rody Dromaeosaurus a Achillobator.
Nález.
Prvé fosílie tohto dinosaura boli nájdené v januári roku 1992 v Utahu talentovaným amatérskym paleontológom Bobom Gastonom, ktorý patril do skupiny Dr. Jamesa Kirklanda z Dinamation Society. Názov Utahraptor mu bol priradený Dr. Robertom T. Bakkerom, ktorý tohto dromeosaurida preslávil románom Červený raptor z roku 1995.
V populárnej kultúre.
Utahraptor sa objavuje v populárnom vedeckom dokumente Putovanie s dinosaurami z koprodukcie BBC. Ďalšie stvárnenie tohto obrieho dromaeosaurida priniesol tiež dokument Dinosaur Revolution z roku 2011.

</doc>
<doc id="335042" url="https://sk.wikipedia.org/wiki?curid=335042" title="Jakobson">
Jakobson

Jakobson:

</doc>
<doc id="335048" url="https://sk.wikipedia.org/wiki?curid=335048" title="S tebou mě baví svět">
S tebou mě baví svět

S tebou mě baví svět je česká filmová komédia režisérky Márie Poledňákovej z roku 1982. 
Dej.
Dej filmu sa začína v čase príprav každoročnej „pánskej jazdy“ troch kamarátov Alberta Horáka (Július Satinský), Michala Adámka (Václav Postránecký) a Pepu Bednářa (Pavel Nový) na chalupu v Beskydách. Plány im pozmenia manželky, ktoré sa vzbúria a pribalia im na dovolenku deti. Komické situácie vyvoláva aj skutočnosť, že so šiestimi deťmi vo veku od 1 do 10 rokov budú musieť cestovať vlakom. 
Chalupa v malebnom prostredí hôr bez elektriny, s latrínami a s nutnosťou rúbať drevo, nosiť a ohrievať vodu ponúka najmä zásluhou detí mnoho možností na humorné situácie. Potreba zamestnať ich núti otcov vymýšľať súťaže a úlohy, ktorých sa aj sami zúčastňujú. Večer unavení ani nepomyslia na plánované žúry, no len do okamihu, keď sa Pepa neprizná k nočným výletom do hotela v stredisku. Albert a Michal napriek snahe nevedia zabrániť jeho únikom a rozhodnú sa zistiť skutočnú pravdu. 
Nočný výlet sa prejavil únavou otcov, ktorá spôsobila voľný program pre deti. Nečakaná návšteva manželiek zaskočila rekreantov v situáciách, ktoré vyústili do predčasného odchodu detí a tichej domácnosti otcov. Pomsta manželiek na seba nenechala dlho čakať.

</doc>
<doc id="335049" url="https://sk.wikipedia.org/wiki?curid=335049" title="Imazalil">
Imazalil

Imazalil (synonymá Enilconazolum,Chloramizol) je fungicíd často používaný v poľnohospodárstve, najmä pri pestovaní citrusových plodov, napríklad mandarínok. Na trhu sa používajú aj mená: Freshgard, Fungaflor, a Nuzone.
Použitie.
Fytosanitárne.
Imazalil je používaný pri pestovaní ovocia, zeleniny a okrasných rastlín používaných v EÚ. Vo Švajčiarsku sa používa vo forme kadidla proti múčnatke na paradajky a uhorky, navyše je používaný na uzatváranie rán na okrasných a ovocných stromoch. V Rakúsku ho používajú na ochranu sadiva zemiakov od hniloby.
Tiež sa používa vo veterinárstve ako lokálne antimykotikum.
Konzervačné.
Podobne ako u tiabendazolu, chráni Imazalil citrusové plody pred plesňou. Ak sú plody ošetrené fungicídom Imazalil uvádzané na trhu EÚ, musia byť označené. Pre Imazalil sa neušlo E-číslo.
Veterinárne lekárstvo.
"Imaverol" sa používa proti plesňovým ochoreniam kože (mykóza). U vtákov sa používa proti mykóze hrdelného vaku.
Toxikológia.
Zvieratá, ktorým bol podaný Imazalil, mali príznaky akútnej otravy, problémy s koordináciou, nízky krvný tlak, chveli sa a vracali. V americkej agentúre na ochranu životného prostredia EPA, je Imazalil klasifikovaný ako pravdepodobný karcinogén. Pri podaní potkanom boli zistené poruchy štítnej žľazy, u myší boli zistené reprodukčné a vývinové poruchy.
Vplyvy na životné prostredie.
Vtáky sú pomerné odolné, akútna toxicita vyjadrená ako LD50, pre kačice a prepelice je 6000 mg/kg telesnej hmotnosti. Avšak je toxický pre ryby, LC50 pre pstruha je 2,5 mg/l. Pre včely je orálna LD50 40 mg, čiže nie je stanovený ako pre ne toxický.

</doc>
<doc id="335051" url="https://sk.wikipedia.org/wiki?curid=335051" title="Biotechnologiepark Luckenwalde GmbH">
Biotechnologiepark Luckenwalde GmbH



</doc>
<doc id="335054" url="https://sk.wikipedia.org/wiki?curid=335054" title="Vieroslav Matušík">
Vieroslav Matušík

Vieroslav Matušík (* 28. august 1927, Ostrava – † 15. január 1995, Bratislava) bol slovenský hudobný skladateľ, dirigent a fagotista.
Zo života.
Narodil sa v Ostrave. Ako 6-ročný začal hrať na husliach, neskôr na gitare, saxofóne a klarinete. V roku 1945 sa uchádzal o prijatie na pražské konzervatórium. Pôvodne chcel študovať klarinet, nakoniec sa rozhodol pre fagot.
Jeho pedagógom sa stal Karel Pivoňka. V štúdiu hry na fagote pokračoval na Konzervatóriu v Bratislave, ktoré absolvoval v roku 1951. Ešte ako poslucháč pražského konzervatória sa prihlásil na konkurz do vznikajúcej Slovenskej filharmónie, kde nastúpil 1. septembra 1949, čím sa zaradil k jej zakladajúcim členom. V orchestri Slovenskej filharmónie bol 1. fagotistom a členom umeleckej rady. V roku 1956 sa stal členom "Dychového kvinteta slovenských filharmonikov" spolu s flautistom Vladislavom Brunnerom, hobojistom Ing. Rudolfom Novákom, klarinetistom R. Červenkom a J. Dvořákom, ktorý hral na lesnom rohu. Súbor vyvíjal činnosť do začiatku 60. rokov.

</doc>
<doc id="335058" url="https://sk.wikipedia.org/wiki?curid=335058" title="Lester Thurow">
Lester Thurow

Lester Carl Thurow (7. máj 1938, Livingston, Montana, USA – 25. marec 2016) bol profesor ekonomiky, ktorý sa radí medzi najprominentnejších amerických ekonómov. Od roku 1968 pôsobil viac ako 40 rokov ako profesor ekonomiky a manažmentu na MIT. Od roku 1987 do roku 1993 bol dekanom na MIT Sloan School of Management čo je jedna z piatich škôl MIT (Massachusetts Institute of Technology). 
Je autorom mnohých bestsellerov na ekonomické témy. Jeho formálne akademické práce sa zameriavajú na globalizáciu a ekonomickú nestabilitu.
Kariéra.
V roku 1960 získal titul „Bachelor of arts“ (Bakalár slobodných umení) v odbore politickej ekonómie na univerzite Williams College, kde bol členom známych sociálnych bratských spolkov Theta Delta Chi a Phi Beta Kappa. 
Thurow bol ocenený Rhodesovým štipendiom (Rhodes Scholarship), čo je medzinárodné ocenenie na postgraduálne štúdium na Univerzite v Oxforde, kde následne študoval filozofiu, politiku a ekonómiu. Absolvoval v roku 1962 s prvotriednym vyznamenaním.
V roku 1964 získal doktorát (Ph.D.) v odbore ekonómia na Harvardovej univerzite, kde učil v rokoch rokoch 19661968.
Thurow je jedným z členov predstavenstva Analog Devices, Grupo Casa Autrey, E-Trade a Taiwan Semiconductor Manufacturing Corp. V roku 1968 bol tiež jedným z pôvodných zakladateľov Inštitútu hospodárskej politiky (Economic Policy Institute).
V súčasnosti je okrem iného politickým komentátorom pre noviny Boston Globe a USA Today. Pred tým bol ekonomickým komentátorom a členom redakčnej rady New York Times a prispievajúcim redaktorom pre Newsweek.
Thurow je dlhoročným zástupcom politického a ekonomického systému v Japonsku a Európe, v ktorých je smer ekonomiky omnoho rozsiahlejší než je tomu v USA. Priniesol model, ktorý je známy pod menom „Tretia cesta“ filozofie.
Je členom Americkej akadémie umení a vied (American Academy of Arts and Sciences) a v roku 1993 pôsobil ako viceprezident Americkej ekonomickej asociácie (American Economics Association).
Biografia.
Thurow je taktiež uznávaným autorom kníh, z ktorých boli tri bestsellermi New York Times. 

</doc>
<doc id="335061" url="https://sk.wikipedia.org/wiki?curid=335061" title="Samota">
Samota

Samota môže byť:

</doc>
<doc id="335062" url="https://sk.wikipedia.org/wiki?curid=335062" title="Laz">
Laz

Laz môže byť:

</doc>
<doc id="335063" url="https://sk.wikipedia.org/wiki?curid=335063" title="Samota (dom)">
Samota (dom)



</doc>
<doc id="335066" url="https://sk.wikipedia.org/wiki?curid=335066" title="Fagotista">
Fagotista



</doc>
<doc id="335069" url="https://sk.wikipedia.org/wiki?curid=335069" title="Nikolaj Nikolajevič Luzin">
Nikolaj Nikolajevič Luzin

Nikolaj Nikolajevič Luzin (; * 9. december 1883, Irkutsk, Rusko, vtedy Ruská ríša - † 28. január 1950, Moskva, Rusko, vtedy Ruská SSR, ZSSR) bol ruský matematik. Zaoberal sa predovšetkým deskriptívnou teóriou množín a oblasťami na rozhraní matematickej analýzy a teórie množín. Pracoval tiež v oblastiach komplexnej analýzy, diferenciálnych rovníc a numerickej matematiky.
Bola po ňom pomenovaná skupina mladých matematikov Lusitania, ktorá vznikla v dvadsiatych rokoch 20. storočia, a ktorá bola charakteristická orientáciou na teóriu množín.
V roku 1936 bol v tzv. Luzinovej afére skupinou matematikov pozostávajúcej z dvoch jeho bývalých študentov a ďalej Alexandra Osipoviča Geľfonda a Ľva Semionoviča Pontriagina obvinený z kontrarevolucionizmu a monarchizmu, ako aj z prisvojovania si vedeckých výsledkov svojich študentov. Za tieto obvinenia nebol nikdy potrestaný, ani rehabilitovaný.

</doc>
<doc id="335070" url="https://sk.wikipedia.org/wiki?curid=335070" title="Nikolaj Luzin">
Nikolaj Luzin



</doc>
<doc id="335071" url="https://sk.wikipedia.org/wiki?curid=335071" title="Nikolai Nikolaevich Luzin">
Nikolai Nikolaevich Luzin



</doc>
<doc id="335072" url="https://sk.wikipedia.org/wiki?curid=335072" title="Nikolai Luzin">
Nikolai Luzin



</doc>
<doc id="335077" url="https://sk.wikipedia.org/wiki?curid=335077" title="Sic semper tyrannis">
Sic semper tyrannis

Sic semper tyrannis je latinská fráza, prekladaná ako „To sa vždy stáva tyranom“, alebo aj „Tak skončia tyrani“. Občas sa nesprávne prekladá ako „Smrť tyranom“, či „Dole s tyranom“. Frázu údajne po prvýkrát vyslovil Marcus Junius Brutus počas vraždy Júlia Cézara. Neskôr ju vykríkol John Wilkes Booth pri vražde Abrahama Lincolna. Taktiež je oficiálnym mottom štátu Virgínia.
Dejiny.
Vyslovenie frázy je pripisované Marcovi Juniovi Brutovi, najznámejšej postave vraždy Júlia Cézara 15. marca roku 44 pred Kr., hoci je možné, že táto veta je vymyslená aby akt vyznel dramatickejšie, keďže rímski historici vtedajšej doby to nezaznamenali. V americkej histórií, John Wilkes Booth vykríkol frázu potom, čo 14. apríla 1865 smrteľne postrelil prezidenta Abrahama Lincolna, sčasti kvôli spojitosti s vraždou Cézara, pretože práve toto predstavenie bolo v tento deň hrané v divadle, kde sa incident odohral. Americký terorista Timothy McVeigh mal na sebe tričko s touto frázou a obrázkom Lincolna, keď bol zatknutý 19. apríla 1995, po bombovom útoku na Oklahoma City.
Motto.
Frázu odporučil George Mason na Virgínskej konvencii v roku 1776, ako súčasť pečate štátu. Pečať štátu Virgínia ukazuje zosobnenie Cnosti, s oštepom v ruke, s nohou na personifikovanej forme Tyranie, ktorej koruna leží obďaleč. Pečať vymyslel Mason a navrhol George Wythe, ktorý podpísal Deklaráciu nezávislosti Spojených štátov a učil právo Thomasa Jeffersona. „Sic semper tyrannis“ je aj motto ponorky amerického námorníctva pomenovanej po štáte,USS "Virginia". Fráza je zároveň mottom mesta Allentown, tretieho najväčšieho mesta v americkej Pensylvánii, a je tiež spomínaná v oficiálnej štátnej hymne Marylandu.

</doc>
<doc id="335079" url="https://sk.wikipedia.org/wiki?curid=335079" title="Naymobile">
Naymobile

Naymobile bol virtuálny mobilný operátor prevádzkovaný ako partnerský produkt spoločností Nay a Telefónica Slovakia.

</doc>
<doc id="335080" url="https://sk.wikipedia.org/wiki?curid=335080" title="Tesco mobile">
Tesco mobile

Tesco mobile je virtuálny mobilný operátor prevádzkovaný ako partnerský produkt spoločností Tesco a O2 Slovakia.
Súčasné produkty.
Tesco mobile ponúka aktuálne tri produkty 
Najväčšie výhody operátora Tesco Mobile.
Tesco mobile ponúka svojim zákazníkom výhody ako 150 GB dát ku sim karte topka pri každej kúpe do konca roka 2024 a bez ohľadu na spôsob kúpy.Výhoda je aj že podporuje 5G pokritie už 97% na Slovensku.Tesco mobile je pod značkou O2 Slovakia a ich karta je dostupná v predajniach Tesco,na internete ba dokonca aj inde.Tesco mobile si na jedno obdobie Napr.3 roky vyberá jednu sim kartu.Minulé obdobie mala Trio,predtým bodku a kartu na dobíjanie kreditu a ešte predtým boly paušály ako napríklad:Paušál 3sto, alebo paušály S,M,L,XL A XXL. V roku 2024 oslávili 15 rokov a vydali kartu topka a na majstrovstvá sveta v hokeji 2024 vydali TrioDáta a k nej 15GB zdarma.Toto obdobie má sim kartu topka.Taktiež k jednej sim karte vydajú aj trochu zveladené varianty,k terajšej topke napríklad predáva aj kartu 20 GB Dát(dátovú kartu) a kartu 5€ kredit.

</doc>
<doc id="335081" url="https://sk.wikipedia.org/wiki?curid=335081" title="Tescomobile">
Tescomobile



</doc>
<doc id="335085" url="https://sk.wikipedia.org/wiki?curid=335085" title="SWAN MOBILE">
SWAN MOBILE

SWAN MOBILE je slovenský mobilný operátor.
Swan získal vo výberovom konaní 2 x 15 MHz v pásme 1800 MHz, čo mu umožní v režime MIMO 2x2, s dvomi prijímacími a vysielacími anténami, prevádzkovať LTE sieť s maximálnou teoretickou rýchlosťou sťahovania dát 110 Mbps. 
Poskytuje mobilné služby cez slovenského mobilného operátora 4KA prevádzkovaného ako partnerský produkt spoločností SWAN MOBILE a Slovenskej pošty.
Spoločnosť SWAN Mobile, a.s. bude poskytovať mobilné elektronické komunikačné služby. Sesterská spoločnosť SWAN, a.s. pokračuje v budovaní vlastnej optickej siete. Jediným akcionárom v oboch spoločnostiach je v súčasnosti spoločnosť Danubiatel, a.s.

</doc>
<doc id="335086" url="https://sk.wikipedia.org/wiki?curid=335086" title="Swanmobile">
Swanmobile



</doc>
<doc id="335087" url="https://sk.wikipedia.org/wiki?curid=335087" title="Mphone">
Mphone

Mphone bol virtuálny mobilný operátor prevádzkovaný ako partnerský produkt spoločností METRO Cash &amp; Carry Slovakia a Slovak Telekom.

</doc>
<doc id="335089" url="https://sk.wikipedia.org/wiki?curid=335089" title="Prohibícia v Spojených štátoch">
Prohibícia v Spojených štátoch

Prohibícia v USA je pomenovanie pre snahu o úplný zákaz alkoholických nápojov v 20. rokoch 20. storočia v Spojených štátoch amerických.
Priebeh prohibície.
Už pred 1. svetovou vojnou sa vytvorili v USA nátlakové skupiny (napr. Zväz kresťanských žien), ktoré požadovali zákaz pitia alkoholu - tvrdili, že alkohol je droga, ktorá ničí rodinný život a vedie k zločinnosti. V roku 1919 bol tzv. Volsteadov zákon o zákaze alkoholu v USA skutočne schválený. Účinok bol ale presne opačný: začalo sa piť ešte viac a zločinnosť narástla nevídaným tempom. Vznikli gangy zaoberajúce sa pašovaním alkoholu do USA. Takto sa dostal na zločinecký vrchol legendárny Al Capone.
Volsteadov zákon spôsobil, že ľudia pili prakticky všetko, o čom sa domnievali, že obsahuje alkohol, čo malo za následok mnoho otráv. Situácia sa upokojila až v roku 1931, keď bol Al Capone zatknutý za neplatenie daní a odsúdený do Alcatrazu. V roku 1933 bolo v USA 3x viac tajných barov než v roku 1919. Prohibícia definitívne skončila 5. decembra 1933 vydaním 21. dodatku Ústavy USA.

</doc>
<doc id="335090" url="https://sk.wikipedia.org/wiki?curid=335090" title="FunFón">
FunFón

FunFón je virtuálny značkový mobilný operátor prevádzkovaný spoločnosťou Orange Slovensko (predtým aj ako partnerský produkt medzi spoločnosťou Fun Rádio a Orange Slovensko).

</doc>
<doc id="335094" url="https://sk.wikipedia.org/wiki?curid=335094" title="Abrictosaurus">
Abrictosaurus

Abrictosaurus (v preklade "bdelý jašter") je vyhynutý rod heterodontosaura, žijúceho v období spodnej jury (stupne hetanž a sinemúr, asi pred 200 až 190 Ma) na území dnešnej Južnej Afriky. Jeho jediným druhom je Abrictosaurus consors.
Tento 1,2 m dlhý a menej ako 45 kg vážiaci dinosaurus je známy z pozostatkov dvoch jedincov.

</doc>
<doc id="335099" url="https://sk.wikipedia.org/wiki?curid=335099" title="Narnia (hudobná skupina)">
Narnia (hudobná skupina)

Narnia je kresťanská progresívna powermetalová skupina založená gitaristom Carlom Johanatanom Grimmarkom a spevákom Christianom Liljegrenom. Skupina bola založená v Švédskom Jönköpingu v roku 1996.

</doc>
<doc id="335100" url="https://sk.wikipedia.org/wiki?curid=335100" title="My Winter Storm">
My Winter Storm

My Winter Storm je druhý sólo album fínskej rockovej speváčky - Tarje Turunen. Album bol vydalo vydavateľsto Universal music vo Fínsku 19. novembra 2007, v Južnej Amerike 2. januára 2008 a v Severnej Amerike 26. februára 2008; vo Veľkej Británii bola vydaná špeciálna verzia limitovaná na 300 kusov. Album je tiež k dispozícii v limitovanej edícii digipack 2-disk s DVD. Oba single a albumy sú produkované Danielom Presleym.
Album bol nahrávaný s rôznymi slávnymi umelcami, vrátene violončelistu Martina Tillmana, gitaristu Kika Loureira a skladateľa Jamesa Dooleyho. Album obsahuje niekoľko hudobných štýlov, vrátane alternatívneho rocku, symfonického metalu, popu a folku. Nahrávalo sa v ôsmich štúdiách - Fínsko, Brazília, Írsko, USA, Španielsko, Švajčiarsko, Nemecko a Česko. Podľa Tarjy, niektoré texty boli založené na knihe Alchymista od brazílskeho spisovateľa Paula Coelho, napríklad piesne „Oasis“ a „The Reign“. Pieseň „My Little Phoenix“ bola napísaná podľa filmu z roku 2002 "The Ring" od Gore Verbinskeho. 
Album "My Winter Storm" je platinový vo Fínsku, získal dva zlaté disky v Rusku, taktiež získal zlatú platňu v Maďarsku a prvú zlatú platňu v celej svojej profesionálnej kariére v Česku.
Svetové turné.
Na predstavenie albumu My Winter storm, Tarja zorganizovala turné Storm World Tour , bolo to Tarjine prvé svetové turné po odchode z Nightwishu v 2005. Turné bolo rozdelné na sedem častí: v prvej časti Tarja zrealizovala 10 koncertov po Európe medzi novembrom a decembrom 2007. V roku 2008 hrala v Južnej Amerike a na konci roka opäť v Európe. Debutovala v mnohým krajinách - Luxembursko, Srbsko, Izrael, Ukrajina, Bulharsko a Bielorusko. 
V roku 2009 Tarja zrealizovala turné po Severnej Amerike, hrala v Spojených štátoch a v Kanade. Po koncertoch v Južnej Amerike, debutovala vo Venezuele. V poslednom úseku Tarja hrala prvýkrát vo svojej kariére v Turecku a Chorvátsku. Dokončila turné v Londýne 19. októbra 2009. 
Členovia kapely.
Členovia kapely, ktorí ju sprevádzali na jej turné od 25. novembra v Columbia Club v Berlíne do 20. decembra v Electric Ballroom v Londýne boli: 

</doc>
<doc id="335102" url="https://sk.wikipedia.org/wiki?curid=335102" title="Tádžmahal">
Tádžmahal



</doc>
<doc id="335105" url="https://sk.wikipedia.org/wiki?curid=335105" title="Hornista">
Hornista



</doc>
<doc id="335110" url="https://sk.wikipedia.org/wiki?curid=335110" title="Arrhinoceratops">
Arrhinoceratops

Arrhinoceratops („Beznosá rohatá tvár“) bol štvornohý bylinožravý dinosaurus, predstaviteľ skupiny Ceratopsia. Vyskytoval sa v období vrchnej kriedy (stupeň mástricht, asi pred 70 miliónmi rokov) na území dnešnej Kanady. Žil o pár miliónov skôr než jeho blízky príbuzný Triceratops.
Objav a druhy.
Tento dinosaurus je známy len z pozostatkov jednej čiastočnej lebky bez spodnej čeľuste, objavenej v súvrství Horseshoe Canyon v Red Deer Valley v Alberte v roku 1923. Lebku objavil americký paleontológ W.A. Parks, ktorý tiež ceratopsa o dva roky neskôr opísal.
Rod zahŕňa jediný druh, Arrhinoceratops brachyops. V roku 1946 opísal z Utahu ďalší domnelý druh paleontológ Gilmore - "Arrhinoceratops utahensis". Ten bol však od tej doby presunutý pod rod Torosaurus.
Opis.
Arrhinoceratops bol rovnako ako ostatné veľké ceratopsy štvornohý bylinožravec dosahujúci dĺžku asi 6 m. Vyznačuje sa pomerne úzko tvarovanou hlavou vybavenou dvoma dlhými rohmi nad očami, jedným kratším na nose a veľkým kosteným golierom. Ďalej tiež disponoval pomerne silným krkom, krátkym chvostom a vytŕčajúcimi lícnymi kosťami. Prednú časť jeho čeľustí pokrýval silný zobák krytý rohovinou. V zadnej časti čeľustí mal husto umiestnené lopatkovité zuby, ktorými odhrýzaval prízemnú vegetáciu.
Klasifikácia.
Arrhinoceratops je zaradený do podčeľade Ceratopsinae (predtým známej ako Chasmosaurinae) v skupine Ceratopsia, klade bylinožravých dinosaurov s papagájovitými zobákmi, ktorým sa darilo v Severnej Amerike a Ázii počas obdobia vrchnej kriedy, ktorá skončila zhruba pred 65 miliónmi rokov.
Príbuzenstvo.
Blízky príbuzný Arrhinoceratopsa:

</doc>
<doc id="335118" url="https://sk.wikipedia.org/wiki?curid=335118" title="Wladyslaw Szpilman">
Wladyslaw Szpilman

Wladyslaw „Wladek“ Szpilman (* 5. december 1911, Sosnowiec, Poľsko – † 6. júl 2000, Varšava) bol poľský pianista a hudobný skladateľ židovského pôvodu.
Tvorba.
Okrem iného je známy aj ako autor autobiografického diela Pianista vydaného v roku 1946 pod pôvodným názvom "Smrť mesta", kde opisuje svoje osobné tragické zážitky z holokaustu v Poľsku počas 2. svetovej vojny vo Varšavskom gete. Píše aj svoje osobné svedectvá o zničení mesta Varšava počas Varšavského povstania. Podľa tejto knihy bol v roku 2002 natočený aj film Pianista režiséra Romana Polańskeho, ktorý získal troch Oscarov a jednu Zlatú palmu na festivale v Cannes.
Život.
Prakticky celý svoj aktívny umelecký život pôsobil ako pianista v poľskom rozhlase. V roku 1998 ho poľský prezident vyznamenal Radom Polonia Restituta.

</doc>
<doc id="335121" url="https://sk.wikipedia.org/wiki?curid=335121" title="Ventil (piestový spaľovací motor)">
Ventil (piestový spaľovací motor)

Ventil je súčiastka ventilového rozvodu piestových spaľovacích motorov. Kužeľová časť tanierovej hlavy ventilu dosadá do kužeľového sedla ventilu čím umožňuje uzavretie spaľovacieho priestoru. Pri otvorenom ventile sa hlava ventilu vysúva do spaľovacieho priestoru. Hlava ventilu plynulo prechádza do valcového drieku, ktorý zabezpečuje vedenie ventilu pri jeho pohybe. Driek je na opačnom konci ukončený osadením, pre prichytenie misiek pružín, a má opracované čelo, ktoré zabezpečuje styk s ďalšou časťou rozvodu, najčastejšie zdvíhadlom.
Na jeden valec spaľovacieho motora s ventilovým rozvodom pripadajú najmenej 2 ventily, jeden nasávací (alebo plniaci) a jeden výfukový. Väčšina moderných spaľovacích motorov má ventilov viac, najčastejšie 4. Motory s kombinovaným rozvodom môžu mať aj jeden ventil.
Konštrukcia ventilov.
Ventily sú pri práci zaťažované mechanicky a tepelne. Mechanicky na ventil pôsobia hlavne tlak spalín v spaľovacom priestore, zotrvačné sily pri jeho prerušovanom vratnom pohybe, ovládacie sily a trenie. Tepelne na ventil pôsobí najmä teplota v spaľovacom priestore. Tepelné zaťaženie je veľmi nerovnomerné, čo spôsobuje tepelné napätia. Z týchto podmienok vyplývajú niektoré požiadavky na konštrukciu ventilov.
Ďalšie požiadavky vyplývajú z podmienok práce spaľovacieho motora a jeho konštrukcie.
Rozmery.
Priemer hlavy sacích ventilov býva väčší, ako u výfukových ventilov, resp. pri nepárnom počte ventilov na jeden valec je počet sacích ventilov vyšší ako výfukových. Dôvod je ten, že pre dosiahnutie vysokého merného výkonu je potrebné zabezpečiť dostatočné plnenie valca. Preto sa maximalizuje veľkosť sacích ventilov na úkor výfukových. Pomer tlaku spalín vo valci v čase otvárania výfukového ventilu a tlaku vo výfukovom potrubí je dostatočný na to, aby sa zabezpečilo vyprázdnenie valca aj cez menší prierez otvoreného výfukového ventilu.
Driek ventilu by mal byť čo najkratší, aby zbytočne nenarástla hmotnosť ventilu, ktorá nepriaznivo zvýši vplyv zotrvačných síl. Driek je tiež jedno z dvoch miest, ktoré zabezpečujú odvod tepla z ventilu, preto môže byť v závislosti od typu motora jeho priemer až 30% priemeru sedla ventilu. 
Uhol skosenia dosadacej plochy ventilu býva najčastejšie 45° pri tejto hodnote sa dosahuje dobrá tesnosť pri uzavretom ventile a samočistenie dosadacej plochy. Sacie ventily majú niekedy uhol skosenia 30° pre lepšie prúdenie v priestore sedla. Sedlo ventilu býva široké .
Chladenie.
Ventily, najmä výfukové u preplňovaných motorov, sú extrémne tepelne zaťažené. Miestna teplota môže dosiahnuť až 900°. Odvod tepla je možný do sedla pri zavretom ventile a do drieku ventilu. Prestup tepla z hlavy do drieku možno zvýšiť naplnením dutiny vo vnútri ventilu vhodným materiálom. Používa sa napríklad sodík, alebo niektoré soli, ktoré sú pri pracovnej teplote ventilu tekuté. Dutina je naplnená len do polovice, takže pri pohybe ventilu dochádza k intenzívnemu omývaniu vnútorného priestoru tekutou náplňou. Dutina sa vyrobí pri menších motoroch odvŕtaním stopky, pri väčších motoroch môže byť dutá aj hlava ventilu, takýto ventil sa ale vyrába komplikovanejšie, kovaním, alebo sústružením s následným navarením dna.
Pri väčších stacionárnych a lodných motoroch je možná realizácia s dutými ventilmi, cez ktoré preteká chladiaca voda.
Materiály.
Menej tepelne namáhané sacie ventily sa vyrábajú z perlitických ocelí legovaných kremíkom, niklom, molybdénom, chrómom alebo volfrámom. Čelo drieku ventilu je zakalené. Niekedy sa vyrábajú zo zliatin titánu.
Tepelne namáhané výfukové ventily sa vyrábajú z austenitických ocelí s vysokým obsahom chrómu a niklu. Pretože tieto ocele nie sú kaliteľné, navaruje sa na plochu sedla stelit alebo nástrojová oceľ. Driek ventilu býva pochrómovaný.

</doc>
<doc id="335122" url="https://sk.wikipedia.org/wiki?curid=335122" title="Karlheinz Stockhausen">
Karlheinz Stockhausen

Karlheinz Stockhausen (* 22. august 1928, Mödrath, Nemecko – † 5. december 2007, Kürten, Nemecko) bol veľmi významný, ale aj kontroverzný nemecký hudobný skladateľ. Preslávil sa najmä experimentami s elektronickou hudbou a serializmom.
Život.
Narodil sa neďaleko Kolína nad Rýnom. Počas vojny bol ešte mladým mužom, matka mu zomrela na chorobu v sanatóriu, otec bojujúc na fronte. Po vojne sa vybral pracovať na farmu. Neskôr v roku 1947 išiel študovať do kolínskej školy Musikhochschule. Hrával na klavír v baroch a kluboch. Popri tom rozmýšľal o kariére spisovateľa.
Čoskoro absolvoval univerzity v Darmstadte a Paríži, kde k najdôležitejším patrili jeho stretnutia s Olivierom Messiaenom a Dariusom Milhaudom. Prvý menovaný mal na Karlheinza veľký vplyv. V roku 1953 sa stáva asistentom v novootvorenom elektronickom štúdiu pri rozhlasovej stanici Westdeutscher Rundfunk. V rokoch 1954 až 1956 pôsobil na univerzite v Bonne, kde sa okrem pedagogickej činnosti zaoberal aj výskumom v oblasti fonetiky, akustiky a informačnej teórie.
Po tomto období Stockhausen absolvoval mnoho koncertných vystúpení v Európe, Severnej Amerike a Ázii. V roku 1963 založil a niekoľko rokov aj riadil „Štúdia novej hudby“. V roku 1971 sa stáva profesorom skladby na Národnom konzervatóriu v Kolíne nad Rýnom, kde pôsobil do roku 1977. Od roku 1998 organizoval každoročné tzv. „Stockhausenove kurzy“ v Kürtene.

</doc>
<doc id="335128" url="https://sk.wikipedia.org/wiki?curid=335128" title="Souillac (Maurícius)">
Souillac (Maurícius)

Souillac je mesto nachádzajúce sa blízko najjužnejšieho bodu ostrovného štátu Maurícius. Je hlavným centrom okresu Savanne. Mesto je pomenované podľa vikomta Françoa de Souillaca, ktorý bol v rokoch 1779-1787 na ostrove guvernérom.

</doc>
<doc id="335145" url="https://sk.wikipedia.org/wiki?curid=335145" title="In the Shadows">
In the Shadows

In the Shadows je tretí štúdiový album skupiny Mercyful Fate. Je to prvý album po deviatich rokoch.
Bonusová pieseň Return of the Vampire pochádza ešte z raných dôb, skupina ju nahrala na jednu zo svojich demonahrávok. Počas natáčania tohto albumu si s nimi zahral Lars Ulrich z Metallicy, ktorý chcel hrať nejakú starú pieseň. Skupina sa rozhodla pre túto.
Zoznam skladieb.
Texty napísal King Diamond

</doc>
<doc id="335151" url="https://sk.wikipedia.org/wiki?curid=335151" title="Mažučiai (Darbėnai)">
Mažučiai (Darbėnai)

Mažučiai je obec v Litve, v okrese Kretinga, na západ od Darbėnai, má 23 obyvateľov. Na východnom okraji obce ja najvyšší kopec tejto (severnej) časti Pajūrisu: Muzikanto kalnas, v súčasnosti Obec spadá do historicky veľmi starej krajiny "Meguva", predtým tiež s názvom "Megava", spomínanej už v 4. storočí. Obec sa nachádza necelé 3 km (vzdušnou čiarou) od jedného z najstarších pohrebísk "Kalnalaukio kapinynas" na kopci menom "Kalnalaukis" v katastrálnom území neďalekej obce Lazdininkai, kde bolo okrem novších hrobov nájdených i 113 hrobov z obdobia 2. – 6. storočia.
Japonská záhrada.
Dedinu preslávila zatiaľ ešte nedokončená japonská záhrada, ktorú začal postupne tvoriť v roku 2007 Šarūnas Kasmauskas v spolupráci s architektmi japonských záhrad z Japonska (napríklad Hadžime Watanabe, Hiroši Cunoda…). Práce podstatne spomalila náhla hospodárska kríza v roku 2009. Bude to najväčšia japonská záhrada v Európe (16 ha), ponesie názov Údolie spievajúcich kameňov (litovsky Dainuojančių akmenų slėnis). Rozkladá sa na kopci Muzikanto (litovsky Muzikanto kalnas), ktorý je najvyšším kopcom v okolí (jeho nadmorská výška sa následkom prác nepatrne zmenila, v súčasnosti je ).
Pri zakladaní rybníčkov na kopci bolo odkrytých celkom 24 prameňov. Projekt zatiaľ nemá žiadnych oficiálnych sponzorov ani zo strany Európskej únie ani zo strany Litovského štátu. Celé financovanie zatiaľ spočíva na podnikateľovi Š. Kasmauskasovi a jeho rodine s pomocou dobrovoľných darcov.

</doc>
<doc id="335153" url="https://sk.wikipedia.org/wiki?curid=335153" title="Henry Fawcett">
Henry Fawcett

Henry Fawcett (* 26. august 1833, Salisbury, Spojené kráľovstvo - † 6. november 1884, Cambridge) bol nevidiaci anglický akademik a ekonóm. Vyštudoval King's College na Univerzite Cambridge.

</doc>
<doc id="335155" url="https://sk.wikipedia.org/wiki?curid=335155" title="James Heckman">
James Heckman

James Heckman (* 19. apríl 1944, Chicago, Illinois, USA) je americký ekonóm.
Životopis.
Narodil sa v Chicagu. Vyštudoval matematiku na univerzite v Colorade a ekonómiu na Princeton University v roku 1971. Bol profesorom ekonómie na Chicagskej univerzite, profesor vedy a spoločnosti na vysokej škole Dublinskej univerzity a vedúci vedecký pracovník American Bar nadácie. 
V roku 2000 dostal Nobelovu cenu za priekopnícku prácu v ekonometrii a mikroekonómii. Získal rad ocenení za svoju prácu, vrátane John Bates Clark Medal v roku 1983, cenu Jacoba Mincera za celoživotné dielo v roku 2005, a medailu Ulysses z University College v Dubline v roku 2006. 
Je členom mnohých vedeckých a odborných spoločností, vrátane Národnej akadémie vied, Medzinárodného štatistického inštitútu, americkej štatistickej asociácie, spoločnosti ekonómie práce, americkej filozofickej spoločnosti a Národnej akadémie vzdelávania.
Publikoval 279 článkov a deväť kníh.
Je zaraďovaný medzi desať najvplyvnejších ekonómov na svete. 

</doc>
<doc id="335160" url="https://sk.wikipedia.org/wiki?curid=335160" title="Thomas Attwood (ekonóm)">
Thomas Attwood (ekonóm)

Thomas Attwood (* 6. október 1783, Halesowen, Spojené kráľovstvo – † 9. marec 1859, Malvern) bol britský ekonóm, vedúca osobnosť Birminghamskej školy ekonómov, zakladateľ Birminghamskej politickej únie, hlavná postava vo verejnej kampani pre veľké reformy zákona z roku 1832.
Navštevoval Halesowe gymnázium (teraz Earls High School), neskôr prestúpil do Wolverhamptonského gymnázia. V roku 1830 založil Birminghamskú politickú úniu. Išlo o politickú organizáciu kampane pre mestá a veľké mestá, ako je Birmingham, ktoré mali byť priamo zastúpené v parlamente. Po jej úspechu sa dňa 12. decembra 1832 stal prvým členom parlamentu (MP) pre Birmingham.

</doc>
<doc id="335161" url="https://sk.wikipedia.org/wiki?curid=335161" title="Colin Clark">
Colin Clark

Colin Grant Clark (* 2. november 1905, Londýn, Spojené kráľovstvo - † 4. september 1989, Brisbane, Austrália) bol britský a austrálsky ekonóm a štatistik, ktorý pracoval v Spojenom kráľovstve a Austrálii. Propagoval používanie hrubého národného produktu (HDP) ako základu pre štúdium národných ekonomík.
Životopis.
Narodil sa v Londýne a vzdelával na Dragon School v Oxforde. V štúdiu pokračoval na vysokej škole vo Winchesteri, potom na Brasenose College Oxford. Prednášal štatistiku na University of Cambridge (1931 - 1938), kde dokončil tri knihy: Národný dôchodok, Ekonomické postavenie Veľkej Británie a Národné príjmy a výdavky. Jeho prvá kniha bola zaslaná vydavateľovi Danielovi Macmillanovi s odporúčaním od Keyness: „[...] Clark je, myslím, trochu génius: takmer jediný hospodársky štatistik, ktorého som kedy stretol, ktorý sa mi zdá prvotriedny.“
Počas návštevy v Austrálii a na Novom Zélande v roku 1937 a 1938 prijal miesto v Queenslandskej vláde na pozvanie premiéra Williama Forgana Smitha. V tom čase písal Keynesovi o svojom rozhodnutí ostať v Austrálii.
Neobvykle pre štátneho zamestnanca pokračoval v jeho vedeckej práci, publikácii série článkov o ekonómii a pripravoval svoju knihu „Podmienky hospodárskeho pokroku“, ktorá bola uverejnená v roku 1940.
V roku 1984 bol menovaný Svetovou bankou ako jeden z priekopníkov ekonómie, spolu so Sirom Arthurom Lewisom, Gunnarom Myrdalom, W.W. Rostowom a Janom Tinbergenom.

</doc>
<doc id="335167" url="https://sk.wikipedia.org/wiki?curid=335167" title="Finn Kydland">
Finn Kydland

Finn Erling Kydland (* 1. december 1943 Gjesdal, Nórsko) je nórsky ekonóm. V súčasnosti je profesorom ekonómie na Kalifornskej univerzite v Santa Barbare. 
Spolu s Američanom Edwardom C. Prescottom získal roku 2004 Nobelovú cenu za ekonómiu za teóriu hospodárskych cyklov a ekonomickej politiky, časovej konzistencie ekonomickej politiky a skúmaniu síl, ktoré riadia výkyvy hospodárskeho cyklu.

</doc>
<doc id="335173" url="https://sk.wikipedia.org/wiki?curid=335173" title="Leonid Ivanovič Abalkin">
Leonid Ivanovič Abalkin

Leonid Ivanovič Abalkin (, * 5. máj 1930, Moskva† 2. máj 2011) bol sovietsky ekonóm a politik, stúpenec a propagátor ekonomickej reformy v ZSSR.
Patril medzi popredných sovietskych ekonómov. V období perestrojky sa podieľal na príprave projektu prechodu sovietskeho plánovaného hospodárstva k regulovanému trhu. V rokoch 1989 až 1990 viedol vládnu komisiu pre ekonomickú reformu. Jeho návrhy ekonomickej reformy boli kritizované zo strany straníckeho aparátu, ktorý sa obával oslabenia svojich pozícií, ale aj zo strany zástancov radikálnejšieho prechodu k trhovému hospodárstvu. Do roku 2005 bol riaditeľom Ekonomického inštitútu. Potom pôsobil na Moskovskej štátnej univerzite.

</doc>
<doc id="335176" url="https://sk.wikipedia.org/wiki?curid=335176" title="Robert E. Lucas">
Robert E. Lucas

Robert Emerson Lucas, Jr. (* 15. september 1937, Yakima, Washington, USA – † 15. máj 2023) bol americký ekonóm na univerzite v Chicagu. V roku 1995 mu bola udelená Cena Švédskej ríšskej banky za ekonomické vedy na pamiatku Alfreda Nobela a bol považovaný za člena top 10 teoretikov ekonómie. Bol ženatý s Nancy Stokeyovou, taktiež ekonómkou.
Kariéra.
Na univerzite Carnegie Mellon učil priemyselné správy až do roku 1975, kým sa vrátil na univerzitu v Chicagu.
Robert E. Lucas je jeden z najvplyvnejších ekonómov od roku 1970, položil základy makroekonomickej teórie (predtým dominoval Keynesiánsky ekonomický prístup). Podľa jeho argumentácie by makroekonomický model mal byť postavený ako agregovaná verzia mikroekonomického modelu (pričom konštatuje, že agregácie v teoretickom zmysle nemusia byť v danom modeli možné). Vyvinul „Lucasovu kritiku“ v oblasti hospodárskych politík. To viedlo k vývoju neoklasicistickej a novej Keynesiánskej ekonomiky a pohonu na mikroekonomické základy makroekonomickej teórie.
Lucas bol tiež dobre známy svojim vyšetrovaním dôsledkov predpokladu racionálnych očakávaní. Vyvinul teóriu ponuky, ktorá naznačuje, že ľudí možno oklamať nesystémovou menovou politikou.

</doc>
<doc id="335177" url="https://sk.wikipedia.org/wiki?curid=335177" title="Arthur Cecil Pigou">
Arthur Cecil Pigou

Arthur Cecil Pigou (* 18. november 1877, Ryde, Spojené kráľovstvo + 7. marec 1959, Cambridge) bol anglický ekonóm, žiak a nástupca Alfreda Marshalla. V rokoch 1908 - 1943 bol profesorom politickej ekonómie na University of Cambridge.
Jeho hlavným prínosom je rozvoj ekonómie blahobytu. Poukazuje na nedostatok tržného systému, ktorý síce optimálne alokuje zdroje, ale nemusí zaisťovať maximálny blahobyt spoločnosti. Spoločenský blahobyt je najčastejšie definovaný ako súčet blahobytu všetkých jedincov. Tento blahobyt sa maximalizuje, ak blahobyt jedného nemôže byť zvýšený, bez toho, aby sa zároveň neznížil blahobyt druhého.
Aj keď bol Pigou zástancom liberalizmu, obhajuje zároveň potrebu štátnych zásahov pri riešení tzv. externalít. Navrhoval sústavu daní (tzv. Pigouova daň) a subvencií, ktorá má uvádzať motivácie súkromných subjektov do súladu so spoločenskou efektívnosťou (napr. zdanenie firiem, ktoré znečisťujú životné prostredie). S iným riešením problému externalít prišiel v roku 1960 Ronald H. Coase.

</doc>
<doc id="335178" url="https://sk.wikipedia.org/wiki?curid=335178" title="George Akerlof">
George Akerlof

George Arthur Akerlof (* 17. jún 1940, New Haven, Connecticut, USA) je americký ekonóm a koshlandský profesor ekonómie na University of California, Berkeley. V roku 2001 získal Nobelovu ceny za ekonómiu.

</doc>
<doc id="335179" url="https://sk.wikipedia.org/wiki?curid=335179" title="Robert Solow">
Robert Solow

Robert Merton Solow (* 23. august 1924, Brooklyn, New York, New York – † 21. december 2023, Lexington, Massachusetts) bol americký ekonóm známy najmä svojou prácou na teórii ekonomického rastu, ktorá vyvrcholila v exogénnom raste modelu pomenovanom po ňom. V roku 1987 získal Nobelovú cenu za ekonómiu.
Životopis.
V septembri 1940 získal štipendium na Harvarde. Jeho prvé štúdiá boli v oblasti sociológie a antropológie, rovnako ako v elementárnej ekonómii.
Do konca roku 1942 opustil univerzitu a vstúpil do americkej armády. Slúžil v severnej Afrike a na Sicílii, neskôr v Taliansku počas druhej svetovej vojny. Bol prepustený v auguste 1945.
V roku 1947 sa vrátil na Harvard a študoval u Wassilya Leontiefa. Ako jeho asistent výskumu produkoval prvú sadu koeficientov pre kapitál-input-output model. Potom sa začal zaujímať o model štatistiky a pravdepodobnosti. Od 19491950 strávil rok na Columbia University štúdiom štatistiky.
V roku 1949, tesne predtým, ako odišiel na Columbia University, mu bola ponúknutá práca asistenta v hospodárskom oddelení v Massachusetts Institute of Technology. Na MIT učil kurzy z oblasti štatistiky a ekonometrie. Solowov záujem sa postupne zmenil na makroekonómiu. Za takmer 40 rokov, Solow a Paul Samuelson spoločne pracovali na mnohých významných teóriách: teória rastu von Neumanna (1953), teória kapitálu (1956), Lineárne programovanie (1958) a Krivka (1960).
V roku 1961 získal od americkej ekonomickej asociácie cenu John Bates Clark Award, ktorá sa udeľuje najlepšiemu ekonómovi mladšiemu ako 40 rokov. V roku 1979 sa stal prezidentom tejto asociácie.
V roku 1987 získal Nobelovu cenu za analýzu ekonomického rastu.
V roku 1999 dostal Národnú medailu vedy (). Je prezidentom "Cournot Centre for Economic Studies", ktoré založil v roku 2000.
Zomrel 21. decembra 2023 v Lexington, Massachusetts.

</doc>
<doc id="335182" url="https://sk.wikipedia.org/wiki?curid=335182" title="Wassily Leontief">
Wassily Leontief

Wassily Wassilyovich Leontief ( – Vasilij Vasiljevič Leontjev; * 5. august 1905, Mníchov, Nemecko – † 5. február 1999, New York, New York, USA), bol rusko-americký ekonóm.
V roku 1973 získal Nobelovú cenu za ekonomiku, a rovnako boli ocenení aj traja jeho doktorandi: Paul Samuelson (1970), Robert Solow (1987) a Vernon Smith (2002).

</doc>
<doc id="335183" url="https://sk.wikipedia.org/wiki?curid=335183" title="Gymnázium Leonarda Stöckela (Bardejov)">
Gymnázium Leonarda Stöckela (Bardejov)



</doc>
<doc id="335184" url="https://sk.wikipedia.org/wiki?curid=335184" title="Finn Erling Kydland">
Finn Erling Kydland



</doc>
<doc id="335188" url="https://sk.wikipedia.org/wiki?curid=335188" title="Robert Merton Solow">
Robert Merton Solow



</doc>
<doc id="335189" url="https://sk.wikipedia.org/wiki?curid=335189" title="Robert M. Solow">
Robert M. Solow



</doc>
<doc id="335194" url="https://sk.wikipedia.org/wiki?curid=335194" title="Christopher A. Pissarides">
Christopher A. Pissarides



</doc>
<doc id="335197" url="https://sk.wikipedia.org/wiki?curid=335197" title="Alois Rašín">
Alois Rašín

Alois Rašín (* 18. október 1867, Nechanice – † 18. február 1923, Praha) bol český ekonóm a politik, jeden z odsúdených v procese s Omladinou, účastník 1. odboja, jeden z mužov 28. októbra, prvý československý minister financií a funkcionár Československej národnej demokracie. Pri atentáte 5. januára 1923 bol smrteľne zranený.
Životopis.
Jeho otec bol pekár a roľník. Študoval na gymnáziu v Novom Bydžove, Broumove a v Hradci Králové. Maturitu zložil v roku 1886 a po nej začal študovať v Prahe na Lekárskej fakulte Karlovej univerzity, odtiaľ však zo zdravotných dôvodov prestúpil na Právnickú fakultu. Štúdiá úspešne ukončil v roku 1891. 
V tomto roku napísal brožúrku "České štátne právo", ktorú úrady zabavovali a za ktorú bol vyšetrovaný. Už v čase svojich vysokoškolských štúdií sa začal politicky angažovať, sympatizoval predovšetkým s mladočechmi. Táto angažovanosť mu vyniesla stratu titulu a dva roky väzenia, ku ktorému bol 14. februára 1894 odsúdený v procese s takzvanou Omladinou, v novembri 1895 bol amnestovaný a dostal späť aj titul doktora práv. Od roka 1914 sa významne zapojil do prvého česko-slovenského odboja.
Ocenenie.
Od roku 1990 je po Rašínovi pomenované významné pražské nábrežie ("Rašínovo nábřeží", od Jiráskovho námestia po Vyšehrad), ktoré sa do tej doby volalo "Nábrežie F. Engelsa".
V roku 1992 bola vydaná obežná minca nominálnej hodnoty 10 Kčs s portrétom Aloisa Rašína (autori Jarmila Truhlíková-Spěváková, Josef Úprka).
Rašín sa objavil na dvoch bankovkách: česko-slovenskej z roku 1926 a českej pamätnej z roku 2019 k 100. výročiu koruny česko-slovenskej. K tomuto výročiu bola emitovaná aj minca nominál 20 Kč.

</doc>
<doc id="335208" url="https://sk.wikipedia.org/wiki?curid=335208" title="Kronštadt">
Kronštadt

Kronštadt (, z "Krone" (koruna) a "Stadt" (mesto)) je opevnené prístavné mesto na ostrove Kotlin vo Fínskom zálive v Baltskom mori 30 km západne od Petrohradu. Administratívne tvorí mesto samostatný okres (rajón) v rámci mesta Petrohrad v Leningradskej oblasti. V roku 2010 malo mesto 42755 obyvateľov.
História.
Mesto bolo založené na príkaz Petra I. v roku 1703 ako prístav Kronšlot. Boli tu vybudované sklady a doky. Počas severnej vojny miestna pobrežná batéria zabránila niekoľkokrát švédskym útokom na Petrohrad. Pevnosť bola uvedená do prevádzky 18. mája 1704. Od 20. rokov 18. storočia bolo mesto základňou ruskej baltickej flotily, sídlila tu aj admiralita. Nová pevnosť postavená v roku 1723 niekoľkokrát odrazila nepriateľské námorné útoky na Petrohrad. Odradila aj francúzsko-anglickú flotilu mieriacu k Petrohradu počas krymskej vojny v roku 1854. Pevnosť bola priebežne modernizovaná až do začiatku 20. storočia.
Kronštadtskí námorníci Baltskej flotily zohrali významnú úlohu počas oboch ruských revolúcií na začiatku 20. storočia. Ich anarchistické tendencie spôsobili, že boli jednou z významných opôr februárovej revolúcie proti cárovi aj októbrovej revolúcie proti dočasnej vláde v roku 1917. Na sklonku ruskej občianskej vojny tu v tyle boľševikov povstali proti sovietskej moci. Ich povstanie známe ako Kronštadtská vzbura bolo kruto potlačené. Počas druhej svetovej vojny bolo mesto a jeho opevnenia dôležitou súčasťou obrany mesta Leningradu počas dlhotrvajúcej blokády.
Dnes tvorí "Kronštadtský rajón" (Кронштадтский район) jeden z rajónov Petrohradu. So severným brehom Fínskeho zálivu je ostrov spojený hrádzou, po ktorej vedie cesta a s južným brehom (mestom Lomonosov) ho spája kompa. Kronštadt má 42 800 obyvateľov (2006). Historické centrum mesta spolu s opevneniami sú ako okolie Petrohradu zapísané od roku 1990 v zozname svetového dedičstva UNESCO.

</doc>
<doc id="335211" url="https://sk.wikipedia.org/wiki?curid=335211" title="Goyocephale">
Goyocephale

Goyocephale je vyhynutý rod dvojnohého bylinožravého dinosaura zo skupiny Pachycephalosauria. Žil v období vrchnej kriedy na území dnešného Mongolska (púšť Gobi). Jeho jediným druhom je Goyocephale lattimorei.
Známy je podľa zlomkov lebky a postkraniálneho skeletu. 
Dlhšiu dobu prebieha medzi paleontológmi debata, či ide o platný a samostatný rod, alebo len o nedospelý exemplár rodu Homalocephale alebo Prenocephale.
Dorastal do dvojmetrovej dĺžky a mohol vážiť 10 až 40 kilogramov.

</doc>
<doc id="335213" url="https://sk.wikipedia.org/wiki?curid=335213" title="Uab Meto">
Uab Meto

Uab Meto je austronézsky jazyk, ktorým hovoria príslušníci kmeňa Atoni na Západnom Timore v Indonézii.

</doc>
<doc id="335219" url="https://sk.wikipedia.org/wiki?curid=335219" title="Technoparc Montreal">
Technoparc Montreal



</doc>
<doc id="335222" url="https://sk.wikipedia.org/wiki?curid=335222" title="Rádiodiagnostika">
Rádiodiagnostika



</doc>
<doc id="335231" url="https://sk.wikipedia.org/wiki?curid=335231" title="Branislav Jobus">
Branislav Jobus

Branislav Jobus (* 2. apríl 1969, Piešťany), viac známy ako Braňo Jobus, či pod mediálne známou zdrobneninou Branuško, je slovenský spevák, hudobník, spisovateľ a zakladateľ hudobného festivalu Vrbovské vetry.
Do povedomia sa dostal ako líder hudobných skupín Karpatské chrbáty, Vrbovskí víťazi či prostredníctvom hudobného projektu Abusus. Pre Jobusove vystupovanie je typická silná dávka vtipu, recesie a lokálpatriotizmu, na základe čoho sa stal vyhľadávanou osobnosťou slovenskej alternatívnej scény. Ako moderátor tiež pravidelne hosťuje na najväčšom slovenskom hudobnom festivale Pohoda.
Hudobná kariéra.
Braňo Jobus začínal v roku 1982 v hudobnej skupine Harmasan, s bratom Andrejom Jobusom (bicie nástroje), Romanom Klčom (basgitara) a Mirom Kusým (gitara). Krátko na to zmenilo zoskupenie názov na Veget, ktoré bolo na žiadosť vtedajšieho režimu a Mestského kultúrneho strediska opätovne zmenené na Karpatské chrbáty. Skupina pod týmto názvom funguje dodnes.
V roku 2000 založili bratia Jobusovci vlastnú, humorne ladenú, skupinu Vrbovskí víťazi. Skupina využívajúca neštandardné, podomácky vyrábané, hudobné nástroje, tak vytvorila nový termín, priemyselný folklór. V roku 2005 doplnil Jobus zoznam kapiel o elektronický hudobný projekt Abusus, v ktorom účinkuje sám.
Stojí tiež za myšlienkou hudobného festivalu Vrbovské vetry, ktorý spoluorganizuje s hudobníkmi Whiskym (Slobodná Európa) a Martinom Višňovským (Chiki liki tu-a). Dôvodom pre vytvorenie festivalu bola zmena vedenia festivalu Hodokvas a jeho smerovanie, kvôli ktorému sa Jobusovým skupinám nedostalo pozvania: "„My sme mali chuť hrať tak som si povedal: Urobíme si vlastný festival kde si zahráme kedy my chceme, skupín máme svojich dosť a nebudeme čakať či sa rozhodnú iní nás pozvať.“" Prvý ročník festivalu sa konal v roku 2007.
Autorsky sa podieľal na hudbe ku krátkemu filmu režiséra Richarda Pechu, či poľského divadla v Tczewe.
Literárna kariéra.
Jobus debutoval v roku 2006 rozprávkovou knihou "Láskavé rozprávky". Druhé vydanie knihy vyšlo pre veľký úspech v roku 2007 v nakladateľstve Edition Ryba. Ďalším literárnym počinom bola kniha "Zázračné rozprávky" z roku 2009. O rok neskôr vyšla Jobusovi kniha "Muflón Ancijáš a jeho spanilá jazda" (2010, Slovart), rozprávkové leporelo "Na výlete do vesmíru" (Agentúra Pohoda), ale aj audiokniha "Láskavé rozprávky". V roku 2011 vyšlo pokračovanie knihy o Muflónovi Ancijášovi s názvom "Ako Muflón Ancijáš cestoval na západ", tak isto vo vydavateľstve Slovart. Nasledoval tretí diel trilógie "Ako Muflón Ancijáš sľub dodržal". V roku 2014 čitateľov oboznámil s červotočom Chrumom v knihe "Ja nič, ja muzikant".
V roku 2021 nadviazal spoluprácu so startupom Readmio a napísal pre ne sériu rozprávok o "Chromtulienke".
Bibliografia.
Audiokniha:

</doc>
<doc id="335234" url="https://sk.wikipedia.org/wiki?curid=335234" title="Môťová (vodná nádrž)">
Môťová (vodná nádrž)

Môťová bola vybudovaná na rieke Slatina v rokoch 1953 - 1957. Nachádza sa juhovýchodne od mesta Zvolen. Slúži pre priemysel, nadlepšovanie prietokov, energetiku a rekreáciu.
Generálnym projektantom bol Hydroprojekt Bratislava, dodávateľom stavebnej časti bol Hydrostav Bratislava a strojnej časti Elektrostroj Brno. Vodná elektráreň bola uvedená do prevádzky v roku 1957 a čerpacia stanica začiatkom roka 1958. Elektráreň je inštalovaná po pravej strane priepadových blokov. Je v nej inštalovaná kaplanova turbína s hltnosťou 10 m³.s-1. Využíva spády od 6 do 12,5 m. Pracuje ako špičková, s priemernou ročnou výrobou 1,5 GWh.
Vo vodnej nádrži Môťová bolo podľa Správy o stave životného prostredia z roku 2002 vydanej Ministerstvom životného prostredia Slovenskej republiky trvalo zakázané kúpanie.
Hrádza.
Výška hrádze nad terénom je 12,5 m a nad základovou škárou 16,20 m. Dĺžka hrádze v korune predstavuje 431,10 m a objem nádrže 3,598 mil. m³.

</doc>
<doc id="335237" url="https://sk.wikipedia.org/wiki?curid=335237" title="Hriňová (vodná nádrž)">
Hriňová (vodná nádrž)

Hriňová je vodná nádrž bola vybudovaná v rokoch 1961 - 1965 na hornom toku rieky Slatina. Nachádza sa v katastrálnom území rovnomennej obce a na území CHKO Poľana. Slúži ako zásobáreň pitnej vody pre vodovod Hriňová-Lučenec-Fiľakovo.

</doc>
<doc id="335238" url="https://sk.wikipedia.org/wiki?curid=335238" title="RNA polymeráza">
RNA polymeráza

RNA polymeráza (iné názvy: RNA-polymeráza, polymeráza RNA, RNK polymeráza, DNK-polymeráza, polymeráza DNK) je enzým, ktorý katalyzuje vznik fosfodiesterovej väzby medzi ribonukleotidmi a tým vytvára ribonukleovú kyselinu (RNA). Je to hlavný enzým podieľajúci sa na procese transkripcie (prepisu) genetickej informácie. Produktom jej činnosti je reťazec RNA označovaný ako primárny transkript. 
RNA-polymerázy sú podobné DNA-polymerázam v tom, že vyžadujú vlákno DNA (vzácne RNA) ako matricu, na ktoré pripájajú nukleotidy na základe princípu komplementarity. Tiež dokážu syntetizovať reťazec RNA len v smere 5'-3'. Na rozdiel od DNA-polymeráz ale RNA polymeráza nekontroluje pred pripojením ďalšieho nukleotidu správnosť zapojenia predchádzajúceho nukleotidu. Výhodou tejto jej vlastnosti je, že nepotrebuje primer. Nevýhodou je, že takýto prepis génu je menej presný, než by bolo komplementárne vlákno DNA.
U baktérií a archeí je známych len po jednom type RNA-polymerázy. Eukaryoty majú tri rôzne RNA-polymerázy označené rímskymi číslicami ako I, II a III.

</doc>
<doc id="335239" url="https://sk.wikipedia.org/wiki?curid=335239" title="Málinec (vodná nádrž)">
Málinec (vodná nádrž)

Málinec je vodárenská nádrž na rieke Ipeľ v katastrálnom území rovnomennej obce. Bola vybudovaná v rokoch 1986 – 1993, slúži ako zásobáreň pitnej vody pre priľahlé okresy a reguluje horný tok rieky Ipeľ.
Vodná plocha predstavuje 1,38 km2 s objemom 26,7 miliónov m3, teleso hrádze je 620 m dlhé a 48 m vysoké. Do prevádzky bola nádrž uvedená 21. januára 1994 a náklady na výstavbu predstavovali 1,7 miliárd Sk.
4. februára 2025 ozámilo Ministerstvo životného prostredia zámer postaviť na existujúcej vodnej nádrži Prečerpávaciu vodnú elektráreň Málinec, ktorá by mala plochu 8,33 km2, výstavba by stála takmer 2,4 miliardy eur, trvala do roku 2035, a zasahovala by do katastrálnych území obcí Látky, Cinobaňa a Málinec.

</doc>
<doc id="335241" url="https://sk.wikipedia.org/wiki?curid=335241" title="Klenovec (vodná nádrž)">
Klenovec (vodná nádrž)

Klenovec je priehradná nádrž nachádzajúca sa na rieke Klenovská Rimava, nad obcou Klenovec. Bola vybudovaná v rokoch 19681974, má rozlohu 71 ha a slúži ako zdroj pitnej vody pre okres Rimavská Sobota.

</doc>
<doc id="335243" url="https://sk.wikipedia.org/wiki?curid=335243" title="Terestrické planéty">
Terestrické planéty



</doc>
<doc id="335244" url="https://sk.wikipedia.org/wiki?curid=335244" title="Ružiná (vodná nádrž)">
Ružiná (vodná nádrž)

Ružiná je vodná nádrž nachádzajúca sa v severnej časti Lučenskej kotliny na Budinskom potoku, v katastrálnych územiach obcí Divín a Ružiná, v okrese Lučenec. Vodná nádrž sa využíva od jej vzniku prioritne na športovo-rekreačné účely. Pre malebné okolie a pokoj bola VN Ružiná už po jej sprevádzkovaní navštevovaná zahraničnými návštevníkmi z Česka, Maďarska, či Nemecka. 
Technické parametre.
Vodná nádrž Ružiná je vybudovaná na Budinskom potoku v riečnom kilometri 1,7. Priehradu začali stavať v roku 1969, dobudovaná bola v roku 1973. Minimálna rozloha je 45 ha, maximálna 170 ha. Ľavostranné brehy priehrady prechádzajú do Divínskeho hája s nadmorskou výškou Maximálna hladina bola po prvýkrát dosiahnutá v roku 1977. Nádrž zásobuje aj Krivánsky potok, potrubím z nádrže Mýtna v dĺžke 4,4 km. Vodná nádrž má tvar asymetrického údolia s relatívne miernejším pravým a strmším ľavým brehom. Hlavným účelom vodnej nádrže je vyrovnávanie nerovnomerných prietokov Budinského a Krivánskeho potoka. Vodná nádrž Ružiná je vyhlásená za rybársky revír, ako mimopstruhová voda.
Začiatkom septembra 2019 sa začala Vodná nádrž Ružiná vypúšťať kvôli rekonštrukcii telesa hrádze a mechanizmu vypúšťania vody z nádrže. Rekonštrukcia a opätovné napustenie nádrže sa odhaduje na tri až šesť rokov.
Rastlinsto a živočíšstvo.
Vodná nádrž Ružiná je hniezdiskom mnohých chránených druhov vodného vtáctva. Na dne priehrady žije veľká populácia sladkovodného lastúrnika korýtko maliarske ("Unio pictorum") a menšia populácia škľabky riečnej ("Anodonta anatina"). V okolí vodnej nádrže sa nachádzajú dve prírodné rezervácie Ružinské jelšiny a Príbrežie Ružinej.

</doc>
<doc id="335251" url="https://sk.wikipedia.org/wiki?curid=335251" title="Alvarezsaurus">
Alvarezsaurus

Alvarezsaurus je vyhynutý rod vtákovitého dinosaura z čeľade Alvarezsauridae, žijúceho v období vrchnej kriedy (asi pred 86 až 83 Ma) na území dnešnej Argentíny. Pomenoval ho paleontológ José Fernando Bonaparte v roku 1991. Jeho jediný druh je Alvarezsaurus calvoi.
Dorastal do dĺžky asi dvoch metrov, pričom mimoriadne dlhý a tenký chvost zaberal asi dve tretiny jeho celkovej dĺžky. Živil sa pravdepodobne malými stavovcami, poprípade hmyzom. Išlo o vývojovo primitívneho člena čeľade Alvarezsauridae, kam patrí aj napríklad rod Mononykus či Shuvuuia.

</doc>
<doc id="335257" url="https://sk.wikipedia.org/wiki?curid=335257" title="Repete Návraty (televízna relácia)">
Repete Návraty (televízna relácia)

Repete Návraty je hudobno-zábavná relácia Martina Jakubca, ktorá je priamym pokračovaním populárnej relácie Repete Ivana Krajíčka, ktorá sa vysielala v 90. rokoch v Slovenskej televízii. Reláciu moderuje Martin Jakubec, ktorý je zároveň režisérom, scenáristom a sám v relácii vystupuje ako spevák.
História obnovenia.
Pôvodná relácia Repete začala zanikať po smrti Ivana Krajíčka v roku 1997, kedy ju ešte istý čas viedla Zora Kolínska. Neskôr zanikla úplne. 
V roku 2007 požiadal o licenčnú a ochrannú známku ÚPV SR "Repete" a "Repete Návraty", spevák, producent, režisér a moderátor Martin Jakubec a tým sa začala nová história tejto relácie. Po jej získaní reláciu obnovil a oslovil všetkých pôvodných interpretov ako napr. Dušana Grúňa, Lýdiu Volejníčkovú, Zdena Sychru, Oľgu Szabovú a ďalších. Speváci momentálne dokončujú hudobný výber skladieb, ktoré zaradia na set CD pod názvom "Repete Návraty", kde budú účinkovať spolu za sprievodu Big bandu.
Účinkujúci.
Účinkujú : spevák, moderátor a zabávač Martin Jakubec a jeho hostia Lýdia Volejníčková, Dušan Grúň, Oľga Szabová, Zdeno Sychra, Monika Stanislavová, Nora Blahová, Miriam Klimentová, Ján Hruška, Ivan Ožvát, Eva Máziková na halfplayback alebo za sprievodu Slovenského orchestra.

</doc>
<doc id="335258" url="https://sk.wikipedia.org/wiki?curid=335258" title="Pianista (film)">
Pianista (film)

Pianista (anglicky "The Pianist") je britsko-francúzsko-nemecko-poľský film, ktorý v roku 2002 natočil režisér Roman Polański. Film získal Zlatú palmu na filmovom festivale v Cannes, dve ceny Academy Award a samotný Adrien Brody ešte jednu cenu za herecký výkon v hlavnej úlohe. Film bol natočený podľa motívov knihy Pianista, ktorú napísal Wladyslaw Szpilman v roku 1946.
Obsah.
Wladyslaw Szpilman je v Poľsku žijúcim Židom. Po príchode nacistickej hitlerovej armády do Varšavy v sebe každý pociťuje odpor a nenávisť voči Židom. Postupne sú pre nich zakázané návštevy obchodov, chodenie po chodníkoch a začína ich vysťahovanie do Varšavského geta. Pri presune Židov z Varšavy do koncentračných táborov Władek uteká a začína sa schovávať v zničenom meste, kde v úkryte prežije aj hrôzy Varšavského povstania. Takto prežíva celú 2. svetovú vojnu, aj napriek tomu, že ho ku koncu objavuje kapitán Wehrmachtu Wilm Hosenfeld. Ten ho však neprezradí, dokonca mu aktívne pomáha prežiť hlad a núdzu. Władysław si celú vojnu uľahčuje predstavami o svojom hraní na fiktívny klavír.

</doc>
<doc id="335259" url="https://sk.wikipedia.org/wiki?curid=335259" title="Zak Starkey">
Zak Starkey

Zak Starkey (* 13. september 1965) je anglický bubeník, ktorého je známy najmä kvôli pôsobeniu v hudobných skupinách ako The Who alebo Oasis. Je synom legendárneho bubeníka Ringa Starra

</doc>
<doc id="335260" url="https://sk.wikipedia.org/wiki?curid=335260" title="Alan White">
Alan White

Alan White (* 26. máj 1972) je britský bubeník, najviac známy ako bubeník anglickej skupiny Oasis. V Oasis pôsobil v rokoch 1995 – 2004 a podieľal sa na ich najväčšej sláve. 

</doc>
<doc id="335268" url="https://sk.wikipedia.org/wiki?curid=335268" title="Adobe Inc.">
Adobe Inc.

Adobe Inc. (predtým Adobe Systems Incorporated), skrátene Adobe je americká softvérová spoločnosť so sídlom v San José, Kalifornia, USA. Spoločnosť sa dlhodobo sústreďuje na tvorbu multimediálnych a kreatívnych softvérových produktov, s nedávnym vpádom do oblasti Rich Internet application (RIA).
V decembri 1982 John Warnock a Charles Geschke, potom ako odišli od spoločnosti Xerox PARC, založili spoločnosť Adobe Systems s cieľom vývoja a predaja tlačového jazyka PostScript. V roku 1985 si Apple licencovala PostScript pre použitie vo svojich LaserWriter tlačiarňach čím pomohla začať DTP revolúciu. Adobe, názov spoločnosti, pochádza z názvu potoka Adobe Creek v Los Altos v Kalifornii ktorý pretekal za domom jedného zo zakladateľov. V decembri 2005 Adobe kúpila svojho konkurenta, spoločnosť Macromedia, čím pridala do svojho portfólia nové produkty a platformy ako Coldfusion, Dreamweaver, Flash a Flex. V októbri 2018 spoločnosť Adobe Systems Inc. zmenila svoj názov na Adobe Inc. 
V septembri 2018 spoločnosť zamestnávala 19 560 zamestnancov z ktorých približne 31% tvoria ženy. Ďalšie významné vývojové pracoviská Adobe sa nachádzajú v Orlande, Seattli, San Franciscu, Oreme, Ottawe, Minneapolise, Walthame, San Luis Obispe, Hamburgu, Noide, Bangalúre, Bukurešti a Pekingu.

</doc>
<doc id="335269" url="https://sk.wikipedia.org/wiki?curid=335269" title="Salamanca (mesto v Španielsku)">
Salamanca (mesto v Španielsku)

Salamanca (latinsky "Salmantica"; francúzsky "Salamanque") je univerzitné mesto v Španielsku. Je hlavným mestom rovnomennej provincie a súčasťou autonómneho spoločenstva Kastília-León. Leží približne západne od Madridu na rieke Tormes. Žije tu približne 160 000 obyvateľov. Dnes je kultúrnym a turistickým centrom, najväčší rozkvet však zažila v 16. storočí.
Dejiny, kultúra a univerzita.
Mesto bolo založené v dobe Rímskej ríše; vtedy sa nazývalo "Salmantica" či "Helmantica". Postupne sa vyvinulo na dôležitú obchodnú križovatku. Od roku 589 tu sídlilo biskupstvo. Medzi rokmi 712 a 939 bola pod nadvládou Maurov. Po znovudobytí, najmä v 11. storočí, sa sem sťahovalo nové obyvateľstvo z mnohých častí polostrova.
V roku 1218 bola výnosom Alfonza IX. zriadená miestna univerzita, ktorá je jednou z najstarších v Európe a najstaršou funkčnou univerzitou v Španielsku (o niečo staršia univerzita v Palencii fungovala necelé polstoročie). S univerzitou sú spojené osobnosti ako Antonio de Nebrija, Luis de León, Francisco de Vitoria, Miguel de Unamuno (rektor na začiatku 20. storočia) a ďalší. Medzi študentmi bol i Ján z Kríža, Hernando Cortés, než odišiel dobývať Mexiko, a na svoju cestu sa tu pripravoval i Krištof Kolumbus.
Najväčší rozkvet mesto dosiahlo v 16. storočí, kedy bol postavený aj miestny chrám a kláštor svätého Štefana ("San Esteban"). Vedy prežila najslávnejšie obdobie miestna univerzita, na ktorej sa približne v roku 1580 ročne zapisovalo 6 500 študentov; v celom meste žilo 24 000 ľudí. V 17. storočí však, rovnako ako v celej Starej Kastílii, nastal citeľný úpadok. Počas tejto doby bolo však vybudované o. i. monumentálne námestie Plaza Mayor.
V bitke pri Salamance v roku 1812 porazila britsko-portugalská aliancia francúzske vojsko. Počas represií sprevádzajúcich reštauráciu absolutizmu bola univerzita zatvorená a po znovuotvorení už nedosiahla svoje výsadné postavenie; podobne samotná Salamanca sa pri územnej reforme v roku 1833 stala radovým provinčným mestom. V roku 1877 dorazila do mesta železnica.
Počas občianskej vojny bolo mesto oporným bodom frankistov. Dodnes tu sídli Archív španielskej občianskej vojny.
Historické centrum mesta patrí od roku 1985 k pamiatkam Svetového dedičstva UNESCO. V roku 2002 získalo mesto titul Európske hlavné mesto kultúry. Salamanca sa ako jedno z nemnohých väčších španielskych miest potýka s úbytkom a najmä starnutím obyvateľstva.
Výuka španielčiny.
Oblasť Kastília-León, v ktorej mesto leží je známa tým, že je kolískou španielčiny. Aj v súčasnosti je tu počuť najčistejšiu španielčinu takmer bez prízvuku, čo využívajú jazykové školy.
Doprava.
Salamanca je odkázaná najmä na cestnú dopravu. Rýchlostné komunikácie ("autovías") vedú v smeroch do miest Ávila, Valladolid, Zamora, Cáceres a na hranicu s Portugalskom. Železnice boli značne zredukované: po zrušení železnice v trase Vía de La Plata a odbočky na Porto zostali trate na Madrid a Medinu del Campo, obsluhované najmä regionálnymi vlakmi, a trať do portugalskej Guardy s jedným spojom denne. Význam miestneho letiska je len okrajový. Mestskú dopravu zaisťujú len autobusy.

</doc>
<doc id="335272" url="https://sk.wikipedia.org/wiki?curid=335272" title="Ávila">
Ávila

Ávila (s čestným titulom "Ávila de los Caballeros") je hlavné mesto španielskej provincie Ávila. Je súčasťou autonómneho spoločenstva Kastília-León. K 31. 12. 2009 malo mesto 56 855 obyvateľov. 
Dejiny.
Ávila je známa najmä pôsobením svätej Terézie z Ávily a tiež pre svoje skvelo zachované stredoveké kamenné hradby. Ich začiatok siaha do 11. storočia a ich pôvodný účel bol chrániť španielske územia pred Maurmi. 
Časť mesta bola v roku 1985 zaradená k svetovému dedičstvu UNESCO.
Ávila je železničná križovatka medzi Madridom, Valladolidom a Salamankou; jej význam však poklesol s vybudovaním trate AVE trasovanej cez Segovii.

</doc>
<doc id="335273" url="https://sk.wikipedia.org/wiki?curid=335273" title="Cáceres">
Cáceres

Cáceres je mesto na západe Španielska, sídlo rovnomennej provincie. Nachádza sa zhruba uprostred niekdajšej rímskej provincie Luzitánie v dnešnom autonómnom spoločenstve Extremadura. S 93 131 obyvateľmi (31. december 2008) je najľudnatejším mestom provincie, zaujímajúc 23,8 % jej populácie. Okrem toho je najrozľahlejšou obcou v celom Španielsku: obvod obce Cáceres sa rozkladá na ploche , trikrát väčšej než Praha. 
Miestne stredoveké a renesančné pamiatky sú od roku 1986 zapísané na zoznam Svetového dedičstva UNESCO.

</doc>
<doc id="335275" url="https://sk.wikipedia.org/wiki?curid=335275" title="Adobe">
Adobe

Adobe môže byť:

</doc>
<doc id="335276" url="https://sk.wikipedia.org/wiki?curid=335276" title="Jozef Marek (veterinár)">
Jozef Marek (veterinár)

Jozef Marek (* 19. marec 1868, Horná Streda – † 7. september 1952, Budapešť) bol veterinár, vedec a pedagóg.
Rodák z Hornej Stredy, študoval na gymnáziu v Prešove, zverolekárstvo v Budapešti. Je po ňom pomenovaná choroba hydiny, ktorú skúmal, tzv. Markova choroba. Zaviedol moderné vyšetrovanie dobytka, obdržal čestné doktoráty univerzít v Utrechte, Lipsku, Hannoveri, Sofii a Budapešti.

</doc>
<doc id="335277" url="https://sk.wikipedia.org/wiki?curid=335277" title="Málinec (vodárenská nádrž)">
Málinec (vodárenská nádrž)



</doc>
<doc id="335279" url="https://sk.wikipedia.org/wiki?curid=335279" title="Klenovec (vodárenská nádrž)">
Klenovec (vodárenská nádrž)



</doc>
<doc id="335280" url="https://sk.wikipedia.org/wiki?curid=335280" title="Hriňová (vodárenská nádrž)">
Hriňová (vodárenská nádrž)



</doc>
<doc id="335294" url="https://sk.wikipedia.org/wiki?curid=335294" title="Horst Bienek">
Horst Bienek

Horst Bienek (* 7. máj, 1930, Gliwice, Nemecko – † 7. december, 1990, Mníchov, Nemecko) bol nemecký spisovateľ.
Život.
Bienek sa narodil 7. mája, 1930 v Gliwiciach (dnešné Poľsko). V roku 1945 bol vydaný zákaz používať nemecký jazyk v Sliezsku a tak bol nútený svoje rodisko opustiť. Presídlil sa do východnej časti Nemecka, kde bol na istý čas učený Bertoltom Brechtom. V roku 1951 bol z politických dôvodov zatknutý NKVD a odsúdený na 25 rokov nútených prác vo Vorkute (gulag). Prepustený bol vďaka amnestii v roku 1955 a následne sa presťahoval do Západného Nemecka.
Tvorba.
Podľa troch z jeho kníh boli nakrútené filmy:

</doc>
<doc id="335295" url="https://sk.wikipedia.org/wiki?curid=335295" title="Mimo zákon (film)">
Mimo zákon (film)

Mimo zákon () je americko-nemecký čierno-biely nezávislý film z roku 1986 napísaný režisérom Jimom Jarmuschom, v hlavnej úlohe s Tomom Waitsom, Johnom Luriem a Robertom Benignim. 
Film je o troch mužoch, ktorí sa snažia utiecť z väzenia, do ktorého sa dostali neprávom. Film sa zaoberá skôr vzťahmi medzi trestancami, ako samotným útekom. Kľúčovým prvkom filmu sú podrobné a pomalé zábery kameramana Robbyho Müllera, ktoré zachytávajú architektúru New Orleansu a Lousianského zálivu, na ktorý sa pokúšajú hlavní predstavitelia uniknúť.
Zhrnutie obsahu filmu.
Traja muži, ktorí sa zo začiatku nepoznajú, sú zatknutí v New Orleans a umiestení do tej istej cely. DJ Both Zack (Waits) a pasák Jack (Lurie) boli zatknutí za trestný čin, ktorý nespáchali. Ich spoluväzeň (Benigni), taliansky turista, ktorý nerozumie veľmi po anglicky, bol odsúdený za vraždu.
Zack a Jack sa čoskoro pohádajú, príde aj na päste a nerozprávajú sa spolu. Bob potrebuje konverzáciu. Neskôr vymyslí plán úteku. Netrvá dlho a už sú všetci na úteku cez močiare väznice. Situácia prinúti Jacka a Zacka v sebe potlačiť nezhody a vyberú sa s Bobom zháňať jedlo a nocľah. Nakoniec natrafia na lesný domček, kde býva Nicoletta (Braschi). S Bobom sa okamžite zamilujú a on sa rozhodne, že tam ostane bývať s ňou. Film sa končí tým, ako sa Jack a Zack vyberú oddelenými lesnými cestami. Ale vďaka udalostiam sa z nich stali priatelia, aj keď si to nepripúšťali. 
Výroba.
Kameramanom bol Robby Müller, ktorý neskôr pracoval s Jarmuschom na filmoch "Tajomný vlak" (1989), "Mŕtvy muž" (1995), a "" (1999). Vo filme účinkuje hudobník Tom Waits, Jarmuschovi obľúbenci John Lurie a Roberto Benigni a Nicoletta Braschi, s ktorou sa vo filme zamiloval, a neskôr si ju vzal aj v skutočnom živote. Hudbu k filmu napísal John Lurie a piesne "Jockey Full of Bourbon" a "Tango Till They´re Sore" z albumu "Rain Dogs" od Toma Waitsa. 

</doc>
<doc id="335305" url="https://sk.wikipedia.org/wiki?curid=335305" title="Ota Šik">
Ota Šik

Ota Šik (* 11. september 1919, Plzeň – † 22. august 2004, Sankt Gallen, Švajčiarsko) bol český komunistický ekonóm a politik Pražskej jari. Do povedomia vošiel ako tvorca hospodárskych reforiem, neskôr často označovaných ako tretia cesta, ktorý emigroval do Švajčiarska.
Životopis.
Ako syn židovských rodičov vyrastal v dvojjazyčnom (českom a nemeckom) prostredí. V rokoch 1924 až 1936 navštevoval základnú školu v Tepliciach. V roku 1933 začal študovať maľbu na Akadémii výtvarného umenia v Prahe. Školu však už v nasledujúcom roku musel opustiť a ďalej sa vzdelával vo večerných kurzoch. Od roku 1936 pracoval pre niekoľko firiem aj ako maliar. Od roku 1939 sa politicky angažoval proti nemeckej okupácii. V roku 1940 vstúpil ako nezamestnaný do KSČ. O rok neskôr až do konca vojny bol väznený v koncentračnom tábore Mauthausen. 
Od roku 1961 pôsobil ako riaditeľ Ekonomického ústavu ČSAV. V roku 1962 bol zvolený do ústredného výboru KSČ, od roku 1964 riadil štátnu a stranícku komisiu pre hospodárske reformy. 
V apríli 1968 ho Alexander Dubček menoval zástupcom ministerského predsedu a koordinátorom hospodárskych reforiem (čo v Moskve vyvolalo silné reakcie a vyjadrenie o reštaurácii kapitalizmu v Československu). Po stroskotaní Pražskej jari emigroval do Švajčiarska. Od roku 1970 pracoval ako pedagóg v Bazileji a Manchesteri a neskôr ako profesor ekonómie na Vysokej škole hospodárskych a sociálnych vied v Sankt Gallene vo Švajčiarsku. 
Po novembri1989 ho prizval vtedajší podpredseda federálnej vlády Valtr Komárek na diskusie o ekonomických reformách. Šik bol zástancom tzv. tretej cesty. Bol za okamžitú liberalizáciu cien, ale zároveň pre pomalšiu liberalizáciu zahraničného obchodu. 
K jeho záľubám patrilo maľovanie obrazov. V deväťdesiatych rokoch sa v Prahe uskutočnili jeho dve retrospektívne výstavy.
Jeho synom je švajčiarsky architekt Miroslav Šik, profesor na ETH v Zürichu.
Princípy Šikovej ekonomickej reformy.
Hlavné tézy reformy boli pripravené na jeseň 1964 a v januári 1965 ich schválilo vedenie KSČ, do praxe ich začali implementovať už roku 1966. Historik SAV Miroslav Londák vysvetľuje podstatu Šikovej reformy nasledovne:
Reforma už v roku 1967 priniesla konkrétne efekty. Podľa Londáka však bola neakceptovateľná pre Moskvu: "Brežnev a spol. dobre vedeli, že ak sa obmedzí riadenie hospodárstva komunistickou stranou, naruší sa celý systém riadenia spoločnosti, čo v dôsledkoch mohlo znamenať pád celého režimu ako takého. A takýto vývoj v Československu by znamenal ohrozenie komunistického režimu v rámci celého východného bloku. Aj preto nakoniec prišlo k okupácii,"
Pražská jar.
Patril k protagonistom reforiem Pražskej jari. V rámci svojich funkcií sa zaoberal prípravou hlavne hospodárskych novín. Niektoré zásadné výroky, zverejnené v Akčnom programe strany, pochádzajú od neho. V širokej verejnosti sa stal veľmi známy a populárny počas jari 1968, kedy v Česko-slovenskej televízii mal vlastnú reláciu, v ktorej zrozumiteľne a populárne vysvetľoval zásady hospodárskych reforiem (a v dôsledku toho i veľa aspektov politických zmien); pojmy ako „tretia cesta“ a model ľudskej „hospodárskej demokracie“ vošli do povedomia širokej verejnosti. 
I v dôsledku jeho ďalších publikácií, zverejnených v emigrácii, bol Šik a jeho model hospodárskych reforiem často kritizovaný z viacerých strán ako neuskutočniteľný, iluzionistický alebo ako silno kapitalistický.

</doc>
<doc id="335306" url="https://sk.wikipedia.org/wiki?curid=335306" title="Joseph Schumpeter">
Joseph Schumpeter



</doc>
<doc id="335307" url="https://sk.wikipedia.org/wiki?curid=335307" title="Silvio Gesell">
Silvio Gesell

Silvio Gesell (* 17. marec 1862 – † 1930) bol úspešný podnikateľ a ekonóm.
Život.
V 25 rokoch emigroval do Argentíny, kde sa vypracoval na úspešného podnikateľa. Firmu neskôr prenechal svojmu bratovi a opäť emigroval, tentoraz do Švajčiarska, kde sa venoval farmáreniu a experimentálnemu poľnohospodárstvu. V roku 1911 emigroval tretíkrát, a to do Nemecka, kde pôsobil v poľnohospodárskom družstve v blízkosti Berlína. Vo svojich 57 rokoch bol v Bavorskej republike menovaný ministrom financií pod ministerským predsedom Landauerom.
V Argentíne spoznal menovú krízu a nadobudol presvedčenie, že peňažná a pozemková reforma je základom sociálne zodpovedného kapitalizmu. Je autorom traktátov o "slobodnej ekonomike". V roku 1891 nadviazal na prácu ekonóma Irvinga Fishera z 20. rokov 19. storočia a nastolil, že rýchlosť peňažného obehu je rozhodujúci faktor pri stanovovaní úrovne cien. Typické pre jeho ekonomickú teóriu i jeho presvedčenie bolo jeho "držanie sa stredu" medzi individualizmom a kolektivizmom.
Hlavným Gesellovým cieľom bolo hospodárstvo bez rušivých konjunktúrnych výkyvov a spravodlivý sociálny poriadok. Silvio Gesell preto usiloval o stabilnú hodnotu peňazí, spojenú s voľnými menovými kurzami a zrušením krytia zlatom. To so sebou nesie jednak rozvoľnené spojenie množstva peňazí a zásob zlata v centrálnych bankách, jednak zrušenie ich povinnosti vymieňať na požiadanie peniaze za zlato.

</doc>
<doc id="335308" url="https://sk.wikipedia.org/wiki?curid=335308" title="Jeffrey Sachs">
Jeffrey Sachs

Jeffrey David Sachs (* 5. november 1954, Detroit, Michigan, USA) je americký ekonóm. Vyštudoval na Harvarde odbor ekonómia, kde vo svojich 29 rokoch získal ako najmladší titul profesora.
Od roku 2002 vedie "Earth Institute" pri Columbia University in the City of New York a pôsobí ako poradca OSN v otázkach "Rozvojových cieľov".
Je autorom mnohých významných diel, kde riešil otázky týkajúce sa najmä hospodárskeho rastu, udržateľnosti životného prostredia, oddlženia rozvojových krajín, redukcie chudoby a globalizácie. Je autorom mnohých článkov a kníh. K jeho najslávnejším knihám patria tituly "The End of Poverty: Economic Possibilities for Our Time" a "Common Wealth: Economics for a Crowded Planet". Oba tituly sa objavujú na liste bestsellerov denníka The New York Times.
Posledné roky pre svoje niektoré názory na ekonomiku, pôvod Covid-19, obhajobu čínskej vlády a ruskej politiky je vnímaný kontroverzne a je obľúbenou tvárou proruských webov.

</doc>
<doc id="335309" url="https://sk.wikipedia.org/wiki?curid=335309" title="Eugen von Böhm-Bawerk">
Eugen von Böhm-Bawerk

Eugen von Böhm-Bawerk (* 12. február 1851, Brno – † 27. august 1914, Viedeň) bol rakúsky ekonóm a politik konca 19. a začiatku 20. storočia.
Stal sa hlavným pokračovateľom Mengerom založenej rakúskej školy a obohatil ju hlavne o teóriu kapitálu a úroku. Pôsobil na Viedenskej univerzite. Bol rakúskym ministrom financií, a to hneď trikrát. Učil najväčšieho velikána rakúskej školy, Ludwiga von Misesa.
Böhm-Bawerkov profesijný život môžeme rozdeliť na tri etapy:

</doc>
<doc id="335310" url="https://sk.wikipedia.org/wiki?curid=335310" title="William Jevons">
William Jevons



</doc>
<doc id="335311" url="https://sk.wikipedia.org/wiki?curid=335311" title="Ludwig Lachmann">
Ludwig Lachmann

Ludwig Lachmann (* 1. február 1906, Berlín, Nemecko – † 17. december 1990, Johannesburg, Južná Afrika) bol nemecký ekonóm, člen a významný prispievateľ rakúskej školy.
Vzdelávanie a kariéra.
Lachmann získal titul Ph.D. na Humboldtovej univerzite v Berlíne, kde bol zaregistrovaný ako postgraduálny študent v rokoch 1924 - 1933. O školu sa začal zaujímať počas letného pobytu v roku 1926 na univerzite v Zürichu. Z Nemecka sa presťahoval do Anglicka v roku 1933. Na Londýnskej škole ekonómie bol v tridsiatych rokoch ako študent a kolega Friedricha Hayeka, ktorý ďalej rozvinul jeho záujem o rakúsku školu. V roku 1948 sa presťahoval do Johannesburgu v Južnej Afrike. Bol prijatý ako profesor na Univerzite Witwatersrand, prežil tam zostávajúcu čast svojho života.

</doc>
<doc id="335315" url="https://sk.wikipedia.org/wiki?curid=335315" title="Achillesaurus">
Achillesaurus

Achillesaurus (pomenovanie podľa „Achillovej päty“, pretože na tomto mieste boli objavené diagnostické znaky tohto druhu) bol rod dravého dinosaura (teropóda) z čeľade Alvarezsauridae. Žil v období vrchnej kriedy (stupeň santón, asi pred 83 miliónmi rokov) na území dnešnej Argentíny (súvrstvie Bajo de la Carpa v Río Negro). Achillesaurus bol pomerne veľký, bazálny (primitívny) alvarezsaurid, súčasník samotného rodu Alvarezsaurus. Opis je založený na materiáli s označením MACN-PV-RN 1116, ide o nekompletné kostru. Presnejšie fylogenetické zaradenie tohto alvarezsaurida nie je vzhľadom na nekompletnosť materiálu zatiaľ možné. Rod dnes zahŕňa jediný druh Achillesaurus manazzonei.

</doc>
<doc id="335317" url="https://sk.wikipedia.org/wiki?curid=335317" title="Détente">
Détente

Détente (francúzsky "uvoľnenie") alebo Politika détente je termín pochádzajúci z francúzskeho jazyka a znamená uvoľnenie napätia. Termín bol používaný v medzinárodnej politike približne od roku 1970 predovšetkým v spojitosti so studenou vojnou a diplomatickou snahou o znižovanie napätia medzi Sovietskym zväzom, Spojenými Štátmi a Čínou. V Rusku je tento pojem známy ako "„разрядка“". Všeobecne je možné aplikovať ho na akúkoľvek medzinárodnú situáciu, kde nepriateľské národy, medzi ktorými nebola vyhlásená vojna, redukujú napätie diplomatickou cestou.
Počiatky détente.
Politiku détente prvýkrát použil francúzsky prezident Charles de Gaulle, ktorý ňou sledoval možnosť získania iniciatívy nezávislej od USA a zlepšenie vzťahov so Sovietskym zväzom. Podobnú politiku použil aj západonemecký kancelár Willy Brandt. Pojem sa stal známym až s politikou Richarda M. Nixona, ktorý svojou stratégiou koncipoval so svojim poradcom pre národnú bezpečnosť a ministrom zahraničia Henrym Kissingerom.
Postoj Nixonovej administratívy.
Nixonova administratíva používala politiku détente na presadenie triangulárnej diplomacie pri súčasnom zachovaní veľkého vojenského potenciálu.
Hlavnými zásadami diplomacie boli:
Postoj Sovietskeho zväzu.
Henry Kissinger v svojom memorande prezidentovi Nixonovi v roku 1972 analyzoval politiku Sovietskeho zväzu ako dvojznačnú. Uviedol, že Leonid Brežnev sa snaží vstúpiť do histórie ako vodca, ktorý priniesol Rusku mier a lepší život, ale súčasne ako presvedčený komunista vidí politiku ako boj s jedným konečným víťazom a je hnaný rozporuplnými impulzmi, keď pozerá na USA ako na rivala a smrteľnú hrozbu, ale súčasne aj ako na vzor, zdroj pomoci a partnera pre fyzické prežitie.

</doc>
<doc id="335324" url="https://sk.wikipedia.org/wiki?curid=335324" title="Tony Kanal">
Tony Kanal

Tony Kanal (celým menom Tony Ashwin Kanal; * 27. august 1970, Londýn) je britský hudobník, hudobný producent a skladateľ. Kanal je basgitarista americkej ska-rockovej kapely No Doubt. Jeho tvorba mimo skupiny No Doubt zahŕňa produkovanie a písanie piesní pre takých umelcov ako reggae spevák Elan Atias a tiež pre speváčku z No Doubt Gwen Stefani a ďalších.
Detstvo.
Kanalov otec Gulab a matka Lajju pochádzajú z Indie, odkiaľ emigrovali do Londýna, kde sa Tony Kanal narodil. Veľkú časť svojej mladosti strávil v Londýne, spolu s rodinou žil niekoľko rokov aj v Toronte a v Indiane, neskôr sa vrátili do Londýna. V jedenástich sa on a jeho rodina presťahovali späť do USA a usadili sa v Anaheime, v Kalifornii. Tam si jeho rodičia otvorili obchod „Kanal's Gifts and Fashion“. 
Hudobná kariéra.
Kanalov otec navrhol, aby sa Tony učil hrať na saxofóne, čo bol jeho obľúbený nástroj, a tak kúpil jeden pre Kanala. Kanala neskôr učil hrať na basgitare jeho spolužiak Dave Carpenter. Neskôr sa ako basgitarista pridal do ska kapely No Doubt. Kanal povedal, že jeho rodičia ho neskôr podporovali v jeho rozhodnutí venovať sa hudobnej kariére, ale tiež chceli, aby sa venoval bezpečnému povolaniu. Často ho karhali, pretože venoval veľa času hudbe, aj na úkor školy. 
Kanal sa prihlásil na Kalifornskú štátnu univerzitu vo Fullertone so špecializáciou na psychológiu. V októbri 1991 sa No Doubt za pomoci producenta Dita Godwina dostal do hudobného štúdia. Keď Interscope Records začal meniť ich piesne, skupina No Doubt si to urobila po svojom. Počas dvoch rokov nahrali 10 piesní a vydali ich nezávisle. 
Keď si dal No Doubt prestávku, Kanal začal kariéru za mixážnym pultom. V roku 2004 Kanal produkoval tri piesne pre soundtrack filmu "50x a stále po prvý raz". V roku 2004 tiež spolupracoval s Gwen Stefani na troch piesňach pre jej prvý sólový album "Love. Angel. Music. Baby.". Potom produkoval debutový album Elana Atiasa "Together as One", ktorý bol vydaný v júni 2006. Kanal neskôr opäť spolupracoval s Gwen Stefani na jej ďalšom albume "The Sweet Escape", ktorý bol vydaný v roku 2006. Vytvoril niekoľko remixov, vrátane tých z piesní Gwen Stefani "Hollaback Girl" a "Ether" od Gang of Four. Kanal ďalej produkoval pieseň "Rent" pre ska punkovú kapelu Pepper na albume "No Shame" z roku 2006. 
V roku 2008 spolupracoval s Pink na dvoch piesňach "Sober" a "Funhouse" pre jej album "Funhouse" a tiež spieval vokály v "Crystal Ball". Neskôr v roku 2009 Kanal spolupracoval na piesni speváčky skupiny Pussycat Dolls Kimberly Wyattovej z jej debutového albumu a tiež v nej hral na basu.
Osobný život.
Počas párty v polovici roku 1987, kde No Doubt vystupoval, sa Gwen Stefani pokúsila pobozkať Tonyho Kanala počas prechádzky. Kanal ju spočiatku odmietol. Neskôr to komentoval „Bolo to nevyslovené pravidlo, že nikto nemohol chodiť s Gwen... boli sme si ako súrodenci.“ 
Neskôr sa vzdal a začali sa schádzať tajne. Ostatní členovia kapely ich podozrievali a varovali Kanala pred chodením s ňou. 
Zatiaľ čo kapela pracovala na ich treťom albume "Tragic Kingdom", Kanal sa rozišiel s Gwen. Neskôr to vysvetlil tak, že sa cítil vo vzťahu klaustrofobicky, pretože nemal žiadne predošlé skúsenosti so vzťahmi. 
Po rozchode sa ponúkol, že odíde z kapely, ale Stefani to odmietla a chcela, aby ostal. Veľa piesní na albume boli o ich rozchode, najznámejšia je "Don´t Speak". O niekoľko rokov neskôr Gwen napísala hit "Cool" o ich vzťahu ako priatelia pre jej debutový sólo album Love.Angel.Music.Baby.
Kanal je teraz vo vzťahu s americkou herečkou Erin Lokitzovou. 15. septembra 2010 oznámili, že očakávajú prvé dieťa. 

</doc>
<doc id="335327" url="https://sk.wikipedia.org/wiki?curid=335327" title="Eugen von Boehm-Bawerk">
Eugen von Boehm-Bawerk



</doc>
<doc id="335328" url="https://sk.wikipedia.org/wiki?curid=335328" title="Lawrence R. Klein">
Lawrence R. Klein



</doc>
<doc id="335329" url="https://sk.wikipedia.org/wiki?curid=335329" title="Lawrence Robert Klein">
Lawrence Robert Klein



</doc>
<doc id="335347" url="https://sk.wikipedia.org/wiki?curid=335347" title="Sachalin">
Sachalin

Sachalin je dlhý ostrov ležiaci v severnom Pacifiku. Je to najväčší ostrov patriaci Rusku a administratívne spadá pod 
Sachalinskú oblasť.
História.
Ostrov Sachalin získalo podľa Sankt-Petersburskej dohody Cárske Rusko v roku 1875. V roku 1905 po rusko-japonskej vojne získalo južnú časť ostrova Japonsko.
V roku 1945 prišlo k sovietsko-japonskej vojne a jej výsledok bolo získanie celého ostrova pre ZSSR.
Geografia.
Ostrov má rozmery na dĺžku a je široký od 25 do .
Nachádza sa medzi Ochotským a Japonským morom pri ústí rieky Amur. Od pevniny ho delí úzky, dlhý Tatársky prieliv, ktorý má v najužšom mieste šírku len a hĺbku 4. Od ostrova Hokkaidó ho delí o niečo širší La Pérousov prieliv. Najjužnejší bod ostrova je Mys Krilon a najsevernejší Elizabetin Mys. 
Najväčšie a hlavné mesto Sachalinskej oblasti, Južno-Sachalinsk, sa nachádza na južnom výbežku ostrova na rieke Susuja. Vzdušnou čiarou je od Moskvy vzdialené .
Vodstvo.
Na ostrove sa nachádza 10 väčších riek. Najdôležitejšie rieky sú Tym () a Poronaj (), ktoré sú na ľahkých člnoch čiastočne splavné. Rieky na ostrove patria do úmoria Ochotského a Japonského mora.
Ekonomika.
Pri Sachaline sa nachádzajú dôležité zásoby ropy a zemného plynu, vďaka ktorým sa ostrov rozvíja a má najnižšiu mieru nezamestnanosti v Rusku (1,2% v roku 2007). Na Sachaline je tak vybudovaná nová sieť železníc, ropovodov a ciest a prístavov.
Obyvateľstvo.
Južná časť Sachalinu, Kurilské ostrovy a severné Japonsko sú pôvodnou vlasťou ľudí národa Ainu. Spolu s nimi sa na Sachaline nachádzali a v malej miere aj nachádzajú Orokovia, Evenkovia a Nivchovia. Dokopy však ich počty neprevyšujú 5000. Majoritným národom na Sachaline sú Rusi (okolo 84%). Ďalej nasledujú Kórejci (5.6%), ktorí sa sústreďujú v hlavnom meste ostrova, Južno-Sachalinsku, ktoré má približne 175 000 obyvateľov. Násilne ich sem dovliekli Japonci počas 2. svetovej vojny, aby pracovali v tamojších uhoľných baniach. Nachádzajú sa tu v menších počtoch aj Ukrajinci (4%), či Tatári (1,2%) alebo Bielorusi (1%). 
Po obsadení ostrova Rusmi v roku 1945 bolo deportovaných asi 400 000 japonských obyvateľov ostrova vrátane ľudí Ainu.
V roku 2008 bolo zaznamenaných 6,416 narodení a 7,572 úmrtí – populácia ostrova klesá.
Pozri aj.
Sachalinská oblasť

</doc>
<doc id="335348" url="https://sk.wikipedia.org/wiki?curid=335348" title="Anchiceratops">
Anchiceratops

Anchiceratops bol pomerne veľký rohatý dinosaurus, žijúci v období vrchnej kriedy (asi pred 72,5 až 71 miliónmi rokov) na území Severnej Ameriky (Alberta v Kanade). Rovnako ako ostatné rohaté dinosaury bol aj Anchiceratops štvornohý bylinožravec s tromi rohmi na hlave, akoby papagájovitým zobákom a dlhým golierom za hlavou. Tento dinosaurus mohol dosahovať dĺžku až cez 6 metrov. Jediný druh je Anchiceratops ornatus.
Anchiceratops bol opísaný v roku 1914 paleontológom Barnumom Brownom. Niektoré nálezy relatívne menších jedincov sa zdajú naznačovať sexuálny dimorfizmus (rozdielne veľkosti oboch pohlaví) u tohto dinosaura.

</doc>
<doc id="335349" url="https://sk.wikipedia.org/wiki?curid=335349" title="Ján Mičica">
Ján Mičica

kpt. Ján Mičica (* 7. február 1920, Zástranie – † 8. jún 1972) bol pilot podniku SLOV AIR – podniku pre leteckú činnosť. 
Patril medzi prvých pilotných žiakov u Štefana Pleška, kde absolvoval plachtársky výcvik na Straníku. Neskoršie absolvoval letecký výcvik motorového pilota a od roku 1954 lietal ako pilot vysadzovač na lietadle UC-61 Fairchild. Roku 1955 sa preškolil na pilota vysadzovača na lietadlo C-3 Siebel, na ktorom lietal dva roky. Po nalietaní dostatočného počtu hodín odišiel v lete roku 1957 pracovať do Československých aerolínií. Lietanie sa stalo neskôr jeho povolaním. 
Tragicky zahynul vo veku 52 rokov 8. júna 1972 počas únosu lietadla typu L-410A Turbolet na linke Mariánske Lázně – Praha.
Bol prvým dopravným pilotom, zavraždeným počas letu.

</doc>
<doc id="335351" url="https://sk.wikipedia.org/wiki?curid=335351" title="Loď na sypaný náklad">
Loď na sypaný náklad

Loď na sypaný náklad (alebo bulk carrier, bulker) je obchodná loď špeciálne navrhnutá na prepravu nebaleného sypaného nákladu, ako je obilie, uhlie, ruda a cement, vo svojich nákladových priestoroch. Od roku 1852, keď bol postavený prvý špecializovaný bulker, ekonomické požiadavky napomáhali vývoju týchto lodí, čo do ich veľkosti a prepracovanosti. Dnešné lode na sypaný náklad sú špeciálne navrhované pre maximalizovanie ich kapacity, bezpečnosti, efektívnosti a schopnosti vydržať náročnosť ich práce.
V súčasnosti tvoria lode na sypaný náklad približne 40 % svetovej obchodnej flotily, a ich veľkosť sa pohybuje od mini-bulkov s jedným nákladovým priestorom až po obrovské lode na rudu schopné odviesť 365 000 metrických ton (DWT). Existuje množstvo špecializovaných úprav týchto lodí: niektoré sa dokážu samé vyložiť, niektoré sú závislé od vybavenia prístavov, a iné môžu naložený náklad baliť priamo na lodi. Vyše polovica lodí na sypaný náklad patrí gréckym, japonským a čínskym majiteľom a viac ako štvrtina je registrovaná v Paname. Južná Kórea je najväčším staviteľom bulkerov na svete a 82 % týchto lodí sa zostavuje v Ázii.
Posádka bulkerov sa zúčastňuje nakládky a vykládky nákladových priestorov, navigácie lode, údržby strojov a vybavenia lode. Nakládka a vykládka lode je náročná a nebezpečná a na väčších lodiach tohto typu môže zabrať až 120 hodín. Posádku môžu tvoriť traja ľudia na najmenších lodiach, alebo až 30 ľudí na tých najväčších.
Sypaný náklad môže byť veľmi ťažký, lepkavý a drsný. Tým môže predstavovať bezpečnostné problémy ako sú presýpanie nákladu, spontánne vznietenie a nasiaknutie vodou, ktoré môžu ohroziť loď. Používanie lodí, ktoré boli staré a mali problémy s koróziou bolo spojené s potápaním sa bulkerov v 90. rokoch 20. storočia kvôli veľkým nákladovým otvorom potrebným pre manipuláciu s nákladom. Boli prijaté nové medzinárodné obmedzenia na zdokonalenie tvarov lode a sprísnenie inšpekcií, ako aj zjednodušenie procesu opustenia lode v prípade jej skazy.
Definícia.
Je viacero spôsobov definovania termínu lode na sypaný náklad. Od roku 1999 je bulker SOLASom definovaný ako „loď skonštruovaná s jednou palubou, hornými bočnými nádržami (top side tank), balastnými nádržami (hopper tank) v nákladových priestoroch, ktorá je určená hlavne na prevoz suchého sypaného nákladu, rudy alebo kombinovaného nákladu“. Klasifikačné spoločnosti ale používajú širšiu definíciu, kde loďou na sypaný náklad je každá loď, ktorá preváža suchý nezabalený náklad. Viacúčelové nákladné lode môžu prevážať sypaný náklad, ale takisto aj iné typy nákladov, pričom nie sú špeciálne navrhnuté pre sypanú nakládku. Názov „loď na suchý sypaný náklad“ (dry bulk carrier) sa používa na odlíšenie od lodí na tekutý náklad ako sú ropný tanker, chemický tanker a loď na prepravu plynu. Veľmi malé bulkre sú takmer nerozoznateľné od všeobecných nákladných lodí (general cargo ship), a častejšie sú klasifikované podľa ich používania ako podľa tvaru.
Používa sa niekoľko skratiek na opísanie lodí na sypaný náklad. "OBO" (Ore-bulk-oil), popisuje loď, ktorá preváža kombináciu rudy, sypaného nákladu a ropy, "O/O" sa používa pre kombináciu rudy a ropy. Skratky "VLOC," "VLBC," "ULOC," a "ULBC", pre veľmi veľkú a ultra veľkú loď na sypaný náklad a rudu, sa prevzali z označovania supertankerov.
História.
Pred vznikom špecializovaných lodí na sypaný náklad mali prepravcovia dve možnosti ako naložiť náklad do lode. Prvou metódou bolo nakladanie nákladu do vriec prístavnými robotníkmi, vrecia sa potom ukladali na palety, ktoré sa nakladali do nákladových priestorov lode pomocou žeriavov. Druhý spôsob vyžadoval množstvo času a peňazí na stavbu preglejkových zásobníkov vo vnútri nákladových priestorov, do ktorých sa nakladalo cez malé otvory a drevené plniče za pomoci posuvného pultu, ktorým sa privádzal náklad. Tieto metódy boli pomalé a pracné. S príchodom kontajnerových lodí, problém efektívnej nakládky a vykládky nákladu posunul vpred aj vývoj lodí na sypaný náklad.
Špecializované bulkery sa začali vyrábať s parným pohonom. Prvá loď na parný pohon klasifikovaná ako loď na sypaný náklad bola "SS John Bowes", britská loď na prepravu uhlia v roku 1852. Bola vybavená kovovým trupom, parným strojom a balastným systémom, ktorý používal morskú vodu namiesto vriec s pieskom. Toto vybavenie jej pomohlo uspieť na konkurenčnom britskom trhu s uhlím. Prvá samovykladacia loď bola jazerná nákladná loď "Hennepin" v roku 1902, na Veľkých kanadských jazerách. Toto značné zníženie času nakládky bulkerov bolo dosiahnuté použitím dopravného pásu na presun nákladu. Prvé lode na sypaný náklad s naftovými motormi sa začali vyrábať v roku 1911.
Pred druhou svetovou vojnou bola medzinárodný dopyt na sypaný náklad nízky - asi 25 miliónov ton železnej rudy - a väčšina tohto obchodu prebiehala v pobrežných vodách. Po skončení vojny sa rozvoj tejto prepravy začal hlavne medzi priemyselnými krajinami akými boli európske štáty, USA a Japonsko. Vďaka tomu sa stali lode na sypaný náklad väčšími a viac špecializovanými.
Kategórie.
Veľkosti.
Lode na sypaný náklad sa delia do šiestich veľkostných kategórií: malý, handysize, handymax, panamax, capesize a veľmi veľký. Veľmi veľké patria do kategórie capesize, avšak často sú považované za osobitnú kategóriu.
Ďalšie kategórie vznikajú v regionálnej preprave, napríklad ako Kamsarmax s maximálnou dĺžkou 229 metrov, čo je maximálna dĺžka lode, ktorá môže nakladať v prístave Kamsar v Guinei. Ďalšie kategórie ako Seawaymax, Setouchmax, Dunkirkmax, a Newcastlemax tiež vznikli v regionálnej preprave.
Mini-bulkeri sú malé lode s kapacitou pod 10 000 DWT. Mini-bulkeri prevážajú od 500 do 2500 ton a majú jediný nákladový priestor, pričom sú stavané na riečnu prepravu. Často sú stavané tak, aby mohli plávať popod mostami a ich posádka sa skladá z 3 až 8 členov.
Handysize a Handymax sú všeobecne účelové lode na sypaný náklad. Tieto dve kategórie reprezentujú 71 % všetkých lodí na sypaný náklad nad 10 000 DWT a sú najviac žiadané. Toto je sčasti spôsobené novými nariadeniami, ktoré uprednostňujú výstavbu väčších plavidiel. Lode typu Handymax sú 150 – 200 m dlhé s 52 000 – 58 000 DWT s piatimi nákladovými priestormi a štyrmi žeriavmi.
Veľkosť lodí typu Panamax je limitovaná veľkosťou vodných komôr v Panamskom prieplave, ktorými prejde lod s maximálnou šírkou 32,31 m, maximálnou dĺžkou do 294,13 m a ponorom do 12,04 m.
Lode tzpu capesize sú príliš veľké aby mohli využívať Panamský prieplav a musia plávať okolo mysu Horn ak chcú cestovať medzi Tichým a Atlantickým oceánom. Predtým nedokázali preplávať ani cez Suezský prieplav a museli plávať okolo Mysu dobrej nádeje, avšak nedávne hĺbenie Suezu na hĺbku 20 m im umožnilo jeho používanie. Lode na sypaný náklad typu capesize sú špecializované, nakoľko 93 % týchto lodí sa používa na prepravu železnej rudy a uhlia.
Veľmi veľké lode na sypaný náklad sú verziou lodí capesize, ktoré presahujú 200 000 DWT. Bulkeri tohto typu sú takmer vždy stavané na prepravu železnej rudy.
Flotila.
Svetová preprava sypaného nákladu dosiahla obrovských proporcií: v roku 2005 bolo 1,7 miliardy metrických ton uhlia, železnej rudy, obilia, bauxitu a fosfátov prepravených týmito loďami. V dnešnej dobe pláva 6 225 lodí na sypaný náklad nad 10 000 DWT, čo reprezentuje 40 % všetkých lodí v zmysle tonáže a 39,4 % v zmysle plavidiel. Ak sa do toho zahrnú aj malé lode, tak kombinovaná kapacita týchto lodí je 346 miliónov DWT. Kombinované lode tvoria len malú časť, reprezentovanú iba 3 % celkovej kapacity. Jazerné nákladné lode na Veľkých kanadských jazerách, s 98 loďami a celkovou kapacitou 3,2 milióna DWT, aj napriek malému počtu oproti celkovej svetovej tonáži a iba 10 mesiacom prevádzky v roku, prepravujú desatinu celkového svetového nákladu vďaka krátkym vzdialenostiam a rýchlym obratom.
V roku 2005 bola priemerná loď na sypaný náklad iba 13 rokov stará. Približne 41 % bulkerov bolo mladších ako 10 rokov, 33 % viac ako 20 rokov a zvyšných 26 % medzi 10 až 20 rokmi. Všetkých 98 bulkerov na Veľkých jazerách bolo starších ako 20 rokov, pričom najstarší plávajúci mal v roku 2009 106 rokov.
Vlajkové štáty.
V roku 2005 bolo MARADom celosvetovo registrovaných 6 225 lodí na sypaný náklad s 10 000 DWT alebo viac. Najviac bulkerov je registrovaných v Paname, ktorá s 1 703 loďami má viac ako ďalšie 4 štáty dohromady. V zmysle množstva registrovaných lodí na sypaný náklad, medzi 5 hlavných vlajkových štátov ešte patria: Hongkong (492 lodí), Malta (435), Cyprus (373) a Čína (371). Panama taktiež vedie v celkovej tonáži registrovaných lodí na sypaný náklad. Ďalšie štyri štáty s najväčšou tonážou bulkerov sú po poradí: Hongkong, Grécko, Malta a Cyprus.
Najväčšie flotily.
Grécko, Japonsko a Čína sú najväčšími vlastníkmi lodí na sypaný náklad s 1 326, 1 041 a 979 loďami. Tieto tri krajiny majú dohromady 53 % celkového počtu bulkerov.
Niektoré súkromné spoločnosti majú tiež veľké flotily týchto lodí. Medzinárodná spoločnosť Gearbulk Holding Ltd. má viac ako 70 bulkerov, spoločnosť The Fednav Group v Kanade ich využíva viac ako 80, pričom majú dve upravené na prácu v arktickom ľade. Spoločnosť Croatia's Atlantska Plovidba d.d vlastní 14 bulkerov, H. Vogemann Group z Nemecka 19 bulkerov, portugalská Portline 10 bulkerov, dánska Dampskibsselskabet Torm a španielska Elcano majú tiež dostatočne veľké flotily týchto lodí. Ďalšie spoločnosti sa špecializujú na mini-bulkeri: anglická Stephenson Clarke Shipping Limited má flotilu 8 mini-bulkerov a 5 malých handysize bulkerov. Turecká spoločnosť Cornships Management and Agency Inc. vlastní flotilu 7 mini-bulkerov.
Stavitelia.
Dominantnými v konštrukcii lodí na sypaný náklad sú ázijské spoločnosti. Z celkového počtu 6 225 kusov je takmer 62 % vyrobených v Japonsku lodenicami ako Oshima Shipbuilding a Sanoyas Hishino Meisho, ďalej v Južnej Kórei lodenicami Daewoo a Hyundai Heavy Industries, ktorá je druhá s počtom 643 vyrobených lodí tohto typu. Tretia je Čína s lodenicami ako Dalian, Chengxi a Shanghai Waigaoqiao a počtom vyrobených bulkerov 509. Štvrtým je Taiwan s lodenicami China Shipbuilding Corporation a 129 vyrobenými loďami. Lodenice v týchto štyroch krajinách postavili viac ako 82 % všetkých lodí na sypaný náklad.
Dopravné poplatky.
Cenu prepravy sypaného nákladu ovplyvňuje niekoľko faktorov. Trh so sypaným nákladom je veľmi nestály a cena kolíše s rôznymi typmi nákladu, typom lode a trasou lode. Preprava capesize nákladu uhlia z Južnej Ameriky do Európy sa pohybuje medzi 15 $ až 25 $ za tonu (rok 2005). Preprava agregátneho panamax nákladu z Mexického zálivu do Japonska stojí 40 $ do 70 $ za tonu.
Niektorí prepravcovia uprednostňujú namiesto platby za hmotnosť radšej denný poplatok za nájom lode. V roku 2005 bola denný poplatok za loď typu handymax 18 000 $ až 30 000 $, loď typu panamax 20 000 $ až 50 000 $ a loď capesize 40 000 $ až 70 000 $ na deň.
Šrotovanie lodí.
Keď sú lode vyradené postupujú na šrotovanie, kde sa rozoberú. Majitelia lodí a nákupcovia si dohodnú cenu založenú na faktoroch ako sú váha prázdnej lode ("LTD" z anglického "light ton displacement") a cena kovošrotu na trhu. V roku 1998 bolo takmer 700 lodí zošrotovaných na miestach ako sú Alang v Indii a Chittagong v Bangladéši. Najčastejšie sa to robí vytiahnutím lode na pláž a rozrezávaním ručnými horákmi. Je to nebezpečná práca s častými nehodami a úmrtiami, pričom robotníci sa často vystavujú toxickým materiálom z lodí. V roku 2004 bolo zošrotovaných pol milióna ton lodí na sypaný náklad, čo tvorilo 4,7 % celkového celosvetového ročného kovošrotu. V tom roku sa pohybovala cena 1 LTD na zošrotovanie medzi 340 $ a 350 $.
Operácie.
Posádka.
Posádka na lodi na sypaný náklad sa najčastejšie skladá z 20 až 30 ľudí, menším lodiam niekedy stačí aj 8. Posádka zahŕňa kapitána (niekedy "master"), palubné oddelenie, strojné oddelenie a zamestnancov kuchyne. Zvyk brania pasažierov na nákladné lode kedysi úplne bežný, v súčasnosti na lodiach na sypaný náklad takmer neexistuje.
V 90-tych rokoch 20. storočia boli lode na sypaný náklad dôvodom mnohých námorných nehôd. Toto viedlo majiteľov lodí k prieskumom hľadajúcim vysvetlenie na pôsobenie viacerých faktorov efektívnosti a spôsobilosti lodnej posádky. Tento prieskum ukázal, že výkon posádky na palube lodí na sypaný náklad bol najnižší vo všetkých prieskumoch. Spomedzi posádok bulkerov, bol najlepší výkon zaznamenaný na mladších a väčších lodiach. Posádky na lepšie udržiavaných lodiach mali lepšie výsledky, tak isto ako menej-jazyčné posádky.
Na palubách lodí na sypaný náklad slúži menej palubných dôstojníkov ako na iných, obdobne veľkých lodiach. Mini-bulkeri majú 2-3 palubných dôstojníkov, zatiaľ čo handysize a capesize využívajú štyroch. LNG tankeri využívajú o jedného palubného dôstojníka a jedného námorníka navyše.

</doc>
<doc id="335355" url="https://sk.wikipedia.org/wiki?curid=335355" title="Únos lietadla do NSR dňa 8. júna 1972">
Únos lietadla do NSR dňa 8. júna 1972

Únos lietadla do NSR dňa 8. júna 1972 bol únos lietadla typu L-410A Turbolet na pravidelnej linke Mariánské Lázně – Praha - Bratislava - Lučenec spoločnosti SLOV-AIR, prevadzkované letiskom Lučenec - Boĺkovce , počas ktorého bol zavraždený kapitán lietadla Ján Mičica a druhý pilot bol donútený pristáť vo Weidene v NSR. Hlavný organizátor a vrah Lubomír Adamica sa 14. januára 1973 obesil vo väzbe, ostatní únoscovia boli v decembri 1973 nemeckým súdom odsúdení na 3 až 7 rokov väzenia. Motívom únosu bola emigrácia do Nemeckej spolkovej republiky. Komunistická propaganda únos účelovo využila v seriáli 30 případů majora Zemana a skupina Olympic ho ospievala v skladbe "Únos".
Únoscovia.
Všetci únoscovia boli z Prahy a boli vo veku 1823 rokov. Skupinu spájala záľuba v undergroundovej hudbe.
Z hľadiska komunistických zákonov bol predchádzajúci zahraničný pobyt Adamicu, Berana a Trčka po otvorení hraníc v 1968 ilegálny (nelegalizovaný tzv. výjazdnou doložkou) a preto po návrate do Česko-Slovenska nemali už možnosť legálne vycestovať do zahraničia.
Priebeh únosu.
Lietadlo odštartovalo krátko pred 16:00. Adamica si o 16:04 vyzliekol bundu a tým dal svojim spoločníkom signál na zmocnenie sa lietadla. Vtedy únoscovia, domnievajúc sa, že v lietadle je prítomný ozbrojený príslušník ZNB, ktorí v 70. a 80. rokoch príležitostne sprevádzali lety česko-slovenských dopravných lietadiel, zaútočili o. i. fľašami Coca-Coly na ostatných cestujúcich. Jiří Beran udrel fľašou Coca-Coly vedľa neho sediaceho cestujúceho Smrčka, na cestujúceho Jahna zaútočili Trčka a Kerbl. Adamica vyzbrojený jednou z prepašovaných pištolí a Vochomurka, pristúpili ku kokpitu, snažiac sa vynútiť si od posádky zmenu kurzu, pričom strhli členom posádky slúchadlá. Následne došlo v krátkom časovom intervale k dodnes nevyjasnenému sledu udalostí, ktorých výsledkom bol výstrel Lubomíra Adamicu, ktorým usmrtil kapitána lietadla Jána Mičicu. Po výstrele prevzal riadenie 2. pilot D. Chrobák. Adamica na neho kričal: "„Mne je teraz všetko jedno, mne už na živote nezáleží.“" Po 26 minútach pristál na malom letisku Latsch neďaleko bavorskeho mesta Weiden. Po pristátí ušla z ešte rolujúceho lietadla časť únoscov smerom k blízkej diaľnici, ostatní zostali čakať pri lietadle. Druhý pilot Chrobák s cestujúcim Klementisom a Jahnom vyniesli z lietadla núdzovým východom Mičicu a pokúšali sa ho oživovať. Na letisko veľmi rýchlo dorazili policajné jednotky a všetkých únoscov, vrátane utekajúceho Adamicu a Kerbla, zadržali. Lekár privolaný k Mičicovi konštatoval smrť, telo bolo podrobené forenznému skúmaniu. Druhý pilot a ostatní cestujúci v nasledujúcich dňoch poskytovali svedecké výpovede pred západonemeckými policajnými a justičnými orgánmi a po troch dňoch sa vrátili do Československa.
Okolnosti smrtiaceho výstrelu.
2. pilot Dominik Chrobák pre týždenník Život, r. vyd. 2009 povedal: Po vzlietnutí z Mariánskych Lázní sme z veže dostali príkaz letieť v stometrovej výške, lebo bolo vojenské letecké cvičenie. Vo vzduchu sme boli asi päť minút a stroj začal kmitať. Únoscovia behali po kabíne. Pozrel som sa na kapitána a pri ňom už stál chlapík (Adamica) v tričku, strhával mu slúchadlá, ďalší únosca ich strhával mne. Boli sme pripútaní, nemali sme sa ako brániť. Adamica reval, že okamžite máme otočiť do západného Nemecka, lebo nás zastrelí. Len čo to dopovedal, vyšla rana. Mičicu zastrelil. Od kmitania lietadla po výstrel uplynulo len niekoľko sekúnd. Nestihli sme na nič reagovať. Písalo sa plno hlúpostí, že kapitán Mičica sa hral na hrdinu, preto ho zabili. Ale on to nemal kedy robiť. V smerniciach sme mali príkaz vždy poslúchnuť únoscov.
Závery vyšetrovania bavorskej Kriminálnej polície ako odzneli pred nemeckým súdom: Adamica strelil Mičicu do krku bezprostredne po potýčke s JUDr. Klementisom. Západonemeckí súdni znalci dospeli k záveru, že Mičica bol strelený do krku, a to zo vzdialenosti 1,5 centimetra.
Z rozhovoru JUDr. Klementisa pre denník Rudé Právo zo dňa 12. júna 1972: "„Asi 8 minút po štarte som počul ako niekoľko osôb povstalo zo svojich miest. Okolo mňa prebehol vyšší mladík a vrhol sa zozadu na kapitána lietadla J. Mičicu, ktorý sedel predo mnou. Okamžite som ho chytil okolo pásu a snažil som sa ho zozadu odtiahnuť od kapitánovho sedadla. Mladík sa otočil, prudkým úderom do tváre ma zrazil na sedadlo. Ďalšia osoba ma chytila okolo krku a začala škrtiť. V tomto zovretí som bol držaný až do pristátia. V momente, keď som bol zrazený a zozadu škrtený som si všimol, že drží v ruke pištoľ. Vyhrážal sa mi, že ma zastrelí, ak sa pohnem. Potom sa bleskovo otočil späť ku kapitánovi lietadla a vo veľmi krátkom intervale zaznel výstrel.“"
Cestujúci Jozef Jahn: „Viem, že mu tou pištoľou vrážal do krku, kričal na neho a vtedy vyšiel ten výstrel. Takže ja si myslím, že to nebol úmyselný výstrel, že by ho chcel zabiť.“
Obžaloba štátneho zástupcu.
Vrchný štátny zástupca Wilhelm Meier po ukončení vyšetrovania a zdokumentovaní prípadu predložil dňa 7. decembra 1972 obžalúvací spis, kde sa okrem iného uvádza:
"Obvineným sa na základe vyšetrovania, vykonaného Štátnym zastupiteľstvom kladie za vinu nasledovné:"
"Obvinení Adamica, Beran, Vochomůrka, Trčka a Alena Černá, ktorí sú vo veku nad 21 rokov a obvinení Hanzlík, Dvořák, Kerbl, Alena Heinzová a Olga Setnická, ktorí sú vo veku nad 18 rokov, sa už dávnejšie spojili v Prahe do voľnej, nepolitickej skupiny. Neboli spokojní s pomermi v ich vlasti a dúfali, že na Západe budú mať neviazaný život. Plánovali od začiatku roku 1972 útek z ČSSR a v máji 1972 sa dohodli na tom, že unesú lietadlo. Následne dohadovali tento plán do všetkých detailov - naposledy 8. júna 1972. Rozdelili jednotlivé úlohy medzi jednotlivých členov skupiny, vykonali testovacie lety, aby vyzvedeli, ktoré lietadlá sú nasadené a aby zistili, aké bezpečnostné opatrenia sa vykonávajú na letiskách v Prahe a Mariánskych Lázňích. Potom sa rozhodli, že 8. júna 1972 unesú lietadlo Slovairu počas letu z Mariánskych Lázní do Prahy za pomoci zbraní - v prípade potreby aj so strieľaním, avšak bez úmyslu niekoho usmrtiť - do Spolkovej republiky Nemecko. Obvinená Alena Černá podľa dohody tajne odcudzila z držby svojho otca dve pištole s ostrými nábojmi a priviezla ich dňa 7. júna 1972 vlakom do Mariánskych Lázní. Od nej potom ostro nabité zbrane prevzali obvinené Olga Setnická – ktorá mala so sebou aj malé dieťa – a Alena Heinzová a vo štvrtok dňa 8. júna 1972, ich ukryté pod spodnou bielizňou na svojom tele prepašovali cez kontrolu na letisku v Mariánskych Lázních do dvojmotorového, sedemnásťmiestneho lietadla Turbolet L-410 spoločnosti Slovair. Keď mužskí obvinení, ozbrojení fľašami od coca-coly, bez prekážky prešli kontrolou do lietadla, odovzdali podľa dohody obvinené Olga Setnická a Alena Heinzová obvineným Adamicovi a Beranovi ostro nabité pištole a krátko pred 16.00 hodinou sa všetci usadili v lietadle podľa presne stanoveného poriadku."
"Asi štyri minúty po štarte lietadla okolo šestnástej hodiny začal na určené znamenie, ktoré dal obvinený Adamica, všetkými členmi skupiny naplánovaný útok na posádku lietadla a na nezúčastnených cestujúcich lietadla, medzi ktorými mali byť, ako sa domnievali, orgány československého Zboru národnej bezpečnosti. Obvinený Beran udrel jemu neznámeho, za ním vpravo sediaceho cestujúceho, päťdesiatdvaročného inžiniera Ladislava Smrčka fľašou od coca-coly do hlavy, spôsobil mu tým silno krvácajúcu ranu, urobil ho neschopným boja a ohrozoval potom nabitou pištoľou, ktorá mu bola odovzdaná nezúčastnených pasažierov. Obvinený Trčka udrel fľašou od coca-coly do hlavy pred ním sediaceho, tiež jemu neznámeho, dvadsaťšesťročného maliara Josefa Jahna. Keď sa potom menovaný bránil, prišiel útočníkovi na pomoc obvinený Kerbl a niekoľko krát kopol brániaceho sa Jahna obutou nohou do tela a do hlavy, takže sa Jahn potom vzdal ďalšieho odporu. Zatiaľ obvinený Hanzlík, tiež ozbrojený fľašou coca-coly stál v pohotovosti k útoku a obvinený Dvořák držal v šachu jemu neznámeho devätnásťročného poslucháča hotelovej školy Josefa Hrubého, odobral sa obvinený Vochomůrka podľa dohody s ostatnými páchateľmi ku druhému pilotovi Chrobákovi, aby zo svojej strany zabezpečil hlavného aktéra tejto akcie, obvineného Adamicu pri jeho útoku na prvého pilota."
"Po daní povelu k útoku pristúpil obvinený Adamica zľava zozadu k šéfpilotovi Jánovi Mičicovi, priložil mu nezaistenú pištoľ 7,65 mm na krk a súčasne ho vyzval, aby zmenil kurz lietadla do Západného Nemecka. Akonáhle však šéfpilot urobil rukami obranné pohyby voči Adamicovi a prevádzkový riaditeľ podniku Slovair Dr. Klementis, ktorý sedel za Adamicom ako nezúčastnený pasažier lietadla Adamicu zozadu chytil a ťahal späť, sa mal Adamica obrátiť, udrieť Dr. Klementisa päsťou do nosa a zhodiť ho takto späť na sedadlo, kde ho obžalovaný Dvořák ihneď zozadu uchopil a pevne na sedadle pridržiaval. Adamica z testovacích letov veľmi dobre poznal podmienky v priestore pre pilotov a vedel teda, že v prípade neschopnosti prvého pilota ovládať lietadlo ho môže ihneď zastúpiť druhý pilot. Za týmto účelom, aby Adamica presadil všetkými prostriedkami únos lietadla, ktorý sa mu v tomto momente videl byť ohrozený, obrátil sa znova na šéfpilota Mičicu, natiahol záver pištole, a bez toho, aby mu v tom bolo bránené, úmyselne strelil zo vzdialenosti len 1,5 cm do ľavej strany šije Mičicu — 6,5 cm pod spodnou ušnicou. Strela pretrhla vnútornú vetvu krčnej tepny, prerazila prieduchy, ďalej potom pravú kľúčnu kosť tesne pod násadcom na hrudnej kosti, roztrieštila druhé rebro vpravo a vyšla 10 cm nad pravou prsnou bradavkou. Šéfpilot, päťdesiatdvaročný Ján Mičica potom zomrel v dôsledku úrazu krčnej tepny a v dôsledku následného krvácania."
"Po tomto výstrele obrátil sa obvinený Adamica ihneď proti druhému pilotovi Chrobákovi, sediacemu na pravom mieste pilota. Chrobák až potom, čo mu Vochomůrka tesne pred streľbou strhol z uši slúchadlá mohol pozorne vnímal celú situáciu, tj. prepadnutie a mohol sa tiež ihneď ujať riadenia lietadla. Adamica ohrozoval pištoľou Chrobáka, ktorého vyzval, aby letel do Južného Nemecka a vyhlásil, že ho tiež zastrelí, ak sa nepodvolí jeho príkazu. Adamica vyhlásil, že je mu všetko jedno, že mu vôbec nezáleží na živote. Týmto svojím konaním, ktoré bolo až do konca konaním rozhodným dosiahol, že pilot Chrobák riadil lietadlo na Západ a asi o 16.30 hod. pristál v Spolkovej republike na letisku vo Weidene."
"… Obvinení sú preto obžalovaní:"
"1) Obvinený ad 1 (Adamica) že konajúc v spolčení za použitia násilia získal panstvo nad lietadlom v civilnej leteckej prevádzke počas letu lietadla a že pri tom sám zámerne usmrtil človeka, aby umožnil dokonanie tohto trestného činu;"
"— Konanie trestné ako všeobecne nebezpečný zločin ťažkého leteckého pirátstva podľa § § 316, c I, II, 47 Trestného zákona v jednočinnom súbehu so zločinom vraždy podľa § 211, I, II, 73 Trestného zákona;"
"2) Obvinení ad 2-10 že spoločným konaním získali použitím násilia panstvo nad civilným lietadlom, nasadeným na let a počas letu tohto lietadla a pri tom ľahkovážne zapríčinili smrť jedného človeka;"
"— Konanie trestné ako spoločne vykonaný zločin ťažkého leteckého pirátstva podľa § 316 c, I, II, 47 Trestného zákona …"
"a) Obvinený Adamica taktiež priznáva, že všetci zúčastnení únos lietadla od začiatku do všetkých podrobností plánovali a že sa stanovilo poradie jednotlivých úloh;"
"— že vykonali testovacie lety medzi Prahou a Mariánskymi Lázňami a že pri tom vyzvedali systém kontrol lietadiel a že si vnútro lietadla presne uchovali vo svojej pamäti;"
"— že vedel, že lietadlo je obsadené dvoma pilotmi a že priestor pre pilotov lietadla je prístupný;"
"— že dal signál na začatie útoku;"
"— že útok na šéfpilota viedol ostro nabitou, odistenou pištoľou sám, ako aj že z pištole na neho aj vystrelil."
"b) Obvinený Adamica však popiera, že by bol pilota úmyselne zastrelil, aby tým umožnil únos lietadla. Tvrdí toto:"
"„Ja som chcel pilota odistenou pištoľou iba zastrašiť. Pilot sa však postavil na odpor. Nato som natiahol záver pištole, aby som mu tým očividne demonštroval vážnosť situácie.“ Počas tohto konania bol vraj náhle zozadu jednou osobou (Dr. Klementisom) napadnutý, uchopený dvoma rukami za krk a ťahaný dozadu, takže spadol na zadné sedadlo spoločne s touto osobou. Akonáhle vraj spadol dozadu, vyšiel z pištole nedopatrením výstrel. Pri tom, ako spadol dozadu, udrel Dr. Klementisa buď päsťou alebo lakťom jedným „úderom“."
"Vykreslenie udalostí, ako ich opisuje Adamica je síce v podstate potvrdzované spolupáchateľmi Dvořákom (čl. 40, 79, 185 a ďalšie) a Vochomůrkom (čl. 18, 72, 190 a ďalšie)." 
"Výpoveď obvineného Adamicu je však vyvrátená výpoveďami svedkov:"
"Dr. Klementis: prísažná svedecká výpoveď pred sudcom z 9. 6. 1972 (článok 56 – 57),"
"Dominik Chrobák: prísažná svedecká výpoveď pred sudcom zo dňa 9. 6. 1972 (čl. 4 pv, 60 pv.)"
"Ladislav Smrček, prísažná svedecká výpoveď pred sudcom zo dňa 9. 6. 1972 (čl. 8 pv, 69 pv.)"
"Josef Hrubý, prísažná svedecká výpoveď pred sudcom zo dňa 9. 6. 1972 (čl. 62 pv, 42 f)"
"aj spolupáchateliek:"
"Olgy Setnickej (č. 149 pv.)"
"Aleny Černej (čl. 161, 171 pv.)."
"Týmito výpoveďami bolo preukázané, že v okamihu, keď Adamica vystrelil na šéfpilota Mičicu, nebol ohrozený svedkom Dr. Klementisom, ale že mieriac na Mičicu vystrelil."
"Toto vykreslenie skutkového deja svedkami a spolupáchateľmi je podopreté navyše ešte aj znaleckým posudkom Bavorskej krajskej kriminálnej úradovne v Mníchove z 20. júla 1972 (čl. 241, 338 pv). Na základe vykonaného vyšetrovania sa totiž zistilo, že odstup hlavne zbrane od ľavého goliera košele pilota Mlčiacu bol pri výstrele len 1,5 cm…"
Rozsudky.
Situáciu únoscov vážne sťažila skutočnosť, že 17. decembra 1971 bol v Západnom Nemecku rozšírený spolkový trestný zákon o paragraf 316c, na základe ktorého boli únoscovia obvinení, a ktorý tresty za ťažké vzdušné pirátstvo výrazne sprísňoval, pričom v osobitnom odseku 2, písmeno 2 (prípad Adamicu) za tento čin, pokiaľ jeho dôsledkom bola smrť, ukladal uloženie trestu v rozsahu desať rokov až doživotie. Po doručení obžaloby spáchal Adamica vo svojej cele samovraždu. Pre zvyšných deväť páchateľov, ktorí predstúpili pred súd, žiadal prokurátor Wilhelm Meier tresty 512 rokov. Odsúdení boli na tresty v rozmedzí 37 rokov. Justícia NSR nevyhovela žiadosti ČSSR vydať páchateľov na trestné stíhanie do ČSSR. 
Roku 1991 vyhovel prezident ČSFR Václav Havel ich žiadosti a udelil im milosť.
Do Česka sa z únoscov vrátil len Jaromír Kerbl.
Poznámka.
Vo februári 1980 mala televíznu premiéru predposledná časť televízneho seriálu 30 případů majora Zemana s názvom "Mimikry". Komunistická propaganda v tejto časti účelovo zmanipulovala prípad únosu lietadla, keď v seriálovej skupine "Mimikry" mali diváci spoznať undergroundovú skupinu The Plastic People of the Universe, ktorú režim politicky prenasledoval.
V roku 1973 na "Festivale politickej piesne v Sokolove" vystúpila skupina Olympic so skladbou "Únos" (text Zdeněk Rytíř), ktorá je vnímaná teraz ako kontroverzná.

</doc>
<doc id="335356" url="https://sk.wikipedia.org/wiki?curid=335356" title="Bring the Light">
Bring the Light

„Bring the Light“ je názov debutového singlu britskej kapely Beady Eye. Vyšiel 22. novembra 2010 a za menej než dva dni si ho z oficiálnej stránky (kde ho bolo možné zadarmo stiahnuť) vypočulo viac ako 600 000 ľudí. K singlu je aj strana B, pieseň „Sons of 
The Stage“, ktorá je pôvodnes nahraná skupinou World of Twist. Singel dosiahol v britskom rebríčku UK Indie Chart 16. miesto.

</doc>
<doc id="335360" url="https://sk.wikipedia.org/wiki?curid=335360" title="Nákladový priestor (loď)">
Nákladový priestor (loď)

Nákladový priestor je priestor alebo priestory lode, ktoré slúžia na uskladnenie prepravovaného nákladu. Na starších lodiach sa nachádzal pod spodnou palubou (dolná časť vnútra lodného trupu). U neskorších typov obchodných lodí bol rozšírený smerom nahor cez paluby až k spodku otvorenej paluby.

</doc>
<doc id="335362" url="https://sk.wikipedia.org/wiki?curid=335362" title="Oľga Alexandrovna Ladyženská">
Oľga Alexandrovna Ladyženská

Oľga Alexandrovna Ladyženská (; * 7. marec 1922, Kologriv, ZSSR, dnes Rusko - † 12. január 2004, Petrohrad) bola ruská matematička. 
Je známa predovšetkým vďaka práci v oblastiach parciálnych diferenciálnych rovníc a prúdenia tekutín. Pracovala na Hilbertovom 19. probléme a ako prvá prišla s dôkazom konvergencie diferenčnej metódy pre Navierovu-Stokesovu rovnicu.

</doc>
<doc id="335363" url="https://sk.wikipedia.org/wiki?curid=335363" title="Oľga Ladyženská">
Oľga Ladyženská



</doc>
<doc id="335364" url="https://sk.wikipedia.org/wiki?curid=335364" title="Oľga Alexandrovna Ladyženskaja">
Oľga Alexandrovna Ladyženskaja



</doc>
<doc id="335365" url="https://sk.wikipedia.org/wiki?curid=335365" title="Oľga Ladyženskaja">
Oľga Ladyženskaja



</doc>
<doc id="335366" url="https://sk.wikipedia.org/wiki?curid=335366" title="Olga Alexandrovna Ladyženská">
Olga Alexandrovna Ladyženská



</doc>
<doc id="335367" url="https://sk.wikipedia.org/wiki?curid=335367" title="Olga Ladyženská">
Olga Ladyženská



</doc>
<doc id="335368" url="https://sk.wikipedia.org/wiki?curid=335368" title="Olga Aleksandrovna Ladyzhenskaya">
Olga Aleksandrovna Ladyzhenskaya



</doc>
<doc id="335369" url="https://sk.wikipedia.org/wiki?curid=335369" title="Olga Ladyzhenskaya">
Olga Ladyzhenskaya



</doc>
<doc id="335395" url="https://sk.wikipedia.org/wiki?curid=335395" title="Kostol Navštívenia Panny Márie (Liptovský Hrádok)">
Kostol Navštívenia Panny Márie (Liptovský Hrádok)

Rímskokatolícky kostol Navštívenia Panny Márie v Liptovskom Hrádku bol postavený v roku 1790, čo dokladá údaj vytesaný v hornej časti vstupného portálu. 
História.
Je vystavaný v klasicistickom slohu. Hrádockí veriaci pred postavením kostola Navštívenia Panny Márie chodili na bohoslužby do drevenej kaplnky, ktorá stávala v blízkosti Lipovej aleje. Na existenciu kaplnky v súčasnosti upozorňuje zachovaný kamenný kríž z roku 1807. Neďaleko od kríža sa nachádza podzemná krypta, do ktorej boli v 18. storočí pochovávaní lesní úradníci.
V roku 1795 dostal kostol nový organ, pretože starý bol požičaný na výpomoc do Ružomberka (vtedajší "Rosenberg"), kde sa tamojší organ stal obeťou požiaru. 28-skriňový nástroj bol osadený do kostola 7. júla 1795. Dnes sa z neho zachovala už len zdobená skriňa, pretože pôvodný organ bol roku 1902 odstránený firmou Rieger a doplnený o nový pneumatický organ so 14-timi registrami (Opus 896).
V kostolnej veži sa podľa kanonickej vizitácie z 2. a 5. júna roku 1825 nachádzali pôvodne až štyri zvony: prvý bol z roku 1744 (ulial ho Jozef Zechentner), druhý bol z roku 1790 (ulial ho Ján Knobloch z Banskej Bystrice), tretí a štvrtý ulial František Litman z Banskej Bystrice v roku 1804. Dva ďalšie zvony (uliate v roku 1799; jeden z nich uliaty F. Litmanom) sa nachádzali v drevenej kaplnke na neďalekom cintoríne. Počas prvej svetovej vojny bolo päť zvonov zrekvirovaných. Zachoval sa len jeden zvon z roku 1804, ktorý zhotovil banskobystrický zvonár František Litman. Vo veži sa nachádza aj menší zvon z roku 1796, ktorý bol pôvodne umiestnený vo vežičke na susednej budove prvej lesníckej školy.
Kostol bol rekonštruovaný iba raz, v rokoch 1999 - 2001 pánom farárom Štefanom Pitákom. 

</doc>
<doc id="335403" url="https://sk.wikipedia.org/wiki?curid=335403" title="Abram Samojlovič Bezikovič">
Abram Samojlovič Bezikovič

Abram Samojlovič Bezikovič (; * 24. január (podľa juliánskeho kalendára 11. január) 1891, Berďansk, Ukrajina, vtedy Ruská ríša - † 2. november 1970, Cambridge, Spojené kráľovstvo) bol ruský matematik. Zaoberal sa predovšetkým reálnou analýzou, teóriou miery a kombinatorikou.

</doc>
<doc id="335404" url="https://sk.wikipedia.org/wiki?curid=335404" title="Abram Bezikovič">
Abram Bezikovič



</doc>
<doc id="335405" url="https://sk.wikipedia.org/wiki?curid=335405" title="Abram Samoilovitch Besicovitch">
Abram Samoilovitch Besicovitch



</doc>
<doc id="335406" url="https://sk.wikipedia.org/wiki?curid=335406" title="Abram Besicovitch">
Abram Besicovitch



</doc>
<doc id="335407" url="https://sk.wikipedia.org/wiki?curid=335407" title="Abram Samoilovitch Besikovitch">
Abram Samoilovitch Besikovitch



</doc>
<doc id="335408" url="https://sk.wikipedia.org/wiki?curid=335408" title="Abram Besikovitch">
Abram Besikovitch



</doc>
<doc id="335409" url="https://sk.wikipedia.org/wiki?curid=335409" title="Abram Samojlovič Besikovič">
Abram Samojlovič Besikovič



</doc>
<doc id="335410" url="https://sk.wikipedia.org/wiki?curid=335410" title="Abram Besikovič">
Abram Besikovič



</doc>
<doc id="335413" url="https://sk.wikipedia.org/wiki?curid=335413" title="Národný front pre oslobodenie Angoly">
Národný front pre oslobodenie Angoly

Národný front pre oslobodenie Angoly () - FNLA bolo jedným z najvýznamnejších oslobodeneckých hnutí v histórií Angoly. Na jeho čele stál Holden Roberto. Počas Angolskej občianskej vojny predstavovalo jednu z opozičných síl voči vládnej MPLA.
Politické voľby.
FNLA sa stalo politickou stranou v roku 1992.
V prvých voľbách získali 2,4% zo všetkých hlasov a tým pádom aj 5 kresiel v parlamente. Vo voľbách 2008 získali už len 3 parlamentné miesta za 1,11% hlasov.
Zahraničná podpora.
V priebehu mnohých rokov, vlády Alžírska, Východného Nemecka, Ghany, Izraelu, Francúzsko, Rumunska, KĽDR, Juhoafrickej republiky, USA a Zairu aktívne podporovali a pomáhali FNLA.

</doc>
<doc id="335431" url="https://sk.wikipedia.org/wiki?curid=335431" title="Angel Dark">
Angel Dark

Angel Dark, známa aj ako Esmeralda, Angelina Bella, Angel, Viktoria, Dark Angel, Pauline, Paulin, vlastným menom Viktória Knezová (* 11. apríl 1982, Sobrance) je slovenská pornoherečka a modelka.
Kariéra.
Narodila sa v Sobranciach a svoju kariéru v pornopriemysle začala v roku 2001. Debutovala vo filme "Blow Bang 7" a neskôr účinkovala v ďalších vyše 100 filmoch. Pózovala tiež pre mnoho webových stránok.
Podľa IMDb si zvolila svoju prezývku Angel potom, ako ju pár, ktorý adoptoval jej syna, nazval anjelom.
V októbri 2005 ju hospitalizovali s diagnózou zlyhania obličiek. Po zotavení účinkovala len v lesbických scénach alebo v scénach 1 on 1..

</doc>
<doc id="335443" url="https://sk.wikipedia.org/wiki?curid=335443" title="Diana Doll">
Diana Doll

Diana Doll, známa aj ako Dianna Doll, Sue Diamond, Silvia, Adriana, vlastným menom Silvia Brezinová (* 22. júla 1976, Liptovský Mikuláš) je slovenská pornoherečka a modelka.
Diana Doll pôvodne vystupovala ako Sue Diamond, ale zmenila si meno kvôli možnej zámene s inou slovenskou modelkou a pornoherečkou Suzie Diamond.
Kariéra.
Pred začatím kariéry pracovala ako grafická dizajnérka. V pornobiznise debutovala relatívne neskoro – ako 25 ročná. Prvý film "Brazilian Snake" nakrútila v roku 2001. Jej kariéra pornoherečky a modelky sa však rozbehla až dva roky neskôr v USA. Pracovala pre rôzne známe európske aj americké štúdiá. Medzi rokmi 2004 - 2006 dočasne prestala nakrúcať scény s mužmi a sústredila sa na lesbické a sólo scény. Počas svojej kariéry nakrútila cez 250 pornofilmov. V rokoch 2008 a 2009 bola na AVN Awards nominovaná na „najlepšiu zahraničnú herečku roka“.

</doc>
<doc id="335445" url="https://sk.wikipedia.org/wiki?curid=335445" title="Gréci v Uhorsku">
Gréci v Uhorsku

Gréci v Uhorsku je termín zaužívaný pre označenie etnického gréckeho (často aj arumunského) obyvateľstva na území bývalého Uhorska. Gréci sa tu usadzovali približne od 17. stor. a išlo prevažne o obchodníkov a podnikateľov. V 19. stor tu žilo okolo 20 000 Grékov.
Dejiny.
Po dobytí Byzantskej ríše osmanskými Turkami v roku 1453 sa mnoho etnických Grékov začalo sťahovať do zahraničia, hlavne do Talianska a Francúzska. Približne v 16. stor. sa malé skupiny Grékov usadzujú aj v strednej Európe. Malé grécke komunity však existovali v Uhorsku už predtým, napr. niektorí Valasi (Arumuni) na severnom Slovensku, ktorí pochádzali z južného Balkánu boli bilingválni, hovorili arumunsky a grécky, existovalo tu pravdepodobne aj malé čisto grécke obyvateľstvo. 
Väčšia vlna Grékov prišla do Habsburskej monarchie v roku 1718, no najväčší počet Grékov sa tu usadil v rokoch 1760 – 1770. Išlo často o celé rodiny, ktoré emigrovali ani nie tak kvôli národnému útlaku zo strany Turkov, ako kvôli obchodníckym aktivitám. Gréci totiž, spoločne s Arménmi a Židmi patrili k najsilnejšej obchodníckej vrstve v Osmanskej ríši. Miestne obyvateľstvo často používalo termín "Gréci" aj pre negrécky hovoriace ortodoxné obyvateľstvo Balkánu, ktoré žilo v monarchii, nakoľko ich dorozumievacím jazykom bola gréčtina, ktorá bola jazykom obchodu a kultúry v Osmanskej ríši. Medzi Grékov sa považovali hlavne Grécki Arumuni (Valasi), románsky hovoriace obyvateľstvo z dnešného Grécka, Albánska a Severného Macedónska. Najväčšiu časť Grékov v Uhorsku však tvorili etnickí grécko hovoriaci Gréci.
Gréci sa usadili predovšetkým na území dnešného Maďarska. Všade kde sa usadili si vytvorili pomerne izolované spolky, ktoré grécky nazývali "κοινότητες-kinótites", alebo "κομπανίες-kobanies". Tieto spolky združovali gréckych podnikateľov, preberali spoločné obchodné aktivity, ale aj zabezpečovali grécku ortodoxnú kresťanskú výchovu. V mestách s gréckou menšinou často vznikali grécke kostoly a školy. Najväčší spolok bol v maďarskom meste Kecskemét, početné grécke komunity boli v mestách Pešť, Eger, Miškovec, Tokaj, Gyöngyös, Oradea, Temešvár a Báč. Malý počet Grékov sa usadil aj na dnešnom južnom Slovensku, hlavne na vidieku, kde Gréci pracovali ako remeselníci a išlo o jednoduchšie obyvateľstvo.
Pôvod.
Gréci, ktorí sa usadili na území Uhorska pochádzali predovšetkým z dnešného severného Grécka a južného Albánska (Severný Epirus), ale aj z dnešného Bulharska a Severného Macedónska. Pochádzali hlavne z krajov Macedónia, Epirus a Trácia. Prišli zo známych obchodníckych miest ako Solún (Grécko), Arjyrokastro (dnes Gjirokastër v Albánsku), Moschopoli (dnes Voskopojë v Albánsku), Monastiri (dnes Bitola, Severné Macedónsko), Kozani (Grécko), Servia (Grécko), Doirani (Grécko), Vogatsiko (Grécko), Meleniko (dnes Melnik, Bulharsko), Selitsa (dnes Eratyra, Grécko), Belles (Grécko), Klisura (Grécko), Nausa (Grécko) a iné.
Z miest Monastiri a Klisura (nazývaná tiež Vlachoklisura) pochádzali Arumuni, z miest Moschopoli a Nausa prišli spoločne Gréci aj Arumuni. Z miest Doirani a Belles prišli tzv. Grécki Slovania, považujúci sa za Grékov. Z ostatných spomínaných miest pochádzali hlavne grécko hovoriaci prisťahovalci. Všetci používali medzi sebou gréčtinu ako jazyk obchodu.
Obchod.
Gréci sa rozdeľovali do dvoch skupín. Jedny sa usadili trvalo na jedno miesto, často mesto a rozvíjali tu svoje podnikateľské aktivity. Obchodovali vo veľkom a tovar často dovážali z Osmanskej ríše, išlo napr. o tabak. Títo obchodníci však často obchodovali s rozličným druhom tovaru. Tento typ obchodníkov boli veľkopodnikatelia. Menší obchodníci chodili po celej krajine a nemali stále sídlo. Putovali a predávali svoj tovar. Najznámejší podnikateľ bol Simon Sinas a Georgios Sinas, pôvodom z Moschopoli, ktorý patril k významnej obchodníckej rodine a zaslúžil sa o otvorenie Maďarskej akadémie. Iní známi veľkopodnikatelia boli napr. Armenulis, Takatsis, Nakos.
Zánik.
Grécke komunity sa začiatkom 20. storočia postupne rozkladali, hlavne po páde Rakúsko-Uhorska. Časť Grékov sa asimilovala s pôvodným obyvateľstvom (aj na Slovensku), malá časť existuje v Maďarsku dodnes a tvoria tu grécku menšinu spoločne s etnickými Grékmi, ktorí sem boli po Druhej sv. vojne vyhnaní z Grécka. Dnes žije v Maďarsku asi 3000 Grékov, pričom väčšina z nich sú potomkovia prisťahovalcov po 2. svetovej vojne, kedy bola v Grécku občianska vojna.

</doc>
<doc id="335452" url="https://sk.wikipedia.org/wiki?curid=335452" title="Sanssouci">
Sanssouci

Sanssouci () je zámok, letné sídlo založené Hohenzollernovcami vo východnej časti parku Sanssouci v Postupime v nemeckej spolkovej krajine Brandenbursko. Zámok Sanssouci je často pokladaný za nemeckého konkurenta francúzskeho Versailles, je však vybudovaný v intímnejšom rokoku než barokový francúzsky zámok a je pozoruhodný najmä svojimi záhradami. Sanssouci tým patrí do súboru palácov a parkov v Postupime a Berlíne zaradených v roku 1990 do svetového dedičstva UNESCO.
Zámok Sanssouci dal v rokoch 1745 – 1747 vybudovať pruský kráľ Fridrich II. Veľký ako svoju letnú rezidenciu. V rokoch 1840 – 1842 bol zámok na želanie Fridricha Viliama IV. prestavaný a rozšírený Ferdinandom von Arnim podľa projektu Ludwiga Persia. Postupim a jeho paláce boli obľúbenou rezidenciou nemeckej cisárskej rodiny až do pádu cisárstva v roku 1918.
Po 2. svetovej vojne sa zámok stal verejne prístupným a zmenil sa vo vyhľadávanú turistickú atrakciu bývalej Nemeckej demokratické republiky. Vzhľadom na svoj historický význam bol starostlivo udržovaný. Po zjednotení Nemecka v roku 1990 bolo splnené posledné želanie Fridricha Veľkého. Vrátil sa k svojmu milovanému zámku a jeho ostatky boli uložené do hrobu na najvyššej terase zámockej záhrady.
Zámok Sanssouci a okolité paláce a parky navštívia každoročne viac než dva milióny ľudí z celého sveta. O údržbu a reštaurovanie celého komplexu sa v súčasnosti (2008) stará "Nadácia pre pruské zámky a záhrady Berlín-Brandebursko" () založená v roku 1995.
Koncepcia Fridricha Veľkého.
Terasy.
Hneď ako sa Fridrich II. stal 31. mája 1740 po smrti svojho otca pruským kráľom, začal s prípravami na premenu celého územia dnešného Parku Sanssouci. Najskôr 10. augusta 1744 rozhodol Fridrich o založení viničných a okrasných terás na južných svahoch návršia Bornstedt. Predtým bol celý pahorok porastený dubmi, ktoré za panovania Fridricha Viliama I., otca Fridricha Veľkého, boli vyrúbané a použité v Postupime k založeniu stavieb vybudovaných na málo únosných pôdach bývalých mokradí. Fridrich Veľký sa preto rozhodol vzniknutú holinu ("Wüsten Berg" – Holý vrch) skultivovať a premeniť na francúzsky park so zámkom na najvyššom mieste. Prácou poveril staviteľa Georga W. von Knobelsdorfa, ktorý sa pri projektovaní riadil skicami a pokynmi kráľa.
Svah bol rozčlenený do šiestich širokých terás situovaných tak aby bolo čo najlepšie využité dopadajúce slnečné lúče. Oporné múry poslúžili na osadenie treláži po ktorých sa rozrastali kríky vinnej révy dovezené z Portugalska, Talianska, Francúzska, ale aj z nemeckého Neuruppinu. Murivo bolo prerušované 168 zasklenými nikami v ktorých rástli figovníky. Pozdĺž hrany každej terasy bol pruh udržiavaného trávnika v ktorom rástli tvarované tisy. Trávniky boli ohraničené nízkym živým plotom zo zákrskov ovocných stromov. Stredovú osu terasovej záhrady tvorí schodište so 120 schodmi, (dnes ich má 132), prerušované v úrovni jednotlivých terás a z oboch strán pahorku boli k terasám prístupové rampy.
Parter.
Parter zámku tvorí baroková kvetinová záhrada založená v roku 1745. V jej strede je od roku 1748 Veľká fontána, (nem. "Grosse Fontäne"), ktorej sú rozmiestnené mramorové sochy božstiev Venuše, Merkúra, Apolóna, Diany, Junóny, Jupitera, Marsa a Minervy spolu s alegorickým zobrazením štyroch elementov – ohňa, vody, vzduchu a zeme. Sochy Venuše a Merkúra, práce francúzskeho sochára Jean-Baptisty Pigalla a lovecké skupiny predstavujúce "Vzduch" a "Vodu" od Lamberta Sigisberta Adama sú darom francúzskeho kráľa Ľudovíta XV. Ostatné postavy pochádzajú z dielne Françoisa Gasparda Adama, ktorý viedol v Berlíne francúzsky sochársky ateliér založený Fridrichom Veľkým. Dokončenie celého súboru sôch sa datuje k roku 1764.
Kúsok odtiaľ bola zeleninová záhrada, ktorú už v roku 1715 založil Fridrich Viliam I. Svoju jednoduchú úžitkovú záhradu nazýval tento sporivý pruský kráľ ironicky „moje Marly“ čím narážal na nákladnú záhradu v Marly-le-Roi francúzskeho „Kráľa Slnko“ Ľudovíta XIV. Fridrich Veľký si ale spojenie kvetinovej a úžitkovej záhrady veľmi cenil. Podľa neho sa tak názorne ukázalo zjednotenie jeho záľub, lebo miloval ako umenie, tak čerstvú zeleninu.
Budova zámku.
Príprava stavby zámku začala 13. januára 1745 kedy Fridrich II. vládnym nariadením prikázal vybudovať "„Lust-Haus zu Potsdam“". Podľa jeho skíc vypracoval dvorný architekt Georg Wenzeslaus von Knobelsdorff stavebný projekt. Pretože kráľov návrh predpokladal len prízemnú stavbu, navrhol mu von Knobelsdorff budúci zámok podpivničiť, zdvihnúť tým úroveň prízemia a presunúť celý objekt bližšie k okraju najvyššej terasy, aby bol viac exponovaný pri pohľadoch z parteru. Fridrich ale jeho návrhy odmietol, neželal si reprezentatívny palác, pretože dával prednosť intimite nízkej budovy v rokokovom štýle bez väčších nárokov na reprezentáciu. Požadoval priame spojenie vnútorných zámockých priestorov so záhradnými terasami bez zbytočných schodov. Jeho víziou bolo zapojenie prírody do kultúry bývania.
Fridrich Veľký u všetkých stavieb vykonávaných na jeho príkaz v Postupime a Berlíne osobne zasahoval do ich administratívneho vedenia i ich umeleckého výrazu. To samozrejme krížilo predstavy architektov a tak nakoniec rozpory medzi kráľom a jeho architektom vyústili v roku 1746 v odstránenie von Knobelsdorffa z prác na stavbe zámku (oficiálne však rezignoval zo zdravotných dôvodov). Stavbu dokončil holandský staviteľ Jan Bouman, ktorý stavbu riadil už od roku 1745.
Po dvoch rokoch výstavby bol 1. mája 1747 zámok vysvätený napriek tomu, že niektoré izby neboli ešte dokončené. Ak Fridrich Veľký nebojoval, trávil letné mesiace na svojom zámku koncipovanom tak, aby vyhovoval jemu a ním pozvaným hosťom. Od svojej manželky Alžbety Kristíny Brunšvicko-Bevernskej zostával odlúčený už od svojej korunovácie v roku 1740. Kráľovná bývala na zámku Schönhausen, zatiaľ čo Sanssouci bol aj „"sans femmes"“ (bez žien).
Fridrich II. Veľký žil relatívne skromne. Nad plesmi, maškarnými bálmi a loveckými zábavami víťazili v Sanssouci filozofické diskusie, prechádzky, literatúra a koncerty. Palácu hovoril „môj vinohradnícky domček“ ("Mein Weinberghäuschen") a určil ho k pobytom len od konca apríla do začiatku októbra. V tejto letnej rezidencii (tzv. "maison de plaisance") chcel pobývať sám, prípadne so svojimi hosťami, a bezstarostne ("sans souci") sa venovať svojim koníčkom a umeleckým záľubám. Zámok Fridrichovi úplne vyhovoval a tak odmietal návrhy na modernizačné a udržiavacie práce.
Hrob Fridricha II. Veľkého.
Fridrich II. zomrel na zámku Sanssouci 17. augusta 1786. Prial si byť pochovaný skromne, vedľa zámku na najvyššej terase vedľa svojich pochovaných psov. Napriek výslovnému kráľovmu prianiu usporiadal Fridrichovi jeho bratanec a nástupca na tróne Fridrich Viliam II. obradný pohreb v posádkovom kostole v Postupime, kde boli kráľove ostatky uložené vedľa hrobu jeho otca Fridricha Viliama I.
Truhly oboch kráľov boli počas druhej svetovej vojny vyzdvihnuté z hrobov a v marci 1943 boli uschované do bunkru v Postupime – Eiche, odkiaľ ich v marci 1945 pred postupujúcou Červenou armádou previezli a ukryli v soľnej bani Bernterode v Eichsfelde (Durínsko). Tu ich objavili americkí vojaci a premiestnili do kostola sv. Alžbety v Marburgu (Hesensko). V auguste roku 1952 boli truhly pruských kráľov prevezené na hrad Hohenzollern v Bádensku-Württembersku. Po páde východnej Nemeckej demokratickej republiky a zjednotení Nemecka konečne mohli Fridrichove ostatky podľa jeho poslednej vôle spočinúť na Sanssouci. Vo výročný deň jeho smrti 17. augusta 1991 bola truhla s eskortou Bundeswehru dopravená do Postupimu a v noci uložená do hrobu, ktorý si Fridrich v roku 1744 nechal pripraviť. Kedysi povedal "quand je serai là, je serai sans souci", (až tu budem, budem už bez starostí), ale jeho želanie sa mu splnilo až po 205 rokoch.

</doc>
<doc id="335453" url="https://sk.wikipedia.org/wiki?curid=335453" title="Kostol svätého Martina v múre">
Kostol svätého Martina v múre

Kostol svätého Martina v múre je gotický (pôvodne románsky) kostol v pražskom Starom Meste. V súčasnosti ho spravuje Českobratská cirkev evanjelická. Bol postavený v rokoch 1178 až 1187 vo vtedajšej osade Újezd, ktorá potom bola podľa kostola nazývaná Újezd u Svatého Martina. Stavba kostola svojou južnou stenou priliehala k hradbovému múru, preto názov „v múre“. V susedstve kedysi stála mestská "brána sv. Martina".
Pôvodný základ kostola bol jednoloďový, prakticky zhodný s dnešným pôdorysom hlavnej lode tvaru s radom románskych architektonických prvkov. Interiér románskeho kostola bol pravdepodobne vyzdobený nástennými maľbami. 
Gotická prestavba kostola bola vykonaná za vlády Karola IV. po roku 1350. Kostolná loď bola zvýšená a novo zaklenutá. Na juhozápadnom rohu bol pristavený hranolový múr a vnútorný priestor kostola zväčšený o nové presbytérium. V rokoch 1360 až 1370 bolo presbytérium zaklenuté rebrovou klenbou, pravdepodobne jednou z najstarších v Česku. 
V roku 1414 sa v kostole z podnetu M. Jakoubka zo Stříbra prvýkrát podávala oltárna sviatosť pod obojím spôsobom (lat. sub utraque species) rukami miestneho farára Jana z Hradce. V roku 1433 sa v kostole konal Svätomartinský snem husitov.

</doc>
<doc id="335454" url="https://sk.wikipedia.org/wiki?curid=335454" title="Malpa kapucínska">
Malpa kapucínska

Malpa kapucínska () je neveľká opica z rodu "Cebus" (malpa) z čeľade malpovité ("Cebidae"). Obýva tropické dažďové lesy v Južnej a Strednej Amerike.
Opis.
Svoj rodový názov získala podľa kapucínskych mníchov, ktorých rúcho pripomína žlté sfarbenie malpy kapucínskej na hrdle, hlave a ramenách, ktoré kontrastuje s čierno sfarbeným zvyškom tela. Na temene hlavy sa občas objavuje čierny prúžok srsti pripomínajúci tvar písmena V. Malpa kapucínska meria na dĺžku okolo 48 cm, pričom dospelý samec zriedkakedy presiahne hmotnosť 6 kg, samica váži obvykle medzi 4 až 5 kg. Chápavý chvost je až 55 cm dlhý. Samci sú výrazne väčší ako samice.
Spôsob života.
Žije v skupinách tvorených 2 až 20 kusmi a vedenými jedným dominantným samcom a samicou. Sú to denné primáty, ktoré väčšinu času trávia na stromoch, kde sa živia zvlášť listami, rôznymi plodmi, kvetmi, stonkami a bobuľami. Samica rodí po 157-167 dennej gravidite jedno mláďa. Najviac pôrodov prebieha medzi decembrom a aprílom. Mláďa je plne odstavené vo veku dvanástich mesiacov a pohlavnú dospelosť dosahuje vo veku medzi druhým až tretím rokom života. V prírode sa obvykle dožíva 15 – 17 rokov, v zajatí to môže byť aj takmer o desať rokov viac.
Bolo u nej pozorované používanie nástrojov. Napr. použitie palice na odohnanie jedovatého hada 

</doc>
<doc id="335455" url="https://sk.wikipedia.org/wiki?curid=335455" title="Cebus capucinus">
Cebus capucinus



</doc>
<doc id="335456" url="https://sk.wikipedia.org/wiki?curid=335456" title="Letohrádok kráľovnej Anny">
Letohrádok kráľovnej Anny

Letohrádok královnej Anny (nesprávne "Belvedér") je renesančná stavba na Pražskom hrade v Kráľovskej záhrade.
Funkcie letohrádku.
Letohrádok v renesančnom štýle dal postaviť v rokoch 1538 – 1565 Ferdinand I. pre svoju manželku Annu Jagelovskú. Podľa nedávnej interpretácie 26 mytologických reliéfov však výzdobný program stavby predstavuje oslavu cisárskej moci a teda vládu Habsburgovcov v strednej Európe. Taký program pochopiteľne nemožno čakať na budove určenej súkromným potrebám manželky panovníka, ale na budove používanej na štátnu reprezentáciu.
Priebeh výstavby.
Stavba začala v apríli 1538 za účasti talianskeho staviteľa Giovanniho Spazia a talianskeho kamenára a sochára Paola della Stella, ktorý postupne Spazia vypudil. Najprv Spazia nahradil Stellom doporučený Giovanni Maria Aostalli, neskôr (1551) sa ujal vedenia stavby sám Stella. Po jeho smrti roku 1552 ho nahradil juhonemecký staviteľ Hans Tirol. Stavbu po roku 1556 dokončil Bonifác Wohlmut.
Dlhú dobu výstavby mal na svedomí najmä požiar Pražského hradu v roku 1541 po ktorom práce takmer ustali, a tiež zmena plánov okolo roku 1554, kedy bolo rozhodnuté dostavať prvé poschodie. Autor projektu nie je známy, ale bol ním asi neznámy taliansky architekt. Podobu prvého poschodia navrhol pravdepodobne Bonifác Wohlmut.
Ide o jednu z prvých renesančných stavieb na území Čiech a Moravy. Vo svojej dobe bola táto stavba svojou koncepciou obdĺžnikovej budovy opatrenej zo všetkých stranách arkádovou ochodzou, novinkou i v samotnom Taliansku.
Popis letohrádku.
Architektonicky ide v podstate o villu suburbanu, (v dobovej literatúre „lusthaus“, slovensky letohrádok), teda stavbu, ktorá bola súčasťou rozsiahlej záhrady a slúžila na usporiadanie dvorských slávností, nebola uspôsobená na bývanie. Táto konkrétna villa bola súčasťou plánovitého budovania kráľovskej záhrady, ktorú dodnes uzatvára.
Obdĺžnikové dvojpodlažné jadro budovy obieha zo všetkých strán arkádová ochoza nesená iónskymi stĺpmi. V cvikloch tejto arkády sú umiestnené zmienené mytologické reliéfy. Reliéfna, sčasti ornamentálna a sčasti figurálna výzdoba sa však nachádza i na sokloch stĺpov, vlyse rímsy ochodzu, je súčasťou supraport a suprafenestier, okien a dverí v prízemí budovy. Nad arkádou je umiestnená rozľahlá terasa prístupná z prvého poschodia budovy. To je prekvapujúco riešené pomocou dórskeho slohu, takže je tu porušená radová superpozícia. Okrem okenných otvorov rytmizujú stenu prvého poschodia ešte voľné niky. Krov stavby tvorí unikátna tesárska konštrukcia pripomínajúca svojim tvarom obrátený trup lode.
V parku pred letohrádkom je umiestnená známa Spievajúca fontána, ktorú odlial v roku 1568 z bronzu brniansky kovolejec Tomáš Jaroš podľa návrhu talianskeho umelca Francesca Terza.
Mladšie udalosti.
Pri letohrádku robil svoje pozorovania oblohy astronóm Tycho Brahe, ktorý ho využíval ako observatórium.
V dobe vlády Jozefa II. boli poškodené interiéry.
V druhej polovici 19. storočia došlo k rozsiahlej rekonštrukcii pri ktorej bol veľmi výrazne zmenený interiér a čiastočne i exteriér. Na mieste krajnej sály bolo vybudované súčasné rozmerné schodište. Hlavná sála bola vymaľovaná historickými výjavmi podľa návrhu maliara Kristiána Rubena.
Pri rekonštrukcii v roku 1989 vypukol v krove budovy požiar pri ktorom bola o. i. poškodená medená krytina strechy.
V súčasnosti sa v letohrádku konajú občasné výstavy, alebo slúži k oficiálnym účelom kancelárie prezidenta republiky.

</doc>
<doc id="335457" url="https://sk.wikipedia.org/wiki?curid=335457" title="Rotunda svätého Martina (Vyšehrad)">
Rotunda svätého Martina (Vyšehrad)

Rotunda svätého Martina je najstarší zachovaná stavba v oblasti pražského Vyšehradu a súčasne i najstaršia zachovaná rotunda na území hlavného mesta Prahy.
Dejiny.
Bola postavená za kráľa Vratislava II. (panoval v rokoch 1061 až 1092), teda v poslednej tretine 11. storočia a pravdepodobne slúžila ako farský kostol vyšehradského predhradia.
Po víťazstve husitov nad cisárom Žigmundom Luxemburským v roku 1420 boli všetky cirkevné stavby na Vyšehrade zbúrané, zachoval sa len kapitulný chrám sv. Petra a Pavla a táto rotunda.
V roku 1650 začal Ferdinand III. stavať vyšehradskú citadelu. Všetko obyvateľstvo bolo vysťahované a rotunda slúžila ako pracháreň, neskôr ako sklad.
Osudu zbúrania tesne unikla ešte raz a to v roku 1841, kedy mala ustúpiť stavbe cesty z Nového Města na Pankrác. Veľkú zásluhu na jej uchovaní má gróf Karel Chotek. Musela však byť čiastočne prestavaná, aby vchod nezasahoval do cesty.
V roku 1845 rotundu zakúpila vyšehradská kapitula a dala ju v rokoch 1878–80 obnoviť podľa návrhu architekta A. Bauma. Na južnej strane bol vytvorený novorománsky portál podľa motívov prevzatých z Vyšehradského kódexu. Z tej istej inšpirácie vychádzali i Antonín König a Jan Heřman v nástennej maľba Krista vo vnútri rotundy. Novorománsky oltár je zo sliveneckého mramoru a oltárny obraz vytvoril František Sequens.

</doc>
<doc id="335460" url="https://sk.wikipedia.org/wiki?curid=335460" title="Majstrovstvá sveta konštruktérov F1">
Majstrovstvá sveta konštruktérov F1

Majstrovstvá sveta konštruktérov Formuly 1 (, skratka WCC) je každoročné hodnotenie tímov (konštruktérov) v rámci seriálu Formuly 1, ktoré organizuje Fédération Internationale de l’Automobile (FIA). Titul konštruktérov sa udeľuje tímu, ktorý počas sezóny získa najviac bodov v pretekoch šampionátu. Zatiaľ čo majstrovstvá jazdcov oslavujú individuálne úspechy, šampionát konštruktérov odmeňuje technickú a tímovú dokonalosť, kombináciu výkonu monopostu, spoľahlivosti, stratégií a konzistentnosti jazdcov.
História.
Majstrovstvá sveta Formuly 1 vznikli v roku 1950, no titul konštruktérov sa po prvýkrát udeľoval až od sezóny 1958. Predtým sa hodnotili iba jazdci, ale FIA chcela uznať aj úsilie výrobcov, ktorí konštruovali monoposty. Prvým držiteľom titulu sa stal Vanwall v roku 1958. Odvtedy sa šampionát konštruktérov stal rovnocennou súťažou jazdeckému titulu a často odráža dominanciu určitého obdobia.
Definícia konštruktéra.
Podľa pravidiel FIA je konštruktér tím, ktorý:
Od sezóny 1981 musí každý tím vyrábať vlastné šasi, tým sa skončila éra zákazníckych tímov, ktoré používali podvozky iných značiek.
Systém bodovania.
Bodovanie konštruktérov sa od svojho vzniku viackrát menilo. V súčasnosti (od roku 2010) sa počítajú body oboch jazdcov tímu, ktoré sa sčítavajú po každej veľkej cene.
Tím s najvyšším súčtom bodov po skončení sezóny získava titul Majstra sveta konštruktérov Formuly 1.
Pred rokom 1979 bol do pohára započítavaný len lepší z pilotov v jednotlivých pretekoch. 

</doc>
<doc id="335467" url="https://sk.wikipedia.org/wiki?curid=335467" title="Tokajské víno">
Tokajské víno

Tokajské víno je označenie vína z vinohradníckej oblasti Tokaj. 
Nižšie uvedené členenie je v zmysle zákonnej normy platnej na Slovensku (zákon č. 313/2009 Z. z. o vinohradníctve a vinárstve) v znení zákona č. 198/2010 Z. z. s účinnosťou od 1. 6. 2010.
Vo vinohradníckej oblasti Tokaj možno vyrábať
Víno s chráneným označením pôvodu možno označiť ako tokajské, iba ak:
Na označovanie tokajského vína s chráneným označením pôvodu sa uvádza názov chráneného označenia pôvodu a možno uvádzať názov väčšej alebo menšej zemepisnej jednotky, z ktorej víno s chráneným označením pôvodu pochádza. Názov tejto jednotky možno uviesť aj ako prídavné meno pred výrazom víno.
V označení vína s chráneným označením pôvodu možno uvádzať tradičný výraz „akostné víno“, „akostné víno s prívlastkom“, „sekt vinohradníckej oblasti“, „sekt V. O.“ alebo „pestovateľský sekt“, alebo výraz „Districtus Slovakia Controllatus“ alebo skratka „D. S. C.“, alebo jeho symbol, ak víno bolo certifikované.
Tokajské víno vyrobené na území Slovenska možno uvádzať na trh len vo fľašiach na to určených. Povinnosť plnenia vína do fliaš sa nevzťahuje na tokajské víno ponúkané na konzumáciu priamo v pivnici výrobcu.
Ak je tokajské víno s chráneným označením pôvodu označené tradičným výrazom samorodné, výber 3-putňový až 6-putňový, mášláš, forditáš, výberová esencia a esencia, v označení vína sa uvádza štátne kontrolné číslo podľa certifikátu.
Tradičné názvy tokajských vín.
Ak je tokajské víno s chráneným označením pôvodu označené tradičným výrazom samorodné, výber 3-putňový až 6-putňový, mášláš, forditáš, výberová esencia a esencia, v označení vína sa uvádza štátne kontrolné číslo podľa certifikátu.
Samorodné.
Tradičným výrazom samorodné víno možno tokajské víno označiť, ak sa vyrába alkoholovým kvasením z hrozna tokajských odrôd, dopestovaného na kvalifikovaných honoch, ak nie sú priaznivé podmienky na hromadnú tvorbu cibéb.
Samorodné suché víno a samorodné sladké víno možno uvádzať na trh najskôr po dvoch rokoch vyzrievania, z toho aspoň jeden rok v drevenom sude.
Nemožno miešať hrozno a mušt tokajských odrôd dopestovaných na kvalifikovaných honoch s hroznom a muštom tokajských odrôd pochádzajúcich z vinohradníckych honov, ktoré neboli zatriedené ako kvalifikované hony.
Výber.
Tradičným výrazom výber možno tokajské víno označiť, ak sa vyrába alkoholovým kvasením po zaliatí cibéb dopestovaných na kvalifikovaných honoch muštom s cukornatosťou najmenej 21 NM alebo vínom rovnakej kvality a rovnakého ročníka pochádzajúceho z kvalifikovaných honov. Podľa množstva pridaných cibéb sa tokajský výber člení na 3-putňový až 6-putňový.
Výber možno uvádzať na trh najskôr po troch rokoch vyzrievania, z toho aspoň dva roky v drevenom sude.
Mášláš.
Tradičným výrazom mášláš možno tokajské víno označiť, ak je víno vyrobené alkoholovým kvasením muštu alebo vína totožného ročníka, pochádzajúceho z kvalifikovaných honov, naliateho na kvasničné kaly tokajského samorodného vína alebo tokajského výberu.
Mášláš možno uvádzať na trh najskôr po dvoch rokoch vyzrievania, z toho aspoň jeden rok v drevenom sude.
Forditáš.
Tradičným výrazom forditáš možno tokajské víno označiť, ak je víno vyrobené alkoholovým kvasením muštu alebo vína totožného ročníka, pochádzajúceho z kvalifikovaných honov, naliateho na matolinové výlisky z cibéb dopestovaných na kvalifikovaných honoch.
Forditáš možno uvádzať na trh najskôr po dvoch rokoch vyzrievania, z toho aspoň jeden rok v drevenom sude.
Výberová esencia.
Tradičným výrazom výberová esencia možno tokajské víno označiť, ak je víno získané alkoholovým kvasením cibéb z kvalifikovaných honov. Pri zbere sa vyberajú osobitne bobule hrozna, ktoré sa hneď po spracovaní zalejú muštom pochádzajúcim z definovaného vinohradu alebo tokajským vínom totožného ročníka, ktoré obsahuje aspoň 180 g/l prírodného cukru a 45 g/l bezcukorného extraktu.
Výberovú esenciu možno uvádzať na trh najskôr po troch rokoch vyzrievania, z toho aspoň dva roky v drevenom sude.
Esencia.
Tradičným výrazom esencia možno tokajské víno označiť, ak je víno získané pomalým kvasením samotoku, ktorý sa získa zo zvlášť vyberaných cibéb dopestovaných na kvalifikovaných honoch. Esencia obsahuje aspoň 450 g/l prírodného cukru a 50 g/l bezcukorného extraktu.
Esenciu možno uvádzať na trh najskôr po troch rokoch vyzrievania, z toho aspoň dva roky v drevenom sude.
Furmint.
Tradičným výrazom Furmint možno tokajské víno označiť, ak je víno vyrobené alkoholovým kvasením hrozna odrody Furmint s prímesou spolu najviac 15 % hrozna odrôd Lipovina a Muškát žltý, vypestovaného na kvalifikovaných honoch.
Lipovina.
Tradičným výrazom Lipovina možno tokajské víno označiť, ak je víno vyrobené alkoholovým kvasením hrozna odrody Lipovina s prímesou spolu najviac 15 % hrozna odrôd Furmint a Muškát žltý, vypestovaného na kvalifikovaných honoch.
Muškát žltý.
Tradičným výrazom Muškát žltý možno tokajské víno označiť, ak je víno vyrobené alkoholovým kvasením hrozna odrody Muškát žltý s prímesou spolu najviac 15 % hrozna odrôd Furmint a Lipovina, vypestovaného na kvalifikovaných honoch.
Nemožno miešať hrozno a mušt tokajských odrôd dopestovaných na kvalifikovaných honoch s hroznom a muštom tokajských odrôd pochádzajúcich z vinohradníckych honov, ktoré neboli zatriedené ako kvalifikované hony.
Mušt a víno pochádzajúce z vinohradníckych honov, ktoré neboli zatriedené ako kvalifikované hony, sa musí skladovať oddelene, pričom skladovacia nádoba musí byť opatrená takým označením, ktoré nespochybniteľne poukazuje na pôvod muštu alebo vína. Mušt a víno cudzieho pôvodu dovezené výlučne na domácu spotrebu možno skladovať aj s muštom alebo vínom z vinohradníckych honov, ktoré neboli zatriedené ako kvalifikované hony, jeho pôvod však musí byť označený na skladovacej nádobe.
Vyvážať hrozno, mušt a víno z Tokaja možno len po predchádzajúcom ohlásení Tokajskému združeniu.
Dovážať na územie Tokaja hrozno nad 75 kg, mušt a víno na ďalšie spracovanie nad 50 l možno len s povolením Tokajského združenia.
Na vína naplnené do fliaš sa tieto dovozno-vývozné obmedzenia nevzťahujú.
Na území Tokaja je zakázané vyrábať aromatizované víno.

</doc>
<doc id="335471" url="https://sk.wikipedia.org/wiki?curid=335471" title="Regionálne víno">
Regionálne víno

Regionálne víno je tradičný výraz, ktorý možno použiť iba na označenie vína s chráneným zemepisným označením, ak

</doc>
<doc id="335472" url="https://sk.wikipedia.org/wiki?curid=335472" title="Hroznový mušt">
Hroznový mušt

Hroznový mušt je vylisovaná šťava (mušt) z plodov viniča hroznorodého. Možno ho ponúkať spotrebiteľovi v období od 1. augusta do 31. decembra kalendárneho roka zberu hrozna, z ktorého je vyrobený.

</doc>
<doc id="335474" url="https://sk.wikipedia.org/wiki?curid=335474" title="Šumivé víno">
Šumivé víno

Šumivé víno (zriedkavo: šumovina; zastarano: "peňavé víno"; neodborne: šampanské (víno) ; v subštandarde: "šampus", "šampáňo", "šampíčko"; v niektorých kontextoch: sekt - o názvoch pozri aj nižšie) je druh vína. V EÚ je šumivé víno definované ako produkt,:
- ktorý sa získava prvotným alebo druhotným alkoholovým kvasením z čerstvého hrozna, z hroznového muštu alebo z vína; 
- a z ktorého sa pri otvorení nádoby uvoľňuje oxid uhličitý pochádzajúci výhradne z kvasenia; 
- a ktorý, ak sa uchováva v uzavretých nádobách pri teplote 20 °C, má v dôsledku prítomnosti oxidu uhličitého v roztoku pretlak najmenej 3 bary; 
- a v ktorom celkový obsah alkoholu cuvée na jeho prípravu je najmenej 8,5 obj. %. 
Podtypmi šumivého vína sú akostné šumivé víno a aromatické šumivé víno. Podľa inojazyčných znení príslušného predpisu EÚ je špeciálnou obmenou šumivého vína aj sýtené šumivé víno (v slovenskom preklade označované len ako sýtené víno, napriek tomu, že existuje aj sýtené perlivé víno, čo môže viesť k zámenám). 
Terminológia.
Šumivé víno je v podstate opak pojmov perlivé víno (pretlak 1 - 2,5 bar) a tiché víno (pretlak menej ako 1 bar).
Názvom šampanské sa v bežnej reči označujú všetky šumivé vína, odborne sa tak ale označuje iba druh šumivého vína z oblasti Champagne vo Francúzsku.
Sekt.
V súčasnosti sa výraz sekt podľa slovenského zákona č. 319/2009 Z. z. má používať iba ako súčasť tradičných výrazov sekt vinohradníckej oblasti (sekt V. O.) a pestovateľský sekt, ktoré za určitých okolností môžu byť uvedené na víne (porov. aj delenia vín v článku víno). Spomínané výrazy sú podtypy akostného šumivého vína. Sú konkrétne definované v zákone č. 319/2009 Z.z. v spojení s Prílohou č. 22 k vyhláške č. 350/2009 Z. z., ako aj v databáze eAmbrosia Európskej komisie. V rokoch 2005-2009 boli definované v zákone č. 182/2005 Z. z. a do roku 2018 aj v tabuľkovej prílohe nariadenia Komisie (ES) č. 607/2009.
Podľa čl. 45 delegovaného nariadenia Komisie (EÚ) 2019/33 sa výraz sekt môže uvádzať na všetkých (t. j. teoreticky nielen šumivých) vínach okrem tzv. ešte kvasiaceho mladého vína a hroznových muštov (medzi ktoré patrí aj burčiak). 
Neoficiálne alebo staršie alebo sčasti v zahraničí sa ako sekt označuje:
Pôvodne, t.j. do 19. (sčasti až začiatku 20.) storočia, sa ako sekt označovali južné (väčšinou nešumivé) vína, najmä španielske a najmä sladké silné (špan. "vino seco"). 
Dejiny na Slovensku.
Bratislava bola, po francúzskej Champagni, prvým miestom v Európe kde sa začala produkcia šumivého vína metódou "champenoise", tzn. metódou kvasenia vo fľašiach. Na počiatku 19. storočia, sa ranený napoleónsky vojak J. E. Hubert, vracajúci sa z ruskej vojny, zamiloval v Prešporku do zdravotnej sestry. Láska k tej žene a malokarpatskému vínu zadržali Huberta v Bratislave do konca života. Založil (vďaka podpore vtedajšej šľachty) prvý závod produkujúci šumivé víno francúzskou technológiou mimo územie Francúzska. Výroba sa rozrastala aj po jeho smrti pod vedením jeho syna Heinricha. Odvtedy až do 50. rokov 20. storočia existovalo najmenej 15 rôznych firiem produkujúcich šumivé vína. Ich kvalita bola preverovaná na rôznych medzinárodných súťažiach napr. v Budapešti v roku 1842 alebo 1896 vo francúzskom Bordeaux. Najznámejšie boli vína "Palugyay" a "Lenart a Laban".
Členenie šumivého vína podľa obsahu cukru.
Podľa delegovaného nariadenia Komisie EÚ 2019/33 sa šumivé vína (vrátane sýtených šumivých vín) delia takto: 
Staršiu verziu tohto delenia možno nájsť napríklad vo vyhláške 147/1998 Z. z.

</doc>
<doc id="335475" url="https://sk.wikipedia.org/wiki?curid=335475" title="Klement IX.">
Klement IX.

Klement IX. (rodený Giulio Rospigliosi; * 28. január 1600 – † 9. december 1669) bol pápežom v rokoch 16671669. Bol veľkým milovníkom umenia a ako pápež sa zaslúžil o zveľadenie mnohých stavieb v Ríme.
Životopis.
Pontifikát.
Počas svojho pontifikátu viedol rokovania s francúzskymi prelátmi, ktorí sa odmietli pripojiť k odsúdeniu jansenizmu. Taktiež sprostredkoval mierové rokovania medzi veľmocami upadajúcimi do následníckych vojen a snažil sa posilniť bezpečnosť benátskych pozícií na Kréte pred osmanským nebezpečím.
Smrť.
Po tom, ako sa dozvedel o páde krétskej pevnosti, ochorel a krátko na to zomrel.

</doc>
<doc id="335478" url="https://sk.wikipedia.org/wiki?curid=335478" title="Klement X.">
Klement X.

Klement X. (rodený Emilio Bonaventura Altieri; * 13. júl 1590 – † 22. júl 1676) bol pápežom v rokoch 16701676.
Život.
Za kňaza bol vysvätený 6. apríla 1624. Od 29. novembra 1627 bol biskupom Camerina. Za kardinála Svätej rímskej cirkvi bol vymenovaný 29. novembra 1669. O necelého polroka neskôr, 29. apríla 1670, sa stal 239. pápežom. Jeho korunovácia prebehla 11. máj 1670.

</doc>
<doc id="335491" url="https://sk.wikipedia.org/wiki?curid=335491" title="Ako utopiť dr. Mráčka alebo Koniec vodníkov v Čechách">
Ako utopiť dr. Mráčka alebo Koniec vodníkov v Čechách

Ako utopiť dr. Mráčka alebo Koniec vodníkov v Čechách je česká filmová komédia režiséra Václava Vorlíčka z roku 1974, ktorá mala premiéru 1. marca 1975. Scenár napísali Petr Markov a Miloš Macourek spolu s Václavom Vorlíčkom. Pieseň "Znala pana pána" s textom Petra Markova vo filme zaspievali Valérie Čižmárová, Helena Vondráčková a Václav Neckář.
Príbeh.
V Prahe vo vlhkom dome na brehu Vltavy žije posledných sedem českých vodníkov. Rodine hlavného vodníka Wassermanna podliehajú slúžiaci Vodičkovci, bratia Bertík, Karel, Alois a jeho dcéra Jana. Úrady im za mimoriadne pracovné nasadenie Aloisa Vodičku (pri vyťahovaní havarovaného autobusu z vody sa potápal v omylom neuzatvorenom skafandri) pridelia nový byt I. kategórie s ústredným kúrením a súčasne chcú ich doterajší dom pri vode zbúrať. Pan Wassermann prikáže slúžiacim, aby utopili dr. Mráčka, ktorý o asanácii domu rozhoduje. Prvý pokus o jeho utopenie nevedomky zhatí Aloisova dcéra Jana, ktorá utopenému právnikovi poskytne prvú pomoc a vtedy sa aj do seba zamilujú.
Pán Wasserman odíde na medzinárodný vodnícky kongres, kde je kritizovaný za nedostatočné výsledky českého vodníctva. Medzinárodné vodnícke ústredie preto vyšle do Prahy dvoch mladých vodníkov Thomasa a Rolfa, aby zaistili ďalšie vodnícke potomstvo, a tak sa zvýšil počet vodníkov v Čechách. Nešťastnou náhodou sa však z oboch stanú obyčajní ľudia. Jeden po zranení dostane transfúziou ľudskú krv, druhý si popletie Janu Vodičkovú s inou dievčinou, pomiluje sa s ňou, čím nevedomky stratí vodnícku nesmrteľnosť a potom sa utopí. Karel Vodička je zamilovaný do zdravotnej sestry Ruženky, a preto sa chce stať človekom. V nemocnici si vyprosí krvnú transfúziu a spolu s bratmi Aloisom a Bertíkom sa v dobe, kedy je pán Wassermann v zahraničí, vzoprú jeho žene Matylde. Vezmú jej čarovnú paličku a ju samotnú premenia na balíček múky. Múku odnesie ich pes na ulicu, kde ju nájde doc. Mráčková, matka dr. Mráčka, ktorá z múky upečie koláč. Koláč i balíček od múky sa ale vodníkom podarí získať späť.
Keď dr. Mráček ide spolu s kamarátom Honzom navštíviť rodinu Jany, pán Wassermann, ktorý sa práve vrátil z kongresu, ich omylom pokladá za vodníkov vyslaných zo zahraničia. Pri jedle Wassermannova dcéra Polly nedopatrením zje kúsok krvavej tlačenky, čím stratí nadprirodzené vodnícke schopnosti. Pri tejto príležitosti pán Wassermann zistí, že jeho návštevníci v skutočnosti nie sú vodníci, a dr. Mráčka nechá svojimi zostávajúcimi slúžiacimi konečne utopiť. Jana sa však zmocní hrnčeka s dušou utopeného a v márnici ju vráti späť do jeho tela. Potom sa spolu pomilujú, čím Jana prestane byť vodníkom. Keď to zistí pán Wassermann, chce po Aloisovi a Bertíkovi, aby oboch smrteľníkov utopili. Spolu s bratom Karlom sa mu však vzoprú a zničia čarovnú paličku, pomocou ktorej pán Wassermann mohol čarovať, a tak mať nad inými vodníkmi moc. Pred tým ale ešte premení späť Matyldu Wassermanovú, z ktorej sa však po vykysnutí koláča stala obria žena. Alois a Bertík sa po konzumácii krvavej tlačenky tiež stanú ľuďmi. Pán Wassermann sa musí začať živiť prácou, pričom bez čarovnej paličky sa má čo oháňať, aby svoju veľkú ženu uživil.
Poznámka k obsadeniu.
Do úlohy Aloisa bol pôvodne obsadený Jan Libíček, ktorý pri nakrúcaní jednej zo scén zomrel. Na miesto neho sa vo filme objavil Zdeněk Řehoř.

</doc>
<doc id="335499" url="https://sk.wikipedia.org/wiki?curid=335499" title="Dikanda">
Dikanda

Dikanda je poľská skupina hrajúca žánre folk, ethno a world music. Je inšpirovaná orientálnou, cigánskou i balkánskou hudbou. Typickým prvkom jej hudby je vytváranie nových slov a významov v pôvodných skladbách. Má za sebou bohatú koncertnú činnosť v európskych (Nemecko, Grécko, Taliansko, ...) i mimoeurópskych krajinách (Rusko, India, ...). Získala tiež veľa hudobných ocenení, medzi inými v r. 1999 prvenstvo na festivaloch Nowa tradycja či Eurofolk. Dánsky Folker magazine jej zase za album Usztijo udelil v r. 2005 cenu „Album roka“. 
História.
Skupinu založila v r. 1997 v meste Szczecin speváčka a akordeonistka Ania Witczak. Názov si skupina zvolila podľa slova "Dikanda", pôvodom z afrického dialektu, ktorý je pomenovaním pre rodinu. Ten mal vystihovať podstatu skupiny, v ktorej panuje priateľský, rodinný duch.
Svojím vzťahom k tradičnej hudbe a tvrdej práci si rýchlo vybudovala vlastný štýl a originálny zvuk. 

</doc>
<doc id="335505" url="https://sk.wikipedia.org/wiki?curid=335505" title="Fabian Birkowski">
Fabian Birkowski

Fabian Birkowski (* 1566, Ľvov, dnes Ukrajina - † 9. december 1636, Krakov, Poľsko) bol poľský spisovateľ a kňaz.
Životopis.
Od roku 1585 vzdelával v krakovskej akadémií, kde neskôr prednášal o latinskej a gréckej literatúre. Taktiež vyučoval aj filozofiu. V roku 1596 vstúpil do rádu dominikánov. Bol známy ako vynikajúci rečník. Vykonal niekoľko pohrebných obradov významných osobností, ako sú Žigmund III. Vasa, Krzysztof Zbaraski, Piotr Skarga, Jan Karol Chodkiewicz alebo Jan Zamoyski. Od roku 1611 do 1634 slúžil ako kňaz na dvore kráľa Vladislava IV. Vasa a na „Tábore kazateľov“ počas vojny s Tureckom, Moskovským veľkokniežatstvom a Valašskom.

</doc>
<doc id="335507" url="https://sk.wikipedia.org/wiki?curid=335507" title="Turbiv">
Turbiv

Turbiv () je sídlisko mestského typu na Ukrajine v Lypoveckom rajóne Vinnyckej oblasti, ktorý sa nachádza vo východnej časti Podolia nad riekou Desenka. Žije tu 7 013 obyvateľov. Prvá písomná zmienka je z roku 1545, v súvislosti s opisom zámku vo Vinnyci.
Neďaleko mestečka je jedno z najbohatších nálezísk kaolínu v Európe, ktorý spracúva miestny kaolínový a sklársky závod.
V mestečku je jedna základná škola a dve stredné všeobecnovzdelávacie školy.

</doc>
<doc id="335511" url="https://sk.wikipedia.org/wiki?curid=335511" title="Fan fiction">
Fan fiction

Fan fiction, tiež fanfiction alebo fan-fiction, je literárne dielo vychádzajúce primárne z diela už existujúceho a napísané jeho fanúšikom. Dielom, na ktorom je fan fiction vystavané a ktoré sa označuje tiež ako "canon" či "kánon", je často krásna literatúra, ale tiež napríklad film, televízny seriál či komiks. Vo väčšine prípadov nemá fan fiction komerčné ambície a šíri sa predovšetkým prostredníctvom internetu.
Princíp.
Princípom fan fiction je použitie postáv, námetov a sveta vytvoreného pôvodným autorom, ale tak, že výsledné dielo nie je len kópiou (plagiátom) pôvodného diela, ale kreatívnym výtvorom fanúšika. Nové dielo teda často voľne dejovo nadväzuje na dej pôvodnej knihy (poviedky, komiksu, a pod..) alebo vytvára odbočky a nové verzie.
Zaužívané je aj spájanie odlišných fandomov a žánrov, vznikajú tzv. crossovery, multifandomy ap., napr. Harry Potter&amp;Naruto.
Terminológia vzťahujúca sa k fan fiction je v zozname fan fiction terminológie.
História.
Fenomén fan fiction sa objavuje v priebehu šesťdesiatych rokov 20. storočia okolo fanúšikovskej základne amerického televízneho seriálu Star Trek. Fanúšikovské poviedky nadväzujúce na pôvodné dielo sa publikovali v takzvaných "fanzinoch", amatérsky vyrábaných a šírených časopisoch. Skutočný rozvoj fan fiction sa však datuje od 90. rokov spolu s rozmachom internetu. Vytvárajú sa rozmanité webové archívy, na ktorých je možné príbehy vystavovať, v roku 1998 vzniká najväčší a najreprezentatívnejší archív "www.fanfiction.net".
Samotný fenomén literárneho diela vychádzajúceho z fiktívneho sveta iného literárneho diela je ale starý ako spisovateľstvo samé. Staroveká i stredoveká literatúra často rozvíjali témy a motívy diel staršieho dáta, z novšej doby môžeme zmieniť napríklad pokračovanie príbehov Sherlocka Holmesa napísané rôznymi autormi po smrti A. C. Doyla či z českého prostredia piaty a šiesty diel Osudů dobrého vojáka Švejka, dielo Hašeka epigón Karla Vaňka.
Súčasné fan fiction.
Celosvetovo je v súčasnosti najrozšírenejšie fan fiction k dielu J. K. Rowlingová a jej sérii diel Harry Potter. Prevažne mladí čitatelia (a ešte častejšie mladé čitateľky) tvoria a väčšinou cez internet publikujú vlastné pokusy inšpirované pôvodnou sériou, a to od tvorby len málo sa odchyľujúcou od pôvodného diela až po veľmi alternatívne použitie postáv a pôvodných námetov.
Niektoré fenomény a opakujúci sa nápady v fan fiction dostali zažité označenia, napr. „"slash"“ (homosexuálne vzťahy medzi postavami, ktoré sú v pôvodnom diele buď heterosexuálne alebo napr. kvôli veku a chovaniu nie celkom zjavnej orientácii), „"AU"“ (alternative universe, väčšinou silný odklon od predlohy, používajúci ju iba ako zdroj inšpirácie), „OOC“ (Out of Character, odlišné a nečakané chovanie postáv, pokiaľ ide o zámer, prípadne neprirodzené a nepremyslené chovanie postáv u diel nízkej kvality) a pod..
Tvorba a šírenie fanfiction (na internete) z dôvodu neziskovosti, prevažne nízkeho veku autorov a tiež z toho dôvodu, že ide o prirodzený fenomén, ktorý je súčasťou popularity každého známeho autora, nie je obyčajne považovaný za porušovanie autorských práv, potieraný ani stíhaný. Zvykom autorov fanfiction je v upozornení doplniť, že psychické vlastníctvo postáv atď. patrí...(napr. J.K. Rowlingovej), nemajú z toho žiadne finančné zisky a podobne.
Výtvarným náprotivkom fan fiction je fan art. Sem spadá napr. snaha priaznivcov manga – japonskej komiksovej tvorby (niekedy tiež nazývaných „otaku“) tvoriť vlastné obrázky s ich obľúbenými postavami.

</doc>
<doc id="335513" url="https://sk.wikipedia.org/wiki?curid=335513" title="Belvedér (Praha)">
Belvedér (Praha)



</doc>
<doc id="335516" url="https://sk.wikipedia.org/wiki?curid=335516" title="Klement XII.">
Klement XII.

Klement XII. (rodený Lorenzo Corsini; * 7. apríl 1652 – † 6. február 1740) bol pápež v rokoch 17301740.
Životopis.
Narodil sa 7. apríla 1652 vo Florencii v Toskánskom veľkovojvodstve. 10. apríla 1690 bol vymenovaný za titulárneho arcibiskupa v "Nicomedii" a 18. júna 1690 prijal biskupskú vysviacku z rúk Flavia "kardinála" Chigiho, arcikňaza Lateránskej baziliky a spolusvätiteľov Francesca de’ Mariniho a Francesca Martelliho. Na konzistóriu 17. mája 1706 ho pápež Klement XI. vymenoval za kardinála s titulom kardinál-kňaz a titulárnym kostolom "Santa Susanna". Jeho titulárne sídlo sa zmenilo dvakrát: 16. decembra 1720 na "San Pietro in Vincoli" a 17. novembra 1725 na "Frascati", kedy bol zároveň aj povýšený na jedného zo siedmich kardinálov-biskupov. Na konkláve konanom od 5. marca do 12. júla 1730 (130 dní) po smrti Benedikta XIII. bol 12. júla 1730 ako 78 ročný zvolený za pápeža a o 4 dni neskôr, 16. júla bol intronizovaný. V roku 1732 úplne oslepol a musel sa spoliehať na pomoc iných ľudí, najmä jeho synovca kardinála Corsiniho. Napriek tomu sa snažil vyriešiť pápežské dlhy, no keďže bola v správe hlboko zakorenená korupcia, dlhy naďalej rástli. V roku 1732 vyhlásil konkurz na návrh fontány di Trevi, ktorý vyhral Nicolo Salvi; stavba bola dokončená v roku 1762. Takisto nechal postaviť dnešné priečelie Lateránskej baziliky. Všetky tieto stavby financoval z rozsiahleho majetku svojej rodiny. V roku 1738 bulou "In Eminenti" prehlásil slobodomurárstvo za kacírstvo aj napriek tomu, že v tej dobe medzi slobodomurárov patrili niektorí panovníci či biskupi. Ku koncu roka 1738 sa jeho stav výrazne zhoršil, trpel kombináciou dny a brušnej prietrže; pápež sa však postupne zotavil. Ďalšie zdravotné problémy (s močovým mechúrom) sa dostavili v januári 1740. Zomrel 6. februára 1740 v Ríme po necelých desiatich rokoch pontifikátu.

</doc>
<doc id="335517" url="https://sk.wikipedia.org/wiki?curid=335517" title="Veľký Milič (vrch)">
Veľký Milič (vrch)

Veľký Milič (; ) je vrch v Slanských vrchoch, krajinnom celku Matransko-slanskej oblasti. Leží na slovensko-maďarskej hranici nad obcou Slanská Huta, približne juhovýchodne od Košíc. Je tiež najvyšším vrchom maďarského pohoria Zempléni-hegység.
Poloha.
Nachádza sa na južnom okraji pohoria, v geomorfologickom podcelku Milič. Vrch leží na štátnej hranici a pomedzí Košického kraja a Boršodsko-abovsko-zemplínskej župy. Zasahuje do okresu Košice-okolie a Šiatronovomestského okresu a na katastrálne územie obce Skároš a Füzér. Najbližšími sídlami sú severne situované obce Slanská Huta a Nový Salaš, západne sa nachádza Skároš, Ždaňa a Trstené pri Hornáde, východne Kuzmice a Brezina a južne Pusztafalu a Füzér. 
Opis.
Veľký Milič leží na južnom okraji podcelku Milič, priamo na slovensko-maďarskej hranici, ktorá je zároveň hranicou Slanských vrchov a pohoria Zempléni-hegység. Je súčasťou hrebeňa, vedúceho od Bradla () juhovýchodným smerom cez Suchú horu () na Lipovec (). Západne sa nachádza Hajagos-hegy (), Poliaška () a Sereňa (), severne Suchá hora (), Dobrák (), Bradlo (), Medvedí vrch (), Malý Milič () a Čierny vrch (), východne Suchá hora (), Skala () a Lipovec () a južne Oritahegy (), Kis-Milic (), Magas-hegy () a Hermanház-tető (). 
Západné svahy sú pramennou oblasťou potoka Trebeľa, východné odvodňuje jej prítok Miličský potok a Starý potok, smerujúce do Roňavy v povodí Bodrogu. Vodu z južných svahov odvádza Nagy-patak do riečky Bisó. Vrcholom vedie značený turistický chodník a severná časť masívu je súčasťou prírodnej pamiatky Miličská skala. Východne sa nachádza Národná prírodná rezervácia Veľký Milič. Približne 500 metrov od hlavného vrcholu sa na vedľajšom vrchole nachádza Károlyho rozhľadňa (), ktorá poskytuje výhľady do krajiny. Rozhľadňa je vysoká 16,8 m a jej najvyššia dostupná časť pre turistov je vo výške 11 metrov.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou, no tiež neďalekej rozhľadne je možné pozorovať okolité vrcholy Slanských vrchov a Zempléni-hegységu, Košickú kotlinu, Východoslovenskú nížinu, Vihorlatské vrchy, Volovské vrchy a výnimočne aj Tatry.

</doc>
<doc id="335518" url="https://sk.wikipedia.org/wiki?curid=335518" title="Pyrzowice">
Pyrzowice

Pyrzowice je dedina v administračnej oblasti Gmina Ożarowice, Powiat tarnogórski, Sliezske vojvodstvo, južné Poľsko. Leží približne 2 kilometre východne od mesta Ożarowice, 15 km východne od Tarnowskie Góry a 25 km severne od regionálneho hlavného mesta Katowice. Dedina má 567 obyvateľov. Blízko sa nachádza Katowické medzinárodné letisko.

</doc>
<doc id="335529" url="https://sk.wikipedia.org/wiki?curid=335529" title="Majstrovstvá klubov FIFA 2010 – Zostavy">
Majstrovstvá klubov FIFA 2010 – Zostavy

Zostava tímov zúčastnených na majstrovstiev klubov FIFA 2010, ktoré sa uskutočnili od 8. do 18. decembra 2010 v Spojených arabských emirátoch. Celkovo sa zúčastnilo 157 hráčov zo 7 tímov.
Al Wahda.
Tréner: Josef Hickersberger
Hekari United.
Tréner: Jerry Allen
Internacional.
Tréner: Celso Roth
Inter Miláno.
Tréner: Rafael Benítez
Pachuca.
Tréner: Pablo Marini
Seongnam Ilhwa Chunma.
Tréner: Shin Tae-Yong
TP Mazembe.
Tréner: Lamine N'Diaye

</doc>
<doc id="335530" url="https://sk.wikipedia.org/wiki?curid=335530" title="Útok na tábor Silda">
Útok na tábor Silda

K útoku na indické bezpečnostné sily v meste Silda došlo 15. februára 2010. Niekoľko desiatok maoistických povstalcov zaútočilo na indické polovojenské jednotky. Boje si vyžiadali 24 obetí na životoch v radoch bezpečnostných zložiek. Podľa odhadov stratili povstalci počas útoku 3 – 4 mužov.

</doc>
<doc id="335533" url="https://sk.wikipedia.org/wiki?curid=335533" title="Rozpočet Európskej únie">
Rozpočet Európskej únie

Jednoročný rozpočet Európskej únie je celkový počet finančných prostriedkov, ktorý má Európska únia k dispozícii v priebehu jedného roka. Prostredníctvom nich financuje projekty vo všetkých politických oblastiach vrátane výdavkov jednotlivých inštitúcií. Od klasických štátnych rozpočtov sa líši napríklad tým, že je zameraný iba na financovanie niektorých oblastí a nemôže sa dostať do deficitu, tj. výška výdavkom musí zodpovedať výške príjmov. Zmysel EÚ spočíva v spolupráci na základe jednomyseľnosti a najmä v hlbšej integrácii medzi jednotlivými členmi. Tomuto špecifiku Európskej únie preto zodpovedá aj jej rozpočet, z ktorého sú financované napríklad výdavky určené na zlepšenie prosperity jednotlivých regiónov EÚ a na prekonanie rozdielov medzi nimi, výdavky na podporu poľnohospodárstva či životného prostredia a na posilnenie bezpečnosti v Európskej únii aj v jej okolí. 
V 80. rokoch 20. storočia sa opakovane stávalo, že navrhované výdavky neboli dostatočne kryté plánovanými príjmami. Tento problém bol spôsobený predovšetkým finančne veľmi náročnou spoločnou poľnohospodárskou politikou a zvyšujúcimi sa výdavkami na štrukturálne fondy. Každoročný rozpočet musí preto dodržovať limity dohodnuté v príslušnom finančnom rámci. Na obdobie 1988 - 1992 bol vytvorený historicky prvý rámec. Od decembra 2009 je stanovená minimálna dĺžka viacročného finančného rámca na 5 rokov. 
Príjmy.
Európsky rozpočet má tri hlavné príjmy: 
Výdaje.
Výdaje EÚ sú rozdelené do širších kategórií (okruhov), ktoré sú odrazom aktuálnych priorít, ktoré si Únia v danom období stanovila. Výdavky rozpočtu EÚ smerujú predovšetkým do oblasti poľnohospodárstva a životného prostredia, na znižovanie rozdielov medzi štátmi či regiónmi EÚ, posilňovanie ich rozvoja (podpora konkurencieschopnosti, výskumu, vzdelávania atď.) a na zaistenie bezpečnosti a stability v rámci Európskej únie i mimo nej. Na obdobie 2021 - 2027 sa značná pozornosť venuje programu Digitálna Európa, ktorý má podporovať digitálnu transformáciu, využitie nových technológií ako umelá inteligencia a nástroje kybernetickej bezpečnosti. Na základe skúseností nadobudnutých počas covidovej pandémie, výdavky zahrňujú aj program EÚ pre zdravie, ktorý poskytuje základ pre činnosť v oblasti zdravia.
Proces schvaľovania.
Každoročný rozpočtový postup stanovený Lisabonskou zmluvou trvá od 1. septembra do 31. decembra. Do 1. júla musia všetky orgány Únie vypracovať vlastné odhady pre návrh rozpočtu a predložiť ich Európskej komisii, tá tieto návrhy zjednotí, vypracuje ročný návrh a ten do 1.9 predloží Rade a Európskemu parlamentu. Rada do 1. októbra prijme stanovisko k návrhu rozpočtu vrátene zmien a predloží ho Európskemu parlamentu. Parlament následne do 42 dní návrh schváli alebo doručí zmeny a doplnenia späť Rade. Ak Rada neprijme zmeny Parlamentu vytvorí sa zmierovací výbor zložený z 27 členov Rady a Parlamentu a do 21 dní musia predložiť spoločný text. Od dosiahnutia dohody zmierovacieho výboru na spoločnom texte začiatkom novembra má Rada a Parlament 14 dní na jeho schválenie alebo zamietnutie. Parlament môže rozpočet schváliť, aj keď Rada zamietne spoločný text. Ak Rada alebo Parlament zamietne spoločný návrh, zatiaľ čo druhá z týchto inštitúcií nedospeje k rozhodnutiu, rozpočet sa zamietne a Komisia musí predložiť nový návrh rozpočtu. 
Provizórium.
Ak by sa do konca roka nepodarilo nájsť dohodu o rozpočte, v EÚ by nastalo rozpočtové provizórium. Počas neho by Únia smela každý mesiac utratiť len jednu dvanástinu z celkovej výšky rozpočtu na predošlý rok. Takáto situácia by EÚ značne obmedzovala, pretože by nebolo možné financovať programy, ktoré vznikli v priebehu posledného roku. Naposledy hrozilo provizórium pri rokovaniach o rozpočte na rok 2011, ktoré v priebehu novembra zablokovali vlády niektorých členských štátov. Dôvodom bol ich nesúhlas s plánovanými výdavkami EÚ, ktoré mali oproti roku 2010 narásť o 6%, čo podľa nich neodrážalo nutnosť úspor. 
Zásady.
Pri prijímaní rozpočtu EÚ sa musia byť tiež dodržané nasledujúce zásady:
zásada jednotnosti a správnosti rozpočtu: rozpočet je nástroj, ktorým sa na každý rozpočtový rok stanovujú a schvaľujú všetky príjmy a výdavky, ktoré sa považujú za nevyhnutné pre Európske spoločenstvo a Európske spoločenstvo pre atómovú energiu;
zásada ročného rozpočtu: rozpočet sa schvaľuje na obdobie jedného roka - od 1. 1. do 31. 12;
zásada vyrovnanosti: príjmy a výdavky rozpočtu EÚ musia byť vždy vyrovnané – vzhľadom na to, že rozpočet je zostavovaný na báze odhadu, končí väčšinou prebytkom (ten je prevedený do ďalšieho finančného obdobia). V prípade, že by rozpočet v danom roku skončil deficitom, musí byť tento deficit v nasledujúcom roku započítaný do výdavkov rozpočtu;
zásada zúčtovacej jednotky: rozpočet sa zostavuje, plní aj vyúčtováva v eurách;
zásada všeobecnosti: celkové príjmy musia pokrývať celkové položky na platby. Až na výnimky uvedené vo finančnom nariadení sa všetky príjmy a výdavky vykazujú v plnej výške bez akýchkoľvek vzájomných zápočtov;
zásada špecifikácie: výdavky rozpočtu sú priradené do jednotlivých hláv a kapitol;
zásada riadneho hospodárenia: použitie rozpočtových prostriedkov musí byť v súlade so zásadou riadneho finančného hospodárenia, tj so zásadami hospodárnosti, účinnosti a efektívnosti;
zásada transparentnosti: rozpočet a opravné rozpočty musia byť na podnet predsedu Európskeho parlamentu uverejnené v Úradnom vestníku Európskych spoločenstiev, a to do dvoch mesiacov od ich schválenia s konečnou platnosťou
Rozpočet EÚ 2021-27.
Po udelení súhlasu Európskeho parlamentu 17.12.2020 prijala Rada nariadenie, ktorým stanovuje dlhodobý rozpočet vo výške 1074 miliárd € v cenách roku 2018, vrátane začlenenia Európskeho rozvojového fondu. Spolu s rozpočtom "Next Generation EU" 750 miliárd € sa tak poskytne financovanie takmer 1,8 bilióna € na obnovu po pandémii a v snahe realizovať dlhodobé plány EÚ. Najväčšími prioritami sú budovanie ekologickejšej a odolnejšej Európy, posilnenie súdržnosti, posilnenie digitalizácie, boj proti nelegálnej migrácii, zlepšenie riadenia a zvýšenie bezpečnosti hraníc. Viacročný finančný rámec je rozdelený do siedmich okruhov, ktoré sú nasledovné:
Okruh 1 - Jednotný trh, inovácie a digitálna agenda.
Zahrňuje investície do vedy, výskumu, inovácií a programov zameraných na digitálnu transformáciu, infraštruktúru a jednotný trh.
Okruh 2 - Súdržnosť, odolnosť a hodnoty.
A) Výdavky na podporu súdržnosti v oblasti regionálneho rozvoja, primárne prostredníctvom Európskeho fondu pre regionálny rozvoj a Kohézneho fondu. 
B) Odolnosť a hodnoty je pri menších programoch (Pericles, EU4Health) či programu Erazmus+ nástroj na podporu oživenia a odolnosti po covid pandémii financovanej aj z NGEU.
Okruh 3 - Prírodné zdroje a životné prostredie.
Určený najmä na financovanie poľnohospodárskych subjektov priamymi platbami, opatrení na podporu poľnohospodárskych trhov a financovanie vidieka členských štátov (Európsky poľnohospodársky fond pre rozvoj vidieka). 
Okruh 4 - Migrácia a správa hraníc.
Zameraný na financovanie spoločnej politiky v oblasti stráženia hraníc, ktorá je tentokrát vyčlenená do samostatného okruhu. Ide o azylový, migračný a integračný fond a Fond pre integrovanú správu hraníc.
Okruh 5 - Bezpečnosť a obrana.
Obsahuje prostriedky na programy, ktoré posilňujú obranyschopnosť Európy. Najväčším výdajom je Európsky obranný fond.
Okruh 6- Susedstvo a svet.
Určený na výdavky na vonkajšie činnosti EÚ. Hlavným programom je Nástroj pre susedstvo a rozvojovú medzinárodnú spoluprácu určený na podporu rozvojových krajín, do ktorého bol integrovaný aj pôvodne mimorozpočtový Európsky rozvojový fond. Z tohto okruhu je taktiež financovaná humanitárna pomoc atď.
Okruh 7 - Európska verejná správa.
Prostriedky určené na financovanie administratívy všetkých inštitúcií a orgánov EÚ, mzdy zamestnancov. Ďalej financuje Európske školy a dôchodkový systém EÚ.

</doc>
<doc id="335539" url="https://sk.wikipedia.org/wiki?curid=335539" title="Salesforce">
Salesforce

Salesforce.com je americká spoločnosť zaoberajúca sa vývojom a distribúciou cloudového business softvéru. Sídli v San Franciscu (USA). Je známa predovšetkým svojimi produktami z oblasti Customer Relationship Management (CRM).
História.
Spoločnosť bola založená v marci 1999 Marcom Benioffom, Parkerom Harrison, Daveom Moellenhoffom a Frankom Dominguezom ako spoločnosť špecializujúca sa na poskytovanie služieb v oblasti Softvér ako služba (Software as a Service, SaaS). V roku 2004 uskutočnila prvú verejnú ponuku akcií na New York Stock Exchange. Akcie spoločnosti sa obchodujú pod značkou CRM. V roku 2008 bola zaradená do indexu S&amp;P 500. 
Služby.
Salesforce.com CRM služba zahŕňa niekoľko širších kategórií: Commerce Cloud, Sales Cloud, Service Cloud, Data Cloud (vrátane Jigsaw), Marketing Cloud, Community Cloud (vrátane Chatter-u), Analytics Cloud, App Cloud, a IoT.
Aktívne služby.
Salesforce.
Salesforce je základný „plán“ ponúkaný spolu so Salesforce platformou. Poskytuje rozhranie pre správu prípadov a správu úloh a systém pre automatické presmerovanie a eskaláciu dôležitých udalostí. Salesforce zákaznický portál umožňuje užívateľom sledovať ich vlastné prípady, s možnosťou aktivácie prídavného modulu pre sociálne siete, vďaka ktorému umožňuje užívateľovi účastniť sa konverzácií týkajúcích sa ich spoločnosti na sociálnych sieťach, poskytuje tak analytické nástroje a ďalšie služby vrátane emailových upozornení a Google vyhľadávania, zároveň s prístupom k zákaznickým požiadavkám a zmluvám.
Platforma Lightning.
Platforma Lightning (tiež známa ako Force.com) je platformou poskytovanou ako služba (PaaS), ktorá umožňuje vývojárom vytvoriť prídavné moduly (add-on aplikácie), ktoré následne integruje do hlavnej Salesforce aplikácie. Tieto aplikácie tretích strán hosťujú na infraštruktúre Salesforce.com.
Aplikácie Force.com sú postavené na deklaratívnych nástrojoch, sú postavené na Lightning-u a Apex-e (Application Express), čo je špeciálne vytvorený programovací jazyk podobný Jave. Tento jazyk sa používa rovnako pre vývoj na Force.com ako aj na Visualforce, čo je framework obsahujúci XML syntax, typicky používaný na generovanie HTML. Platforma Force.com typicky podstupuje ročne tri nové vydania. Tým, že platforma má formu služby, tak každá jedna vývojárska inštancia prechádza týmito aktualizáciami.
Vydanie na jar roku 2015 obsahovalo nový framework pre vývoj užívateľského rozhrania s názvom Lightning Components (predstavená bola beta verzia). Lightning Components stavia na open-source Aura Frameworku, ale s podporou Apexu namiesto pôvodného Aura JavaScriptu. Tento nástroj je alternatívou pre Visualforce stránky.
Community Cloud.
Community Cloud je služba, ktorá užívateľovi Salesforce umožňuje pracovať s komunitami, predajnými kanálmi, viesť zákaznícky servis napríklad i pomocou upravených webových portálov na Salesforce instancii. Je dobre integrovaný do Sales Cloudu (správa predaja), Service Cloudu (správa služieb) a AppCloud-u, vďaka čomu môže byť svižne užívateľsky nastavený a pripravený prevádzať rôznorodé webové schopnosti. Community Cloud kombinuje funkcionality Salesforce Customer a Partner Portals, ale je navyše obohatený o ďalšie schopnosti.
Work.com.
Work.com, niesol predtým názov Rypple. Je to platforma pre správu výkonnosti skupiny, ktorá pomáha manažérom a zamestnancom zlepšiť pracovný výkon. Snaží sa to dosiahnuť pomocou neustáleho trénovania, spätnej väzby v reálnom čase a rozpoznávania. Na trhu má svoje miesto ako riešenie pre výkon predaja, zákazníckej služby, marketingu a ako služba, ktorá môže byť včlenená do oddelení pre ľudské zdroje. 
Work.com, tej doby známy ako "Rypple" založili Daniel Debow a David Stein, ktorý chceli vytvoriť jednoduchý spôsob ako pri práci dosiahnuť anonymnú spätnú väzbu. Spoločnosť bola založená v máji 2008 a medzi ich klientov patrili spoločnosti ako Mozilla, Facebook, LinkedIn a iné. 
V decembri 2011 Salesforce.com oznámil svoj záujem o akvizíciu Rypple. Transakcia bola dokončená v roku 2012 a v septembri 2012 bol Rypple premenovaný na Work.com.
AppExchange.
Služba beží od roku 2005, Salesforce AppExchange je online trhovisko pre aplikácie tretích strán, ktoré beží na platforme Force.com. Aplikácie sú dostupné zdarma, alebo sú platené na báze ročného či mesačného predplatného. Charakter aplikácií je rozsiahly, od integrácie do SharePointu až po mobilné manažérske schvaľovanie. K júnu roku 2016, obsahovala 2948 aplikácií s viac ako tromi miliónmi inštalácií. AppExchange je taktiež miesto kde môžu zákazníci nájsť partnerské konzultačné spoločnosti, ktoré im môžu uľahčiť implementáciu technológie v ich organizácii. Medzi (cloudové) konzultačné spoločnosti patria veľké spoločnosti ako Bluewolf, alebo Accenture, alebo menšie ako Cloudreach.
myTrailhead.
Ohlásený v roku 2017 a spustený v roku 2019, Salesforce myTrailhead je online tréningová platforma, ktorá môže byť prispôsobená špecifickým potrebám užívateľa. Platforma rozširuje funkcionalitu Salesforce, tak že užívateľov poskytuje tréningový obsah, podľa špecifického používania Salesforce a umožňuje užívateľom vytvoriť a publikovať vlastný cvičebný obsah a program.
Blockchain platform.
V máji roku 2019 Salesforce ohlásil a spustil blockchainovú platformu postavenú na Hyperledger Sawtooth.
Apex.
Apex je objektovo orientovaný programovací jazyk špeciálne vytvorený a poskytovaný platformou Force.com určený pre vývojárov. Je podobný jazyku Java, alebo C#, ale chová sa ako databáza s uloženými procedúrami. Radí sa medzi tzv. silné programovacie jazyky (striktnejšie pravidlá pri kompilácii), ktorý nerozlišuje medzi malými a veľkými znakmi. Syntax používa bodkovú notáciu a zložené zátvorky. Apex umožňuje vývojárom pridávať obchodnú logiku do väčšiny systémových udalostí, vrátane kliknutia na tlačítka, pri aktualizácii súvisiacich záznamov a do Visualforce a Lightning Experience stránok. Spustenie kódu môže byť vyvolané požiadavkami webovej služby, či pomocou spúšťačov (angl. triggers) na objektoch (napríklad na webových odkazoch).
Salesforce poskytuje sériu asynchrónnych procesných metód pre Apex. Umožňuje tak vývojárom vytvárať dlhšie bežiaci a viacej komplexný Apex kód.
Súčasnosť.
Sídlo společnosti je v San Franciscu v Kalifornii. Hlavné regionálne pobočky sú v Dubline, Singapure a v Tokiu. Jej produkty sú lokalizované do 16 jazykov.

</doc>
<doc id="335544" url="https://sk.wikipedia.org/wiki?curid=335544" title="Golgota">
Golgota

Golgota (tiež hora Kalvárie) je miesto, kde bol podľa Biblie ukrižovaný v 1. storočí Ježiš Kristus, a ktoré sa pôvodne nachádzalo mimo Jeruzalema. Jeho presná poloha sa traduje od staroveku.
Pôvodné označenie: "Calvariae Locus" v latinčine, "Κρανιου Τοπος" (Kraniou Topos) v gréčtine a "Gûlgaltâ" v aramejčine - všetky tieto preklady znamenajú miesto lebky, kopec obsahujúci lebky alebo geografický útvar pripomínajúci lebku. Podľa niektorých kresťanských a židovských tradícií je to miesto lebky Adama - prvého človeka.

</doc>
<doc id="335545" url="https://sk.wikipedia.org/wiki?curid=335545" title="Teresa May">
Teresa May

Teresa May, vlastným menom Teresa Betteridge (15. december 1967, Epsom, Surrey) je britská modelka, herečka pornografických filmov a BDSM filmov.
Objavila sa v mnohých mužských časopisoch, napr. Hustler, Gent či Score. V roku 1997 sa objavila v hudobnom videoklipe pre skupinu The Prodigy k piesni Smack My Bitch Up.
Jej meno bolo prevzaté od Theresy May, britskej političky, bývalej členky Konzervatívnej strany.

</doc>
<doc id="335546" url="https://sk.wikipedia.org/wiki?curid=335546" title="Lisa Marie Presleyová">
Lisa Marie Presleyová

Lisa Marie Presleyová (neprechýlene: Lisa Marie Presley; * 1. február 1968, Memphis, Tennessee, USA – † 12. január 2023, Los Angeles, Kalifornia) bola americká speváčka a skladateľka, známa aj ako „princezná rock and rollu“, jediný potomok speváka Elvisa Presleyho a Priscilly Presleyovej.
Detstvo a mladosť.
Lisa Marie Presley sa narodila v Memphise, Tennessee, presne 9 mesiacov po tom, čo sa jej rodičia vzali. Bývali v Gracelande, Elvisovom statku v Memphise, až kým sa jej rodičia v roku 1972 neodlúčili. Po ich odlúčení a následnom rozvode bývala Lisa Marie prechodne u svojho otca v Gracelande a u matky v Beverly Hills. Takto to pokračovalo, až kým jej otec zomrel (16. augusta 1977). Potom už bývala iba u svojej matky v Beverly Hills. Keď jej otec zomrel, Lisa sa stala spoludedičkou jeho majetku spolu so svojím starým otcom Vernonom Presleym a prababkou Minnie Mae Presley. Vernon umrel v roku 1979 a Minnie Mae v roku 1980. Potom bola Lisa Marie jedinou dedičkou a zdedila Graceland.
Hudobná kariéra.
Lisa Marie vydala debutový album "To Whom It May Concern" 8. apríla 2003. Dosiahol 5. miesto na Billboard 200 albums chart a získal zlato v júni 2003. Lisa Marie napísala všetky piesne (s výnimkou "The Road Between", na ktorej spolupracovala s Gus Black) a spolupracovala aj na hudbe. Pre zviditeľnenie vystúpila na koncerte vo Veľkej Británii, čo jej otec nikdy neurobil. 
Prvý singel albumu, "Lights Out", získal 18. miesto v Billboard Hot Adult Top 40 rebríčku a 16. miesto v anglickom rebríčku.
Jej druhý album "Now What" získal 9. miesto v Billboard 200 albums rebríčku a získal zlato v novembri 2005. Lisa Marie spolunapísala 10 piesní a nahrala cover od Don Henley "Dirty Laundry" (prvý singel albumu, ktorý získal 36. miesto na Billboard 100 AC singles) a "Here Today, Gone Tomorrow" od The Ramones. 
Nasledoval ďalší singel "Idiot". V auguste 2007 vydala nový singel "In the Ghetto", ktorý pôvodne spieva Elvis Presley v 1969. V novej verzii piesne spieva Lisa "In the Ghetto" spolu s otcom, ako duet. So singlom bol zároveň vydaný aj videoklip. "In the Ghetto" dosiahlo 1. miesto v rebríčku predaja iTunes a 16. miesto na Billboard Bubbling Under Hot 100 rebríčku singlov.
V októbri 2009 sa pripojila k speváčke Richard Hawley, aby na javisku v Londýne zaspievali prídavok. Hawley chce pomôcť oživiť jej hudobnú kariéru, a tak začali spolu písať piesne. Lisa Marie texty a Hawley hudbu. 
V rozhovore s Oprah Lisa potvrdila, že pracuje na novom albume, ktorý má byť vydaný niekedy na začiatku roku 2011, teda 5 rokov po vydaní "Now What". Pretože nechce, aby jej nahrávanie zasahovalo do osobného života.
Súkromný život.
3. októbra 1988 sa Lisa Marie vydala za svojho priateľa Dannyho Keougha. Počas manželstva mali spolu 2 deti – dcéru Riley Keoghovú, narodenú 29. mája 1989, a syna Benjamina Storma, narodeného 21. októbra 1992. V apríli 1994 Lisa Marie oznámila, že sú odlúčení, ale udržujú dobré vzťahy kvôli deťom. O mesiac neskôr odletela do Dominikánskej republiky, aby získala rýchly rozvod, ktorý prišiel 6. mája 1994. V roku svojho rozvodu zostali dobrými priateľmi a dokonca napísali spolu aj nejaké skladby. Keough žije v penzióne blízko jej domu. Keď bola Lisa Marie na turné, vyučoval deti doma. 
20 dní po ich rozvode, 26. mája 1994, si Lisa Marie vzala speváka Michaela Jacksona. Prvýkrát sa stretli, keď sedemročná Lisa prišla s otcom na niekoľko Jacksonových koncertov v Las Vegas. Stretli sa znova o niekoľko rokov neskôr. Počas obvinení Michaela Jacksona zo sexuálneho obťažovania detí sa stal doslova závislým od jej psychickej podpory, ona sa zas obávala o jeho zdravie a závislosť od drog. Boli v každodennom telefonickom kontakte. Lisa to komentovala: „Verila som, že neurobil nič zlé a obvinenia sú falošné. A áno, zamilovala som sa do neho. Chcela som ho zachrániť. Cítila som, že je to správne.“ Krátko potom sa Lisa pokúšala presvedčiť Jacksona, aby sa so žalobcom vyrovnal mimosúdne a aby sa šiel rehabilitovať. Urobil oboje. Nedávno Lisa Marie vydala vyhlásenie na svojom blogu na MySpace týkajúce sa smrti Jacksona 25. júna 2009; povedala, že zlyhala v pomoci Jacksonovi, a tiež hovorila o ich svadbe: "„Náš vzťah nebol falošný, ako to vykresľuje tlač. Verím, že ma miloval, ako najviac vedel, a ja som ho tiež veľmi milovala. Všetky zlé skúsenosti a spomienky na neho zomreli spolu s ním. Bol to úžasný človek, a ja som veľmi rada, že som sa k nemu dostala tak blízko a získala som veľa skúseností zo života s ním. Dúfam, že teraz je vykúpený z bolesti a smútku.“"
V roku 1995 sa Lisa Marie objavila vo videoklipe Michaela Jacksona "You Are Not Alone" len s uterákom okolo pása. 
10. augusta 2000 sa Lisa Maie zosobšila s americkým hercom Nicolasom Cageom. Zanietený fanúšik Elvisa, Cage, tvrdil, že bol jediný okrem Elvisových príbuzných, kto videl Elvisovu spálňu v Gracelande. Požiadal o rozvod po 108 dňoch manželstva, 25. novembra 2002, len dva dni potom, čo sa šťastný pár objavil na premiére "Adaptation". Rozvod bol dokončený 26. mája 2004. Rozvodové konanie trvalo dlhšie, než manželstvo.
Lisa Marie sa znova vydala 22. januára 2006 za Michaela Lockwooda. Lockwood je gitarista, hudobný producent a režisér. V marci 2008, Lisa Marie oznámila, že je tehotná. To ukončilo špekulácie o jej priberaní. Jej manžel sa stal prvýkrát otcom. Dňa 7. októbra 2008 porodila jednovaječné dvojičky, Harper Vivienne Ann a Finley Aaron Love pomocou cisárskeho rezu. Dvojčatá vážili približne a .
V júli 2010 Lisa Marie a jej deti navštívili hrob Michaela Jacksona vo Forrest Lawn. Potom Lisa Marie napísala na Myspace a žiadala fanúšikov Michaela, aby mu nosili slnečnice, pretože to bol jeho obľúbený kvet. Odvtedy je jeho hrob ozdobený slnečnicami. Lisa Marie a jej rodina sa presťahovala do Veľkej Británie "Našli sme kvalitu života, ktorá je oveľa viac naplňujúca a obohacujúca. Zdvorilosť, kultúra a ľudia ma prinútili prebudiť sa a zabudnúť na pochmúrne myšlienky. V auguste 2010 kúpili Presleyovci vilu v blízkosti Tunbridge Wells, Kent. V blízkosti domu je bývalý domov zakladateľa scientológie, L. Rona Hubbarda v East Grinstead, Západný Sussex. Podľa médií sa Lisa Marie rozhodla opustiť Los Angeles, kvôli klebetám o jej ex-manželovi Michaelovi Jacksonovi. On sama povedala, že sa jej LA zdá stále viac povrchné, pokiaľ to je vôbec možné.
Úmrtie.
Zomrela na zástavu srdca 12. januára 2023. Jej posledné verejné vystúpenie, bolo dva dni pred smrťou, na 80. odovzdávaní cien Zlatý glóbus, na ktorom sa zúčastnila so svojou matkou, Priscillou Presleyovou.
Diskografia.
Single.
To Whom It May Concern
Now What
Iné

</doc>
<doc id="335550" url="https://sk.wikipedia.org/wiki?curid=335550" title="Rotunda svätého Juraja (Říp)">
Rotunda svätého Juraja (Říp)

Rotunda svätého Juraja na vrchole hory Říp je jedna z najstarších dochovaných stavieb v Česku. 
Dejiny.
Prvýkrát je v písomných prameňoch miestna rotunda uvádzaná v roku 1126, kedy dal knieža Soběslav I. na pamiatku víťazstva v bitke pri Chlumci opraviť existujúci kostolík a rozšíriť o západnú kruhovú vežu. Z tejto skutočnosti vyplýva, že stavba bola založená už skôr. Románska rotunda bola pôvodne zasvätená svätému Vojtechovi. Kostol, ktorého zasvätenie bolo medzitým zmenené na sv. Juraja, sa v 17. a 18. storočí stal obľúbeným pútnickým miestom.
Súčasná podoba rotundy je výsledkom puristickej prestavby v rokoch 1869 až 1881. Pri nej bol na novo prerazený južný portál (predtým sa do rotundy vstupovalo dnes zamurovaným vchodom na západnej strane), urobené veľké okná v lodi a na steny stavby boa nanesená hladká vonkajšia omietka. Tá bola počas prvej československé republiky spolovice obitá.
K ďalším stavebným úpravám došlo v 20. storočí na základe požiadavky romanizovať fasádu. Plášť bol od prízemia kompletne premurovaný, čím zaniklo i najstaršie dochované románske murivo na druhom poschodí veže. Rotunda tak získala „románsky“ vzhľad s neomietnutou fasádou. Južný portál zriadený pri predchádzajúcej prestavbe bol vybúraný a nahradený novým v neorománskom štýle, okenné otvory v lodi boli zmenšené a vybavené replikou románskeho ostenia. Hoci bolo v priebehu prác opakovane konštatované, že historická opuková dlažba je v poriadku, a že stačí len vymeniť niekoľko prasknutých dlaždíc, bola nakoniec nahradená pieskovcovou dlažbou.
Vzhľadom k zhoršujúcemu sa stavu historického opukového muriva v prízemnej časti fasády, na ktorom sa negatívne podpísalo vystavenie neomietnutého muriva poveternostným vplyvom, bola približne v roku 2009 fasáda omietnutá.
Púte, omše a prehliadky.
Každoročná púť sa koná v nedeľu pred sviatkom sv. Juraja (24. apríla). S púťou je spojený aj zábavný a kultúrny program konajúci sa nasledujúci víkend.
Omše sú v rotunde každú prvú nedeľu v mesiaci od 15.00 hod. Slúži ich roudnický farár, do ktorého farnosti rotunda patrí.
Ak nie je práve omša, je od apríla do októbra možná prehliadka rotundy so sprievodcom.

</doc>
<doc id="335551" url="https://sk.wikipedia.org/wiki?curid=335551" title="Klementinum">
Klementinum

Klementinum (historicky Clementinum) bolo jezuitské kolégium v Prahe. Rozsiahly barokový komplex neskôr slúžil Karlovej univerzite a v súčasnosti v ňom sídli česká Národná knižnica.
Dejiny.
Jezuiti prišli do Prahy v roku 1556 na pozvanie Ferdinanda I. Habsburského.
Komplex Klementina vystavali v dnešnej rozlohe v rokoch 1653–1726 na mieste kláštora dominikánov, ktorí sa tu usadili v roku 1227 pri kostole sv. Klementa a ktorý jezuiti po nich prevzali.
Tento, už vtedy veľkoryso pojatý rano barokový areál, bol ďalej upravovaný, modernizovaný a rozširovaný – cez vrcholný barok až po klasicizmus – a nepotreboval žiadne väčšie úpravy po väčšinu 18. a 19. storočia až do začiatku 20. storočia.
S prácami na jeho výstavbe sú spojené mená mnohých staviteľov Prahy – Francesco Caratti, Carlo a Francesco Luragovci, Giovanni Domenico Orsi, Marek Fontana, Domenico Bossi, Giovanni Bartolomeo Cometa, František Maxmilián Kaňka, Kilián Ignác Dientzenhofer – sochárov, maliarov a ďalších remeselníkov podieľajúcich sa na výzdobe – Petr Brandl, Matyáš Bernard Braun, Jan Hiebl, Ignác Raab, Kryštof Tausch, Josef Kramolín, Václav Vavřinec Reiner.
Rozsiahly komplex obsahoval učebne a sály – ako knižničná sála jednej z vtedajších najväčších knižníc, letný refektár, matematická sála, hudobná sála, tlačiareň (jedna z významných a najväčších svojej doby), hospodárske budovy, priestory pre ubytovanie, budovy pre clá a samozrejme kultové priestory – kostoly sv. Salvátora, sv. Klementa, Vlašská kaplnka Nanebovzatia Panny Márie, Zrkadlová kaplnka, kaplnka sv. Elígia a sv. J. Nepomuckého – usporiadaných okolo zelených plôch nádvorí.
V roku 1618 boli jezuiti reformátormi z Prahy vypovedaní. Po svojom skorom návrate v roku 1620 boli, v rámci pokračujúcej rekatolizácie, poverení aj správou dovtedy protestantskej Karlovej univerzity, ktorá sa od tej doby nazývala univerzitou Karlo-Ferdinandovou. V roku 1622 sem bola premiestnená knižnica Karolovho kolégia.
V roku 1751 tu bolo otvorené múzeum matematiky, ktorého prvým riaditeľom bol matematik a fyzik Joseph Stepling. Známe bola aj miestne observatórium založené v roku 1722. Od roku 1752 boli v Klementine robené hydrometeorologické merania a pozorovania, ktoré od roku 1775 začal zaznamenávať astronóm Antonín Strnad, Steplingov žiak.
Známymi osobnosťami („akademikmi“) Klementina sú aj Antonín Koniáš (Koňas z Vydří), alebo Bohuslav Balbín.
Po zrušení rádu jezuitov v roku 1773 ho využívala sekularizovaná univerzita, čiastočne aj Arcibiskupský seminár. Mária Terézia knižnicu vyhlásila za Cisársku a kráľovskú verejnú a univerzitnú bibliotéku. Hvezdárske práce pokračovali pod vedením matematického múzea.
Do rozdelenia univerzity na českú a nemeckú v roku 1882 v ňom sídlili Filozofická a Teologická fakulta Karlo-Ferdinandovej univerzity, na ktorej sa vyučovalo predovšetkým, ak nie výlučne, nemecky. Po rozdelení tu zostala len česká časť a od roku 1930 potom len rozšírená univerzitná knižnica.
Klementinum je sídlo dnešnej Národnej knižnice – ako sa opäť od roku 1990 menuje (predtým od 1935 Národná a univerzitná knižnica, od 1939 Zemská a univerzitná knižnica, od 1958 časť Štátnej knižnice ČSR) – pod týmto menom (Bibliotheca nationalis) založenej v roku 1781 Karlom Rafaelom Ungarom a, vrátane technickej knižnice, stavebne rozšírené v rokoch 1924–1931 architektom Ladislavem Machoňom za spolupráce sochára Otta Gutfreunda.
Miestne astronomické observatórium sa stalo v roku 1953 základom Astronomického ústavu Česko-slovenskej akadémie vied.

</doc>
<doc id="335553" url="https://sk.wikipedia.org/wiki?curid=335553" title="Archelaos (Sparta)">
Archelaos (Sparta)

Archelaos alebo Archeláos () bol kráľ Sparty približne začiatkom ôsmeho storočia pred Kr. (možno 790 – 760 pred Kr.). Pochádzal z kráľovského rodu Agiovcov. Jeho spolukráľom z kráľovského rodu Eurypontovcov bol Charilaos.
Prvá známa písomná zmienka o kráľovi Archelaovi pochádza z pera historika Herodota. Časová hĺbka dejín, v ktorej mal v Sparte Archelaos vládnuť, je veľká, preto písomným zdrojom môžu byť s veľkou pravdepodobnosťou aj mýty. Herodotos ako aj iní antickí historici sa zhodujú, že predchodcom a otcom Archelaa bol Agésilaos I., až na jednu výnimku. V excerpte Latina Barbari latinskom preklade neznámeho gréckeho historického diela sa mylne (pravdepodobne chyba pri opise) ako predchodca Archelaa uvádza Camenelaos v pôvodnom texte „καὶ Μενέλαος“ (v preklade "a Menelaos").
V literárnych tradíciách sa dobytie niektorých miest achájskych starousadlíkov v Lakónii kladie do obdobia pomerne neskorých kráľov. Pausanias, historik a geograf z druhého storočia, vo svojej v knihe "Opis Grécka" píše, že za vlády Archelaa Sparta expandovala na sever, kde v údolí rieky Eurótas dobyla mesto Aigys. Zámienkou Sparťanov útoku na Aigys bolo, že jej obyvateľstvo sympatizovalo s Arkádiou. Po dobytí mesta obyvateľov, ktorí prežili, predali do otroctva. Ako ďalej píše Pausanias, v dobýjaní územia Lakónie pokračoval neskôr jeho syn a následník Téleklos.

</doc>
<doc id="335554" url="https://sk.wikipedia.org/wiki?curid=335554" title="TechTown at Wayne State University">
TechTown at Wayne State University



</doc>
<doc id="335558" url="https://sk.wikipedia.org/wiki?curid=335558" title="Lisa Marie Presley">
Lisa Marie Presley



</doc>
<doc id="335560" url="https://sk.wikipedia.org/wiki?curid=335560" title="Fan-art">
Fan-art



</doc>
<doc id="335572" url="https://sk.wikipedia.org/wiki?curid=335572" title="Archaeoceratops">
Archaeoceratops

Archaeoceratops bol asi jeden meter dlhý primitívny rohatý dinosaurus. Žil v období spodnej kriedy (stupeň apt, asi pred pred 110 miliónmi rokov) na území dnešnej Číny. Išlo o malého dvojnohého bylinožravca s relatívne veľkou hlavou a malým krčným golierom.
Objav a druhy.
Dve exempláre Archaeoceratopsa boli objavené v čínskej oblasti Mazong Shan v čínskej provincií Kan-su. Typový druh, "Archaeoceratops oshimai" bol pomenovaný paleontológom Dongom Zhimingom v roku 1997. V roku 2010 bol opísaný ďalší druh, "Archaeoceratops yujingziensis".
Typový exemplár, (IVPP V11114) sa skladá z neúplnej kostry vrátane lebky, chvostových stavcov, panvy a väčšej časti zadnej končatiny. Druhý exemplár (paratyp), 
(IVPP V11115), sa skladá z nekompletnej kostry s relatívne dobre zachovanými chrbtovými stavcami a čiastočnou zadnou končatinou.
Klasifikácia.
Archaeoceratops patrí medzi ceratopsy, skupinu bylinožravých dinosaurov s papagájovitými zobákmi. Žili v Severnej Amerike a Ázii počas obdobia kriedy. V roku 1997, paleontológovia Dong a Azuma založili novú čeľaď - Archaeoceratopsidae.
Potrava.
Rovnako ako všetky ceratopsy, aj Archaeoceratops bol bylinožravec. Kŕmil sa pravdepodobne cykasmi, papradinami a ihličnanmi, ktoré v období kriedy prevládali.

</doc>
<doc id="335574" url="https://sk.wikipedia.org/wiki?curid=335574" title="Mimo zákon">
Mimo zákon



</doc>
<doc id="335575" url="https://sk.wikipedia.org/wiki?curid=335575" title="Park tmavej oblohy Poloniny">
Park tmavej oblohy Poloniny

Park tmavej oblohy Poloniny (, ) je prvý park tmavej oblohy na Slovensku. Stal sa 20. parkom tmavej oblohy vo svete. Cez deň potrebuje človek, živočíchy a rastliny svetlo, v noci potrebujú tmu. Úplne prirodzená nočná tma, ktorá by bola neovplyvnená umelým osvetlením ľudí, na Slovensku už neexistuje. Môže za to svetelné znečistenie. Stále sa však nájdu miesta, kde je toto ovplyvnenie minimálne. Takýmto miestom je aj Národný park Poloniny, ktorý je z pohľadu svetelného znečistenia najtmavšou oblasťou na Slovensku. Práve preto vznikol z iniciatívy Slovenského zväzu astronómov amatérov na severovýchode Slovenskej republiky Park tmavej oblohy Poloniny. 
Poloha a rozloha.
Park tmavej oblohy Poloniny sa nachádza na severovýchode Slovenskej republiky na hranici s Poľskom a Ukrajinou. Územie parku je vymedzené samotným územím NP Poloniny (), jeho ochranným pásmom () a katastrálnym územím obcí Kolonica, Ladomirov, Kalná Roztoka, Klenová, Ruská Volová (). Celková výmera je . Park tmavej oblohy Poloniny sa nachádza na území Národného parku Poloniny (a v jeho okolí), ktorý sa okrem iného vyznačuje tým, že má výnimočne malú hustotu osídlenia (6 obyvateľov na km2). Zároveň je to najmenej navštevovaný národný park na Slovensku, preto je vplyv človeka na životné prostredie minimálny. Národný park leží na hraniciach s Poľskom a Ukrajinou. S týmto územím susedia Bieszczadzki Park Narodowy v Poľsku a Užanskij nacionaľnij prirodnij park () na Ukrajine. Z hľadiska svetelného znečistenia je územie Národného parku Poloniny najtmavšou oblasťou na Slovensku. Prirodzená nočná tma a nočné biorytmy všetkých živých organizmov sú najmenej narušené. Aj vďaka tomu je na území národného parku mimoriadna koncentrácia endemických a ohrozených druhov rastlín, húb a živočíchov.
Národný park Poloniny.
NP Poloniny je najvýchodnejším slovenským národným parkom s pôvodnými rozľahlými jedľovo-bukovými lesmi a pralesmi Stužica, Rožok a Havešová, ktoré sú od roku 2007 zapísané na zozname Svetového prírodného dedičstva UNESCO. Od roku 2004 sa v parku nachádzajú územia európskeho významu NATURA 2000. Národný park je súčasťou Medzinárodnej biosférickej rezervácie Východné Karpaty, vyhlásenou UNESCO v roku 1993 – prvej na svete, ktorú tvoria spojené územia troch štátov (). Súčasťou chráneného územia sú národné kultúrne pamiatky – drevené kostolíky (cerkvi) východného obradu. Najvyšší vrch je Kremenec (), ktorý je aj najvýchodnejším bodom Slovenska, kde sa stretávajú hranice troch štátov: Slovenska, Poľska a Ukrajiny.
„Naj“ na Slovensku.
„Naj” na Slovensku: najväčší komplex pralesov na Slovensku; najvýchodnejší bod na Slovensku; najviac národných kultúrnych pamiatok v rámci národných parkov Slovenska – drevené kostolíky; najväčšia vodná nádrž na pitnú vodu na Slovensku – Starina (60 miliónov m3 vody); najväčší výskyt veľkých lesných zvierat; najvyššie položený vojenský cintorín z 1. svetovej vojny na Slovensku na vrchu Predný Hodošík (); súčasť jedinej biosférickej rezervácie UNESCO na svete, ktorú tvoria spojené územia troch štátov ().
Vyhlásenie.
Park tmavej oblohy Poloniny bol slávnostne vyhlásený pod záštitou primátora mesta Snina Ing. Štefana Milovčíka podpisom Memoranda partnerských organizácií 3. decembra 2010 v Snine. Bol vyhlásený pri príležitosti Medzinárodného roka biodiverzity 2010 ako prvá oblasť tmavej oblohy na Slovensku. Park tmavej oblohy Poloniny bol vyhlásený na základe dohody šiestich partnerských organizácii. S vyhlásením parku písomne súhlasili starostovia obcí, nachádzajúcich sa na vytýčenom území Parku tmavej oblohy Poloniny mimo územia NP Poloniny a jeho ochranného pásma (Kolonica, Ladomirov, Kalná Roztoka, Klenová, Ruská Volová).
Ciele.
Park tmavej oblohy Poloniny vznikol s cieľom informovať laickú a odbornú verejnosť o výnimočne zachovanom nočnom prostredí na tomto území, vzdelávať v problematike ochrany nočného životného prostredia a svetelného znečistenia, propagovať a ochraňovať tmavú nočnú oblohu, ktorá je základom ochrany prírodného prostredia pred svetelným znečistením. Park tmavej oblohy, okrem ochrany nočného životného prostredia, poskytuje taktiež informačný turistický program. Park tmavej oblohy Poloniny bol vyhlásený aj s cieľom zachovať toto výnimočné prostredie poskytujúce tie najkvalitnejšie podmienky na nočné pozorovanie oblohy. V oblasti je výborne viditeľná Mliečna cesta a bez ďalekohľadu môžeme vidieť takmer 2000 hviezd (v mestách 200, vo veľkomestách 20). Hory znemožňujú priamu viditeľnosť svetiel z okolitých miest a obcí. Na oblohe vidno za dobrého počasia (v Európe už výnimočne viditeľné) objekty a úkazy, ako sú zodiakálne svetlo, protisvit a zodiakálny pás. Na vytýčenom území Parku tmavej oblohy sa medzi obcami Kolonica a Ladomirov nachádza Astronomické observatórium na Kolonickom sedle. Výnimočná kvalita oblohy predurčuje toto observatórium k získavaniu kvalitných vedeckých údajov, ako aj k popularizačnej činnosti a rozvoju astroturistiky. Parkom tmavej oblohy prechádza 49. rovnobežka. Za obcou Uličské Krivé je na tejto rovnobežke informačno-propagačná tabuľa, ktorá informuje o zaujímavostiach na 49. rovnobežke a katastri obce.
V roku 2012 bol v obci Zboj realizovaný projekt "Symbolický cintorín obetí svetelného znečistenia" a v obci Nová Sedlica Náučný chodník "Pod tmavou oblohou".
Plány do budúcnosti.
V budúcnosti sa plánuje rozšírenie parku o územia Bieszczadskiho Parku Narodoweho v Poľsku a Užanskijho nacionaľnijho prirodnijho parku na Ukrajine. Vznikne tak prvý veľký medzinárodný park tmavej oblohy na území troch štátov na svete.

</doc>
<doc id="335603" url="https://sk.wikipedia.org/wiki?curid=335603" title="Etický kódex">
Etický kódex

Etický kódex (iné názvy: kódex etiky; nepresne: "etický kód", "kód etiky") je súbor všeobecne uznávaných a všeobecne uplatňovaných morálnych noriem, ideálov a princípov organizácie (resp. spoločenstva), pre ktorú (ktoré) je určený, ktoré idú nad rámec právnych predpisov. Je jedným z najvýznamnejších spôsobov vnášania etiky do každodenného života a usmerňovania správania sa člena tejto spoločnosti. Mal by vystihovať aj špecifiká jednotlivých spoločností a vychádzať z potrieb spoločnosti, pre ktorú bol ustanovený. 
Preto jednotlivé organizácie (spoločenstvá) majú vypracovaný svoj etický kódex - napr. Etický kódex podniku XY, Etický kódex štátneho zamestnanca, Etický kódex Slovenskej lekárskej komory, Etický kódex príslušníka Policajného zboru. 
Etický kódex by mal byť verejne prístupný, zrozumiteľný, jednoznačný a kontrolovateľný verejnosťou.
História.
Každá spoločnosť v histórii sa riadila svojimi normami správania sa. Už v staroveku boli cenené vlastnosti ako spravodlivosť a statočnosť, ako dokladajú najstaršie eposy jednotlivých národov. Rôzne spoločnosti a náboženstvá oddeľujú dobro od zla (Chammu-rabiho zákonník, Biblia – Deuteronómium ako jedny z prvých Etických kódexov), ale k zásadnému zlomu došlo vtedy, keď filozofia prešla od skúmania prírody k štúdiu človeka – tvorcu morálnych noriem (Konfucius, Lao-c’, Sókrates, Platón, Epikuros).
Tento posun sa odrazil v Novom Zákone, zmenil sa kódex mravných hodnôt človeka. Platili rôzne normy pre jednotlivé spoločenské vrstvy, odrážajúc tak stredoveké podmienky fungovania spoločnosti. Protiklady rozdielneho chápania morálky však podnietili diskusiu spoločnosti na túto tému, čo vyústilo napr. aj do reformy v samotnej cirkvi.
Vo východných krajinách došlo k odlišnému vývoju vďaka špecifikám ich písma, pozri Čínska filozofia. 
Obdobie renesancie vnieslo slobodnejšie myslenie aj v oblasti chápania morálky a tolerancie (Hobbes, Locke, Spinoza, Hume).
Novoveká filozofia je reprezentovaná Immanuelom Kantom, Ktorý definoval kategorický imperatív a vytvoril tak základ etického kódexu, o ktorý sa opierajú aj tvorcovia v súčasnosti.
Problémy 19. a 20. storočia priniesli ďalšie hľadanie (utilitarizmus-Bentham, individualizmus-Nietzsche), ale časť filozofov sa vrátila ku Kantovmu chápaniu etiky.
Význam.
Etický kódex uľahčuje rozhodovanie človeka o tom, čo je správne v pre neho nejasných situáciach. Predchádza konfliktom, pomáha upraviť správanie jednotlivcov či skupín v súlade so záujmom spoločnosti.

</doc>
<doc id="335612" url="https://sk.wikipedia.org/wiki?curid=335612" title="Leslie Nielsen">
Leslie Nielsen

Leslie William Nielsen (* 11. február 1926, Regina, Saskatchewan, Kanada – † 28. november, 2010, Fort Lauderdale, Florida, USA) bol kanadskoamerický herec a komik. Počas svojej hereckej kariéry sa objavil vo viac ako 100 filmoch a 1 500 televíznych reláciách, stvárnil viac ako 220 postáv. Známym sa stal predovšetkým vďaka úlohám vo filmoch "Bláznivá strela" (detektív Frank Drebin) a "Drakuloviny" (upírsky gróf Drakula), prelomom v jeho hereckej kariére bola filmová paródia "Pripútajte sa, prosím!" z roku 1980. Niekoľkokrát sa tiež objavil v známom americkom seriáli "Columbo".
Až do smrti v roku 2010 žil so svojou štvrtou manželkou Barbaree Earlovou.

</doc>
<doc id="335618" url="https://sk.wikipedia.org/wiki?curid=335618" title="Stanford Industrial Park">
Stanford Industrial Park



</doc>
<doc id="335619" url="https://sk.wikipedia.org/wiki?curid=335619" title="Ministerstvo kultúry a cestovného ruchu Slovenskej republiky">
Ministerstvo kultúry a cestovného ruchu Slovenskej republiky



</doc>
<doc id="335620" url="https://sk.wikipedia.org/wiki?curid=335620" title="Ministerstvo hospodárstva a výstavby Slovenskej republiky">
Ministerstvo hospodárstva a výstavby Slovenskej republiky



</doc>
<doc id="335621" url="https://sk.wikipedia.org/wiki?curid=335621" title="Ministerstvo dopravy, pôšt a telekomunikácií Slovenskej republiky">
Ministerstvo dopravy, pôšt a telekomunikácií Slovenskej republiky



</doc>
<doc id="335622" url="https://sk.wikipedia.org/wiki?curid=335622" title="The Sheffield Bioincubator">
The Sheffield Bioincubator



</doc>
<doc id="335624" url="https://sk.wikipedia.org/wiki?curid=335624" title="Ministerstvo pôdohospodárstva Slovenskej republiky">
Ministerstvo pôdohospodárstva Slovenskej republiky



</doc>
<doc id="335629" url="https://sk.wikipedia.org/wiki?curid=335629" title="Bioindustry Park del Canavese">
Bioindustry Park del Canavese



</doc>
<doc id="335660" url="https://sk.wikipedia.org/wiki?curid=335660" title="Kostol svätého Mikuláša (Louny)">
Kostol svätého Mikuláša (Louny)

Kostol svätého Mikuláša je rímskokatolícky farský kostol v Lounech.
Dejiny.
Ide o jedno z vrcholných diel českej neskorej gotiky. Bol postavený po požiari 25. marca 1517 na mieste pôvodného kostola hute kráľovského architekta Benedikta Rejta. Chrám bol dokončený v roku 1538. Je trojloďový, s krúženou klenbou, vonkajším oporným systémom a ihlanovou strechou.
Interiéru dominuje mohutný drevený vyrezávaný hlavný oltár. Ten vyrobil v rokoch 1701 – 1706 sochár Jeroným Kohl so svojim žiakom Františkom Preissom. Na konci 19. storočia bol kostol opravený pod vedením Josefa Mockera a Kamila Hilberta. Pri hlavnom oltári sa v tej dobe uvažovalo o jeho farebnom nátere, nakoniec ale zostal v pôvodnej podobe. Hlavný oltár pozostáva z najväčšej, strednej časti a dvoch postranných, menších „krídel“, opticky oddelených mohutnými skrutkovitými stĺpmi. V strede každej z týchto troch častí je maľba na drevenom podklade. Rezba je urobená do impozantných detailov, obsahuje desiatky postáv z biblických príbehov, anjelov a barokový dekor.
Dve z vysokých gotických vitráži s náboženskými motívmi darovali miestni občania začiatkom 20. storočia, ostatné vitráže majú decentnú, nefiguratívnu výplň.
Veža.
Veža chrámu je vysoká, stavebným materiálom je pieskovec. Vo vnútri veže je točité schodište s asi 180 schodmi. V jej vrchnej časti sú umiestnené dva asi vysoké zvony.

</doc>
<doc id="335680" url="https://sk.wikipedia.org/wiki?curid=335680" title="Sergej Andrejevič Bobrovskij">
Sergej Andrejevič Bobrovskij

Sergej Andrejevič Bobrovskij (, * 20. september 1988, Novokuzneck) je ruský hokejový brankár pôsobiaci v tíme Florida Panthers v National Hockey League.
Klubová kariéra.
Bobrovskij nebol nikdy draftovaný žiadnym klubom z NHL. Generálny manažér Philadelphii Flyers Paul Holmgren povedal, že ho Flyers chceli draftovať v roku 2006, ale nakoniec sa rozhodol tak neurobiť, vzhľadom k obťažnosti podpisu zmlúv z ruskými hráčmi v tej dobe. Tak začal svoju profesionálnu kariéru v ruskom tíme Metallurg Novokuzneck. V Novokuznecku sa mu veľmi darilo, a tak dňa 6. mája 2010 podpísal s Flyers trojročný kontrakt, ako voľný hráč. Najprv mal v novej sezóne hrať vo farmárskom tíme Adirondack Phantoms v American Hockey League. Ale počas predsezónnom kempu si získal dôveru trénera, a tak sa dostal na súpisku tímu za miesto zraneného Michaela Leigtona.
Tréner Philadelphie Peter Laviolette menoval Bobrovského hneď na prvý zápas sezóny proti Pittsburghu Penguins dňa 7. október 2010. A hneď vychytal víťazstvo 3 – 2 a stal sa prvou hviezdou zápasu v novej aréne Penguins Consol Energy Center. Týmto víťazstvom sa stal najmladším brankárom Flyers, ktorý dokázal vyhrať úvodný duel novej sezóny. Podarilo sa mu to vo veku 22 rokov a 17 dní a tak prekonal Rona Hextalla, ktorý to dokázal vo veku 22 rokov a 159 dňoch. Vzhľadom na výborný štart vo svojej prvej sezóne NHL si Bobrovskij rýchlo vyslúžil priazeň divákov, od ktorých dostal prezývku "Bob".
Základnú časť ukončil úspešne s 28 výhrami a s 91,8 % úspešnosťou zákrokov. Na tieto úspechy nedokázal nadviaza v play-off, v ktorom mal byť náhradníkom Briana Bouchera. Po sezóne doviedol GM Paul Holmgren do tímu Iľja Bryzgalova, a tak v sezóne 2011/12 bude Bobrovskij na poste druhého brankára Philadelphie.
22. júna 2012 bol Bobrovský vymenený do Columbusu Blue Jackets za výmenu 45. miesta v drafte 2012, a za 4. kolo draftu v roku 2013 pre Phoenix Coyotes.
Medzinárodná kariéra.
Bobrovskij sa zúčastnil Super Series 2007, osem hernej série medzi kanadskými a ruskými juniormi pri príležitosti 35. výročia podobného turnaja Summit Series 1972. Na lade strávil najviac času medzi brankármi. Na konci roka 2008 si zahral Majstrovstvá sveta juniorov, kde s Ruskom získal bronzovú medailu.
Trofeje a ocenenia.
Nováčik mesiaca NHL – november 2010

</doc>
<doc id="335682" url="https://sk.wikipedia.org/wiki?curid=335682" title="Odkryv">
Odkryv

Odkryv v geológii označuje miesto na zemskom povrchu, kde "in situ" vystupujú podložné horniny spod mladších, najčastejšie kvartérnych uloženín. Odkryvy umožňujú geológom priame štúdium horninového prostredia. Za odkryvy možno považovať napr. skalné útesy, bralá, ale aj zárezy potokov, ciest alebo kameňolomy.
Podľa vyhlášky o geologickej dokumentácii je odkryv miestom na povrchu, kde vystupujú v prírodnom stave horniny, ktorých petrografické určenie a stanovenie štruktúrnych prvkov má význam pre poznanie geologickej stavby skúmanej oblasti. Pri dokumentovaní odkryvov by mal byť každý samostatný odkryv zvolený za samostatný dokumentačný bod, označený číslom a vymedzenou polohou, pri jeho popise je dôležité dbať na makroskopický popis hornín (farba, zrnitosť, minerálne zloženie, štruktúra, textúra, stupeň zvetrania atď.).
Odkryvy sa nenachádzajú na zemskom povrchu rovnomerne, na mnohých miestach je terén pokrytý hrubými vrstvami pôdy a/alebo hustou vegetáciou, ktoré znemožňujú priame štúdium podložných hornín. Na miestach, kde podložné horniny vychádzajú na povrch obyčajne došlo k odstráneniu pôdneho pokryvu, najčastejšie v dôsledku erózie, ktorá však musí byť rýchlejšia ako zvetrávanie hornín, ktoré obnažila. Odkryvy sú preto najčastejšie na strmých svahoch, hrebeňoch hôr, v zárezoch na brehoch vodných tokov a v tektonicky aktívnych oblastiach. Odstránenie pôd, potrebné pre štúdium ich podložia, niekedy spôsobí aj činnosť človeka, napríklad pri ťažbe v lomoch, stavbe základov budov alebo ciest.
Štúdium odkryvov patrí k základným metódam terénneho geologického výskumu. O štúdium odkryvov sa opiera aj dokumentácia a príprava geologických máp. V prípade absencie odkryvov sú geológovia nútení vyhľadávať úlomky podložných hornín v pôde. Takáto metóda je však menej presná a neumožňuje napríklad odber vzoriek nezvetralej horniny. Okdryvy častejšie tvoria pevné horniny, ktoré sú odolné voči zvetrávaniu ako napríklad kryštalické bridlice, granity, kremence alebo vápence. Menej odolné horniny, ako napríklad ílovité bridlice alebo vulkanoklastiká, sú náchylnejšie na zvetrávanie, rovnako ako slabo litifikované sedimenty.

</doc>
<doc id="335683" url="https://sk.wikipedia.org/wiki?curid=335683" title="Valašské muzeum v přírodě">
Valašské muzeum v přírodě

Valašské muzeum v přírodě (dosl. "Valašské múzeum v prírode") je moravský skanzen nachádzajúci sa v Rožnove pod Radhoštěm. Ide o druhé najstaršie múzeum v prírode v Strednej Európe (po Polabskom národopisnom múzeu v Přerove nad Labem). V roku 1925 ho založili bratia Alois a Bohumír Jaroněk. Po celý rok v múzeu prebiehajú akcie inšpirované folklórom, ľudovými zvykmi a tradičnými remeslami. Areál je využívaný i na ďalšie kultúrne akcie.
Časti múzea.
Drevené mestečko.
"Drevené mestečko" je najstaršia časť múzea, pre verejnosť bolo otvorené v roku 1925. Boli do neho prenesené domy z rožnovského námestia. Kostol pochádza z Větřkovic, ale bol osadený vežou z Tichej. Okolo neho sa rozprestiera cintorín Valašský Slavín. Fojtstvo je kópiou stavby z Velkých Karlovic. 
Mlynská dolina.
Zhromažďuje funkčné technické stavby (valcha, mlyn, píla, hámor, lisovňa oleja). Väčšina exponátov je poháňaná vodou. "Mlynská dolina" je najmladšia časť múzea, pre verejnosť bola otvorená v roku 1982.
Valašská dedina.
"Valašská dedina" je najrozsiahlejšia časť skanzenu, v ktorej je sústredených viac než 70 stavieb. Hospodárske budovy, salaše, stajne, kováčstvo a veterný mlyn predstavujú typické osídlenia Valašska. Pre funkčný typ veterného mlynu však nebolo zvolené vhodné miesto, a tak sa sila vetra nedá prakticky využiť.
Súčasťou je i chov pôvodného valašského plemena oviec.
Pustevny.
K múzeu patria aj dve secesné ubytovne Libušín a Maměnka na Pustevnách, ktoré boli postavené podľa ľudovou architektúrou inšpirovaného návrhu architekta Dušana Jurkoviča. Tie múzeum spravuje od roku 1995.

</doc>
<doc id="335684" url="https://sk.wikipedia.org/wiki?curid=335684" title="Zámok Náměšť nad Oslavou">
Zámok Náměšť nad Oslavou

Zámok Náměšť nad Oslavou je pôvodne gotický hrad v meste Náměšť nad Oslavou, ktorý bol neskôr rodom Žerotínovcov prestavaný na renesančný zámok. V roku 1949 bol sprístupnený verejnosti a bola v ňom inštalovaná kolekcia tapisérií. V roku 2001 bol zámok vyhlásený za národnú kultúrnu pamiatku.
Dejiny.
Prvá zmienka o osídlení miesta dnešnej Náměšte nad Oslavou pochádza z roku 1234, kedy bol ako svedok pod darovacou listinou podpísaný Budiš z Náměšte z rodu pánov z Lomnice vlastniacich Náměšťský hrad. Ďalšími majiteľmi hradu boli medzi rokmi 1399 a 1437 páni z Kravař, neskôr Matěj Švamberk zo Skviřičína (1437 – 1448), Znata z Prus a z Melic (1448 – 1455) a Ctibor Tovačovský z Cimburka (1455 – 1464). V roku 1464 sa hrad vrátil do rúk lomnických pánov a počas nasledujúcich rokov bolo okolie spustošené uhorskými vojskami, tento stav trval až do sedemdesiatych rokov.
Svadbou Libuše z Lomnice s Bedřichom zo Žerotína prešli majetky do rúk Žerotínovcov. Žerotínovci hrad prestavali na renesančný zámok a zaslúžili sa aj o presun bratskej tlačiarne do Kralic, kde potom vznikla Kralická biblia. V dobe po bitke na Bielej hore boli majetky panstva predané cisárskemu generálovi Albrechtovi z Valdštejna, ktorý ich prenechal slobodnému pánovi Janovi Křtitelovi Verdovi z Verdenberka. Verdenberkovcom majetky patrili až do roku 1733, do roku 1743 patrilo panstvo Adriánovi z Enkenvoirtu, neskôr prešlo vlastníctvo Hanušovi Leopoldovi z Kufštejna. V roku 1752 získal celé panstvo najvyšší kancelár Českého kráľovstva Bedřich Vilém Haugwitz. Rod Haugwitzovcov sa zaslúžil o ekonomický, hospodársky a hlavne kultúrny rozvoj panstva, ktoré im patrilo až do konca druhej svetovej vojny. Neskôr sa zámok stal majetkom československého štátu a do roku 1947 bol reprezentačným sídlom vlády. Od roku 1949 je sprístupnený verejnosti.

</doc>
<doc id="335688" url="https://sk.wikipedia.org/wiki?curid=335688" title="Agésilaos I.">
Agésilaos I.

Agésilaos I. alebo Agésiláos I. alebo Agesilaos I. ( - Agésilaos/iný prepis Agésiláos) bol kráľ Sparty (pravdepodobne mýtický) približne koncom deviateho storočia pred Kr. (možno 820 – 790 pred Kr.). Pochádzal z kráľovského rodu Agiovcov. Jeho spolukráľom z kráľovského rodu Eurypontovcov bol Polydektes.
Obdobie dejín v Sparte, keď mal vládnuť Agésilaos I., je takmer neznáme. Literárnych zdrojov je málo a pochádzajú od antických historikov, ktorí ich zaznamenali o niekoľko storočí neskôr, preto je nutné predpokladať, že už čerpali väčšinou z mýtov. Najstarší známy historický záznam, kde sa meno kráľa Agésilaa uvádza, je od historika Herodota. Je to však len strohá informácia, z ktorej sa dozvedáme len toľko, že jeho predchodcom bol Doryssos a nástupcom Archelaos.
Historik a geograf Pausanias napísal, že jeho spolukráľom bol Polydektes pochádzajúci z kráľovského rodu Eurypontovcov. Do obdobia vlády spolukráľov Polydekta a Agésilaa kladie historik Plutarchos pôsobenie zákonodarcu Lykurga. Plutarchos píše, že medzi kráľmi predchodcov Agésilaa a Polydekta vládli nezhody, krajina žila v nepokojných časoch a viedla neustále vojny s Argom. Zmena sa zrodila až za Lykurga, ktorý svojimi zákonmi dopomohol k stabilite v Sparte. Podľa Plutarcha bol Lykurgos mladším bratom kráľa Polydekta. Po jeho smrti sa na krátky čas stal kráľom, ale po zistení, že manželka Polydekta čaká dieťa sa trónu vzdal. Bližšie informácie týkajúce sa vlády Agésilaa nám antickí historici neposkytujú.

</doc>
<doc id="335699" url="https://sk.wikipedia.org/wiki?curid=335699" title="Opava (Sliezsko)">
Opava (Sliezsko)



</doc>
<doc id="335709" url="https://sk.wikipedia.org/wiki?curid=335709" title="Fly (Nickelback)">
Fly (Nickelback)

„Fly“ je prvý singel kanadskej rockovej skupiny Nickelback z ich debutového štúdiového albumu "Curb", ktorý bol vydaný v roku 1996. Text piesne napísal Chad Kroeger, zložila ju celá skupina. Pieseň sa objavila tiež na EP "Hesher", ktoré predchádzalo vydaniu albumu "Curb". Pieseň bola nahraná s pomocou producenta Jeffa Boyda v Crosstown Studios. Mixovanie urobili Larry Anschell a George Leger v Utopia Parkway.
Pieseň na koncertoch.
Pieseň bola nahraná počas turné k albumu "Curb", ale len zriedkavo sa objavil na koncertoch podporujúcich album "The State". Bol hraný väčšinou v prvej fáze trvania dvojročnej etapy turné v roku 1999. Naposledy naživo bola pieseň zahraná dňa 9. decembra 1999 počas koncertu v Mississauga v Kanade.
Zostava.
Nickelback
Produkcia

</doc>
<doc id="335716" url="https://sk.wikipedia.org/wiki?curid=335716" title="Mark Hucko">
Mark Hucko



</doc>
<doc id="335718" url="https://sk.wikipedia.org/wiki?curid=335718" title="Rely">
Rely

Rely (iné názvy pozri nižšie) je súťaž v automobilovom športe, pri ktorej sa nejazdí v pretekárskom okruhu, ale po normálnych (i keď často zároveň nejakým spôsobom náročných a účastníkom dopredu neznámych) verejných komunikáciách od štartu po cieľ, pričom zámerom súťaže je absolvovať predpísanú trať, dodržať predpísané časové termíny v jednotlivých úsekoch (t.j. dodržať stanovenú priemernú rýchlosť v kontrolných bodoch) a často aj absolvovať osobitné skúšky (napríklad rýchlostné skúšky; pri nich je potom verejná cesta uzavretá pre bežnú dopravu). V minulosti jednotliví účastníci často štartovali v rozličných (vopred určených alebo ľubovoľných) miestach a spoločný mali len cieľ (takto totiž pôvodne fungovala aj najstaršia automobilová rely – Rallye Monte Carlo). 
Názov.
Anglický názov znie "rally" alebo menej často "rallye"; oba tvary sa vyslovujú [räli]. Francúzsky názov znie "rallye" a vyslovuje sa [rali].
V slovenčine je od konca 80. rokov kodifikovaný ako jediný spisovný tvar tvar rely, čo je poslovenčený anglický tvar. V praxi sa ale často vyskytujú aj nespisovné tvary rally (vyslov: [reli]) či rallye (vyslov [reli]), napríklad existujú oficiálne "Majstrovstvá Slovenskej republiky v rally". Šalingová et al. v príručke o chybách v slovenčine z roku 1998 výslovne označujú tvar rallye za nesprávny, hoci tí istí autori v inom (i keď nekodifikačnom) slovníku z roku 2000 uvádzajú tvar rallye ako existujúcu alternatívu bez ďalšieho komentára. 
Do 80. rokov sa v slovníkoch a v praxi uvádzali resp. používali tvary "rallye", "rally" alebo menej často ralye, hoci už vtedy (nekodifikačný) Peciarov Slovník slovenského jazyka (1968) ako prvý slovník považoval za správny tvar iba tvar "rely". 
Charakteristika.
Rely je súťaž v automobilovom športe, ktorá môže trvať aj viacej dní (etáp) a ktorá sa koná na bežných komunikáciách, ako aj na poľných a lesných cestách. Spojovacie etapy sa konajú na otvorených komunikáciách, kde musia účastníci dodržovať všetky dopravné predpisy. Z toho dôvodu sú pripustené len automobily, ktoré sú prihlásené k cestnej doprave. Posádky sú povinné dôjsť na minútu presne do časovej kontroly, rozhodujúce sú úseky uzavreté pre bežnú dopravu. Na rozdiel od pretekoch na okruhu, kde sa jazdí len dokola, jazdia účastníci rallye v minútovom odstupe na uzavretých rýchlostných skúškach (RS) z bodu A do bodu B. Tu sa elektronicky meria čas príjazdu od pevného štartu do letmého cieľa s presnosťou na jednu stotinu sekundy. Súčet časov zo všetkých meraných úsekov a penalizácia z časových kontrol určujú výsledok. Dĺžka rely je od až do niekoľko tisíc km (Rallye Dakar). Zúčastniť sa môžu špeciálne pripravené automobily otestované národnou športovou autoritou. Na Slovensku je to Slovenská asociácia motoristického športu (SAMŠ).
Dejiny.
"Rallye" je pôvodne francúzsky výraz pre preteky nejakých vozidiel (nielen automobilov) či peších osôb na verejných komunikáciách s viacerými etapami a spoločným cieľom; išlo najmä o hviezdicovú jazdu, čiže jazdu, pri ktorej sa do cieľa stretávali vozidlá z mnohých čiastkových štartovných miest. Posledná z veľkých súťaží automobilov si zachovala tento systém Rallye Monte Carlo (išlo zároveň o prvú automobilovú rely, ktorá sa sama označovala ako rely), ale časom stratila hviezdica zmysel. Dnes sa rozhoduje prevažne na uzavretých rýchlostných skúškach (RS). Súťaže sú veľmi obľúbené hlavne v Európe, Ázii a Oceánii. Na Slovensku boli priekopníkmi rely zakladatelia Rallye Clubu Bratislava v roku 1971. Menovite to boli Beňák, Matlovič, Podolay, Studenič, Rajnoha, Rybárik a Žigrajová, ktorí tak dali základy tomuto druhu automobilového športu na Slovensku.
Kategórie.
Najprestížnejším šampionátom, v podstate majstrovstvami sveta sú preteky WRC, kde hlavnú rolu hrajú vozidlá samostatnej triedy WRC (World Rally Car, 1997 až 2010 – motor preplňovaný turbodúchadlom, od 2011 motor s turbom). Jazdí sa v niekoľkých klasifikáciách:
Od roku 2006 sa jazdí súbežne s MS aj konkurenčný šampionát IRC pod promotérom Eurosport Events a je vypísaný pre vozidlá kategórie S2000. Na konci sezóny sa vyprofilujú 4 víťazi, celkového poradia v jazdcoch a vo fabrikách. Posledné dva roky je vypísané samostatné hodnotenie pre vozidlá s jednou poháňanou nápravou, kde je tiež vyhlasovaný celkový víťaz medzi jazdcami a fabrikami.
Homologácia.
Každý automobil, ktorý jazdí rely, musí mať homologáciu popísanú v homologačnom liste, ktorý presne určuje, ako má vozidlo vyzerať a aké úpravy sú povolené. Homologáciu určuje výrobca vozidla v limitoch daných technickými predpismi FIA. Homologácia je buď národná (vozidlo smie jazdiť len v štáte, kde je homologované), alebo medzinárodná.

</doc>
<doc id="335723" url="https://sk.wikipedia.org/wiki?curid=335723" title="Anserimimus">
Anserimimus

Anserimímus (lat. "Anserimimus"; doslova „napodobňovateľ husi“) bol rod dinosaura z taxónu Ornithomimosauria z čeľade ornitomímovité (Ornithomimidae). Žil v období vrchnej kriedy (asi pred 83 až 80 miliónmi rokov) na území dnešného Mongolska. Jediný známy druh tohto rodu je Anserimimus planinychus.
Anserimímus je známy z jedinej fosílie kostry nájdenej v mongolskom súvrství Nemegt. Meral 3 m na dĺžku s hmotnosťou vyše 50 kg, mal mimoriadne silné a krátke predné končatiny a dlhé prsty s pazúrmi, čo znamená, že svoju potravu si pravdepodobne vyhrabával. Jeho najbližším príbuzným bol rod Gallimimus.

</doc>
<doc id="335730" url="https://sk.wikipedia.org/wiki?curid=335730" title="We No Speak Americano">
We No Speak Americano

„We No Speak Americano“ je pieseň austrálskej dvojice Yolanda Be Cool a austrálskeho producenta a DJa DCUP. Pieseň bola vydaná nezávislým austrálskym vydavateľstvom Sweat It Out dňa 27. februára 2010. Pieseň obsahuje sample piesne z roku 1956 „Tu vuò fà l'americano“ od Renata Carosoneho, napísaná Carosonem a Nicolom Salernom. Pieseň sa stala hitom v Európe, Austrálii a Južnej Amerike a takisto dosiahla top 40 hit v USA a v Kanade. Pieseň taktiež vyhrala cenu ARIA v kategórii Best Dance Release.

</doc>
<doc id="335731" url="https://sk.wikipedia.org/wiki?curid=335731" title="MDVRR">
MDVRR



</doc>
<doc id="335737" url="https://sk.wikipedia.org/wiki?curid=335737" title="Sila lásky">
Sila lásky

Sila lásky () je nemecký romantický seriál, z dielne televízie DasErste. V Nemecku sa začal vysielať 26. septembra 2005 a vysiela sa dodnes (v pláne majú okolo 1 700 dielov). V Nemecku sa aktuálne vysiela 6. séria – časti 1 118 – 1 250, zatiaľ čo u nás na Slovensku 5. séria 915 – 1 117 (keďže Slovenská televízia nemá zakúpené všetky diely).
História seriálu.
Seriál bol inšpirovaný nemeckou telenovelou: Bianca, cesta za šťastím (Bianca: Wege zum gluck).
Pôvodne mali byť vysielaných v Nemecku prvých 100 častí, malo to tak aj zostať, keďže seriál nemal taký veľký úspech u divákov, ale sledovanosť začala narastať a tak sa postupne pridávali časti a nakoniec sa z tohto seriálu stal najúspešnejší romantický seriál, nielen v Nemecku, ale aj v celej Európe.
Páry v hlavnej úlohe.
Samozrejme, že všetkých plánovaných 1700 dielov nehraje ten istý ústredný pár, ale tieto páry sa menia:
1. séria – Alexander Saalfeld a Laura Saalfeldová rod. Mahlerová, diely 1 – 313.
Alexander spoznáva Lauru, ktorá prichádza do Mníchova za najlepšou priateľkou Tanjiou, pretože sa rozišla so svojím priateľom. No Tanja ju nečaká v Mníchove, ale vo Furstenhofe, pretože tam pracuje. Tak aj Laura ide do Furstenhofu a po čase sa aj ona zamestná. Vo Furstenhofe je Alexander spolumajiteľ a tak sa ich priateľstvo rozširuje až k láske. No túto lásku prekazí to, že Laura je dcéra Wernera, ktorý je otcom Alexandra. A tak sa Alexander zaľúbi do Kathariny, ktorá oslepne, no Alexander ju musí ľúbiť, lebo keď sa spolu zoberú, spoja sa dva obrovské hotely a to Furstenhof a hotel Kathariny. No Alexander ju prestáva ľúbiť a čoraz viac sa mu páči Laura, hoci je to jeho sestra. No po čase vyjde najavo, že Alexander je syn Charlotty - ženy Wernera a Alfonsa – recepčného. A tak sa Alexander rozíde s Katharinou, hoci začne vidieť a ožení sa s Laurou a spolu odchádzajú do Bruselu.
2. séria – Robert Saalfeld a Miriam Saalfeldová rod. von Heidenbergová, diely 314 – 520.
Miriam prichádza do Fustenfofu ako ochrnutá na vozíčku s mamou Barbarou von Heidenbergovou, ktorá ukradne Charlotte muža Wernera, ktorý sa do nej tiež zaľúbi a preto Charlotta postupne odchádza do Afriky. Zatiaľ sa Miriam zaľúbi do Róberta a ten tiež do nej, no Miriam chce chodiť a s tým jej pomáha Félix, ktorému bude navždy vďačná a kvôli tomu, ale aj kvôli Róbertovej výbušnej povahe a žiarlivosti sa s Róbertom rozíde a zasnúbi sa s Félixom. Róbertov život sa rozkladá na trosky a je z toho stále sklamaný a často aj opitý. Raz sa Róbert naštve a pobije sa s Félixom, ktorý mu vrazí do nosa a Róbert stráca čuch. Keďže Miriam vyrába voňavky, bude Róbertovi pomáhať získať čuch. No po čase Félix začne hrať hazardné hry a prehrá Miriam miliónový majetok a tá sa s ním rozíde. Hoci má Róbert výbušnú povahu znova sa dá s Miriam dokopy, no to im chce prekaziť Barbara, ale nepodarí sa jej to. Barbara nakoniec umiera po skoku zo skaly a všetko sa dobre skončí a Miriam s Róbertom sa zoberú a odchádzajú do Paríža, kde si otvorili reštauráciu.
3. séria – Gregor Bergmeister a Samia Bergmeister rod. Obote, diely 521 – 703.
Samia prichádza do Furstenhofu za Charlotou, ktorú zachránila po páde lietadla. Tu sa chce schovať pred jej otcom, ktorý ju chce vydať za škaredého chlapa. Vo Furstenhofe sa zoznamuje s mnohými ľuďmi - Gregorom, Simonom ale aj so zlou Barbarou, ktorej sa po páde nič nestalo. Barbara sa vyhráža Samii políciou, pretože ich neznáša a Samia sa musí stať Gruberovou, aby ju nevyhnali z Nemecka odvtedy je Johan a sestra Charlotty Elisabeth jej náhradnými rodičmi. Samia sa zamiluje do Gregora, no keď príde Samiin otec všetko sa zmení. Samiinho otca nakoniec zabije Marqvartová a obvinenie padne na Gregora. A tak sa zasnúbi so Simonom. V tomto období prichádza do hotela Emma Stroblová, ktorá žiada o miesto chyžnej a tu sa stretne s Felixom. Keďže zostane Gregor sám, dá sa dokopy s Janou Schnaidarovou s ktorou bude čakať dieťa, no ona oň príde. Po čase Samia zistí, že jej srdce patrí Gregorovi a Gregor, že jeho srdce patrí Samii. Za Dr. Bergmeistera sa vydá na lodi aj keď bude Felix s obrúčkami meškať. Na tejto svadbe sa Emma bližšie spozná s jej vyvoleným Felixom. Samia a Gregor odídu do Afriky, kde otvárajú nemocnicu.
4. séria – Felix Saalfeld a Emma Saalfeldová rod. Strobl, diely 704 – 914.
Po svadbe Samie a Gregora prichádza do Furstenhofu aj Emmina sestra, ktorá chytí kyticu pred Emmou. Emma jej ukáže do ktorého sa zamilovala a od vtedy sa do neho zaľúbi aj Rosalie. Keď ju Felix zbadá tiež sa do nej zaľúbi a Emma už ďalej nemôže. Po čase chce Rosalie odísť, aby Emme nezlomila srdce, no Felix nechce aby odišla a opýta sa Emmi či by Rosalie nemohla zostať. Tá povie, že áno a tak Rosalie preberá Emme Felixa. A tak sa dáva Emma dokopy s Benom. Prichádza Benova matka Barbara, ktorá akoby vstala z mŕtvych a myslí si, že je Silvi Vilanderová no po čase získava pamäť. Neskôr unáša Emmu a Felixa do elektrárne. No potom sa vyslobodia a Barbaru zatkne polícia. Felix zistí, že miluje Emmu a chce sa s Rosalie kvôli drancovaniu rozísť, no tá ho oklame, že je s ním tehotná. Potom Felix zistí, že to je klamstvo a vezme si Emmu, s ktorou sa vezme a odídu do Kanady.
5. séria – Lukas Zastrow a Sandra Zastrow rod. Ostermeyer, diely 915 – 1 117.
Do dediny, kde je Furstenhof prichádza Sandra Ostermeyerová s mamou. Prichádza sem do nemocnice na operáciu srdca, no nemôže nájsť darcu, ale nakoniec nájde Aniku Brucknerovú, ktorá zomrela a jej brat dovolil, aby dali Sandre jej srdce. Lukas sa bude najprv hnevať, lebo Anika bola kedysi jeho priateľka, ale nakoniec sa do Sandry zaľúbi a Sandra zistí, že je dcéra Wernera Saalfelda, no to sa nebude páčiť Lukasovej mame Cousime, ktorú naschvál zamenili za Charlottu Saalfeld a Cousima dostáva pár percent hotela a nenávidí Saalfeldovcov hlavne jej otca, ktorý ju zamenil. Sandra si bude myslieť, že ju Lukas podvádza s Rosalie a nakoniec sa Lukas aj zaľúbi do Rosalie a vezme si ju za ženu. No päť dní po sobáši chce Sandru a s Rosalie sa chce rozviesť, ale Rosalie odchádza do Nisu, kde chce začať nový život, ale to jej prekazí Cosima, ktorá ju bude chcieť zadusiť s plynom z auta. Obvinenie padne na Lukasa, no neskôr to odvolajú a budú naďalej pátrať...
6. séria – Róbert Saalfeld a Eva Krendlinger, diely 1 118 – ....
Miriam zomrela pri pôrode Valentíny (dcéra Miriam a Roberta). Robert si najme Evu, aby mu robila opatrovateľku. Potom Barbara upraví jednu fotku a vyzerá to tak, že Miriam Roberta podviedla a tak Robert a muž na fotke robia testy otcovstva, ale Barbara ich zmanipuluje, pretože toho muža si najala, aby získala do opateri Valentínu (pre peniaze). Potom získa Valentínu najatý muž a Eva príde o prácu. Miesto opatrovateľky získa Lena, ktorá tajne chodí za Robertom, aby videl Valentínu. Neskôr Valentínu zasa získa Robert, ktorý zamestná Evu a zaľúbia sa. Lenže prichádza Markus. Markus je Evina dávna láska, ktorá mala byť mŕtva.

</doc>
<doc id="335743" url="https://sk.wikipedia.org/wiki?curid=335743" title="Rallye">
Rallye



</doc>
<doc id="335747" url="https://sk.wikipedia.org/wiki?curid=335747" title="Kresťanskosociálna únia v Bavorsku">
Kresťanskosociálna únia v Bavorsku

Kresťanskosociálna únia v Bavorsku (), skratka CSU je kresťanskodemokratická a konzervatívna politická strana v Nemecku pôsobiaca výhradne v spolkovom štáte Bavorsko. Od svojho vzniku v roku 1945 je stabilne parlamentnou stranou a jej podpora sa pohybuje medzi 6 – 10 %. 
Súčasným predsedom strany je Markus Söder, ministerský prezident spolkového štátu Bavorsko. Medzi najznámejšie osobnosti z histórie strany patria Franz Josef Strauß či Edmund Stoiber, obaja neúspešní kandidáti Únie na kancelára a predsedovia strany.
Sesterskou stranou a hlavným partnerom CSU je Kresťanskodemokratická únia Nemecka, s ktorou tvorí koalíciu od roku 1949. V súčasnosti sa v Spolkovom sneme nachádza v opozícii. 
Dejiny.
Strana Kresťanskosociálna únia Bavorska bola založená v roku 1945 a jej zakladateľom a najvýznamnejším politikom bol Franz Josef Strauß. Nadvädzuje na tradície Bavorskej ľudovej strany z obdobia Weimarskej republiky.
Po celú dobu svojej existencie strana dominuje bavorskej krajinskej politickej scéne s veľkou prevahou nad svojim najvážnejším konkurentom, ktorým je SPD. Od roku 1962 vládne v Bavorsku nepretržite, niekedy dokonca s absolútnou väčšinou kresiel v parlamente. V niekoľkých voľbách podiel hlasov pre CSU presiahol 60 %, vo voľbách v roku 2003 dokonca dosiahla dvojtretinovú väčšinu mandátov, čo nedosiahla žiadna iná strana v žiadnej spolkovej krajine.
Stranu vedie v súčasnej dobe Markus Söder, ktorý nahradil Horsta Seehofer. Seehofer nahradil Erwina Hubera, ktorý bol do kresla predsedu zvolený v auguste roku 2007, ale rezignoval po historicky najhoršom výsledku v krajinských voľbách na jeseň 2008. Edmund Stoiber predsedal strane v rokoch 1999-2007 a v roku 2002 neúspešne kandidoval na post nemeckého spolkového kancelára. Chýbalo mu 6 000 hlasov, a dnes (2014) je čestným predsedom Kresťanskosociálnej únie Bavorska.

</doc>
<doc id="335749" url="https://sk.wikipedia.org/wiki?curid=335749" title="Pinkpop Festival">
Pinkpop Festival

Pinkpop Festival je každoročný festival rockovej hudby konajúci sa v obci Landgraaf v Holandsku. Okrem festivalu v Ruisrock a Glastonbury je jedným z najstarších open-air festivalov na svete. Koná sa každoročne cez víkend počas sviatku Turíce. V roku 1970 sa prvýkrát konal v Geleen (teraz Sittard-Geleen).
V súčasnosti trvá festival tri dni, od piatku do nedele. Na festival každoročne príde okolo 60 000 ľudí.
Pinkpop Festival 2008.
Festival v roku 2008 sa konal v dňoch 30. mája - 1. júna:
Epica, Metallica, Madness, Foo Fighters, Rage Against The Machine, Pearl Jam, Counting Crows, Queens of the Stone Age, Kaiser Chiefs, Editors, The Verve, Incubus, Flogging Molly, Alter Bridge, Porcupine Tree, Bad Religion, Serj Tankian, The Hives, Cavalera Conspiracy, Groove Armada, Justice, Roisin Murphy, Moke, Racoon, SAT2D, KT Tunstall, Patrick Watson, Gavin DeGraw, Fiction Plane, Kate Nash, The Wombats, Novastar, Pete Murray, Saybia, Animal Alpha, Jonathan Davis, Eagles Of Death Metal, Air Traffic a Blood Red Shoes. 

</doc>
<doc id="335759" url="https://sk.wikipedia.org/wiki?curid=335759" title="HK IUVENTA Michalovce">
HK IUVENTA Michalovce



</doc>
<doc id="335760" url="https://sk.wikipedia.org/wiki?curid=335760" title="Sergej Bobrovský">
Sergej Bobrovský



</doc>
<doc id="335761" url="https://sk.wikipedia.org/wiki?curid=335761" title="Kostol Panny Márie Snežnej (Praha)">
Kostol Panny Márie Snežnej (Praha)

Kostol Panny Márie Snežnej je kostol na Jungmannovom námestí v Novom Meste pražskom fakticky v tesnom susedstve Václavského námestia. Založil ho cisár Karolom IV. Z monumentálneho projektu bolo postavené len presbytérium a ambit.
Dejiny.
Chrám Panny Márie Snežnej založil v roku 1347 cisár Karol IV. (podľa dobových zápisov bol založený 3. septembra 1347, teda jeden deň po korunovácii Karola IV.) ako budúci korunovačný chrám a kláštorná svätyňa karmelitánov.
Z pôvodného projektu, ktorý bol zamýšľaný ako 100 metrov dlhá stavba a výška lode mala dosahovať 40 metrov, bolo dokončené len presbytérium (vysvätené v roku 1379) a kláštor, teda len zlomok plánovanej stavby chrámu, ktorý mal zatieniť aj svätovítsku katedrálu.
Stavba veže a lode bola začatá začiatkom 15. storočia, ale prerušili ju husitské vojny. V tej dobe tu pôsobil husitský kazateľ Jan Želivský. Počas husitských vojen bol objekt poničený (okrem iného aj zostrelený zvon z veže) a ďalej pustol a chátral. Časom sa zrútila gotická klenba kostola.
Po roku 1606 sa nedokončený a spustnutý komplex dočkal opráv od svojich nových majiteľov – bosých františkánov. Zrútená gotická klenba bola nahradená renesančnou konštrukciou (sieťová renesančná klenba s maľbami hviezdnej oblohy, Panny Márie, Najsvätejšej Trojice a svätých) a bola vybudovaná vstupná prístavba s kruchtou. Presbytérium pôvodne zamýšľanej stavby dnes slúži ako kostol. So svojou výškou 31,5 metrov je jednou z najvyšších cirkevných stavieb v Prahe. Kláštor bol obnovený v barokovom duchu a zvyšky gotického muriva postranných lodí zostali zachované v barokových kaplnkách zasvätených Panne Márii a Jánovi Nepomuckému.
V interiéri kostola sa nachádza jedna z najmohutnejších oltárnych architektúr v Prahe (výška 29 metrov): ranobarokový stĺpový oltár s monumentálnym sedemmetrovým krížom a sochami svätého Jána a Panny Márie na vrchole. Vybudovaný bol v rokoch 1649 – 1651 neznámym autorom.
Na ľavom bočnom oltári sa nachádza barokový obraz Václava Vavřince Reinera: „Zvestovanie Panny Márie“. Na hlavnom oltári sa nachádza obraz pripomínajúci legendu o vzniku nezvyčajného prívlastku Panny Márie: „snežná“.
Nad renesančným vstupným portálom sa nachádza mozaikový obraz Panny Márie Snežnej od Viktora Foerstera (1900) a vyššie, v západnom priečelí nad vstupnou prístavbou, je rozetové okno. Štýlové obdobie založenia chrámu pripomína gotická krstiteľnica.

</doc>
<doc id="335762" url="https://sk.wikipedia.org/wiki?curid=335762" title="Kostol Panny Márie Víťaznej (Praha)">
Kostol Panny Márie Víťaznej (Praha)

Kostol Panny Márie Víťaznej na Malej Strane sa nachádza v Karmelitskej ulici. Je známy najmä tým, že je v ňom uložená soška Pražského Jezuliatka, vďaka čomu je kostol často nazývaný "U Pražského Jezuliatka".
Dejiny.
Na mieste dnešného kostola stál v 17. storočí luteránsky kostol Najsvätejšej Trojice. V rámci rekatolizácie Prahy však bolo rozhodnuté o vybudovaní nového kostola. Pôvodný chrám bol skonfiškovaný, získal ho rád bosých karmelitánov, ktorý ho úplne prestaval a zasvätil Panne Márii Víťaznej, pretože podľa ich názoru pomohla katolíckej strane zvíťaziť v bitke na Bielej hore. Dodnes je tu kópia zázračného mariánskeho obrazu, ktorý mal víťazstvo zaistiť.
V rámci prestavby celého chrámu bola zmenená orientácia chrámovej lode na západ, v roku 1644 bolo dostavané priečelie.
Okrem sošky Jezuliatka sú tu uložené i iné vzácne predmety, okrem iných aj kópia sošky Panny Márie z brazílskeho pútnického mesta Aparecida.
Okolie.
Vedľa kostola je kláštor bosých karmelitánov, za ním je bývalá pustovňa z roku 1659, dnes slúžiaca ako byt kostolníka. Pod kostolom je krypta, v ktorej sú uložené truhly mumifikovaných rehoľníkov a priaznivcov chrámu. Ku kláštoru patrila i priľahlá Seminárska záhrada.

</doc>
<doc id="335763" url="https://sk.wikipedia.org/wiki?curid=335763" title="Július Bencúr">
Július Bencúr

Július Bencúr de Jeszenova (; * 28. január 1844, Níreďháza - † 16. júl 1920, Doľany, dnes súčasť Sečian) bol uhorský maliar a pedagóg, ktorého rod pochádzal z Jasenovej. 
Životopis.
Jeho otec bol Viliam Bencúr de Jeszenova (1811-1873), matka Paulína Laszgallnerová (1815-1885). Ako dvojročný sa s rodičmi presťahoval do Košíc, kde získal aj základy maliarstva v kresliarskej škole bratov Františka a Vojtecha Klimkovičovcov. 
Od roku 1861 študoval na Mníchovskejakadémi pod vedením Anschütza a Johanna Georga Hiltenspergera. Od roku 1865 do roku 1869 študoval u Carla Theodora von Pilotyho, ktorému pomáhal aj s freskami v Maximilianeu a na radnici v Mníchove. Ilustroval tiež knihy nemeckého spisovateľa Friedricha Schillera. Bavorský kráľ Ľudovít II. si ho vybral pre namaľovanie rokokových motívov. Neskôr mu bolo ponúknutých mnoho medzinárodných učiteľských miest, vrátane Prahy a Weimaru, no on prijal miesto na svojej alma mater v Mníchove, kde pôsobil v rokoch 1876 - 1883. Jedným z jeho najvýznamnejších žiakov bol americký maliar Adolfo Müller-Ury. V roku 1883 sa stal riaditeľom novozaloženej majstrovskej umeleckej školy v Budapešti.
Bol obľúbený u maďarskej vyššej vrstvy, maľoval početné portréty kráľov a šľachticov, i mnohé mytologické výjavy. Počas svojho života získal viaceré ocenenia. V roku 1878 získal zlatú medailu na parížskej Svetovej výstave s obrazom "Pokrstenie Vajka" ("Vajk megkeresztelése"). Jeho autoportrét je v zbierkach galérie Uffizi vo Florencii. Je po ňom pomenovaná ulica v Košiciach (Bencúrova ulica) a Budapešti. Obec Doľany () pri meste Sečany (maď. Szécsény) bola na jeho počesť v roku 1927 premenovaná na Benczúrfalva, doslova Bencúrova ves. Od roku 1962 je súčasťou Sečian. 

</doc>
<doc id="335766" url="https://sk.wikipedia.org/wiki?curid=335766" title="European Hot 100 Singles">
European Hot 100 Singles

European Hot 100 Singles je týždenný rebríček publikovaný časopismi "Music&amp;Media" a "Billboard". Tento rebríček je zložený na základe predaja singlov v 15 európskych krajinách: Rakúsko, Belgicko (zvlášť pre Flámsko a Valónsko), Dánsko, Fínsko, Francúzsko, Nemecko, Maďarsko, Írsko, Taliansko, Holandsko, Nórsko, Španielsko, Švédsko, Švajčiarsko a Spojené kráľovstvo. European Hot 100 Singles je považovaný za jeden z najprestížnejších rebríčkov v Európe.
Podobným spôsobom a rovnakými časopismi je tvorený aj rebríček European Top 100 Albums.

</doc>
<doc id="335768" url="https://sk.wikipedia.org/wiki?curid=335768" title="Lyžiarsky vlek">
Lyžiarsky vlek

Lyžiarsky vlek je pevné dopravné zariadenie z kategórie zdvíhadiel, principiálne veľmi podobné sedačkovej lanovke. Je však primárne určený na vlečenie lyžiarov na lyžiach, snowboardistov alebo skibobistov po zasneženom povrchu. Väčšinou na lyžiarsky vlek naväzuje jedna alebo viac lyžiarskych zjazdoviek.
Typy lyžiarskych vlekov.
Kotvové a tanierové vleky majú obvykle záves tvorený teleskopickou tyčou.

</doc>
<doc id="335773" url="https://sk.wikipedia.org/wiki?curid=335773" title="Poetka">
Poetka



</doc>
<doc id="335781" url="https://sk.wikipedia.org/wiki?curid=335781" title="Hamm">
Hamm

Hamm () je vestfálske mesto bez okresu v nemeckej spolkovej krajine Severné Porýnie-Vestfálsko, na severozápade vládneho obvodu Arnsberg a na východnom okraji Porúria. Po viacerých územných reformách a presiahnutí počtu obyvateľov 100 000 získalo mesto Hamm v roku 1975 štatút veľkomesta. 

</doc>
<doc id="335783" url="https://sk.wikipedia.org/wiki?curid=335783" title="Ultratop 40 Singles">
Ultratop 40 Singles

Ultratop 40 Singles alebo Ultratop 40 je týždenný rebríček 40 najlepšie predávaných singlov vo Valónsku v Belgicku. Ekvivalentom je flámsky rebríček Ultratop 50. Rebríček je publikovaný v rozhlasovom programe Radio Contact, v sobotu od 12:00 do 14:00. K 10. výročiu vydania prvého rebríčka bol vydaný jubilejný album. V ňom bolo zakomponovaných 15282 singlov od 5882 umelcov dovtedy prezentovaných v rebríčku Ultratop 40.

</doc>
<doc id="335785" url="https://sk.wikipedia.org/wiki?curid=335785" title="Seven Card Stud">
Seven Card Stud

7 Card Stud Poker patrí medzi menej známe druhy pokru. Od známejšieho Texas Holdem sa líši hlavne tým, že hráči nemajú žiadne spoločné karty a všetky sú im rozdané osobitne. 7 Card Stud sa môže hrať vo verziách no limit, pot limit a fixed limit. Najčastejšie hraným variantom je fixed limit, teda s pevne stanovenou výškou stávok na jednotlivých streetoch.
Rozdávanie kariet.
Po dokončení stávkovania príde showdown – porovnanie kariet hráčov, ktorí sú ešte v hre, aby sa rozhodlo, kto má najsilnejšiu kombináciu 5 kariet a vyhráva pot.
Stávkovanie v 7 Card Stud Pokri.
Pred rozdaním prvých kariet zaplatí každý hráč ante (povinnú stávku) vo výške danej konkrétnym stolom.
Po rozdaní prvých 3 kariet hru začne hráč s najnižšou kartou, ktorú vidia všetci hráči. V prípade rovnosti najnižšej karty rozhodne farba od najnižšej po najvyššiu – kríž (clubs), kára (diamond), srdce (heart) a pika (spade) a musí staviť tzv. bring-in. Po stavení bring-in pokračuje hra v smere hodinových ručičiek.
Každý hráč musí buď dorovnať, zvýšiť alebo zahodiť karty. Checkovať sa na tomto streete nedá, pretože bring-in stávka je povinná a automaticky začne akciu.
4. street je mierne odlišný. Minimálna stávka je dvojnásobok bring-in a stávkovať začína hráč ukazujúci najsilnejšiu kombináciu (ako prvý teda staví hráč s najvyšším párom, ak nikto nemá pár, začne hráč s najvyššou kartou). Tento hráč môže checkovať, alebo staviť. Ak checkne, môžu checkovať aj ďalší hráči, až kým niekto nestaví. Po stávke už musia hráči len dorovnať, zvýšiť alebo zahodiť. Kolo pokračuje, až kým sú všetky stávky na stole dorovnané, alebo hráči zahodili karty.
Na 5. streete sa stávka oproti 4. streetu zdvojnásobí. Akciu začína hráč s najsilnejšou kombináciou na troch odhalených kartách a hra pokračuje v smere hodinových ručičiek. Po rozdaní tretej odhalenej karty už môže mať silnejšie karty iný hráč než v predošlom streete a tak môže v 7 card stud začať akciu na každom streete iný hráč.
Po 5. streete už stávky nenarastajú a na 6. streete a na riveri sa stávkuje rovnako ako na 5. streete.

</doc>
<doc id="335786" url="https://sk.wikipedia.org/wiki?curid=335786" title="Someday">
Someday

„Someday“ je prvý singel kanadskej rockovej skupiny Nickelback z ich štvrtého štúdiového albumu "The Long Road". Okrem Chada Kroegera sa na písaní textu podieľali aj gitarista Ryan Peake a basgitarista Mike Kroeger. Na B–strane singlu sa nachádza nová verzia piesne „Slow Motion“, nahraný počas nahrávania albumu "The Long Road".
Úspech.
Singel bol vydaný dňa 1. septembra 2003 v Nemecku a o päť dní mal premiéru v Spojených štátoch. 15. septembra bol vydaný vo Veľkej Británii. Singel dosiahol prvé miesta v kanadských hudobných rebríčkoch a udržal sa v nich tri týždne a zaujal taktiež #7 v amerických rebríčkoch. Tiež dosiahol #4 v Austrálii a #9 na Novom Zélande. Pieseň bola v roku 2004 nominovaná na cenu Grammy za najlepšiu rockovú pieseň a tiež na cenu Juno Award v kategórii Single of the Year. Singel tiež získal zlatú platňu udelenú asociáciou RIAA. „Someday“ je štvrtým singlom, ktorý dosiahol takýto stav. Najprv bol takto ocenený singel „How You Remind Me“ a neskôr „Figured You Out“ a „Photograph“.
Zoznam skladieb.
CD singel:
CD maxi singel:
CD maxi singel:
Zostava.
Nickelback
Štúdioví hudobníci
Produkcia 
Iní

</doc>
<doc id="335795" url="https://sk.wikipedia.org/wiki?curid=335795" title="Osasco">
Osasco

Osasco je mesto v štáte São Paulo v juhovýchodnej Brazílii. Mesto bolo založené v roku 1962 a v súčasnosti má približne 719 000 obyvateľov. Mesto založil taliansky prisťahovalec Antonio Agu a pomenoval ho podľa rovnomenného talianskeho mesta v regióne Piemont.
Osasco bolo priemyselné mesto, ale po industriálnej decentralizácii do ostatných regiónov, sa dnes sústreďuje na obchod a služby. Sídli tu banka Banco Bradesco, jedna zo štyroch najväčších bánk v krajine.

</doc>
<doc id="335804" url="https://sk.wikipedia.org/wiki?curid=335804" title="Slovinské Štajersko">
Slovinské Štajersko



</doc>
<doc id="335806" url="https://sk.wikipedia.org/wiki?curid=335806" title="TC">
TC

TC (tiež známy ako Tommy Boy) je anglický drum and bassový producent a bristolský DJ Tom Casswell.
Jeho debutový album "Evolution" bol vydaný v roku 2007 vydavateľstvom D-Style Recordings. TC tiež prezentoval poslednú edíciu "Watch The Ride", kompilačného CD vydávané niekoľkokrát počas roka. Jeho skladby „Deep“ (feat. MC Jakes) a „Jump“ boli pozitívne hodnotené. TC robí show v BBC Radio 1, kde je hosťom rozhlasového DJa Zane Lowa.

</doc>
<doc id="335811" url="https://sk.wikipedia.org/wiki?curid=335811" title="Šifón">
Šifón

Šifón (z ) je jemná, priesvitná a jednoducho tkaná látka.
Vlákna v oboch smeroch tkania sú jemne skrepované, čo robí tkaninu nerovnou a dodáva jej to trochu pružnosti. Šifón sa vyrába z bavlny, hodvábu alebo syntetických materiálov. Možno ho tiež farbiť najrôznejšími farebnými odtieňmi, ale ak obsahuje polyester, farbenie je obťažné. Šifón sa najviac používa na šitie spoločenských odevov a doplnkov.

</doc>
<doc id="335822" url="https://sk.wikipedia.org/wiki?curid=335822" title="Protognathosaurus">
Protognathosaurus

Protognathosaurus bol rod sauropóda, žijúceho v období strednej jury (asi pred 169 až 159 miliónmi rokov) na území dnešnej Číny (provincia S’-čchuan). Rod dnes zahŕňa jediný druh Protognathosaurus oxyodon.
Opísaný bol čínskym paleontológom Zhangom v roku 1988 podľa časti sánky, pôvodne nazvanej "Protognathus". Názov "Protognathus" však už vlastnil istý druh živočícha a preto ho George Olshevsky v roku 1991 premenoval na Protognathosaurus.

</doc>
<doc id="335825" url="https://sk.wikipedia.org/wiki?curid=335825" title="Hagen">
Hagen

Hagen je mesto bez okresu v nemeckej spolkovej krajine Severné Porýnie-Vestfálsko vo vládnom obvode Arnsberg, v juhovýchodnej časti Porúria. Hagen je sídlom jedinej štátnej diaľkovej univerzity. Sídlia tu obvodný, krajinský a pracovnoprávny súd, viaceré nadregionálne inštitúcie, úrady a administratívy. 

</doc>
<doc id="335828" url="https://sk.wikipedia.org/wiki?curid=335828" title="Yanking Out My Heart">
Yanking Out My Heart

„Yanking Out My Heart“ je skladba kanadskej rockovej skupiny Nickelback pochádzajúca z limitovanej edície albumu "The Long Road" vydanej vo Veľkej Británii. Autorom textu piesne je Chad Kroeger, hudbu zložila celá skupina. Pieseň bola nahraná počas nahrávania albumu "Silver Side Up" z roku 2001. Prvýkrát bola skladba vydaná 11. júna 2002 na kompilačnom albume "Three Sided Coin", ktorý bol vydaný v Japonsku. Skladba sa tiež objavila na B-strane singlov „How You Remind Me“ a „Too Bad“. Skladba je udržovaná v melodickom post-grunge. Na koncertoch bola skladba hraná len veľmi zriedkavo.
Skladba sa v roku 2002 dostala na soundtrack filmu "Kráľ Škorpión".

</doc>
<doc id="335830" url="https://sk.wikipedia.org/wiki?curid=335830" title="ARIA Charts">
ARIA Charts

ARIA Charts je hlavný hudobný rebríček najlepšie sa predávajúcej hudby v Austrálii. Každý týždeň je aktualizovaný asociáciou Australian Recording Industry Association. Rebríček zahŕňa najpredávanejšie albumy, single, hudobné DVD a digitálne nahrávky na území Austrálie od roku 1988. Na konci roka sa vyhlasuje najlepšia stovka.
Certifikácie.
Albumy a single dostávajú pri predaji viac ako 35 000 nosičov zlatú a pri 70 000 nosičov platinovú certifikáciu. Hudobné DVD pri predaných 7 500 resp. 15 000 kusov.

</doc>
<doc id="335831" url="https://sk.wikipedia.org/wiki?curid=335831" title="Jennifer Hudsonová">
Jennifer Hudsonová

Jennifer Hudsonová (* 12. september 1981, Chicago, Illinois, USA), rodným menom Jennifer Kate Hudsonová, je americká R&amp;B a soulová speváčka a herečka, ktorá sa do povedomia dostala prostredníctvom speváckej súťaže American Idol (2004), v ktorej obsadila 7. miesto. V r. 2006 debutovala vo filme muzikálom Dreamgirls, za ktorý si vyslúžila cenu Academy Awards ako „Najlepšia herečka vo vedľajšej role“. Za svoj herecký výkon si tiež vyslúžila ocenenia Zlatý glóbus, BAFTA Award, NAACP Image Award a nakoniec Screen Actors Guild Award.
Za svoj hudobný debut Jennifer Hudson (2008) získala ocenenie Grammy Awards a zlato z predaja 700 000 predaných nosičov v USA a milión kópií predaných nosičov vo svete.
Má za sebou vystúpenia na mnohých významných podujatiach, medzi inými Super Bowl XLIII, Grammy Awards, už ako hosť v American Idol či Show Oprah Winfrey.
Detstvo a mladosť.
Spevácke začiatky Jennifer Hudsonovej siahajú do obdobia siedmich rokov a viažu sa k baptistickému kostolu v Chicagu. 

</doc>
<doc id="335837" url="https://sk.wikipedia.org/wiki?curid=335837" title="CSU">
CSU



</doc>
<doc id="335838" url="https://sk.wikipedia.org/wiki?curid=335838" title="BWV 988">
BWV 988



</doc>
<doc id="335839" url="https://sk.wikipedia.org/wiki?curid=335839" title="Oplotenie">
Oplotenie

Oplotenie alebo plot je voľne stojaca stavba, ktorej úlohou je zabrániť alebo obmedziť pohybu cez nejakú hranicu, často slúži na ochranu nehnuteľností. Na rozdiel od steny má podstatne jednoduchšiu konštrukciu, nemusí však bezprostredne zabraňovať výhľadu.
Oplotenia sa vyrábajú z najrôznejších materiálov, ako je betón, drevo alebo plast. Konštrukcia je tvorená najmä pletivom alebo murivom. Sú to najčastejšie trvácne do exteriéru použiteľné materiály. Existujú aj dekoračné ploty vytvorené napríklad z okrasných krovín (prípadne popínavých rastlín ako brečtan) tzv. „živý plot“. Ich udržiavaním možno vypestovať prirodzenú bariéru. Dvere v oplotení sa v exteriéri označujú ako brána.

</doc>
<doc id="335841" url="https://sk.wikipedia.org/wiki?curid=335841" title="Atlantída (Hviezdna brána)">
Atlantída (Hviezdna brána)

Atlantída je fiktívne mesto postavené Antikmi. Vyskytuje sa v amerických seriáloch Stargate: Atlantis a v jednom dieli seriálu Stargate SG-1. Mesto bolo pôvodne postavené na Zemi a Antikovia s ním odleteli do galaxie Pegasus, aby utiekli pred „antickým morom“, zákernou chorobou, ktorá sa objavila na Zemi. 
Mesto je vybavené mestským štítom, strelami, množstvom laboratórií, zariadením na destiláciu vody, hangárom, hviezdnym pohonom, hyperpohonom, antickým experimentálnym pohonom na princípe červých dier, uzemňovacími stanicami, ošetrovňou, podvodným hangárom a antickou databázou. Pôvodne bolo mesto napájané tromi ZPM. Pri menšom počte ZPM sú niektoré funkcie mesta nedostupné kvôli ich vysokej energetickej spotrebe.

</doc>
<doc id="335842" url="https://sk.wikipedia.org/wiki?curid=335842" title="Plot">
Plot

Plot môže byť:

</doc>
<doc id="335844" url="https://sk.wikipedia.org/wiki?curid=335844" title="Ploty">
Ploty



</doc>
<doc id="335846" url="https://sk.wikipedia.org/wiki?curid=335846" title="Čistá inflácia (jadrová inflácia)">
Čistá inflácia (jadrová inflácia)

Čistá inflácia je pojem z oblasti merania inflácie používaný na Slovensku (od roku 2000), v Česku (od 1997?) a v Poľsku. Zahŕňa časť inflácie, pričom definície sa v jednotlivostiach rôznia. 
Slovensko.
Na Slovensku je definovaná ako príspevok sektora obchodovateľných tovarov bez potravín a sektora trhových služieb k celkovej miere inflácie. Teda: čistá inflácia = ceny (tzv.) ostatných obchodovateľných tovarov + ceny trhových služieb = celková inflácia - (ceny potravín + regulované ceny). 
Odlišuje sa (na Slovensku) od jadrovej inflácie, ktorá je na Slovensku definovaná takto: jadrová inflácia = celková inflácia - (regulované ceny + vplyvy zmien nepriamych daní a dotácií) 
Česko.
V Česku definícia čistej inflácie zodpovedá definícii jadrovej inflácii na Slovensku, čiže česká "čistá inflace" = slovenská "jadrová inflácia". Slovenskej čistej inflácii sa v Česku podobá "korigovaná inflace", čo je slovenská čistá inflácia mínus vplyvy zmien nepriamych daní a dotácií; takáto položka sa na Slovensku vykazuje ako "čistá inflácia (bez vplyvu zmien nepriamych daní)".

</doc>
<doc id="335851" url="https://sk.wikipedia.org/wiki?curid=335851" title="São Paulo (štát)">
São Paulo (štát)

São Paulo je najľudnatejší a ekonomicky najdôležitejší brazílsky spolkový štát. Jeho hlavné mesto sa tiež volá São Paulo. Spolkový štát São Paulo hraničí s brazílskymi spolkovými štátmi Matto Grosso do Sul, Minas Gerais, Rio de Janeiro a Paraná a leží na pobreží Atlantického oceánu. 
Rozloha spolkového štátu São Paulo je 248 808 km², čo predstavuje 3% rozlohy Brazílie. V roku 2007 mal štát São Paulo necelých 40 miliónov obyvateľov, čo predstavuje okolo 22% populácie Brazílie. Hustota zaľudnenia je 160,5 obyvateľov/km². 
Hlavné mesto štátu São Paulo má približne 10 miliónov obyvateľov. V metropolitnej oblasti mesta sú ďalšie mestá s viac než miliónom obyvateľov, ako napr Guarulhos, São Bernardo do Campo a Campinas a žije v nej 19 miliónov obyvateľov. 
35 až 40% priemyselnej produkcie Brazílie pochádza zo São Paula. Je tu automobilový priemysel, textilný priemysel, strojárstvo, chemický a potravinársky priemysel. Metropola štátu São Paulo je finančné a obchodné centrum Brazílie. Štát spotrebováva tretinu elektrickej energie vyrobenej v Brazílii. V spolkovom štáte São Paulo na pobreží Atlantického oceánu je najdôležitejšie brazílsky zámorský prístav Santos.

</doc>
<doc id="335852" url="https://sk.wikipedia.org/wiki?curid=335852" title="Kostol Všetkých svätých (Pražský hrad)">
Kostol Všetkých svätých (Pražský hrad)

Kostol Všetkých svätých je kostol na Pražskom hrade priliehajúci k východnej stene starého paláca a nadväzujúci na Vladislavskú sálu. Jeho gotické presbytérium je výraznou časťou hradnej panorámy.
Historie.
Kostol Všetkých svätých stojí na mieste staršej palácovej kaplnky z 12. storočia prestavanej v rokoch 1263 – 1264. V roku 1339 Karol IV. ešte ako moravský markgróf pri nej založil kolegiátnu kapitulu. Súčasný kostol bol postavený niekedy medzi rokmi 1356 až 1383 podľa plánov Petra Parlera, a to ako dvojposchodová jednoloďová gotická stavba podľa vzoru parížskej Sainte Chapelle. Podľa kronikára Václava Hájeka bola bohato sochársky vyzdobená, vo vnútri vyložená polodrahokamami a v oknách farebnými vitrážami. Kostol bol ťažko poškodený pri veľkom požiari hradu v roku 1541, kedy z neho zostali len obvodové múry. Zvyšky pôvodných okenných kružieb sa zachovali v podkroví kostola. Oprava, pri ktorej bola znížená klenba a pristavaná loď, takže sa stavba spojila s palácom, bola dokončená v roku 1580 na náklady Alžbety, dcéry cisára Maximiliána II., ktorá pravdepodobne venovala i oltárový obraz. V roku 1588 sem boli prenesené ostatky svätého Prokopa zo Sázavy a v roku 1598 vznikol prístup na kruchtu z Vladislavsej sály.
Opis.
Jednoloďový kostol sa skladá z gotického chóru a renesančnej lode s dvomi bočnými kaplnkami. Klenba je z roku 1580, náhrobok sv. Prokopa, pôvodne uprostred lode, bol presunutý k stene v roku 1768. Vnútorné zariadenie je barokové, z rokov 1732 a 1750, kruchta z roku 1732 je asi dielom K. I. Dienzenthofera. Barokový organ sem bol prenesený v roku 1969 z kostola v Skapcích.

</doc>
<doc id="335853" url="https://sk.wikipedia.org/wiki?curid=335853" title="Kostol svätého Egídia (Praha)">
Kostol svätého Egídia (Praha)

Kostol svätého Egídia () je gotický kostol románskeho pôvodu pri kláštore dominikánov v pražskom Starom Meste.
Dejiny.
Už pred rokom 1238 tu bola kapitula pri románskom kostolíku. Výstavbu súčasného kostola začal biskup Jan IV. z Dražíc, dokončil ju arcibiskup Arnošt z Pardubíc. Vysvätený bol 4. mája 1371. 
Významným miestnym kazateľom bol od roku 1364 Jan Milíč z Kroměříže. Členom kapituly bol pravdepodobne i sv. Ján Nepomucký, ktorý tu zrejme pôsobil v rokoch 1387 – 1388. V roku 1420 miestna kapitula zanikla, kostol sa stal farským kališníckym a spravoval ho Jana z Příbramě. V roku 1626 ho dostal darom rád dominikánov, ktorý pri kostole postavil rozsiahly štvorkrídlový kláštorný komplex a samotný gotický kostol výrazne barokizovali. Prestavba začala v roku 1731 pod vedením architekta Františka Maxmiliána Kaňku a staviteľa F. Špačeka.
Opis.
Pôvodne gotická sieňová dvojloď s rovnako vysokými loďami je barokovo zaklenutá českou klenbou na štvorici pilierov. Na výzdobe interiéru sa podieľali aj maliari Václav Vavřinec Reiner, Petr Molitor, Josef Hellich a rezbári Jan Antonín Quitainer, František Ignác Weiss (o. i. kazateľnica a pôvodný organ), Richard Prachner (predovšetkým 4 spovednice). Bohatá baroková štuková výzdoba je dielom B. Spinettiho, fresky na klenbe zase V. V. Reinera.
Honosný interiér kostola sa vyznačuje nezvyčajným množstvom kvalitných rezbárskych prác. Okrem štyroch spovedníc R. Prachnera si pozornosť zasluhuje aj organ od F. I. Weissa a drevené oltáre.
Hlavný oltár z rokov 1734 – 1738 je dielom rezbára Františka Weissa a jeho ústredným obrazom je Založenie dominikánskeho rádu z roku 1660 od A. Stevensa. Ďalej sú súčasťou interiéru oltáre Bolestnej Panny Márie (1750 – 51), sv. Kataríny Sienskej (okolo 1730), svätej Barbory (1734 – 36), svätého Jána Nepomuckého (1740), sv. Dominika (1735), oltár Panny Márie, kráľovnej posvätného ruženca, oltár sv. Václava, sv. Vicenta, sv. Kríža (1735), sv. Tomáša Akvinského (1734) a sv. Doroty. Pred oltárom svätého Vincenta je pochovaný maliar V. V. Reiner.
Vďaka nezvyčajnej farbe zvuku organu je kostol vyhľadávaným miestom organizovania rôznych koncertov vážnej a cirkevnej hudby.
Vo filme.
Na začiatku 80. rokov 20. storočia tu režisér Miloš Forman natočil niektoré scény svojho filmu Amadeus.

</doc>
<doc id="335854" url="https://sk.wikipedia.org/wiki?curid=335854" title="Poggio Imperiale">
Poggio Imperiale

Poggio Imperiale je obec v južnom Taliansku v provincii Foggia, v regióne Apúlia. V roku 2009 tu na území s rozlohou žilo 2 842 obyvateľov. 
Polohopis.
Poggio Imperiale leží 15 kilometrov severne od mesta San Severo a severozápadne od Foggie. Obec je napojená na diaľnicu A14 a je vstupnou bránou do severnej časti polostrova Gargano, ktorú obsluhuje štátna cesta 693 začínajúca práve pri Poggio Imperiale.

</doc>
<doc id="335857" url="https://sk.wikipedia.org/wiki?curid=335857" title="Vico del Gargano">
Vico del Gargano

Vico del Gargano je obec v južnom Taliansku v provincii Foggia, v regióne Apúlia. V roku 2009 tu na území s rozlohou žilo 7 988 obyvateľov. 
Polohopis.
Vico del Gargano leží v západnej časti polostrova Gargano vzdialená asi 5 kilometrov od pobrežia. Neďaleko obce sa nachádza štátna cesta 693, ktorá plní funkciu hlavnej prístupovej cesty k prímorským letoviskám na polostrove. Najbližšími obcami sú 7 km vzdialené Peschici a obec Ischitella vzdialená asi 5 km.

</doc>
<doc id="335868" url="https://sk.wikipedia.org/wiki?curid=335868" title="Reggio Emilia">
Reggio Emilia

Reggio Emilia je mesto na severe Talianska v regióne Emilia-Romagna. Má približne 170 000 obyvateľov a je administratívnym centrom provincie Reggio Emilia. Leží na južnom okraji Pádskej nížiny a je moderným priemyselným mestom s historickým centrom (Centro Storico).
Dejiny.
Mesto vzniklo v roku 183 pred Kr. na trase rímskej cesty Via Aemilia počas jej výstavby. 

</doc>
<doc id="335870" url="https://sk.wikipedia.org/wiki?curid=335870" title="This Afternoon">
This Afternoon

„This Afternoon“ je ôsmy singel kanadskej rockovej skupiny Nickelback z ich šiesteho štúdiového albumu "Dark Horse", vydaného v roku 2008. Singel bol vydaný len v Spojených štátoch vo forme rádiového singlu a digital download. Bol vydaný dňa 23. marca 2010 a je posledným singlom z albumu. Autorom textu piesne je Chad Kroeger. Hudbu zložila celá skupina spoločne s producentom Robertom Langom.

</doc>
<doc id="335906" url="https://sk.wikipedia.org/wiki?curid=335906" title="Hesher">
Hesher

Hesher je debutové EP kanadskej rockovej skupiny Nickelback. Bolo vydané v propagačnej forme vo februári roku 1996. Bolo nahrané v januári 1996 v štúdiu Crostown Studios vo Vancouveri spoločne s producentom Jeffom Boydom. Dnes je toto EP považované za vzácny exemplár. Väčšinou ho možno zakúpiť v on-line aukciách typu eBay, kde má vysokú cenu.
Všetky piesne boli napísané Chadom Kroegerom. Hovorí sa, že názov EP vznikol z často hovoreného spojenia medzi členmi skupiny „Hey sure“. EP sa predalo celosvetovo cez 10,000 kópií. Štyri piesne z EP boli znovu nahrané na ich ďalší album "Curb".
Zostava.
Nickelback
Produkcia

</doc>
<doc id="335910" url="https://sk.wikipedia.org/wiki?curid=335910" title="Grevena">
Grevena

Grevena (, ) je mesto v gréckej Macedónii. Žije tu približne 15 500 obyvateľov. Je to hlavné mesto rovnomenného okresu.
Dejiny.
Mesto Grevena bolo založené počas byzantského obdobia v 11. storočí. Osídlenie tu však existovalo už v skoršom období, v staroveku tu žili starovekí Macedónci. V 15. storočí mesto ovládli Turci. V tureckej dobe bolo mesto sídlom biskupa a dôležité stredisko gréckeho obchodu. Mesto sa rozšírilo a usadilo sa tu obyvateľstvo z okolitých oblastí. Časť gréckeho obyvateľstva prestúpila na islam, uchovali si však grécky jazyk.
V roku 1900 bulharský etnograf Vasil Kinčov uviedol, že mesto Grevena má 1 550 obyvateľov, z toho 700 Turkov (hlavne grécko hovoriacich), 600 Grékov, 150 Arumunov a 100 Cigánov. V roku 1923, už ako súčasť Grécka, sa aj tu odohrala grécko-turecká výmena obyvateľov a všetci moslimovia, vrátane grécko hovoriacich, boli presídlení do Turecka. Z Turecka sa tu usadili hlavne Pontskí Gréci. Neskôr sa v meste usadzovalo obyvateľstvo okolitých území.

</doc>
<doc id="335911" url="https://sk.wikipedia.org/wiki?curid=335911" title="Šimon Abeles">
Šimon Abeles

Šimon Abeles (* 1681 - † 1693) bol kresťanský konvertita, zavraždený otcom Lazarom Abelesom a jeho priateľom Loeblom Kurzhandlom. Dôvodom bolo chlapcovo zanechanie židovskej viery a konvertovanie na katolícku vieru.
Tajne navštevoval jezuitov na pražskom Klementíne, čím ich presvedčil o svojej viere a našli mu azyl u konvertovaného Žida Franza Kafku.
Zhrozený otec syna našiel a vylákal ho späť domov. V domácom väzení stále odmietal otcovskú autoritu, a tak si ju otec chcel vydobyť násilím za pomoci priateľa Kurzhandla. Chlapca surovo tĺkli päsťami, škrtili a nakoniec mu zlomili väz. Telo v tajnosti preniesli na cintorín a zakopali. V pražskom gete sa veľmi rýchlo začali šíriť reči o záhadnej smrti a to donútilo otca ujsť aj s rodinou do Poľska. Pravdepodobne na sťažnosť jezuitov pražské miestodržiteľstvo zadržalo Lazara Abelesa a obvinilo ho z vraždy Šimona. Za prítomnosti pražských radných bolo telo exhumované a prítomný lekár potvrdil násilnú smrť. Lazar Abeles v cele spáchal samovraždu, obesil sa na modlitebných ramienkoch, čo sudcovia brali ako priznanie a nakázali katovi, aby vytrhol srdce, telo rozštvrtil a spálil. Spolupáchateľa Kurzhandla zatkli v Manětíne a taktiež odsúdili na trest smrti lámaním v kolese. Počas mučenia sa k činu priznal, oľutoval ho a konvertoval na katolícku vieru, čím si vyslúžil miesto na cintoríne.
Šimonovo telo bolo za prítomnosti tisícov Pražanov pochované v Týnskom chráme, blízko Tycha de Brahe či Jana Rokycany. Ozdobený zlatými a striebornými kvetmi bol asi prvým nepokrsteným Židom pochovaným v kresťanskom kostole.

</doc>
<doc id="335918" url="https://sk.wikipedia.org/wiki?curid=335918" title="Mark Elliot Zuckerberg">
Mark Elliot Zuckerberg



</doc>
<doc id="335925" url="https://sk.wikipedia.org/wiki?curid=335925" title="Revolver">
Revolver

Revolver je krátka ručná strelná palná zbraň s krátkou hlavňou, kde funkciu záveru, nábojovej komory a zásobníka plní bubienok. Bubnový zásobník má komory na 5 až 10 nábojov. Avšak obvykle majú revolvery kapacitu 6 nábojov.
Bubienkový zásobník nepoužívajú iba krátke zbrane, bol implementovaný aj do iných zbraní, napr. niektorých pušiek, granátometov a brokovníc. Vynálezcom prvého slávneho revolveru bol v roku 1836 Samuel Colt.

</doc>
<doc id="335926" url="https://sk.wikipedia.org/wiki?curid=335926" title="Maratón (mesto)">
Maratón (mesto)

Maratón alebo Marathón (, ) je mesto v Grécku, v kraji Atika, asi 40 km od Atén. Žije tu okolo 9 000 obyvateľov.
História.
Mesto bolo v staroveku osídlené gréckym kmeňom Iónov a patrilo medzi významné grécke mestá. Meno dostalo podľa miestneho hrdinu Marathosa. Bolo však založené mýtickým atickým hrdinom Xuthosom.
Maratón je známy Bitkou pri Maratóne (490 pred Kr.), kde Aténčania spoločne s obyvateľmi mesta Plataje pod velením Miltiada porazili perzskú armádu na čele s kráľom Dareiom I. Víťazstvo potom podľa poveste Aténčanom zvestoval Feidippides, ktorý utekal do Atén a potom do Sparty. Na počesť tohto činu je pomenovaný maratónsky beh.
V rímskom a byzantskom období nebol Maratón dôležité mesto a po barbarských vpádoch z neho ostala malá dedina. V 15. stor. Atiku ovládli Turci. Ešte predtým sa v Atike – aj v Maratóne – usadili Arvaniti, kresťanskí Albánci. V 18. storočí sa v Maratóne usadili grécki pastieri Sarakacani z kraja Eurytania.
V 19. storočí po oslobodení Grécka spod tureckej nadvlády žilo v Maratóne iba okolo 500 obyvateľov. Boli to grécki Sarakacani a albanofónni Arvaniti, ktorí sa však považovali za Grékov.
Začiatkom 20. storočia Maratón osídlili Gréci z Tesálie, po Grécko-tureckej výmene obyvateľov v roku 1923 sa tu usadilo aj niekoľko Maloázijských Grékov. Okolité dediny (okrem Nea Makri) sú osídlené hlavne Arvanitmi.

</doc>
<doc id="335928" url="https://sk.wikipedia.org/wiki?curid=335928" title="Anton Markoš">
Anton Markoš

Doc. RNDr. Anton Markoš, CSc. (* 20. marec 1949, Kremnica) je český teoretický biológ. Jeho manželkou je biologička Fatima Cvrčková.

</doc>
<doc id="335930" url="https://sk.wikipedia.org/wiki?curid=335930" title="Nemegtosaurus">
Nemegtosaurus

Nemegtosaurus („jašter z (údolia) Nemegtu“) bol rod sauropóda zo skupiny Titanosauria, objaveného poľskými paleontológmi v mongolskej púšti Gobi. Rodové meno je odvodené od údolia Nemegt, kde bol vo vrchnokriedových vrstvách objavený. Je možné, že jeho lebka bola dlhá a štíhla; tvar zubov najskôr zodpovedal kolíkom, podobne ako u väčšine sauropódov. Príbuzným rodom bol zrejme Quaesitosaurus. Jediný druh je Nemegtosaurus mongoliensis.
V roku 1977 bol čínskym paleontológom Dongom Zhimingom opísaný ďalší druh "N. pachi", ten je však v súčasnej dobe klasifikovaný ako "nomen dubium".

</doc>
<doc id="335934" url="https://sk.wikipedia.org/wiki?curid=335934" title="Neuquensaurus">
Neuquensaurus

Neuquensaurus bol rod sauropóda, žijúceho v období vrchnej kriedy (asi pred 71 miliónmi rokov) na území dnešnej Argentíny a Uruguaja. Niektorí paleontológovia ho stotožňujú s rodom Saltasaurus. Opísaný je podľa chvostových stavcov a kostí končatín. Typový a jediný druh Neuquensaurus australis.

</doc>
<doc id="335940" url="https://sk.wikipedia.org/wiki?curid=335940" title="Where?">
Where?

„Where?“ je skladba kanadskej rockovej skupiny Nickelback pochádzajúca z ich debutového EP "Hesher" vydaného nezávisle vo februári 1996. Skladba bola použitá aj v ich ďalšom albume "Curb", ktorý bol vydaný 3. marca 1996 v Kanade. V ňom bol umiestnený na piatom mieste.

</doc>
<doc id="335941" url="https://sk.wikipedia.org/wiki?curid=335941" title="Fraňo Turzo">
Fraňo Turzo



</doc>
<doc id="335943" url="https://sk.wikipedia.org/wiki?curid=335943" title="Sfumato">
Sfumato

Sfumato je maliarska technika Leonarda da Vinci (obdobie renesancie). Ide o prekrývanie prechodov medzi svetlom a tieňom takzvanou "šerosvitou" maľbou. Najvýraznejšie je túto techniku vidieť na dielach Madona v skalách, Mona Lisa a Dáma s hranostajom.

</doc>
<doc id="335949" url="https://sk.wikipedia.org/wiki?curid=335949" title="Throw Yourself Away">
Throw Yourself Away

„Throw Yourself Away“ je skladba kanadskej rockovej skupiny Nickelback z ich štvrtého štúdiového albumu "The Long Road" vydaného v septembri 2003. Autorom textu piesne je spevák skupiny Chad Kroeger a hudbu zložila celá skupina. Skladba je založená na pomalom, ťažkom metalovom riffe, a obsahuje krátke gitarové sólo. Skladba „Throw Yourself Away“ je jednou z najtvrdších piesní albumu. V roku 2004 bola skladba použitá v tribute albume "" venovanému skupine Nickelback. Skladba bola zahraná v klasickej forme s použitím nástrojov ako husle alebo kontrabas. Skladba nebola nikdy zahraná na koncerte.
Zostava.
Nickelback
Produkcia 
Iní

</doc>
<doc id="335950" url="https://sk.wikipedia.org/wiki?curid=335950" title="Dopyt (query)">
Dopyt (query)

Dopyt (nespisovne "dotaz"; angl. "query") je presná žiadosť vyhľadania informácií z databáz a informačných systémov. Klient databázového servera (program alebo osoba) posiela na server dopyt, na ktorý server odpovedá a posiela požadované dáta (výsledok dopytu). Dopyt môže slúžiť na výber, mazanie, pridávanie alebo zmenu dát.
Príklad jazyka, ktorý je založený na dopytoch, je SQL. Menej známe sú QBE alebo XQuery.
Príklad dopytu v jazyku SQL:

</doc>
<doc id="335958" url="https://sk.wikipedia.org/wiki?curid=335958" title="Akcia Bernhard">
Akcia Bernhard

Akcia Bernhard (nazývaná aj Operácia Bernhard) je v dejinách doteraz najväčšia známa falšovateľská akcia bankoviek a dokumentov. Akcia bola zorganizovaná počas II. svetovej vojny nemeckou fašistickou spravodajskou službou SS "Sicherheitsdienst (SD)" a hlavným říšskym bezpečnostným úradom "Reichssicherheitshauptamt (RSHA)".
Priebeh akcie.
Šéf spravodajskej služby "Sicherheitsdienst (SD)" Walter Schellenberg pomenoval túto akciu podľa veliteľa akcie, sturmbannführera Bernharda Krügera. Pôvodne bola táto akcia pomenovaná podľa kríža na anglickej vlajke - "Andreas". Špeciálny papier pre falšovateľskú akciu pochádzal z fabriky na papier v obci Spechthausen v krajinskom okrese Oberbarnim v Provincii Brandenburg. Táto fabrika vyrábala od roku 1874 do roku 1945 papier pre ríšske pokladničné poukážky, papier takmer pre všetky ríšske bankovky, cenné listy, akreditívy, akcie, šeky a iné ceniny pre Nemeckú ríšu. Z tlačovo-technickej stránky sa táto štátna objednávka realizovala severne od Berlína v koncentačnom tábore Sachsenhausen, v barakoch číslo 18 a 19. S cieľom destabilizovať národné hospodárstva spojeneckých krajín, tu 144 židovských väzňov rôznych národností falšovalo predovšetkým v miliardovej nominálnej hodnote anglické librové bankovky. Vrchol produkcie bol dosiahnutý v roku 1943 s mesačným počtom približne 650 000 bankoviek.
Vyrábali sa bankovky £ 5, £ 10, £ 20 a £ 50, ďalej od roku 1944 juhoslovanská mena a 50 a 100 dolárové bankovky. Medzi rokom 1942 a 1945 bolo vyrobených a do obehu uvedených odhadom 100 miliónov falošných librových bankoviek. Neskôr sa od plánu uvádzať falošné librové bankovky do obehu upustilo. Namiesto toho sa týmito bankovkami realizoval nákup devíz a finančne sa podporovali rôzne akcie SS. Napríklad špión Cicero (Elyesa Bazna) bol platený práve týmito bankovkami. Falzifikáty boli také dokonalé, že sa priam nedali rozoznať od originálov. Pri výsluchu britskými spojencami však jeden z bývalých väzňov vedel falzifikáty hneď rozpoznať. Ako vysvetlenie uviedol, že čerstvo vytlačené bankovky boli ďalej spracovávané, aby získali podobu použitých bankoviek. Pritom bola použitá metóda spájania bankoviek spinkami, ktoré v nich zanechávali dieročky. V snahe falšovateľské plány zadávateľa sabotovať, prepichovali väzni práve erb, čo by žiadny patriotický Angličan neurobil.
Falzifikáty boli triedené podľa tried A, B, C a D. Triedu A tvorili bankovky, ktoré akceptovali aj banky. S bankovkami triedy B sa vyplácali špióni v zahraničí. Bankovky triedy C boli určené pre vojnové ťaženie v Afrike a trieda D-bankoviek pre zhadzovanie nad anglickým územím. Bank of England stiahla po skončení vojny z obehu všetky £ 50 bankovky a nahradila ich novou sériou. Ku koncu vojny bolo falšovateľské náradie, prístroje a zvyšné falošné bankovky potopené v Toplitzsee, odkiaľ ich v roku 1959 potápači sčasti vylovili. Bernharda Krügera sa podarilo zatknúť. Dňa 5. mája 1945 boli účastníci tohto špeciálneho rozkazu v koncetračnom tábore Ebensee odovzdaní do rúk Červeného kríža.
Žijúce osoby podieľajúce sa na akcii Bernhard.
Adolf Burger, bývalý väzeň s číslom 64401 z koncentračného tábora Auschwitz-Birkenau, pôvodom z Veľkej Lomnice, vtedajšieho Česko-Slovenska, je ešte jedným z troch žijúcich osôb (z celkového počtu 144 židovských väzňov), ktorý sa na tejto akcii podieľali. Napísal o akcii Bernhard knihu zo svojho pohľadu, podľa ktorej bol v roku 2007 natočený celovečerný film Diablova dielňa (). Od roku 1945 žije v Prahe. Ďalším je Abraham Sonnenfeld, syn vlastníka tlačiarne v Transylvánii.
Ciele akcie.
Cieľom Akcie Bernhard bolo pôvodne zaplaviť britskú ekonomiku falošnými bankovkami, a to z nasledujúcich dôvodov:

</doc>
<doc id="335959" url="https://sk.wikipedia.org/wiki?curid=335959" title="Operácia Bernhard">
Operácia Bernhard



</doc>
<doc id="335965" url="https://sk.wikipedia.org/wiki?curid=335965" title="Tribute album">
Tribute album

Tribute album je album nahraný na počesť nejakému hudobníkovi. Skladá sa z coververzií piesní od tohto hudobníka nahraných inými hudobníkmi.
Príklady tribute albumov sú "Hey Jimi" s piesňami Jimiho Hendrixa, "Encomium" s piesňami od Led Zeppelin a iné.

</doc>
<doc id="335966" url="https://sk.wikipedia.org/wiki?curid=335966" title="ID3">
ID3



</doc>
<doc id="335971" url="https://sk.wikipedia.org/wiki?curid=335971" title="Teodor Koriatovič">
Teodor Koriatovič

Teodor Koriatovič (* 1331† 1414) bol knieža Podolia (v tom čase v Litve). Jeho titul znel: Theodorus Koriatovich, Dei gracia dux de Munkach.
Život.
Pochádzal z litovského rodu veľkokniežaťa Gedymina. V roku 1393 bol však prinútený opustiť svoje kniežatstvo v Podolí a nájsť si nový domov v Uhorsku. Žigmund, kráľ Uhorska (1387 – 1437) ho prijal veľmi ochotne a hneď mu daroval Mukačevské panstvo. Teodor na ňom vládol až do svojej smrti, teda do roku 1414. Veľmi sa pričinil o Mukačevský monastier. Jeho ľudia sa usídlili v redšie osídlených častiach severovýchodného Slovenska a Zakarpatskej Ukrajiny, ba aj v južnom Zemplíne. Novousadlíci, ktorí prišli s ním, založili vyše 300 osád. Koriatovič bránil Rusínov pred uhorskou šľachtou. Na Zemplíne dal raziť drobné strieborné mince s cyrilským písmom.
Podľa historika Joannika Baziloviča mal veľký význam pre Uhorsko a uhorských kresťanov byzantského obradu. Kedysi bol obyčaj, že silnejší a bohatší šľachtic sa snažil založiť pri svojom panstve monastier, aby sa za neho mnísi modlili. On sa staral o svetské veci – organizáciu panstva a podobne, v monastieri sa zatiaľ modlili za jeho dušu. Meno Teodora Koriatoviča sa dáva do súvisu s monastierom na Černečej hore pri Mukačeve ako aj so zriadením Mukačevskej eparchie.
Teodor Koriatovič zomrel v roku 1414. Po ňom držala hrad Palanok v Mukačeve do svojej smrti jeho vdova Valja.

</doc>
<doc id="335973" url="https://sk.wikipedia.org/wiki?curid=335973" title="Občianska iniciatíva EÚ">
Občianska iniciatíva EÚ

Občianska iniciatíva EÚ je nástrojom priamej demokracie, ktorý zaviedla Lisabonská zmluva. Umožňuje jednému miliónu občanov EÚ požiadať Európsku komisiu, aby navrhla legislatívu v oblasti, ktorá spadá do niektorej z politík Únie. Vznik a konkrétna podoba iniciatívy boli v decembri 2010 schválené Európskym parlamentom. V priebehu roka 2011 by členské štáty EÚ mali občiansku iniciatívu postupne zapracovať do svojho vnútroštátneho práva. Prvé občianske iniciatívy by tak mohli vzniknúť začiatkom roka 2012.
Pravidlá iniciatívy.
Aktivisti, ktorí majú záujem iniciovať vznik nejakého európskeho predpisu musia ako prvé založiť takzvaný občiansky výbor. Jeho členovia by mali pochádzať aspoň zo štvrtiny členských krajín Únie. Pri súčasnom počte 27 členských krajín to znamená, že vo výbore musia sedieť zástupcovia aspoň 7 štátov. Občiansky výbor bude zodpovedný za zaregistrovanie iniciatívy u Európskej komisie. Komisia bude vyhodnocovať, či dotyčná iniciatíva je prijateľná (tj. či neodporuje európskym dohodám a právu) a to hneď pri jej registrácii. Toto ustanovenie presadili poslanci EP - podľa pôvodného návrhu mala Komisia skúmať prijateľnosť iniciatívy až po vyzbieraní 300 000 podpisov. 
Následne môžu organizátori pristúpiť k zbieraniu podpisov, na ktoré je určená lehota 12 mesiacov. Podpisovanie môže prebiehať buď na papieri, alebo prostredníctvom internetu. Na úspešné presadenie iniciatívy je nutné nazbierať aspoň 1 milión podpisov. Pod iniciatívu pritom musí byť podpísaný dostatočný počet občanov aspoň zo štvrtiny členských krajín EÚ. Počet podpisov potrebných za jednotlivé členské krajiny sa pohybuje od 4 230 pre Maltu do 67 680 pre Nemecko. Pre Slovensko je stanovený počet 9 870 podpisov.
Za kontrolu platnosti podpisov sú zodpovedné jednotlivé členské štáty. Tie zároveň rozhodnú, aké údaje budú musieť byť uvedené pri každom podpise (či pôjde o číslo občianskeho preukazu každého signatára alebo len dátum jeho narodenia, prípadne adresu). Podmienkou však je, aby všetci podpísaní boli občanmi EÚ a dosiahli vek, ktorý ich oprávňuje zúčastňovať sa volieb do EP v danej členskej krajine.

</doc>
<doc id="335974" url="https://sk.wikipedia.org/wiki?curid=335974" title="Should’ve Listened">
Should’ve Listened

„Should've Listened“ je piaty singel kanadskej rockovej skupiny Nickelback z ich štvrtého štúdiového albumu "The Long Road" vydaného v septembri 2003. Text piesne napísal Chad Kroeger a hudbu zložila celá skupina. Pieseň bola vydaná ako singel jedine vo Veľkej Británii vo forme rádiového singlu. Jeho premiéra sa konala dňa 17. augusta 2004. Pieseň ale nedosiahla žiadny úspech v britských rebríčkoch.
Pieseň na koncertoch.
Pieseň „Should've Listened“ bola hraná naživo jedine v roku 2004 počas turné The Long Road Tour. Zriedkavo sa hral v albumovej verzii, zvyčajne bol hraný v akustickej verzii.
Zoznam skladieb.
CD singel:
Zostava.
Nickelback
Produkcia 
Iní

</doc>
<doc id="335975" url="https://sk.wikipedia.org/wiki?curid=335975" title="Tomáš de Vio">
Tomáš de Vio

Tomáš kardinál de Vio (nazývaný aj Kajetán, Gaetano), (* 20. február 1469, Gaeta – † 10. august 1534, Rím) bol filozof, teológ, exegéta, kardinál Katolíckej cirkvi, generálny predstavený dominikánskej rehole.
Život.
Narodil sa v Gaete 20. februára 1469. V roku 1484 vstúpil do dominikánskeho kláštora Gaeta, kde prijal meno Tomáš, a pokračoval v štúdiu teológie a filozofie v Neapole, Bologni a Padove. Bol profesor teológie na univerzitách v Pavii a Ríme; v tejto oblasti získal značnú reputáciu vďaka verejnej debate s Pico della Mirandola v 1494 vo Ferrare. Od 1508 do 1518 pôsobil ako generálny predstavený rehole a poradca pápežov. Ukázal veľkú horlivosťou pri obrane pápežstva na koncile v Pise, v sérii publikácií, ktoré boli v Sorbonne zakázané a spálené na rozkaz francúzskeho kráľa Ľudovíta XII.
V 1517 ho pápež Lev X. vymenoval za kardinála a arcibiskupa Palerma, nasledujúci rok sa stal arcibiskupom Gaeta. V roku 1518 bol poslaný do Nemecka ako pápežský legát, aby sa zúčastnil snemu vo Frankfurte. S úspechom pracoval na zvolení Karola V. za cisára Svätej ríše rímskej 28. júna 1519 (konkurent František I., kráľ Francúzska), a tam sa snažil zastaviť vznikajúcu protestantskú „reformáciu“ Martina Luthera. V roku 1519 sa vrátil do Ríma bez toho, že by sa mu podarilo presvedčiť Martina Luthera, aby opustil svoje plány reforiem. Pomohol pápežovi pri predložení buly Exsurge Domine, zameranej na boj proti šíreniu reformácie.
V 1523 až 1524 organizoval odpor proti Turkom v Nemecku, Poľsku a Uhorsku. V roku 1527 bol zajatý počas „Sacco di Roma“ (vyplienenia Ríma) v Lanzichenecchi, neskôr však bol prepustený. V 1534 vydal konečné rozhodnutie o platnosti manželstva Henricha VIII. a Kataríny Aragónskej.
Zomrel v Ríme v roku 1534.
Dielo.
Popri teologickej tvorbe v súlade s tomistickou školou, Tomáš De Vio sa tiež vyznačil ako exegéta. Medzi 1523 a 1532 vydal niekoľko zväzkov prekladov a literárnych komentárov Biblie, ktorý zahŕňa veľkú časť Starého zákona a takmer celý Nový zákon, s výnimkou Zjavenia svätého apoštola Jána.

</doc>
<doc id="335984" url="https://sk.wikipedia.org/wiki?curid=335984" title="Plataies">
Plataies

Plataies (, do 19. storočia "Κόκλα (Kokla)") resp. v staroveku Plataiai alebo Plataje () je malá dedina v Strednom Grécku, v kraji Boiótia. Od roku 2011 je administratívne súčasťou obce Téby a v rámci Téb je súčasťou obecnej jednotky Plataies. V dedine žilo v roku 2001 984 obyvateľov a v obecnej jednotke vyše 4000 obyvateľov.
Dejiny.
Mesto založili grécki Ióni a v klasickom staroveku to bolo jedno z významnejších a kultúrnych miest Grécka. Mesto vždy stálo na strane Atén. V bitke pri Maratóne porazili spolu s Aténčanmi Peržanov. V Peloponézskej vojne Platajčania podporovali Atény, neskôr však nato doplatili, Plataje dvakrát zničili Téby a miestni obyvatelia utiekli do Atiky. Časť z nich sa vrátila až po Bitke pri Chaironei. V rímskej dobe sa z mesta stala malá dedinka, v 3. a 4. stor. mesto pravdepodpbne vyplienili rôzne germánske kmene, neskôr, za byzantskej doby v 6. stor. Slovania. Niekedy v 13. stor. sa tuusadzujú Arvaniti, neskôr známi ako kresťanskí Albánci, miestne obyvateľstvo Atiki bolo zdecimované vojnami. Od 15. stor. je táto malá arvanitská dediny súčasťou Osmanskej ríše a je známa ako "Kokla", čo je meno albánskeho pôvodu. V 19. stor. po oslobodení Grécka bolo prinavrátené antické meno, "Plataies".

</doc>
<doc id="335994" url="https://sk.wikipedia.org/wiki?curid=335994" title="The Artois Championships">
The Artois Championships



</doc>
<doc id="335995" url="https://sk.wikipedia.org/wiki?curid=335995" title="Filozofia udalostí">
Filozofia udalostí



</doc>
<doc id="335996" url="https://sk.wikipedia.org/wiki?curid=335996" title="Filozofia príbehov">
Filozofia príbehov



</doc>
<doc id="335997" url="https://sk.wikipedia.org/wiki?curid=335997" title="Naratívna fenomenológia">
Naratívna fenomenológia



</doc>
<doc id="336006" url="https://sk.wikipedia.org/wiki?curid=336006" title="Taranto">
Taranto



</doc>
<doc id="336011" url="https://sk.wikipedia.org/wiki?curid=336011" title="Bublina Loop II">
Bublina Loop II



</doc>
<doc id="336012" url="https://sk.wikipedia.org/wiki?curid=336012" title="Bublina Loop III">
Bublina Loop III



</doc>
<doc id="336021" url="https://sk.wikipedia.org/wiki?curid=336021" title="Kykladská kultúra">
Kykladská kultúra

Kykladská kultúra bola civilizácia sídliaca na Kykladských ostrovoch v Egejskom mori. Rozvíjala sa už v 3. tisícročí pred Kr.
Kykladskí obyvatelia poznali bronz, vyrábali si z neho pracovné nástroje. Obchodovali s Krétou a inými vtedajšími krajinami v Stredozemnom mori. Obyvatelia Kykladských ostrovov prejavovali svoje umenie a náboženské predstavy tvorbou bielych sošiek z mramoru, ktoré zobrazovali nahé ženské, menej mužské postavy (napríklad muž s harfou, či píšťalou). Sošky sa nazývajú "idoly".

</doc>
<doc id="336023" url="https://sk.wikipedia.org/wiki?curid=336023" title="Saurornitholestes">
Saurornitholestes

Saurornitholestes bol rod malého vtákovitého dinosaura z čeľade Dromaeosauridae. Žil v období vrchnej kriedy (asi pred 75 až 73 miliónmi rokov). Nájdený bol v Novom Mexiku, Montane (USA) a Alberte (Kanada).
Opis.
Saurornitholestes meral asi 1,8 m na dĺžku a vážil približne 10 kg. Rovnako ako ostatní príslušníci čeľade, mal aj tento dravec veľké zahnuté pazúry na druhom prste zadnej končatiny. Bol pomerne ľahko stavaný dvojnohý bežec, podobný príbuznému rodu Velociraptor. Veľmi hojné boli tieto dravce na území Dinosaur Provincial Park, kde sa nachádzajú ich početné zuby a kosti. Zuby Saurornitholestov boli objavené v spojení s kosťami veľkého pterosaura (možno mláďaťa Quetzalcoatla) ktorého zdochlinu zrejme ohrýzali. V roku 2006 bol opísaný ďalší druh, "S. robustus", nie je však jasné, či nešlo len o iného zástupcu rovnakého rodu.

</doc>
<doc id="336026" url="https://sk.wikipedia.org/wiki?curid=336026" title="Zoznam satelitných galaxií Mliečnej cesty">
Zoznam satelitných galaxií Mliečnej cesty

Galaxia Mliečna cesta má niekoľko menších galaxií vo svojom gravitačnom poli, ktoré sú súčasťou skupiny galaxií Mliečnej cesty. Táto skupina galaxií je súčasťou Miestnej skupiny galaxií
Zoznam satelitných galaxií Mliečnej cesty zahŕňa:

</doc>
<doc id="336035" url="https://sk.wikipedia.org/wiki?curid=336035" title="Jošikacu Kawaguči">
Jošikacu Kawaguči

Jošikacu Kawaguči (; * 15. august 1975, Šizuoka) je japonský futbalový brankár. V súčasnosti je jednotkou klubu Júbilo Iwata a japonského národného mužstva. 
V rokoch 1997 až 2008 Kawaguči odohral 116 zápasov za Japonské národné futbalové mužstvo. Reprezentoval Japonsko na Majstrovstvách sveta 1998, 2002, 2006 a 2010.

</doc>
<doc id="336038" url="https://sk.wikipedia.org/wiki?curid=336038" title="Oblečenie">
Oblečenie



</doc>
<doc id="336041" url="https://sk.wikipedia.org/wiki?curid=336041" title="Turistická značkovaná trasa číslo 2728">
Turistická značkovaná trasa číslo 2728

 Turistická značkovaná trasa číslo 2728 alebo aj Chodník Vlada Čikora je modro značená trasa v pohorí Lúčanská Malá Fatra. Začína sa na konečnej zastávke SAD vo Višňovom, prechádza vrchom Minčol a končí na Vrútkach v lokalite "Piatrová". Čas prechodu trasy je odhadovaný na 4:55 h oboma smermi.
Opis.
Stredne náročná túra vedie obcou Višňové a stúpa Višňovskou dolinou traverzom Valientovho dielu do lyžiarskeho areálu Holý diel, odkiaľ pokračuje na Dolnú a Hornú roveň až na hôľnatý hrebeň Malej Fatry a zároveň dominantný Minčol. Vrchol ponúka zaujímavé výhľady na okolité pohoria a kotliny.
Na turčiansku stranu pokračuje chodník najskôr severným smerom po hrebeni hôľnatou časťou do sedla Okopy, kde sa odpája z červeno značenej hrebeňovky a vedie lesom bez výhľadov na kótu Diaľna, odkiaľ zostupuje do Piatrovej.

</doc>
<doc id="336043" url="https://sk.wikipedia.org/wiki?curid=336043" title="Airplay">
Airplay

Airplay (vo voľnom preklade z ) je termín v hudobnom priemysle, ktorým sa spravidla označuje miera sprostredkovania hudobného diela (skladby) rozhlasom vo zvolenom časovom úseku a rozsahu rozhlasových staníc (vyčlenenom na základe rozhlasového formátu alebo územia). Termín sa môže vzťahovať aj na videoklipy a televíziu.
Počiatky tejto metódy siahajú do Spojených štátov 30. rokov 20. storočia, kedy údaje o hranosti skladieb slúžili pre zostavenie prvých rozhlasových hitparád (časopisy "Billboard" a "Variety"). Výsledné rebríčky hranosti skladieb sú uverejňované v hudobných časopisoch ako napr. vo vyššie spomínanom "Billboarde" či v britskom "Music Week", pričom pri výpočte poradia sú surové dáta o hranosti obvykle vážené (pozri štatistická váha) podľa toho, koľko poslucháčov majú jednotlivé rozhlasové stanice. To znamená, že skladbu, ktorá je hraná najčastejšie môže predbehnúť skladba s menším počtom odohraní, avšak s vyšším zastúpením staníc s najväčším počtom poslucháčov. Niektoré rebríčky (napr. americký "Billboard Hot 100") sú založené na kombinácii údajov o hranosti a predajnosti skladby. 

</doc>
<doc id="336053" url="https://sk.wikipedia.org/wiki?curid=336053" title="Diaľnica A14dir (Taliansko)">
Diaľnica A14dir (Taliansko)



</doc>
<doc id="336054" url="https://sk.wikipedia.org/wiki?curid=336054" title="Diaľnica A57 (Taliansko)">
Diaľnica A57 (Taliansko)

Diaľnica A57 () je 26,7 km dlhá diaľnica v Taliansku, ktorá tvorí obchvat miest Mestre a Benátky. Až do vybudovania nového úseku diaľnice A4, ktorý vedie severnejšie, bola súčasná diaľnica A57 súčasťou A4. Z hľadiska plynulosti dopravy išlo o kritický úsek, pretože mýtnice na oboch koncoch spôsobovali v čase dopravnej špičky dlhé kolóny. Diaľnica A57 je nespoplatnená aj dnes, no tranzitná doprava v súčasnosti už využíva nový úsek na A4.
Diaľnica A57 je súčasťou európskej cesty 55. V minulosti, keď bola súčasťou diaľnice A4, tadiaľ viedla aj E70. Spoločnosť "Autostrade per l'Italia" diaľnicu A57 eviduje ako "diaľničnú spojku R11 (Raccordo autostradale 11)".
História.
Súčasná diaľnica A57 bola budovaná v troch etapách. Úsek medzi západnou križovatkou s A4 a miestom, kde v súčasnosti stojí mýtnica "Venezia ovest", bol do prevádzky odovzdaný 15. novembra 1933 ako súčasť diaľnice Padova-Benátky, ktorá patrila medzi prvé diaľnice v krajine vôbec. Zvyšok sa začal stavať až koncom 60. rokov, úsek "Interconnesione A27-Barriera Venezia est" otvorili 22. februára 1970 ako súčasť diaľnice A4. O vyše dva roky neskôr, dňa 3. septembra 1972, bola súčasná diaľnica A57 skompletizovaná otvorením úseku "Barriera Venezia ovest-Interconnesione A27".
Dňa 18. februára 2009 bol otvorený nový úsek diaľnice A4, ktorý obchádza mestá Meste a Benátky zo severozápadu a pôvodný úsek bol prečíslovaný na A57.
Privádzače, odbočky a spojky.
A57dir Diramazione Aeroporto.
Privádzač na Letisko Marca Pola v Benátkach, resp. diaľnica A57dir () je 6,73 km dlhá štvorpruhová komunikácia označená ako diaľnica, ktorá spája diaľnicu A57 s benátskym letiskom. Komunikácia bola dokončená a otvorená 11. marca 1991 a jazda po nej nie je spoplatnená. Jej správcom je spoločnosť "Società delle Autostrade di Venezia e Padova".

</doc>
<doc id="336057" url="https://sk.wikipedia.org/wiki?curid=336057" title="Diaľnica A57dir (Taliansko)">
Diaľnica A57dir (Taliansko)



</doc>
<doc id="336059" url="https://sk.wikipedia.org/wiki?curid=336059" title="Bitka o Bagdad (2003)">
Bitka o Bagdad (2003)

Bitka o Bagdad prebiehala začiatkom apríla 2003 a predstavovala jednu z najdôležitejších bitiek vojny v Iraku. Koaličné vojská vedené 3. pešou divíziou sa k irackému hlavnému mestu dostali tri týždne po zahájení bojov. Bombardovanie, pozemné boje, ale aj rabovanie či podpaľačstvo spôsobili v meste vážne škody. O intenzite bojov vypovedajú aj štatistiky z nemocnice al-Jarmúk, ktorá v priebehu invázie prijímala každú hodinu približne sto pacientov. V boji padli tisíce irackých vojakov, no koaličné vojská zaznamenali len nízke straty.
Prípravy.
Zhromažďovanie síl.
Útok na Bagdad viedli jednotky 3. pešej divízie americkej armády a 1. divízia americkej námornej pechoty. Americké vojská mali k dispozícii tanky M1 Abrams, bojové vozidlá pechoty M2 Bradley či obrnené transportéry M113. Leteckú podporu im poskytovali bojové lietadlá Harrier, A-10 či bombardéry B-52. Väčšina z 36 000 irackých vojakov sa nachádzala na obrannej línii zhruba 50 km od mesta. Do boja sa okrem armády a milícií zapojili aj dobrovoľníci zo zahraničia.
Bombardovanie.
V časoch najintenzívnejších bojov vykonávali koaličné lietadlá až tisíc náletov denne. Väčšina z nich bola zameraná na postavenia irackej Republikánskej gardy a Špeciálnej republikánskej gardy. Okrem toho bolo z lietadiel zhodených okolo 200 000 letákov vyzývajúcich civilistov aby neopúšťali svoje domovy. Straty amerického letectva boli minimálne. Neďaleko mesta Karbalá prišlo o vrtuľník Black Hawk a pri Bagdade bol zostrelený jeden F-18C Hornet.
Raná fáza bojov.
Prvé letecké útoky boli spustené už 19. marca, krátko po tom ako sa zistilo, že pokus o zabitie Saddáma Husajna nevyšiel. K zintenzívneniu bombardovania došlo 21. marca. Ešte pred vstupom do mesta sa americké vojská dostali do bojov s irackou Špeciálnou republikánskou gardou. No aj napriek tomu boli podľa vyjadrení generálmajora Victora Renuarta dvere do Bagdadu pre koaličné vojská otvorené. Britský denník The Guardian priniesol informácie, podľa ktorých sa podarilo v skorých fázach bojov obsadiť niekoľko kľúčových objektov vrátane dvoch prezidentských palácov a na istý čas sa im podarilo obkľúčiť niektoré vládne budovy vrátane ministerstva vnútra. Avšak 24. marca upozornil americký generál Barry McCaffrey v rozhovore pre BBC Newsnight na fakt, že ak bude iracký odpor silný a dobre organizovaný môžu koaličné vojská stratiť až 3 000 mužov.
Boj.
Boje o letisko.
4. apríla sa jednotky 1. brigády 3. pešej divízie dostali k bagdadskému medzinárodnému letisku. Ako sa ukázalo šlo o jedno z najlepšie bránených postavení o ktoré sa počas vojny bojovalo. O intenzite niekoľkohodinových bojov vypovedá aj prvá Medaila cti ktorá bola udelená príslušníkovi 3. pešej divízie od čias 2. svetovej vojny. Vyznamenaný bol seržant prvej triedy Paul Ray Smith. Bagdadské letisko predstavovalo počas nasledujúcich rokov dôležitý dopravný uzol pre koaličné vojská v Iraku.
Prieskum bojom.
5. apríla, deň po obsadení letiska, bola vyslaná obrnená jednotka na prieskum mesta. Jednotka patriaca pod 2. brigádu vyrazila z pozícií nachádzajúcich sa južne od mesta a postupovala po hlavných dopravných trasách smerom k letisku. Cieľom bolo zhodnotiť stav obrany mesta. Jednotka nehlásila žiaden organizovaný odpor, takže bez závažnejších problémov dorazila k letisku. Z technických dôvodov bol v meste zanechaný jeden tank, ktorý neskôr zničilo americké letectvo. Iracké ministerstvo informácií zverejnilo vlastnú správu podľa ktorej bol tank zničený irackými vojskami.
O dva dni došlo k ďalšiemu prieniku do mesta. Plánovaná trasa sa zhodovala s trasou spred dvoch dní. Obrana bola posilnená niekoľkými novými postaveniami, čo vyvolávalo obavy zo silnejšieho odporu nepriateľa. Veliteľ 2. brigády plukovník David Perkins nariadil postup na sever po starej trase, avšak potom sa jednotky otočili smerom na východ a nie na západ ako pred dvoma dňami. Následne bolo za jediný deň dobyté vládne centrum známe dnes ako “Zelená zóna“, čo výrazne urýchlilo plán dobývania mesta.
Palác Thartar.
7. apríla obsadili americké vojská prezidentský palác pri rieke Tigris. Očakávalo sa, že zvyšní predstavitelia režimu sa budú ukrývať vo vládnom komplexe neďaleko Saddámovho rodiska v meste Tikrít. Po obsadení paláca vyzvali americké vojská prostredníctvom médií obrancov aby sa vzdali, inak bude mesto čeliť rozsiahlemu útoku. Keďže obrana nebola nijak riadená a predstavitelia režimu opustili svoje pozície mesto spadlo do rúk koaličných vojsk.
Rabovanie.
Zvládnutie bezpečnostnej situácie v hlavnom meste sa ukázalo byť problematické. Prakticky ihneď po páde vlády došlo k rabovaniu. Vykradnuté boli vládne paláce či vládne úrady, ale aj kritické prvky civilnej infraštruktúry. Z nemocnice Jarmuk bolo ukradnuté všetko od postelí po zdravotnícky materiál. Ďalšia mestská nemocnica sa rozhodla zorganizovať vlastnú obranu za pomoci miestnych civilistov aby bola schopná udržať sa v prevádzke.
Vykradnuté bolo Iracké národné múzeum, Saddámovo umelecké centrum, Bagdadská univerzita, päťhviezdičkové hotely al-Rašíd, al-Mansúr a Babel, obchody, továrne či ambasády. Znepokojenie vzbudili najmä krádeže časti zo 170 000 artefaktov uskladnených v národnom múzeu, ktoré sa po vojne podarilo čiastočne opäť zhromaždiť. Niektoré škody sú už ale nevratné. 14. apríla zničili vandali v Irackej národnej knižnici rukopisy staré 7 000 rokov. Osem dní po dobytí mesta žilo v bagdadskej ZOO len 35 zo 700 zvierat.
Politická kontrola.
9. apríla ovládali koaličné vojská viacero strategických objektov v centre Bagdadu, no mesto ani zďaleka nebolo pod kontrolou. Ešte v tento deň prezident Saddám Husajn vyšiel zo svojho veliteľského bunkra a naposledy ako iracký prezident pozdravil obyvateľov Bagdadu. Dôvody tejto riskantnej vychádzky doposiaľ nie sú s istotou známe. Následne Saddám Husajn, ako aj mnoho ďalších predstaviteľov bývalého režimu, opustil mesto. Zakrátko začali civilisti ničiť rôzne symboly bývalého prezidenta, pričom známym sa stal prípad strhnutia sochy Saddáma Husajna na námestí Firdos.
10. apríla vyslali americké vojská tri roty s cieľom zajať Saddáma Husajna. V okolí jednej z bagdadských mešít prebehla štvorhodinová bitka medzi milíciami lojálnymi zvrhnutému režimu a americkými jednotkami. Podľa informácií rozviedky sa predstavitelia saddámovho režimu pokúšali zorganizovať stretnutie, no nepodarilo sa zadržať žiadne hľadané osoby. V boji zahynul jeden americký vojak a dvadsať bolo zranených.
Médiá.
V Iraku nefungovali žiadne slobodné médiá, takže žiadne informácie z irackej strany neboli dostupné. Iracké ministerstvo informácií vydalo posledné stanovisko 7, apríla, no informácie o “neveriacich, ktorí pred bagdadskými bránami páchajú samovraždu po stovkách“ sa ukázali prakticky okamžite ako nezmyselné.
Znepokojenie vyvolali útoky koaličných vojsk na zahraničných novinárov. 8. apríla zasiahli dve americké rakety vzduch-zem bagdadskú kanceláriu stanice al-Džazíra. Pri útoku zahynul jeden reportér a jeden kameraman bol zranený. Bombardované bolo aj sídlo satelitnej televízie Abú Dabí. K tretiemu útoku došlo keď americký tank vypálil strelu na 15. poschodie hotela Palestína kde bola ubytovaná väčšina zahraničných novinárov. Útok si vyžiadal dvoch mŕtvych a troch zranených. Pri útokoch na Abú Dabí argumentovali americkí predstavitelia zábermi ozbrojencov strieľajúcich spoza kamier, avšak pri útoku na hotel Palestína sa prítomnosť žiadnych ozbrojencov nepotvrdila.

</doc>
<doc id="336063" url="https://sk.wikipedia.org/wiki?curid=336063" title="Propagačný singel">
Propagačný singel

Propagačný singel alebo aj promo singel či radio promo je singel vydaný na CD, DVD, VHS, audiokazete alebo gramofónovej platni voľne distribuovaný na podporu komerčného vydania. Takto vydané single sú zvyčajne zasielané do rozhlasových alebo televíznych staníc. Vo Veľkej Británii sú zasielané do denníkov zaoberajúcich sa hudbou a hudobnými kritikmi.

</doc>
<doc id="336064" url="https://sk.wikipedia.org/wiki?curid=336064" title="Baldovská">
Baldovská

Baldovská je stredne mineralizovaná prírodná minerálna voda, slabo kyslá, bohatá na minerálne soli. 
Obsahuje vápnik, horčík a hydrogénuhličitany. Pramení v obci Baldovce (okr. Levoča), podľa ktorej nesie názov. Plní sa zo zdrojov Deak a Polux. V minulosti boli Baldovce významnou kúpeľnou oblasťou. Ich zdravotné zameranie sa orientovalo na choroby chrbtice a rekonvalescenciu. 
Použitie.
Baldovská je vhodná pri niektorých žalúdočných a črevných ochoreniach, pri ochorení žlčových, obličkových a močových ciest a takisto aj pri liečbe osteoporózy.

</doc>
<doc id="336067" url="https://sk.wikipedia.org/wiki?curid=336067" title="Sprievodný spev">
Sprievodný spev

Sprievodný spev alebo backing vocal je spev spievaný vokalistom v pozadí, ktorý s ostatnými vokalistami vytvára harmonickú atmosféru spoločne s frontmanom. Pokým niektoré skupiny využívajú vokalistov v pozadí väčšinou len na koncertoch, v rockových a metalových skupinách niektorí speváci v pozadí tiež hrajú na hudobné nástroje ako bicie, rytmická gitara, basová gitara.

</doc>
