<doc id="685297" url="https://sk.wikipedia.org/wiki?curid=685297" title="Harri Säteri">
Harri Säteri

Harri Säteri (* 29. december, 1989, Toijala, Fínsko) je fínsky profesionálny hokejový brankár, ktorý aktuálne pôsobí v tíme EHC Biel-Bienne vo najvyššej švajčiarskej súťaži NL. 
Preslávil sa najmä svojim výkonom na Zimných olympijských hrách v roku 2022, kde s Fínskom získal zlatú medailu. Medzi jeho úspechy patria ešte aj zlatá a strieborná medaila z Majstrovstiev sveta v rokoch 2021 (striebro) a 2022. Fínsko celkovo reprezentoval na štyroch Majstrovstvách sveta, jednej Zimnej olympiáde, dvakrát na Majstrovstvách sveta hráčov do 20 rokov, raz na MS do 18 rokov a raz na MS do 17 rokov. 
Krátko pôsobil aj v NHL, kde v sezóne 2017/2018 pôsobil v tíme Florida Panthers a v sezóne 2021/2022 v tíme Arizona Coyotes. V najvyššej súťaži sveta sa však nikdy výraznejšie nepresadil.
Väčšinu kariéry strávil v Kontinentálnej hokejovej lige v tímoch Víťaz Podolsk a Sibir Novosibirsk a v American Hockey League v tímoch Worcester Sharks, Springfield Thunderbirds a Grand Rapids Griffins.
Draftovaný bol v 4. kole (celkovo 106.) tímom San Jose Sharks v roku 2008. 

</doc>
<doc id="685298" url="https://sk.wikipedia.org/wiki?curid=685298" title="Svetlomuška">
Svetlomuška

Svetlomuška môže byť zastarano:

</doc>
<doc id="685301" url="https://sk.wikipedia.org/wiki?curid=685301" title="Tvrdošovský potok">
Tvrdošovský potok

Tvrdošovský potok je potok v Nitrianskom regióne na území obce Štefanovičová v okrese Nitra v Nitrianskom kraji a na území obcí Veľký Kýr, Rastislavice a Tvrdošovce v okrese Nové Zámky v Nitrianskom kraji. Nachádza sa v geomorfologickom celku Podunajská pahorkatina a v geomorfologickom celku Podunajská rovina. Ústi do vodného toku Dlhý kanál. Má dĺžku . Rád toku V.
Prameň.
Pramení v v severovýchodnej oblasti územia obce Štefanovičová v katastrálnom území "Štefanovičová" v okrese Nitra v Nitrianskom kraji, v Nitrianskom regióne, v severozápadnej časti osady "Horný Taraň", na okraji cesty spájajúcej obec Štefanovičová s obcou Branč.
Opis toku.
Od začiatku tečie južným smerom okrajom osady "Horný Taraň", preteká poľnohospodárskym extravilánom obce Štefanovičová, stáča sa veľkým oblúkom na juhovýchod a opäť na juh, vteká na hranicu medzi obcami Štefanovičová a Veľký Kýr, krátky úsek tečie po tejto hranici, pokračuje po hranici medzi obcami Veľký Kýr a Rastislavice, opúšťa hranicu a vteká do poľnohospodárskeho extravilánu obce Rastislavice, začína meandrovať a v vteká do poľnohospodárskeho extravilánu obce Tvrdošovce, v priberá bezmenný pravostranný prítok, v preteká cez vodnú nádrž "Tvrdošovce", preteká cez intravilán obce Tvrdošovce kde v priberá pravostranný prítok Jatovský kanál a vracia sa späť do jeho extravilánu, v priberá ľavostranný prítok Dalinský potok, v priberá ľavostranný prítok Čiky, v podteká železnicu Šaľa-Nové Zámky, v priberá pravostranný prítok Odva, v priberá ľavostranný prítok Želiarsky kanál, v ústi do Dlhého kanála ako jeho ľavostranný prítok.
"Tvrdošovský potok" patrí do okresov Nitra a Nové Zámky v Nitrianskom kraji. Nachádza sa v geomorfologickom celku Podunajská pahorkatina v geomorfologickom podcelku Nitrianska pahorkatina a v geomorfologickom celku Podunajská rovina. Má niekoľko dôležitejších prítokov: Jatovský kanál, Dalinský potok, Čiky, Odva, Želiarsky kanál.
Pôvod názvu.
Názov vodného toku "Tvrdošovský potok" má pôvod v názve obce Tvrdošovce územím ktorej vodný tok preteká a na území ktorej aj ústi. Z toponyma Tvrdošovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Tvrdošovský potok" ako súčasť veľmi početnej skupiny názvov v slovenskej toponymii, najmä hydronymii. Dochované písomné záznamy názvu obce sa viažu k roku 1221 v podobe "Tardoskede, Tardoskedde", 1948 "Tvrdošovce". 
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Tvrdošovský potok" je jedinečným hydronymom (august 2022).
Referencie.
 
 

</doc>
<doc id="685302" url="https://sk.wikipedia.org/wiki?curid=685302" title="Lepidoptéry">
Lepidoptéry



</doc>
<doc id="685303" url="https://sk.wikipedia.org/wiki?curid=685303" title="Vajnorská ulica (Bratislava)">
Vajnorská ulica (Bratislava)



</doc>
<doc id="685304" url="https://sk.wikipedia.org/wiki?curid=685304" title="Muška svätojánska">
Muška svätojánska



</doc>
<doc id="685305" url="https://sk.wikipedia.org/wiki?curid=685305" title="Svatojánska muška">
Svatojánska muška



</doc>
<doc id="685306" url="https://sk.wikipedia.org/wiki?curid=685306" title="Jánska lienka">
Jánska lienka



</doc>
<doc id="685307" url="https://sk.wikipedia.org/wiki?curid=685307" title="Malé motýle">
Malé motýle



</doc>
<doc id="685308" url="https://sk.wikipedia.org/wiki?curid=685308" title="Mikrolepidoptéry">
Mikrolepidoptéry



</doc>
<doc id="685309" url="https://sk.wikipedia.org/wiki?curid=685309" title="Mikrolepidopterológia">
Mikrolepidopterológia



</doc>
<doc id="685310" url="https://sk.wikipedia.org/wiki?curid=685310" title="Drobní motýli">
Drobní motýli



</doc>
<doc id="685311" url="https://sk.wikipedia.org/wiki?curid=685311" title="Svätojánsky chrobáčik">
Svätojánsky chrobáčik



</doc>
<doc id="685312" url="https://sk.wikipedia.org/wiki?curid=685312" title="Pelikán (album)">
Pelikán (album)

Pelikán je názov tretieho štúdiového albumu slovenskej speváčky Jany Kirschner. Album v roku 2003 vydalo hudobné vydavateľstvom Universal.

</doc>
<doc id="685313" url="https://sk.wikipedia.org/wiki?curid=685313" title="Harpya">
Harpya

Harpya (vyslov: [harpija]; staršie: harpyja, zastarano: "harpia") môže byť:
Harpya môže byť aj:
Harpye (staršie harpyje) môže byť: 
Harpyia môže byť:

</doc>
<doc id="685314" url="https://sk.wikipedia.org/wiki?curid=685314" title="Harpye">
Harpye



</doc>
<doc id="685315" url="https://sk.wikipedia.org/wiki?curid=685315" title="Harpyje">
Harpyje



</doc>
<doc id="685316" url="https://sk.wikipedia.org/wiki?curid=685316" title="Harpia">
Harpia



</doc>
<doc id="685317" url="https://sk.wikipedia.org/wiki?curid=685317" title="Harpyia">
Harpyia



</doc>
<doc id="685318" url="https://sk.wikipedia.org/wiki?curid=685318" title="Anthony Stolarz">
Anthony Stolarz

Anthony Stolarz (* 20. január, 1994, Edison, New Jersey, USA) je americký profesionálny hokejový brankár aktuálne pôsobiaci v tíme Totonto Maple Leafs v National Hockey League.
V roku 2021 získal s výberom USA bronzovú medailu na Majstrovstvách sveta. Dvakrát sa zúčasntil All Star Game v American Hockey League. V roku 2013 sa stal s tímom London Knights šampiónom kanadskej juniorskej ligy OHL.
USA v roku 2014 reprezentoval aj na Majstrovstvách sveta hráčov do 20 rokov. 
Draftovaný bol v 2. kole (celkovo 45.) v roku 2012 tímom Philadelphia Flyers.&lt;br&gt;
6. januára 2021 podpísal dvojročnú zmluvu s Anaheim Ducks v hodnote 1,9 milióna amerických dolárov.

</doc>
<doc id="685320" url="https://sk.wikipedia.org/wiki?curid=685320" title="Serrate (radarový detektor)">
Serrate (radarový detektor)

Serrate bol zameriavací prijímač radarového signálu, používaný v bombardovacích lietadlách Royal Air Force počas druhej svetovej vojny. Prístroj bol naladený na signál radaru Lichtenstein používaný nemeckými nočnými stíhačmi. 
Lichtenstein.
Od polovice roku 1942 zhromažďovalo veliteľstvo bombardovacieho letectva RAF informácie o prístroji s kódovým označením "Emil-Emil", ktorý začali využívať nemeckí noční stíhači na boj proti britským bombardérom. Nevedeli však, na akom základe je skonštruovaný, preto zriadili špeciálnu monitorovaciu stanicu. Tá detegovala signály s frekvenciou 490 MHz z pohyblivého zdroja. Neboli si však istí, či ide o prístroj nočného stíhača, alebo pobrežného hliadkovacieho lietadla. Rozhodli sa preto vyslať návnadu, lietadlo, ktoré malo letieť pozdĺž pobrežia na palube s operátorom sledujúcim frekvenciu 490 MHz. 
Úlohou bola poverená letka číslo 1473 s lietadlami Vickers Wellington. Na samostatné lietadlá však Nemci nereagovali. Preto sa jeden Wellington letky pripojil 3. decembra 1942 k náletu na Frankfurt. počas letu operátor Harold Jordan zachytil sledovaný signál, ktorý sa zosilňoval až kým nezahltil prijímač. Vzápätí bol Wellingrton zasiahnutý nočným stíhačom a štyria zo šiestich členov posádky boli zranení. Pilot Ted Paulson dokázal z leteckého súboja s ťažko poškodeným lietadlom vyviaznuť a ťažko zranený radarový operátor Bigoray počas návratu opakovane vysielal správu o získaných poznatkoch. Po núdzovom pristátí boli menovaní členovia posádky vyznamenaní.
9. mája 1943 pristála nemecká posádka nočného stíhača Ju 88 s funkčným radarom "Lichtenstein" na letisku Aberdeen vo Veľkej Británii. Lietadlo a radar boli následne podrobené skúškam. Jedným zo zistení bolo, že radar "Lichteinstein" tiež podlieha rušeniu páskami Window.
Serrate.
Druhým výsledkom poznania charakteristík radaru bola konštrukcia detekčného prístroja, ktorý dostal kódové označenie "Serrate". Prístroj prijímal signál radaru "Lichtenstein" a na dvoch matniciach zobrazoval obrazec vo forme rybacej kosti. Jedna bola orientovaná zvisle a podľa toho ktorá strana bola vykreslená dlhšia vedel operátor zistiť z ktorej strany prichádza signál. Podobne na vodorovne orientovanom obrazci vedel určiť relatívnu výšku zdroja signálu. Prístroj sa začal montovať do britských nočných stíhačiek Bristol Beaufighter.
Nasadenie.
"Serrate" začala ako prvá využívať 141. peruť pod velením podplukovníka J.R. Brahama v júni 1943. V priebehu nasledujúcich týždňov hlásila zničenie 23 nočných stíhačov, z toho 9 zostrelil veliteľ perute.

</doc>
<doc id="685321" url="https://sk.wikipedia.org/wiki?curid=685321" title="Giuro Michajlov">
Giuro Michajlov

Giuro Michajlov (); * 1862, Rachmanlij, Osmanská ríša; dnešné Bulharsko† 25. december 1880, Plovdiv, Východná Rumélia; dnešné Bulharsko bol bulharský vojak, príslušník tretej roty Prvej plovdivskej družiny, bulharskej východorumelskej milície, ktorý zahynul, keď odmietol opustiť strážne stanovisko počas požiaru. .
Život.
Giuro Michajlov sa narodil v roku 1862 v dedine Rachmanlij (), dochovanej v záznamoch aj ako Rachmanli (), alebo Rachmanlare () (dnešná dedina Rozovec v okrese Brezovo), ktorá leží na úpätí pohoria Sredna gora. Väčšinu svojho života do narukovania prežil v rodnej dedine, kde sa stal aj svedkom udalostí Aprílového povstania a oslobodzovania Bulharska v priebehu Rusko-tureckej osloboditeľskej vojny. Po dosiahnutí dospelosti a 6 mesačnej pravidelnej vojenskej službe bol pridelený do strážneho oddielu, tretej roty Prvej plovdivskej družiny, bulharskej východorumelskej milície, ktorý bol určený na ochranu Plovdivu. 
Smrť.
25. decembra 1880 v 23:00 prepukol v budove, ktorú Michajlovova družina strážila požiar. Zdroje sa rôznia v tom, či išlo o miestnu pobočku banky, alebo finančné oddelenie posádky (štábna budova milície) pri ktorej Giuro Michajlov slúžil. Oheň sa rýchlo šíril a ostatní strážni začali opúšťať budovu. Giuro Michajlov však odmietol post opustiť a dokonca namieril pušku na jedného zo svojich druhov, ktorý sa ho snažil presvedčiť, nech odíde a zachráni sa so slovami, že ho môže z postu uvoľniť len jeho veliteľ. Jeho veliteľ, ktorý v tom čase už v budove nebol sa dopočul o tom, že jeho podriadený odmieta opustiť strážne stanovisko a rozhodol sa do budovy vrátiť, aby ho zachránil. V čase keď vstúpil do budovy, však došlo k jej kolapsu a Giurovov veliteľ zahynul v plameňoch. Giuro Michajlov odmietol opustiť stanovisko aj v momente, keď mu jeho druhovia oznámili, že jeho veliteľ je mŕtvy, a nemá ho kto odvolať. Krátko na to zahynul spolu so svojimi tromi druhmi aj on sám. Spolu s Giurom Michajlovom, tak zhoreli ďalší štyria ľudia a to jeho veliteľ Nikola Kostadinov z dediny Mărzian (dnes Benkovski) v Plovdivskej oblasti, Ilija Krăstev z mesta Goľamo Konare (dnes Săedinenie) v Plovdivskej oblasti, Kostadin Argirov z dediny Dermen dere (dnes Părvenec) taktiež v Plovdivskej oblasti a Miťo Petkov z dediny Petrič v Sofijskej oblasti.
Vplyv na hovorovú bulharčinu a symbolika.
Meno Giura Michajlova sa v dôsledku jeho činu dostalo aj do bežnej hovorovej bulharčiny a fráz Bulharov. Bežne sa používajú frázy ako: "Pozri na neho aký Giuro Michajlov" (), "Čo sa mi tu hráš na Giura Michajlova" (), alebo "...ako Giuro Michajlov na poste" ().
Symbolika je v tomto prípade dvojaká. Niektorí považujú jeho čin za príklad bezprecedentného hrdinstva, iní za príklad nezmyselnej úpornosti, zlého pochopenia zmyslu pre hrdinstvo až hlúposti.
Kultúrny odkaz.
V básni "Pri grobăt" (, doslova "Pri hrobe") Giura Michajlova ospevuje významný bulharský spisovateľ Ivan Vazov. 
Pamätníky.
V Bulharsku sa nachádza niekoľko pamätníkov venovaných pamiatke Giura Michajlova. Nachádzajú sa napríklad v Plovdive, ale aj v Michajlovovej rodnej dedine Rozovec. V Plovdive sa jedná v poradí už o tretí pamätník venovaný Giurovi Michajlovovi.

</doc>
<doc id="685324" url="https://sk.wikipedia.org/wiki?curid=685324" title="Žemberovský potok">
Žemberovský potok

Žemberovský potok je potok v regióne Tekov na území obce Žemberovce v okrese Levice v Nitrianskom kraji. Nachádza sa v geomorfologickom celku Podunajská pahorkatina. Ústi do vodného toku Sikenica. Má dĺžku . Rád toku V. 
Prameň.
Pramení v v severovýchodnej oblasti územia obce Žemberovce, v katastrálnom území "Horné Žemberovce", v okrese Levice v Nitrianskom kraji, v lesnom extraviláne, v regióne Tekov, 200 m južne od obecnej hranice medzi Žemberovcami a Bátovcami a zároveň 150 m východne od cesty zo Žemberoviec do Ladzian, v severovýchodnej časti pasienka "Dolina".
Opis toku.
Od prameňa tečie juhozápadným smerom cez lesný a poľnohospodársky extravilán, mení smer na západ, v priberá bezmenný ľavostranný prítok, v podteká cestu zo Žemberoviec do Ladzian, v priberá krátky bezmenný pravostranný prítok a zároveň vteká do intravilánu obce Žemberovce, v vyteká z intravilánu a tečie cez extravilán obce, po krátkom úseku v ústi do Sikenice ako jej ľavostranný prítok.
"Žemberovský potok" patrí do okresu Levice v Nitrianskom kraji. Nachádza sa v geomorfologickom celku Podunajská pahorkatina v geomorfologickom podcelku Ipeľská pahorkatina. Nemá dôležitejšie prítoky.
Pôvod názvu.
Názov vodného toku "Žemberovský potok" má pôvod v názve obce Žemberovce na území ktorej vodný tok pramení, preteká a na území ktorej aj ústi. Z toponyma Žemberovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Žemberovský potok" ako súčasť veľmi početnej skupiny názvov v slovenskej toponymii, najmä hydronymii. Dochované písomné záznamy názvu obce sa viažu k roku 1256 v podobe "Sember", 1381 "Zember", 1808 "Horní Žemberowce" a 1387 "Alsonsember", 1808 "Dolní Žemberowce", obec vznikla 1946 zlúčením Dolných Žemberoviec a Horných Žemberoviec. 
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Žemberovský potok" je jedinečným hydronymom (august 2022). 
Referencie.
 
 

</doc>
<doc id="685325" url="https://sk.wikipedia.org/wiki?curid=685325" title="Veci čo sa dejú">
Veci čo sa dejú

Veci čo sa dejú je názov štvrtého štúdiového albumu slovenskej speváčky Jany Kirschner. Album v roku 2003 vydalo hudobné vydavateľstvo Universal.

</doc>
<doc id="685326" url="https://sk.wikipedia.org/wiki?curid=685326" title="Emblémová kniha">
Emblémová kniha

Emblémová kniha je špecifická historická tlačená kniha (a iné typ tlačených dokumentov), pri ktorých ilustrácia a text sú v symbióze, vzájomne sa dopĺňajú a reprezentujú žáner na rozhraní literatúry a výtvarného umenia.
Pojem emblém.
Žáner vznikol v Taliansku a od 16. storočia sa mu venovali vzdelanci v celej Európe. Rozkvet žánru spadá do 16. až 18. storočia. Na Slovensku skúma problematiku emblémových kníh okrajovo literárna veda a dejiny umenia, najviac však knihovníctvo špecializované na dejiny knižnej kultúry. Emblém je symbolické znázornenie znaku, hesla, idey. Emblém znamená aj ozdobný, väčšinou kovový prvok, ktorý sa vkladal či prikladal k rôznym predmetom (napr. na označenie nádoby) a takto sa chápal ešte v 16. Storočí. V emblémových knihách ide o symbolické zobrazenie myšlienky diela. Reálne pojmy a obrazy v emblémoch získali symbolický význam a symboly odkazovali na reálne, ale aj nadpozemské pojmy, vzťahy a emócie.
Emblém a jeho zloženie.
Emblém sa skladá z motta alebo lemmy, z obrazu a textu, väčšinou básne. Vývojom prešiel formát emblémov od drobných klasických emblémov s výškou 10-20 cm až po barokové, veľké, reprezentatívne publikácie s výškou 35-45 cm. Text, väčšinou báseň, s moralizujúcim alebo didaktickým obsahom vysvetľuje pripojený obraz a má doviesť čitateľa k pochopeniu tajomných, hmlistých súvislostí vizuálneho prvku emblému. Emblém pre množstvo asociácií a metafor predpokladá vrstvu používateľov s podobnou kultúrou vzdelania, akú mal ich autor. Pojem emblém zaviedol Andrea Alciato, významný taliansky právnik, autor prvej zbierky emblémov, ktoré vydal v roku 1531 v Augsburgu s názvom Emblematum Liber. 
Ukážky emblémových kníh.
Všetky uvedené knihy sa nachádzajú v Digitálnej knižnici UKB, kde je možné si ich bez obmedzenia pozrieť v plnom rozsahu.

</doc>
<doc id="685328" url="https://sk.wikipedia.org/wiki?curid=685328" title="Nichelle Nicholsová">
Nichelle Nicholsová

Nichelle Nicholsová (vlastným menom Grace Dell Nichols, * 28. december 1932, Robbins, Illinois, USA – † 30. júl 2022, Silver City, Nové Mexiko) bola americká herečka, speváčka a tanečníčka. Je známa stvárnením postavy Nyoty Uhury v televíznych seriáloch a filmoch "Star Trek". V roku 1992 získala svoju hviezdu na Hollywoodskom chodníku slávy, pre jej prínos pre televíziu a na jej počesť je pomenovaný asteroid 68410 Nichols.
Detstvo a mladosť.
Nicholsová sa narodila ako tretie zo šiestich detí v Robbins v štáte Illinois. Odmalička nebola spokojná zo svojim rodným menom Grace, preto žiadala svojich rodičov o iné, ktorí jej ponúkli meno Nichelle. Navštevovala Englewood High School, ktorú ukončila v roku 1951. Študovala aj v New Yorku a Los Angeles.
Kariéra.
Všimol si ju Hugh Hefner, ktorý si ju vybral pre svoj "Playboy Club" v Chicagu. Účinkovala v muzikáloch a popri tom sa venovala aj modelingu. 
V januári 1967 sa objavila na obálke časopisu "Ebony". Veľa cestovala po USA, Kanade a Európe ako speváčka so skupinami Duka Ellingtona a Lionela Hamptona.
V rokoch 1966 až 1968 bola obsadená do úlohy Nyoty Uhury v televíznom seriáli "Star Trek". Bola tiež jednou z prvých Afroameričaniek vo veľkom televíznom seriáli. Aj keď chcela s účinkovaním skončiť kvôli rasovej diskriminácii prehovoril ju Martin Luther King, ktorý veril, že jej rola bude dôležitým medzníkom konca rasizmu v USA. V rokoch 1979 až 1991 sa objavila aj vo filmových spracovaniach "Star Treku".
V roku 1994 vydala svoju autobiografiu s názvom "Beyond Uhura: Star Trek and Other Memories". V nej tvrdila, že úloha Peggy Fair v televíznom seriáli "Mannix" jej bola ponúknutá počas poslednej sezóny "Star Treku", ale producent Gene Roddenberry ju odmietol oslobodiť od zmluvy.
Príležitostne sa venovala aj dabingu. 0bjavila sa aj v hosťujúcej úlohe v televíznom seriáli "Hrdinovia" z roku 2007. O rok neskôr stvárnila rolu psychiatričky vo filme "The Torturer". V roku 2016 bola bola obsadená do role starnúcej matky Neila Wintersa v dlhoročnej telenovele "The Young and the Restless". Za svoj herecký výkon získala svoju prvú nomináciu na cenu Daytime Emmy v kategórii „Vynikajúci hosťujúci herec v dramatickom seriáli“.
Súkromný život.
Vo svojej autobiografii napísala, že mala niekoľko rokov v šesťdesiatych rokoch romantický vzťah s tvorcom "Star Treku", Geneom Roddenberryom. Keď sa jeho zdravie zhoršovalo napísala pre neho pieseň s názvom „Gene“, ktorú spievala na jeho pohrebe.
Bola dvakrát vydatá. Jej prvým manželom bol tanečník Foster Johnson (* 1917 – † 1981). Zosobášili sa v roku 1951 a v tom istom roku sa rozviedli. Mali spolu syna Kylea Johnsona (* 14. august 1951).Jej druhým manželom bol Duke Mondy od roku 1968, rozviedli sa v roku 1972.
Jej mladší brat Thomas bol členom kultu "Heaven's Gate." Zomrel 26. marca 1997 pri hromadnej samovražde, ktorá sa zámerne zhodovala s odchodom kométy Hale-Bopp. 
Bola celoživotnou demokratkou a praktizujúcou presbyteriánkou.
V júni 2015 utrpela miernu mozgovú príhodu vo svojom dome v Los Angeles a bola prijatá do nemocnice. Začiatkom roku 2018 jej diagnostikovali demenciu a následne oznámila, že končí so svojou kariérou.
Spolupráca s NASA.
Po zrušení "Star Treku" sa zúčastnila špeciálneho projektu v NASA na nábor menšinového a ženského personálu pre vesmírnu agentúru. S touto prácou začala spojením medzi NASA a spoločnosťou, ktorú pomáhala viesť "Women in Motion". Program bol veľmi úspešný. 
Koncom roka 2015 letela na palube Stratosférického observatória pre infračervenú astronómiu NASA (SOFIA) Boeing 747SP, ktoré analyzovalo atmosféry Marsu a Saturnu na osemhodinovej misii vo vysokej nadmorskej výške. Bola tiež špeciálnym hosťom v Laboratóriu prúdového pohonu v Pasadene v Kalifornii 17. júla 1976, aby si pozrela mäkké pristátie sondy Viking 1 na Marse. Spolu s ostatnými členmi obsadenia z pôvodnej série "Star Trek" sa zúčastnila krstu prvého raketoplánu Enterprise v severoamerickom montážnom zariadení Rockwell v Palmdale v Kalifornii. 14. júla 2010 navštívila simulátor raketoplánu a riadenie misie v Johnsonovom vesmírnom stredisku. Nicholsovej práci s NASA venoval významný dôraz dokumentárny film "Žena v pohybe" o jej živote.
Úmrtie.
Zomrela na zlyhanie srdca 30. júla 2022 vo veku 89 rokov v Silver City v Novom Mexiku.

</doc>
<doc id="685329" url="https://sk.wikipedia.org/wiki?curid=685329" title="Nichelle Nichols">
Nichelle Nichols



</doc>
<doc id="685330" url="https://sk.wikipedia.org/wiki?curid=685330" title="Grace Dell Nichols">
Grace Dell Nichols



</doc>
<doc id="685331" url="https://sk.wikipedia.org/wiki?curid=685331" title="Grace Dell Nicholsová">
Grace Dell Nicholsová



</doc>
<doc id="685332" url="https://sk.wikipedia.org/wiki?curid=685332" title="Grace Nichols">
Grace Nichols



</doc>
<doc id="685333" url="https://sk.wikipedia.org/wiki?curid=685333" title="Grace Nicholsová">
Grace Nicholsová



</doc>
<doc id="685334" url="https://sk.wikipedia.org/wiki?curid=685334" title="Jaloviarka">
Jaloviarka

Jaloviarka () je vrch v Nízkych Tatrách. Leží nad Dúbravou, približne juhozápadne od Liptovského Mikuláša. 
Poloha.
Nachádza sa na severe strednej časti Nízkych Tatier, v geomorfologickom podcelku Ďumbierske Tatry a časti Ďumbier. Leží v Žilinskom kraji, v okrese Liptovský Mikuláš a na katastrálnom území obce Lazisko. Najbližšími sídlami sú východne situovaná Demänovská Dolina a severne ležiace obce Dúbrava, Lazisko a Pavčina Lehota. Vrcholom vedie hranica Národného parku Nízke Tatry.
Opis.
Jaloviarka leží v západnej rázsoche, vybiehajúcej severným smerom z vrchu Bôr () a je vetvou hrebeňa, ktorý vedie severným smerom z Poľany () v hlavnom hrebeni smerom na Sinú (). Východným smerom ležia Havrany () a Repiská (), severným Siná, Sitieň () a Uhlisko (), západným Hláčovo (), Dechtárska hora () a Oprhlie () a južným Ostredok (), Kotliská () a Bôr. Masív patrí do povodia Váhu, kde vodu zo západnej časti odvádza potok Palúdžanka a z východnej jej prítok Mošnica. Na vrchol nevedie značený turistický chodník.
Výhľady.
Vrchol i hrebeň pokrýva lesný porast, ktorý neumožňuje rozhľad. Z vhodných lokalít s riedkym porastom možno pozorovať okolité vrcholy Nízkych Tatier, no tiež Vysoké a Západné Tatry, Chočské vrchy, Oravskú Maguru a Beskydy, Veľkú a Malú Fatru.
Prístup.
Na vrchol nevedie značená turistická trasa a prístup je tak možný cez Križskú dolinu, príp. odbočením zo žlto značeného chodníka na vrchu Bôr ().

</doc>
<doc id="685335" url="https://sk.wikipedia.org/wiki?curid=685335" title="Roman Jantoš">
Roman Jantoš

Brigádny generál MUDr. Roman Jantoš (* 19. apríl 1971, Ružomberok, Česko-Slovensko) je slovenský generál. V súčasnosti je od roku októbra 2020 veliteľom Veliteľstva vojenského zdravotníctva.
Život a vzdelanie.
Svoje lekárske vzdelanie začal na Vojenskej lekárskej akadémii J. E. Purkyňe v Hradci Králové, po rozpade Československa ho dokončil na Lekárskej fakulte Univerzity Pavla Jozefa Šafárika.
Vojenská kariéra.
Od 10. júla 1995 bol lekár v špecializačnej príprave v Ústrednej vojenskej nemocnici SNP v Ružomberku. Následne pracoval od 1. augusta 1998 ako starší lekár a neskôr náčelník polikliniky Vojenskej akadémie Liptovský Mikuláš. K 1. máju 2008 sa stal riaditeľom odboru riadenia vojenského zdravotníctva Úradu hlavného lekára, od 1. septembra 2010 sa k tomu stal zástupcom Hlavného lekára OS SR. Od 1. júla 2013 bol zástupcom riaditeľa Ústrednej vojenskej nemocnice SNP v Ružomberku. Od 1. augusta 2014 bol zdravotnícky dôstojník špecialista na spojeneckom veliteľstve Joint Force Command a súčasne zdravotnícky poradca veliteľa (Spojenecké veliteľstvo Joint Logistics Support Group) v holandskom Brunssume. Od 1. augusta 2017 bol opäť riaditeľ odboru a zástupca Hlavného lekára OS SR. Od 1. mája 2019 bol opäť zástupca riaditeľa Ústrednej vojenskej nemocnice SNP. Od 15. októbra je hlavným lekárom Ozbrojených síl.
Vo výkone služby sa zúčastnil dvoch misií NATO (KFOR v Kosove 20022003 a ISAF v Afganistane 20052006).
Veliteľstvo vojenského zdravotníctva a prvá generálska hodnosť.
16. decembra 2020 vláda schválila vymenovanie do prvej generálskej hodnosti 5 plukovníkom, medzi nimi aj plk. Jantošovi. 28. januára 2021 ho na poste hlavného lekára Ozbrojených síl prezidentka Zuzana Čaputová vymenovala do prvej generálskej hodnosti, brigádny generál.
K 1. júlu 2022 vzniklo Veliteľstvo vojenského zdravotníctva a Jantoš sa stal jeho prvým veliteľom.

</doc>
<doc id="685339" url="https://sk.wikipedia.org/wiki?curid=685339" title="Český fúzač">
Český fúzač



</doc>
<doc id="685340" url="https://sk.wikipedia.org/wiki?curid=685340" title="Český fuzáč">
Český fuzáč



</doc>
<doc id="685344" url="https://sk.wikipedia.org/wiki?curid=685344" title="Slovenská filmová tvorba 1969 - 1989">
Slovenská filmová tvorba 1969 - 1989



</doc>
<doc id="685345" url="https://sk.wikipedia.org/wiki?curid=685345" title="Svätí a blahoslavení Katolíckej cirkvi">
Svätí a blahoslavení Katolíckej cirkvi



</doc>
<doc id="685347" url="https://sk.wikipedia.org/wiki?curid=685347" title="Fúzačovité">
Fúzačovité



</doc>
<doc id="685348" url="https://sk.wikipedia.org/wiki?curid=685348" title="Fuzáče">
Fuzáče



</doc>
<doc id="685349" url="https://sk.wikipedia.org/wiki?curid=685349" title="Tesárici">
Tesárici



</doc>
<doc id="685350" url="https://sk.wikipedia.org/wiki?curid=685350" title="Dlhorohí">
Dlhorohí



</doc>
<doc id="685351" url="https://sk.wikipedia.org/wiki?curid=685351" title="Longicornia">
Longicornia



</doc>
<doc id="685353" url="https://sk.wikipedia.org/wiki?curid=685353" title="Obec (Maďarsko)">
Obec (Maďarsko)

Obec () je najnižšia jednotka územnosprávneho delenia Maďarska.
V Maďarsku sa nachádza 2 847 obcí. Teoreticky môže obec mať ľubovoľný počet obyvateľov, no prakticky, väčšinou po prekročení hranice 10 000 obyvateľov, získava štatút mesta. Hoci mesto predstavuje rovnakú administratívnu jednotku ako obec, má omnoho väčšie právomoci. Každá obec ma starostu () a väčšinou sa skladá z viacerých dedín, ktoré nemajú vlastnú administratívnu funkciu.
Najväčšou obcou je Hortobágy (okolo 1 300 obyvateľov - stav k 01.01.2019) v Hajducko-bihárskej župe.

</doc>
<doc id="685355" url="https://sk.wikipedia.org/wiki?curid=685355" title="Tesárik zavalitý">
Tesárik zavalitý



</doc>
<doc id="685356" url="https://sk.wikipedia.org/wiki?curid=685356" title="Fuzáč hrubý">
Fuzáč hrubý

Fuzáč hrubý môže byť:

</doc>
<doc id="685357" url="https://sk.wikipedia.org/wiki?curid=685357" title="Drevomil">
Drevomil



</doc>
<doc id="685358" url="https://sk.wikipedia.org/wiki?curid=685358" title="Drevomil hrubý">
Drevomil hrubý



</doc>
<doc id="685359" url="https://sk.wikipedia.org/wiki?curid=685359" title="Vrzúnik">
Vrzúnik



</doc>
<doc id="685360" url="https://sk.wikipedia.org/wiki?curid=685360" title="Fuzáč zavalitý">
Fuzáč zavalitý



</doc>
<doc id="685361" url="https://sk.wikipedia.org/wiki?curid=685361" title="Ménas">
Ménas

Ménas (zriedkavejší slovenský tvar: Meneáš, niekedy: Mennas; ; alebo Ⲙⲏⲛⲁⲥ"Ménas", "Menas", "Minas" alebo Ⲙⲉⲛⲁⲥ"Menas"; ; ; ge'ez/amh. ሚናስ"Minas", "Minás" alebo "Menas"; csl. "Mina") je starogrécke, koptské a etiópske meno, konkrétne napríklad:
Minas môže tiež byť:

</doc>
<doc id="685363" url="https://sk.wikipedia.org/wiki?curid=685363" title="Míná">
Míná



</doc>
<doc id="685364" url="https://sk.wikipedia.org/wiki?curid=685364" title="Minas">
Minas



</doc>
<doc id="685365" url="https://sk.wikipedia.org/wiki?curid=685365" title="Menas">
Menas



</doc>
<doc id="685366" url="https://sk.wikipedia.org/wiki?curid=685366" title="Mina">
Mina



</doc>
<doc id="685367" url="https://sk.wikipedia.org/wiki?curid=685367" title="Ména">
Ména



</doc>
<doc id="685368" url="https://sk.wikipedia.org/wiki?curid=685368" title="Minás">
Minás



</doc>
<doc id="685369" url="https://sk.wikipedia.org/wiki?curid=685369" title="Mennas">
Mennas



</doc>
<doc id="685370" url="https://sk.wikipedia.org/wiki?curid=685370" title="Meneáš">
Meneáš



</doc>
<doc id="685371" url="https://sk.wikipedia.org/wiki?curid=685371" title="Ménas (sinajský mních)">
Ménas (sinajský mních)

Svätý Ménas (iné tvary mena pozri pod Ménas; fl. 6. stor.) bol mních v Kláštore svätej Kataríny na Sinaji. Jeho pamiatku si na Sinaji pripomínajú 5. januára.
Život.
Súdiac podľa stredovekého diela "Rebrík do raja" od Ióanna Klimaka zomrel niekedy v 6. storočí pred tým, než sa Klimakos stal igumenom. V kláštore zastával významné miesto, bol „druhým mužom“ kláštora po opátovi. Ako mních mal prežiť päťdesiat deväť rokov a vystriedať všetky služby v kláštore. Podľa svedectiev iných mníchov, ktoré vo svojom diele opisuje Klimakos, bol Ménas veľmi zbožný a poslušný voči miestnemu opátovi. Mal najmenej jedného nasledovníka (žiaka). Po jeho smrti mala z jeho tela podobne ako z mnohých iných svätcov vytekať voňavá myrha.

</doc>
<doc id="685372" url="https://sk.wikipedia.org/wiki?curid=685372" title="Ménodóros">
Ménodóros

Ménodóros (, ) môže byť:

</doc>
<doc id="685373" url="https://sk.wikipedia.org/wiki?curid=685373" title="Menodorus">
Menodorus



</doc>
<doc id="685374" url="https://sk.wikipedia.org/wiki?curid=685374" title="Sälama II. (rozlišovacia stránka)">
Sälama II. (rozlišovacia stránka)

Sälama II. (ge'ez/amh. ሰላማ"Sälama" (II.), iné prepisy: Selama (II.), Salama (II.) alebo arab. Salámá II. môže byť:

</doc>
<doc id="685375" url="https://sk.wikipedia.org/wiki?curid=685375" title="Selama II.">
Selama II.



</doc>
<doc id="685376" url="https://sk.wikipedia.org/wiki?curid=685376" title="Salama II.">
Salama II.



</doc>
<doc id="685377" url="https://sk.wikipedia.org/wiki?curid=685377" title="Salámá II.">
Salámá II.



</doc>
<doc id="685378" url="https://sk.wikipedia.org/wiki?curid=685378" title="Ménas (aksumský biskup)">
Ménas (aksumský biskup)

Ménas (amh. ሚናስMinas; iné tvary pozri pod Ménas; známy aj ako: ሰላማSälama II.; fl. medzi 4.6. storočím) bol podľa etiópskej tradície druhý etiópsky (aksumský) metropolita (abuna), nástupca svätého Frumentia. 
Život.
Obdobie, kedy žil nie je isté, keďže medzi obdobím Frumentia a vládou Anbása Wedema, počas ktorej mal Ménas žiť, vládlo v Etiópii podľa neskorších kroník najmenej 25 kráľov. Meno Sälama II. môže preto podľa Coptic Encyclopedia znamenať, že za Ménovho episkopátu kresťanstvo v Etiópii ožilo po dlhšom útlme, čo majú potvrdzovať aj jeho diela. O Ménovom živote sa s istotou v podstate nič nevie.
Dielo.
Ménovi býva prisudzovaných viacero homílií, pričom najmenej 6 sa zachovalo a dodnes býva počas cirkevného roka čítaných v etiópskych kláštoroch. Tematicky hovoria napríklad o apoštoloch, 70 učeníkoch Krista, Zosnutí Panny Márie, kríži či otcoch Nicejského koncilu. Býva mu pripisovaný tiež preklad Knihy Zjavení do jazyka ge'ez, resp. mu niekedy býva pripisovaná aj tvorba samotného (kultúrneho) jazyka, keďže spomínané diela patria k jeho najranejším literárnym pamiatkam. Je tiež možné, že do jazyka preložil Rufinovo dielo o Frumentiovi.

</doc>
<doc id="685379" url="https://sk.wikipedia.org/wiki?curid=685379" title="Ménas Kallikelados">
Ménas Kallikelados

Svätý Ménas Kallikelados; * 3. storočie, Atény† 310/ 313, Alexandria) bol podľa legendy kresťanský rétor, filozof a mučeník.
Katolíckou a Pravoslávnou cirkvou je uctievaný ako svätý. Jeho sviatok spolu so spomienkou na mučeníkov Hermogena (Ermogena) a Eugrafa, ktorí mali byť umučení spolu s ním, pripadá na 10. decembra. Známejším mučeníkom, ktorého pamiatku si cirkvi pripomínajú 11. novembra bol „veľkomučeník“ Ménas. Je možné, že Kallikeladov kult je odvodený od kultu tohto mučeníka. Okrem nich žilo aj niekoľko ďalších svätých Ménov, pozri Ménas.
Život.
Passio k svätým Ménovi, Hermogenovi a Eugrafovi sa zachovalo v dvoch gréckych verziách, jedna z verzií bola preložená do arménčiny.
Ménas sa podľa legendy narodil v Aténach. Bol učencom a rečníkom. Mal pôsobiť na cisárskom dvore a hoci bol kresťanom, svoju vieru tajil. Ako skúsený rečník a navonok pohan, bol vyslaný cisárom Maximiánom do Alexandrie, kde práve vypukli nepokoje medzi kresťanmi a pohanmi. V Alexandrii však mal vstúpiť do tábora kresťanov a mal presvedčiť mnohých pohanov ku konverzii. V dôsledku toho mal byť zajatý a mučený cisárskym služobníkom Hermogenom. Podľa legendy bol zo svojich zranení uzdravený, čo malo viesť k Hermogenovej konverzii a k verejnému vyznaniu viery Ménovho priateľa Eugrafa. Cisár Maximián nespokojný s vývojom udalostí mal podľa legendy na čele veľkej armády prísť do Egypta a Ménas, ako aj zvyšní dvaja konvertiti mali byť popravení. Ménas mal pred smrťou cisára požiadať, aby mohol byť pochovaný v tom čase nevýznamnom Byzantione (neskorší Konštantínopol). Ménove ostatky boli podľa legendy v schránke hodené do mora, odkiaľ mali zázračne priplávať až k byzantskému Chalkedónu, kde ich našiel miestny biskup. Editor do Ménovho "passia" následne doplnil, že relikvie boli uschované v svätyni pri konštantínopolskej akropole.
Mučeník bol v Alexandrii úplne neznámy a naopak jeho kult sa viazal ku Konštantínopolu. Legenda teda slúžila na vysvetlenie prítomnosti relikvií v konštantínopolskej svätyni. Je možné, že jeho kult bol odvodený od kultu relikvií Ména veľkomučeníka, ktorého relikvie sa do mesta dostali v časoch ranej Cirkvi a ktoré boli znovuobjavené v byzantskom období za vlády niektorého z Bazilov (nie je isté či šlo o Bazila I, alebo Bazila II.).

</doc>
<doc id="685380" url="https://sk.wikipedia.org/wiki?curid=685380" title="Minas Kallikelados">
Minas Kallikelados



</doc>
<doc id="685381" url="https://sk.wikipedia.org/wiki?curid=685381" title="Ménas II. (alexandrijský patriarcha)">
Ménas II. (alexandrijský patriarcha)

Svätý Ménas II. (iné tvary pozri pod Ménas; * 10. storočie, Sandalá, Egypt† 974, Egypt) bol 61. koptský alexandrijský patriarcha v rokoch 956974. V etiópskom synaxári sa jeho meno spomína 15. hedara, v koptskom synaxári sa ako svätec nespomína.
Život.
Narodil sa dedine Sandalá. V mladosti ho mali rodičia proti jeho vôli oženiť. So svojou ženou žil podľa prameňov iba tri dni, pričom si mali zachovať panenstvo. Následne mu jeho manželka mala dovoliť, aby sa stal mníchom. Vo Wádí Habíb sa stal žiakom starého mnícha a naučil sa spôsobom askézy. Podobne ako mnoho iných alexandrijských patriarchov, aj Ména sa stal mníchom v Kláštore svätého Makaria (arab. "Dajr anbá Makár").
Po smrti patriarchu Teofana (aj Teofil II.) sa mali koptskí biskupi obrátiť na Ménovho učiteľa, aby sa stal novým patriarchom. Mních však pre svoju starobu odmietol a za nového patriarchu odporučil Ménu. Ménu mali podľa legendy proti jeho vôli odviesť do Alexandrie, vysvätiť a dosadiť do úradu. Pri návšteve Ménovej rodnej obce sa biskupi dozvedeli, že je ženatý, no keďže jeho manželstvo nebolo konzumované, súhlasili s jeho patriarchátom.
Obdobie jeho patriarchátu bolo poznačené mnohými politickými zmenami v Egypte (Ichšídovcov vystriedali Fátimovci), no politická situácia Koptov sa mierne zlepšila. Počas jeho úradu však zasiahol niektoré egyptské biskupstva hladomor, v dôsledku čoho bol ich počet zredukovaný. Patriarchát za jeho doby mal slabé ekonomické zázemie, čo sa premietlo do slabej sociálnej a budovateľskej činnosti. V dedine Mahallat Dánijál v oblasti Tídá, kde Ménas dlhý čas žil, nechal vystavať kostol zasvätený svätému Marekovi.

</doc>
<doc id="685382" url="https://sk.wikipedia.org/wiki?curid=685382" title="Ménas I. (alexandrijský patriarcha)">
Ménas I. (alexandrijský patriarcha)

Svätý Ménas I. (iné tvary pozri pod Ménas; * I. pol. 8. stor., Egypt† 776, Egypt) bol 47. koptský alexandrijský patriarcha v rokoch 767776. V etiópskom synaxári sa jeho meno spomína 30. tira, v koptskom synaxári sa ako svätec nespomína.
Život.
Pôvodne bol mníchom v Kláštore svätého Makaria (arab. "Dajr anbá Makár") a žiakom patriarchu Michala I. (arab. "Chá'íl I."), ktorý taktiež pôsobil v kláštore. Po patriarchovej smrti bol jednomyseľne zvolený za nového patriarchu. Ménas sa plne podriadil moslimským vládcom a Kopti počas jeho patriarchátu zažívali pokojné obdobie.
Väčší spor mal Ménas iba s ambicióznym mníchom Petrom (kop. "Putrus" alebo "Butrus"), ktorý túžil stať sa biskupom. Ménas Petrovu požiadavku pre jeho nevhodný charakter odmietol. S falošnými listinami preto Peter odišiel do sýrskej Antiochie, kde podvodom vyzbieral veľké množstvo peňazí, vďaka ktorým sa dostal až k abbásovskému kalifovi al-Mansúrovi. Kalif presvedčený Petrovými lžami uzavrel s mníchom dohodu. Výmenou za peniaze a zlato, ktoré mali Kopti (a zvlášť patriarcha) podľa Petrových lží „kúzlami“ nazbierať, ho dosadil na alexandrijský patriarchálny stolec. Egyptský správca 'Abd al-Rahmán ibn Hudajdž (769772), ktorý mal kalifove príkazy uskutočniť, povolal Ménu na dvor a patriarcha kalifov dekrét prijal. Proti rozhodnutiu sa však postavil vysoký koptský klér, ktorý Petra odmietol. Potom, čo vyšlo najavo, že Kopti žiadne zlato nemajú, sa Peter správcovi vyhrážal, že v prípade, ak kalifov dekrét nesplní, bude sa naňho sťažovať. Egyptský správca Petra následne zajal spor s Ménom ukončil.

</doc>
<doc id="685383" url="https://sk.wikipedia.org/wiki?curid=685383" title="Ménas (nikiuský biskup)">
Ménas (nikiuský biskup)

Ménas (iné tvary pozri pod Ménas; * 7. stor., Egypt† 710, Egypt) bol koptský mních a spisovateľ, asi v rokoch 680 až 710 biskup v egyptskom Nikiu (gr. Nikiou, kop. Pšat).
Vstúpil do Kláštora svätého Makaria (arab. "Dajr anbá Makár"). Za biskupa v Nikiu bol ustanovený niekedy za patriarchátu Simeona I. Bol nástupcom Jána z Nikiu. V koptčine napísal dielo latinsky zvané "Vita Isaac episcopi alexandrini" (slov. "Život Izáka, alexandrijského biskupa"), ktoré poskytuje opis prvých rokov po arabskej invázii do Egypta. Poskytuje dobré informácie o vzťahu medzi patriarchom a arabským guvernérom Abd al-Azízom. Okrem toho napísal martýrium latinsky nazývané "Encomium in Macrobium episcopum urbis Pshati" (slov. "Enkómium o Makrobiovi, biskupovi mesta Pšati"), t. j. o mučeníkovi a biskupovi v meste Nikiu (Pšat) žijúcom v 4. storočí.
Literatúra.
 

</doc>
<doc id="685384" url="https://sk.wikipedia.org/wiki?curid=685384" title="Ménas (z al-Ašmúnajnu)">
Ménas (z al-Ašmúnajnu)

Svätý Ménas (iné tvary pozri pod Ménas; * rané 7. storočie, Achmín, Egypt† po 641, Egypt) bol koptský asketik a mučeník. Koptská cirkev ho uctieva ako svätého a jeho spomienku si pripomína 17. amšíra. V etiópskom synaxári sa spomína 17. jäkatitu, čo má byť tiež jeho údajný deň umučenia. Meno Ménas nieslo viacero koptských svätcov a mučeníkov, pozri Ménas.
Život.
Podľa koptského synaxára sa mal narodiť do roľníckej rodiny v Achmíne. V mladom veku vstúpil do kláštora v rodnom meste a neskôr odišiel do kláštora pri al-Ašmúnajne. Keď do Egypta (641) vtrhli moslimskí Arabi, požiadal predstaveného kláštora, aby smel vyhľadať vodcu moslimov, ktorého sa chcel spýtať, či naozaj odmietajú božstvo Ježiša Krista. Po tom, čo mu mal túto informáciu veliteľ vojsk potvrdiť a po tom, čo Ménas odcitoval stať Jn 3,36 ("„Kto verí v Syna, má večný život. Kto však odmieta Syna, neuzrie život, ale spočíva na ňom Boží hnev.“"), mal byť Ménas arabským vojvodcom sťatý a jeho telo hodené do Nílu. Jeho pozostatky boli podľa legendy zachránené Koptmi.

</doc>
<doc id="685385" url="https://sk.wikipedia.org/wiki?curid=685385" title="Ménas (tmuiský biskup)">
Ménas (tmuiský biskup)

Svätý Ménas (iné tvary pozri pod Ménas; * okolo 673?, Samannúd, Egypt† 768, Tmuis, Egypt) bol koptský monofyzitský (resp. miafyzitský) biskup v Tmuis (aj "Tamai"; gr. "Thmouis") v dolnom Egypte. Jeho život je známy z koptského synaxára a z "Dejín alexandrijských patriarchov". Koptskou cirkvou a Etiópskou cirkvou je uctievaný ako svätec a jeho meno sa v koptskom synaxári spomína 7. hatúra a v etiópskom synaxári 7. hedara.
Život.
Narodil sa v Samannúd v delte Nílu. Podľa legendy ho ako jediného syna v rodine proti jeho vôli oženili. Spolu so svojou ženou sa však oddal náboženskému životu a udržal si panenstvo. Nakoniec ženu opustil a vstúpil do Kláštora svätého Antónia (arab. "Dajr anbá Antúnijús"), kde sa spoznal s neskorším alexandrijským patriarchom Michalom I. (arab. "Chá'íl I."). Spolu strávili istý čas v Skété v Kláštore svätého Makaria (arab. "Dajr anbá Makár"), kde získali dobrú povesť. Patriarcha Simeon I. (†700) Ména vysvätil za biskupa a dosadil do diecézy v Tmuis. Ménas mal veľký vplyv na duchovný rast štyroch koptských patriarchov, ktorých mal vysvätiť (Alexandra II.; Kozmu I.; Teodora I. a Michala I.). Mal mať liečiteľské schopnosti a predvídať budúcnosť, vrátane svojej smrti.
Referencie.
 

</doc>
<doc id="685386" url="https://sk.wikipedia.org/wiki?curid=685386" title="Ménas (abba)">
Ménas (abba)

Ménas (iné tvary pozri pod Ménas; po slovensky zriedkavejšie: Meneáš; fl. 6. storočie?) bol pravdepodobne predstaveným (abba) v Kláštore svätého Apolla v Báwíte alebo inak významný koptský mních. Niekedy býva zamieňaný so známejším Ménom veľkomučeníkom.
Ikona.
Jeho podobizeň sa zachovala na známej koptskej ikone datovanej rôzne od 6. do 8. storočia, kde je zobrazený s Kristom Spasiteľom. Ikona predstavuje klenot koptského umenia a je uschovaná v parížskom Louvri. Na ikone sa nachádzajú nápisy „"ΨΟΤΕΡ“" („Spasiteľ“) a „"ΑΠΑ ΜΗΝΑ ΠΡΟΕΙCΤΟC“" (dosl. „Otec Ména, ochranca“).

</doc>
<doc id="685387" url="https://sk.wikipedia.org/wiki?curid=685387" title="Ménas (veľkomučeník)">
Ménas (veľkomučeník)

Svätý Ménas (iné tvary pozri pod Ménas; zriedkavý slovenský tvar: Meneáš; * okolo 270?, Egypt3./4. stor., Kotyaion/Alexandria?) bol ranokresťanský vojak, svätec a mučeník. Býva považovaný za „najznámejšieho Kopta“, no jeho historicita býva niekedy spochybňovaná. Najmä v umení býva niekedy zamieňaný s inými rovnomennými svätcami, pozri Ménas.
Vo východných katolíckych cirkvách a v Pravoslávnej cirkvi pripadá jeho spomienka na 11. novembra, keď mal byť údajne umučený. Koptská cirkev si jeho spomienku pripomína 15. hatúra. Historicky pripadali dátumy spomienky v jednotlivých cirkvách na rôzne dni. Najmä v minulosti bol uctievaný ako ochranca pútnikov a obchodníkov (resp. karaván) a námorníkov Je tiež patrónom chorých na oči.
Ménova osoba a pramene.
Ménov život je ťažko zrekonštruovateľný, pretože hagiografické spisy sa v mnohých rovinách rozchádzajú a zároveň existovalo viacero svätcov s menom Ménas (pozri Ménas). O osobe veľkomučeníka Ména existuje viacero hypotéz: 1) išlo o koptského mučeníka (ktorého kult sa eventuálne rozmohol aj vo Frýgii, čo viedlo k tomu, že sa tento kraj začal spomínať v legendách.); 2) išlo o frýgskeho mučeníka; 3) existovali dvaja mučeníci, jeden v Egypte, druhý vo Frýgii; 4) nešlo o historickú osobu, ale o legendárnu postavu, ktorá nahradila kult egyptského boha Hora alebo istého frýgskeho boha Ména (gr. Mén).
Ménove životopisy sa zachovali v početných jazykoch východného kresťanstva (najmä koptčina, stará núbijčina, stará etiópčina (ge'ez), sýrčina, arménčina, gréčtina, arabčina), pričom jazykom prvotného diela bola koptčina alebo gréčtina. Už koptské a grécke pramene sa v mnohých oblastiach rozchádzajú. Ďalšie pramene vychádzajúce v mnohých smeroch práve z týchto dvoch prameňov prezentujú rôzne udalosti Ménovho života odlišne. Podľa väčšiny bádateľov nemá žiadna legenda historickú presnosť. Životopis bol tiež preložený do latinčiny, vďaka čomu bol Ménas známy aj stredovekej latinskej hagiografii (medzi ranejšími dielami: Pseudo-Antonius, cca. 570; Usuard, 9. stor; Wandelbert, 848). Najdôležitejšie pramene o jeho živote na Východe tiež pochádzajú z 9. storočia. Hymnus na jeho počesť zložil aj byzantský hymnograf Roman Sladkopevec.
Život.
O Ménovom ranom živote sa mnoho nevie, najrozsiahlejšie údaje o ňom poskytujú koptské pramene alebo zdroje z nich vychádzajúce. Grécke pramene spomínajú rozsiahlejšie až Ménovu službu v rímskom vojsku. Ovplyvnené boli zrejme legendou o svätom Gordiánovi. Ménas mal pochádzať z Egypta. Podľa koptskej verzie príbehu o jeho umučení mal pochádzať z regiónu okolo regiónu od jazera Mareotis (dnešný Marjút) alebo z okolia Nepaeiat (podľa koptskej legendy a enkómia). Synaxár z 13. alebo 14. storočia spomína meste Nikiou (Pšati).
Pramene sa rozchádzajú aj v údajoch o Ménovom pôvode. Podľa neskorších prameňov mal pochádzať z bohatej rodiny, no zároveň býva opisovaný aj ako pastier tiav. Jeho otec niektorými prameňmi pomenovaný Eudoxius a inými Nikios mal byť správcom vo Frýgii, matka (podľa niektorých prameňov Eufémia) mala byť zbožnou ženou, ktorá Ménovi zvolila meno zo slova "amen", ktoré počula v zjavení. Ako jedenásť ročný mal Ménas prísť o otca a v štrnástich rokoch aj o matku. Ako pätnásťročný mal byť podľa koptskej tradície proti svojej vôli zaradený na vojenskú službu (vláda cisára Numeriána). Rímskym vojakom mal byť Ménas aj podľa gréckej legendy.
Po tom, čo sa za vlády cisára Diokleciána začalo v roku 286 opätovne s prenasledovaním kresťanov v Rímskej ríši, mal Ménas opustiť rímske vojsko a utiahnuť sa na opustené miesto. Vedený Božou prozreteľnosťou mal neskôr vstúpiť do divadla v maloázijskom meste Kotyaion (lat. "Cotyaeum", dnes turecká Kütahya), kde sa konala oslava na počesť cisárových narodenín. Ménas na oslave verejne vyznal vieru v Krista, následkom čoho bol zadržaný miestnym správcom Pyrrhom a uvrhnutý do žalára. Po tom, čo Ménas odmietol obetovať rímskym bohom, nariadil miestodržiteľ podľa legendy jeho mučenie a po Ménovom neutíchajúcom odmietaní pohanského kultu aj jeho popravu. Ména mali Rimania vyviesť za mesto a snáď 11. novembra niekedy v rokoch 295/296 stať. Podľa niektorých prameňov malo byť jeho telo spálené. Kresťanom sa však Ménove telesné pozostatky malo podariť čiastočne zachrániť a pochovať. Podľa inej etiópskej verzie mal byť Ménas popravený spolu s matkou už ako dieťa v Alexandrii. Túto verziu prezentujú aj niektoré ďalšie pramene, resp. sa aspoň prikláňajú k mučeníctvu v Egypte.
Koptské a etiópske pramene detailne opisujú návrat Ménových ostatkov do rodnej krajiny. Podľa jedného z prameňov mala ostatky do Alexandrie priniesť Ménova sestra Thekla. Anjel mal však alexandrijskému arcibiskupovi prikázať uložiť relikvie na ťavu, ktorej mal byť umožnený slobodný odchod do púšte. Ťava s telom sa mala zastaviť v oblasti neďaleko mesta Nepaeiat, kde bola Ménovi vystavaná hrobka. Etiópske "passio" spája prenos Ménových relikvií do Egypta s výpravou rímskeho vojska, ktoré mala relikvia počas cesty chrániť pred nepriateľskými útokmi a morskými príšerami. Po porážke egyptských barbarov mala ťava nesúca Ménove pozostatky odmietnuť jazernú krajinu opustiť.
Legendy opisujú početné zázraky spojené so svätým Ménom, predovšetkým uzdravenia, ale aj zjavenia, odhalenie podvodu a zločinov či ich potrestanie a rôzne ďalšie. V roku 1826 mal pred Osmanmi zachrániť Grékov v meste Iraklio na Kréte. Pomôcť mal podľa Koptov aj spojeneckým vojskám v júli 1942 v bitke pri Al-Alamajn počas druhej svetovej vojny.
Ménas v umení.
Ménove zobrazenia sa zachovali vo viacerých formách, všetky asi vychádzajú z pôvodnej veľkej ikone v jemu zasvätenej svätyni v (Karm) Abú Mína. Podobizni sa pripisovali zázračné účinky. Abú Mina slúžilo ako hlavné miesto kultu a suveníry (ampulky svätého Ména) boli určené na uskladnenie vody z miestneho prameňa alebo oleja z lámp horiacich pri Ménovom hrobe.Na ampulkách býva zobrazovaný ako mladý orant (často s kučeravými vlasmi) v krátkej tunike a chlamyde, obklopený dvomi ťavami, zriedkavejšie krokodílmi. Ťavy sú znázornené v štylizovanej pokľaknutej alebo kľačiacej póze. Tradícia zobrazenia oranta obklopeného zvieratami pravdepodobne siaha k ranokresťanskému motívu Daniela v jame levovej. Ménas nebol vždy zobrazený so svätožiarou, v rámci zobrazení na ampulách ju obsahovali len skoršie exempláre. Ménas je zriedkavo znázornený ako vojak na koni a v zbroji. Zadná strana ampúl bola najčastejšie vyzdobená triumfálnym krížom, rovnoramenným krížom s vavrínovým vencom v rohoch, loďou alebo nápismi ako: Εὐλογία τοὔ ἁγίου Μηνἅ"Eulogia tou hagiou Ména" alebo τοὔ ἁγίου Μηνἅ"tou hagiou Ména" a podobne. Zobrazenie krížov a nápisov sa objavuje aj na koptských hrobových stélach kresťanov. Niekedy je na zadnej strane zobrazená svätá Tekla medzi zvieratami, ako napríklad na mramorovom reliéfe zo začiatku 5. storočia z Kláštora svätej Tekle južne od Alexandrie (dnes Grécko-rímske múzeum, Alexandria). Ménas je tu zobrazený póze oranta medzi ťavami, čo svedčí o vzájomnom kultovom zväzku oboch svätcov. Ďalšími príkladmi je slonovinový reliéf z Milánskeho dómu (dnes Archeologické múzeum, Miláno), slonovinovej pyxide z 8. storočia (dnes British Museum, Londýn) alebo na freske z Kellie južne od Alexandrie (dnes Musée du Louvre, Paríž).
Motív oranta na koni a v zbroji ako ničiteľ zla bol populárny najmä na kresťanskom Východe, ako napríklad na slonovinovom reliéfe zo 6. storočia v Bazilike svätej Eufémie v Grade a Castello Sforzesco neďaleko Milána. Ďalším príkladom bol monumentálny cyklus šiestich koptských fresiek z 8. storočia v Chráme Ramessa III. v komplexe Medinet Habu v Luxore (dnes zničená časť). Neskôr je zobrazený ako vojensky veliteľ ("stratélates"). Motív Ména v zbroji sa objavuje v scénach jeho zázrakoch, ako napríklad miniatúra pergamentu Ménovych zázrakov z 9./10. storočia (dnes British Museum, Londýn). Jazdecký motív je populárny najmä v etiópskych chrámoch, ako napríklad na freskách zo štvrtiny 17. storočia v Kostole Debre Birhan Selassie v Gondare.
Najstarší cyklus s Ménovým príbehom sa zachoval na pyxide zo slonoviny zo 6. storočia (dnes British Museum, Londýn). Mučenícka smrť Ménasa býva naznačené mečom ako na miniatúre Menológia Bazila II., kde je zobrazený so sťatou hlavou. Známa koptská ikona Ména s Kristom z Báwitu pravdepodobne zo 6. storočia (dnes Musée du Louvre, Paríž) nezobrazuje tohto svätca, ale abbu Ména, čo literatúra niekedy opomína. V odbornej literatúre je často mylne interpretovaná ikonografia Ména z byzantského martyrológia, ktorá ho opisuje ako starca s bradou. Pravdepodobne však ide o abbu Ména. Na byzantských ikonách býva Ménas zobrazovaný ako orant spolu s Ježišom Kristom, so zvitkom v ruke, v krátkej tunike a chlamyde alebo s nápisom: Ménas z Frýgie alebo Kotyaiona. Ďalšími príkladmi zobrazenia Ména je freska z 11. storočia v kapadóckom Chráme Karabas Kilise v Údolí Soğanlı. Ostatné vyobrazenia Ména možno odkazujú na konštantínopolskú verziu motívu Ména Kallikelada s Hermogenom a Eugrafom, ako napríklad slonovinový triptych alebo emaily z 10. a 11. storočia. Tieto takmer podobné zobrazenia kompozície pravdepodobne slúžia na vyvolanie blízkosti ďalších svätých Ménov, ako napríklad ikona z Novgorodu okolo roku 1400 (Ménas je tu vyobrazený so svätým Jurajom a Klimentom Ochridským).
V postbyzantskom období bol Ménas obvykle znázornený ako vojensky veliteľ ("stratélates") v brnení s prilbou, kopijou a zástavou, napríklad drevoryt z roku 1493 v Liber chronicarum ("Kronika sveta/Schedelová kronika/Norimberská kronika"; dnes Bayerische Staatsbibliothek, Mníchov). Ďalšími príkladmi sú menšie zobrazenia zázrakov alebo mučeníckej smrti na ráme ikon okolo postavy uprostred od maliarov Krétskej školy, ako napríklad Emanuel Lambardos, C. Marieta a ďalších. Ménove zobrazenie na kresťanskom Západe je veľmi ojedinelé. Najmä na miestach jeho kultu. Ménas je zvyčajne zobrazený ako rytier s maurskými črtami tváre. Najstaršie zobrazenie pochádza je miniatúra z 12. storočia v Zwiefaltenerskom martyrológiu (dnes Württembergische Landesbibliothek, Stuttgart) alebo nástenná maľba z druhej polovice 14. storočia na konzole južnej strany Kostola svätého Jána Krstiteľa v Gniezne. Ďalšie zobrazenie vojaka s halapartňou sa nachádza na maľbe "svätý Ménas" zo 16. storočia od Paola Veroneseho (Gallerie Estensi, Modena) alebo socha svätého Ména s otvorenou knihou zo 16. storočia v Kostole Saint-Firmin v Rochehaut.
Kult v Abú Míná.
Najstaršia svätyňa v Abú Míná, martýrium, bolo vystavané v konštanovskej ére (4. storočie). Miesto bolo za episkopátu Atanáza z Alexandrie nahradené bazilikou. Ménovu svätyňu rozšíril cisár Arkádius začiatkom 5. storočia a cisár Zenón neďaleko postavil mesto, ktorého ruiny dnes nesú meno Abú Míná. Veľká svätyňa v púšti neďaleko Mareotis bola jedným z najznámejších pútnických miest v Egypte. Mala tiež byť svedkom početných zázrakov. O miestnom kulte sa však zachovalo len málo podrobností založených na hagiografických a folklórnych klišé. Kult neopadol ani po arabskom vpáde do Egypta, hoci veľká časť komplexu bola zničená. Pravdepodobne koptský patriarcha Ján III. (680689) napísal enkómium o Ménovi, v ktorom odporúčal púť do svätyne, ktorá prežila aj arabské dobytie Egypta a zrútila sa niekedy v 8. storočí v dôsledku zemetrasenia. Hoci bolo pútnické miesto Koptmi opravené, už v roku 849 bolo opustené. Koptský alexandrijský patriarcha Benjamín II. nechal Ménove pozostatky v 14. storočí preniesť do Káhiry.
O ľudovom šírení kultu nielen v Egypte svedčia predovšetkým ampuly dnes uschovávané v múzeách po celom svete. Na Slovensku nájdeme Ampulku svätého Ménasa v Západoslovenského múzeu v Trnave. Ménovi zasvätený chrám existoval v stredoveku v Ríme.

</doc>
<doc id="685388" url="https://sk.wikipedia.org/wiki?curid=685388" title="Ménas (konštantínopolský patriarcha)">
Ménas (konštantínopolský patriarcha)

Svätý Ménas (iné tvary mena pozri pod Ménas; * okolo 500, Alexandria† 24. august 552, Konštantínopol) bol konštantínopolský patriarcha v rokoch 536 až 552. Katolíckou a Pravoslávnou cirkvou je uctievaný ako svätý. V "Martyrologium Romanum" sa spomienka naňho kladie na 25. augusta, v synaxári na 24. augusta. Počas jeho pontifikátu boli vysvätené najvýznamnejšie konštantínopolské a byzantské chrámy: Hagia Sofia a Chrám svätých apoštolov.
Život.
Narodil sa v egyptskej Alexandrii. V Konštantínopole pôsobil ako kňaz a "xenodochos". Spravoval hospic (xenodocheion) Hagios Samson. Podľa legendy mal vyliečiť cisára Justiniána I. zo závažnej choroby. V roku 536 bol pápežom Agapetom I. vysvätený na biskupa, Agapet mu predložil na vyznanie vyznanie viery s Hormizdovou formulou a klauzulou a o primáte Ríma. Za biskupa bol menovaný 13. marca. Krátko po tom, čo Ménas spolu s Agapetom zvolali synodu, ktorá mala riešiť prípad predchádzajúceho patriarchu Anthima a monofyzitov, Agapet zomrel. Synode preto predsedal Ménas. Synoda za účasti západných biskupov a pápežského sprievodu Anthima exkomunikovala a uvalila naňho a jeho prívržencov kliatbu.
Po tom, čo vyvstal spor proti Trom kapitolám, predsedal Ménas synode, ktorá ich v duchu cisárskeho ediktu v roku 543 odsúdila. Proti tomu sa postavil pápež Vigílius, v dôsledku čoho Ménas na Justiniánov nátlak odstránil pápežovo meno z konštantínopolských diptychov. K zmieru došlo v júni 547, keď sa pápež Vigilius zaviazal Tri kapitoly odsúdiť.
V roku 550 však Vigilius svoj súhlas odvolal a Ména znovu exkomunikoval. V roku 551 vydal Justinián druhý edikt, ktorým Tri kapitoly zakázal a Ménas cisárovu náboženskú politiku odsúhlasil. Zmier nastal v roku 552, keď prijal vyznanie viery uznávajúce prvé štyri ekumenické koncily. Ménas zomrel 24. augusta 552 počas pobytu rímskeho biskupa Vigilia v Konštantínopole. Druhého konštantínopolského koncilu sa už nedožil.
Dielo.
Bol autorom viacerých listov: "Libellus fidei", "Mandatum", "Epistula ad Anthimum", "Sententia contra Anthimum", "Sententia contra Severum et Petrum Aapamaeensem", "Epistula ad Petrum Hierosolymitanum", "Libellus professionis ad Vigilium papam".

</doc>
<doc id="685389" url="https://sk.wikipedia.org/wiki?curid=685389" title="Menas Kallikelados">
Menas Kallikelados



</doc>
<doc id="685390" url="https://sk.wikipedia.org/wiki?curid=685390" title="Svietivka">
Svietivka

Svietivka môže byť:

</doc>
<doc id="685391" url="https://sk.wikipedia.org/wiki?curid=685391" title="Zoznam električkových tratí v Bratislave">
Zoznam električkových tratí v Bratislave

Toto je zoznam električkových tratí (radiál) v Bratislave.

</doc>
<doc id="685392" url="https://sk.wikipedia.org/wiki?curid=685392" title="Pamätník Vasiľa Levského (Plovdiv)">
Pamätník Vasiľa Levského (Plovdiv)

Pamätník Vasiľa Levského () je pamätník venovaný Vasiľovi Levskému z prvej polovice 20. storočia v centrálnej časti mesta Plovdiv v Plovdivskej oblasti v južnom Bulharsku.
Poloha.
Pamätník sa nachádza v centrálnej časti mesta Plovdiv v centrálnej aleji parku na úpätí pahorku Bunardžik. Pamätník bol pôvodne na inom, viac skrytom mieste na úpätí pahorku, začiatkom 90. rokov 20. storočia však mestské zastupiteľstvo rozhodlo o jeho premiestnení na dnešné miesto na plošine pri centrálnej aleji parku.
Dejiny.
Prvé myšlienky na výstavbu pamätníku Vasiľovi Levskému v Plovdive sa objavili už v roku 1895. Toho roku navrhol výstavbu pamätníku Chadži Gioka Pavlov, ktorý chcel na výstavbu dokonca použiť vlastné prostriedky a odhalenie plánoval na 18. júl, teda na výročie narodenín Vasiľa Levského. Plovdivské zastupiteľstvo však túto iniciatívu neodsúhlasilo. Druhá iniciatíva na výstavbu pamätníku sa objavila v priebehu 20. rokov 20. storočia, zlyhala však v dôsledku nedostatku finančných prostriedkov na jej uskutočnenie. 
Začiatky tretieho, tentoraz už úspešného, pokusu o vybudovanie pamätníku sa datujú do začiatku 30. rokov 20. storočia, keď sa začalo blížiť sté výročie narodenia Vasiľa Levského. S iniciatívou tentoraz prišlo združenie plovdivských obyvateľov z Karlova, odkiaľ Vasiľ Levský pochádzal. V roku 1934 sa začalo so zbieraním prostriedkov na vybudovanie pamätníku. Zber prebiehal prostredníctvom rôznych charitatívnych akcií. Pôvodný plán bol, aby sa pamätník odhalil v roku 1937 pri príležitosti stého výročia od Levského narodenia. Ako miesto výstavby bola vybraná lokalita na úpätí pahorku Bunardžika a ako autora pamätníku členovia združenia požiadali významného bulharského sochára Ivana Lazarova. Úlohy sa podujal veľmi zodpovedne a pomerne dlhý čas venoval príprave návrhu, ktorá spočívala napríklad aj v tom, že zháňal po Bulharsku všetky dostupné fotografie a kresby Vasila Levského, aby ho dokázal stvárniť či najvernejšie. Pred začatím výstavby došlo k situácii, ktorá celý projekt na čas pozastavila. Združenie Karlovčanov, ktoré celý projekt iniciovalo navštívil plovdivský sochár Kiril Todorov so svojim hotovým návrhom pamätníku, pričom im návrh predstavil a snažil sa presvedčiť členov združenia, že by malo dostať šancu viacero autorov. Pôvodne vybraný autor Ivan Lazarov celú situáciu komentoval tak, že Karlovčania majú právo vybrať si autora, ktorý im bude najviac vyhovovať. Tento incident na čas rozdelil členov združenia na dva tábory a neskôr sa so svojimi návrhmi prihlásili aj ďalší autori a celý projekt bol v dôsledku týchto udalostí podstatne oneskorený. Nakoniec však združenie vybralo pôvodne osloveného Ivana Lazarova, ktorý sa tak stal autorom pamätníku. 
Pamätník tak bol nakoniec odhalený na pôvodne vybranom mieste na úpätí pahorku Bunardžik v roku 1942. V roku 1943 vystúpil s ostrou kritikou pamätníku významný umelecký kritik Jordan Badev, ktorý tvrdil, že postava na pamätníku sa viac podobá na nejakého proletárskeho funkcionára, než na Vasiľa Levského a žiadal odstránenie pamätníku. Toto však bolo predstaviteľmi mesta odmietnuté a pamätník ostal na svojom mieste.
Charakteristika.
Autorom pamätníku je umelec a sochár Ivan Lazarov. Plovdivský pamätník venovaný Vasiľovi Levskému je unikátny a líši sa od všetkých ostatných pamätníkov venovaných tomuto národnému dejateľovi. Rozdiel spočíva v tom, že Vasiľa Levského ako jediný zobrazuje ako robotníka, v obyčajnej košeli s vykasanými rukávmi. Jeho autor Ivan Lazarov túto skutočnosť po odhalení pamätníku komentoval so slovami, že toto zobrazenie vybral z toho dôvodu, že celý život bulharského Apoštola slobody bol prácou v prospech vlasti. Zároveň tak chcel zdôrazniť mladícku energiu Vasiľa Levského. 

</doc>
<doc id="685393" url="https://sk.wikipedia.org/wiki?curid=685393" title="Svetluška">
Svetluška

Svetluška môže byť:

</doc>
<doc id="685396" url="https://sk.wikipedia.org/wiki?curid=685396" title="Jana Kirschner, Peter Lipa, Boboš Procházka / Eosphoros">
Jana Kirschner, Peter Lipa, Boboš Procházka / Eosphoros

Jana Kirschner, Peter Lipa, Boboš Procházka / Eosphoros je názov dvojalbumu hudobnej kompilácie, z ktorej prvý hudobný nosič je zbierkou bluesových nahrávok rôznych autorov interpretovaných Janou Kirschner, Petrom Lipom a Erichom Bobošom Procházkom. Druhý nosič kompilácie je vlastne tretím autorským sólovým štúdiovým albumom Ericha „Boboša“ Procházku, ktorý je autorsky priradený k spoločnému projektu Ericha Boboša Procházku a skupiny The Frozen Dozen. Album v roku 2005 vydalo hudobné vydavateľstvo Monti Records.

</doc>
<doc id="685397" url="https://sk.wikipedia.org/wiki?curid=685397" title="Zlatovský potok">
Zlatovský potok

Zlatovský potok je potok v regióne Stredné Považie, na území mesta Trenčín, jeho mestských častí Zlatovce a Záblatie, a na území obce Kostolná-Záriečie v okrese Trenčín v Trenčianskom kraji. Nachádza sa v geomorfologickom celku Biele Karpaty a v geomorfologickom celku Považské podolie. Ústi do vodného toku Drietomica. Od sútoku zdrojníc po ústie má dĺžku vrátane strednej, zhora zakrytej, kanalizovanej časti toku v intraviláne mesta Trenčín s dĺžkou . Rád toku IV. 
Začiatok.
Začína sa sútokom dvoch zdrojníc v (jedna priteká zo západu a druhá z juhozápadu) na území mesta Trenčín mestskej časti Zlatovce, v severozápadnej oblasti katastrálneho územia Zlatovce, v okrese Trenčín v Trenčianskom kraji, v lesnom extraviláne v lese "Čerešňová", v regióne Stredné Považie. Západná zdrojnica pramení v a juhozápadná zdrojnica v , obe v lesnom extraviláne. Západná zdrojnica tečie po hranici medzi katastrálnym územím (mestskou časťou Trenčína) Zlatovce a katastrálnym územím "Hanzlíková" (nemá štatút mestskej časti Trenčína).
Opis toku.
Od sútoku zdrojníc v tečie juhovýchodným smerom cez lesný extravilán po hranici medzi katastrálnym územím Zlatovce a katastrálnym územím "Hanzlíková", v priberá bezmenný ľavostranný prítok a mení smer na juh, postupne sa vracia do juhovýchodného smeru, vyteká z lesného extravilánu a tečie cez poľnohospodársky extravilán, v podteká diaľnicu D1 Bratislava-Žilina, vteká do intravilánu Zlatoviec a pokračuje v prekrytom kanáli, v odokrytej rýhe pokračuje v juhozápadnom smere v mestskej časti Záblatie, v opúšťa územie mestskej časti Záblatie a vteká na územie obce Kostolná-Záriečie, na území obce Kostolná-Záriečie po krátkom úseku v ústi do Drietomice ako jej ľavostranný prítok.
"Zlatovský potok" patrí do okresu Trenčín v Trenčianskom kraji. Nachádza sa v geomorfologickom celku Biele Karpaty v geomorfologických podcelkoch Bošácke bradlá a Súčanská vrchovina a v geomorfologickom celku Považské podolie v geomorfologických podcelkoch Bielokarpatské podhorie a Trenčianska kotlina. Nemá dôležitejšie prítoky.
Pôvod názvu.
Názov vodného toku "Zlatovský potok" má pôvod v názve mestskej časti Trenčína Zlatovce (do 1976 samostatná obec), na území ktorej vodný tok vzniká sútokom zdrojníc a preteká. Z toponyma Zlatovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Zlatovský potok" ako súčasť veľmi početnej skupiny názvov v slovenskej toponymii, najmä hydronymii. Dochované písomné záznamy názvu dnešnej mestskej časti "Zlatovce" sa viažu k roku 1244 v podobe "Zlatouice", 1245 "Zlathovecz", 1439 "Zlatowycz", 1773 "Zlatowcze" . 
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Zlatovský potok" je jedinečným hydronymom (august 2022). 

</doc>
<doc id="685400" url="https://sk.wikipedia.org/wiki?curid=685400" title="Dechtárska hora">
Dechtárska hora

Dechtárska hora () je vrch v Nízkych Tatrách. Leží nad Liptovskými Kľačanmi, približne juhozápadne od Liptovského Mikuláša.
Poloha.
Nachádza sa na severe strednej časti Nízkych Tatier, v geomorfologickom podcelku Ďumbierske Tatry a časti Ďumbier. Leží v Žilinskom kraji, v okrese Liptovský Mikuláš a zasahuje na katastrálne územie obce Dúbrava a Ľubeľa. Najbližšími sídlami sú severne ležiace Liptovské Kľačany, Dúbrava a Lazisko, východným smerom sa nachádza Demänovská Dolina. Masív leží v ochrannom pásme Národného parku Nízke Tatry.
Opis.
Dechtárska hora je súčasťou východnej vetvy rázsochy, vybiehajúcej severným smerom z Chabenca () v hlavnom hrebeni. Východným smerom leží Uhlisko (), Siná (), Jaloviarka () a Bôr (), južným Ostredok (), Chabenec a Krámec (), západným Veľká Koniarka (), Vysoká () a Vražená () a severným Holý vrch () a Hláčovo (). Vrch i hrebeň patrí do povodia Váhu; západnú časť odvodňuje Ľubeľský potok do Kľačianky, východné svahy potok Palúdžanka. Na vrchol nevedie značený chodník. Na východnom úpätí sa v Križskej doline nachádza v lokalite Dechtárka bývalý antimonitový lom.
Výhľady.
Vrchol Dechtárskej hory pokrýva lesný porast, neumožňujúci rozhľad. Z lokalít s redšou vegetáciou možno ojedinele pozorovať okolité vrcholy Nízkych Tatier, no tiež Západné Tatry, Chočské vrchy a časť Veľkej a Malej Fatry.
Prístup.
V oblasti nie sú značené turistické chodníky. Dolinami v blízkom okolí však vedú lesné cesty, uľahčujúce dostupnosť tejto časti pohoria.

</doc>
<doc id="685403" url="https://sk.wikipedia.org/wiki?curid=685403" title="Treitol">
Treitol

Treitol je sacharidový alkohol so štyrmi atómami uhlíka. Používa sa prevažne v chemickej syntéze ďalších zlúčenín. Jeho diastereomérom je erytritol.
Treitol je prítomný v jedlej hube "Armillaria mellea". U chrobáka "Upis ceramboides" funguje ako kryoprotektant (nemrznúca látka).

</doc>
<doc id="685406" url="https://sk.wikipedia.org/wiki?curid=685406" title="Krajina rovina">
Krajina rovina

Krajina rovina je názov šiesteho štúdiového albumu slovenskej speváčky Jany Kirschner. Dňa 31. mája 2010 tento album vydalo hudobné vydavateľstvo Universal Music.
Ako pilotný singel vyšla skladba „Keby si bol môj“.
Skladby sa odlišujú od speváčkinej doterajšej tvorby i produkcie iných slovenských interpretov. Spev prichádza často po inštrumentálnom úvode až po niekoľkých minútach. Piesne sú pomerne dlhé.
Pozadie vzniku.
Nahrávka sa pripravovala v rôznych krajinách. Editovalo sa asi päť týždňov, mixovalo asi dva-tri týždne a potom sa to mastrovalo.

</doc>
<doc id="685411" url="https://sk.wikipedia.org/wiki?curid=685411" title="Harpyja">
Harpyja



</doc>
<doc id="685413" url="https://sk.wikipedia.org/wiki?curid=685413" title="Červený grúň (vrch v Nízkych Tatrách)">
Červený grúň (vrch v Nízkych Tatrách)

Červený grúň () je vrch v Nízkych Tatrách. Leží nad Partizánskou Ľupčou, približne juhovýchodne od Ružomberka.
Poloha.
Nachádza sa v severozápadnej časti Nízkych Tatier, v geomorfologickom podcelku Ďumbierske Tatry a časti Salatíny. Leží v Žilinskom kraji, v okrese Liptovský Mikuláš a na katastrálnom území obce Partizánska Ľupča. Najbližšími sídlami sú južným smerom situované osady Magurka a Železnô, juhozápadne leží Liptovská Lúžna a severne sa nachádza Partizánska Ľupča a Liptovské Sliače. Masív patrí do Národného parku Nízke Tatry.
Opis.
Červený grúň zakončuje vetvu rázsochy, vybiehajúcej východným smerom z masívu Salatína () cez Salatínku (). Druhá vetva odtiaľto smeruje severným smerom na vrch Šlosiar (). Východným smerom leží Holý vrch (), Vysoká () a Krámec (), južným leží Veľká Oružná (), Javorina () a Hlinisko (), západným Tlstá (), Salatín a Malý Salatín () a severným Sliačska Magura (), Predná Magura () a Ľupčianska Magura (). Oblasť patrí do povodia Váhu, kde vodu odvádza Ľupčianka a jej prítoky. Na vrchol nevedie značený turistický chodník.
Výhľady.
Vrchol Červeného grúňa pokrýva súvislý, miestami riedky les, umožňujúci len obmedzený rozhľad. Z vhodných lokalít je možné pozorovať okolité vrcholy Nízkych Tatier, no tiež Tatry, Chočské vrchy, Oravskú Maguru i Beskydy a Malú Fatru.
Prístup.
Na vrchol nevedie značená turistická trasa, preto prístup je možný z Ráztockého sedla, príp. z Ľupčianskej doliny.

</doc>
<doc id="685414" url="https://sk.wikipedia.org/wiki?curid=685414" title="Červený grúň">
Červený grúň

Červený grúň môže byť:

</doc>
<doc id="685415" url="https://sk.wikipedia.org/wiki?curid=685415" title="Žakovský potok">
Žakovský potok

Žakovský potok je potok v regióne Tatry, na území obcí Žakovce, Huncovce a Vrbov v okrese Kežmarok v Prešovskom kraji. Nachádza sa v geomorfologickom celku Podtatranská kotlina. Ústi do Vrbovského potoka. Od prameňa po ústie vo vodnej nádrži "Vrbov" má dĺžku . Rád toku V. 
Prameň.
Pramení v v ústrednej oblasti územia obce Žakovce, katastrálneho územia Žakovce, v okrese Kežmarok v Prešovskom kraji, v poľnohospodárskom extraviláne, v regióne Tatry, na severozápadnom svahu vrchu "Žakovský kopec" s . 
Opis toku.
Od prameňa v tečie severovýchodným smerom cez poľnohospodársky extravilán, v priberá bezmenný ľavostranný prítok, v vteká do intravilánu Žakoviec, v podteká cestu z Huncoviec cez Žakovce do Vrbova a zároveň opúšťa intravilán Žakoviec, v priberá ďalší bezmenný ľavostranný prítok, preteká extravilán Žakoviec, v vteká na hranicu medzi obcami Žakovce a Vrbov, tečie priamo po obecnej hranici medzi obcami Žakovce a Vrbov, v pokračuje po obecnej hranici medzi obcami Huncovce a Vrbov, v priberá ľavostranný prítok potok Barich, v ústi do Vrbovského potoka ako jeho ľavostranný prítok.
"Žakovský potok" patrí do okresu Kežmarok v Prešovskom kraji. Nachádza sa v geomorfologickom celku Podtatranská kotlina v geomorfologickom podcelku Popradská kotlina. Má jeden dôležitejší prítok: potok Barich.
Pôvod názvu.
Názov vodného toku "Žakovský potok" má pôvod v názve obce Žakovce, na území ktorej vodný tok pramení a preteká. Z toponyma Žakovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Žakovský potok" ako súčasť veľmi početnej skupiny názvov v slovenskej toponymii, najmä hydronymii. Dochované písomné záznamy názvu dnešnej obce "Žakovce" sa viažu k roku 1209 v podobe "Isaac", 1263 "Iszak", 1651 "Zakocz", 1808 "Žakowce" . Názvoslovná autorita v štandardizačnom procese uprednostnila v roku 1920 miestnu nárečovú podobu názvu obce "Žakovce" pred etymologicky zdôvodnenou podobou názvu "Izákovce". 
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Žakovský potok" je jedinečným hydronymom (august 2022). 

</doc>
<doc id="685416" url="https://sk.wikipedia.org/wiki?curid=685416" title="Druhá svetová vojna v Pacifiku">
Druhá svetová vojna v Pacifiku



</doc>
<doc id="685425" url="https://sk.wikipedia.org/wiki?curid=685425" title="Mešita Taš kjuprju">
Mešita Taš kjuprju



</doc>
<doc id="685426" url="https://sk.wikipedia.org/wiki?curid=685426" title="Mešita Taš kiupriu">
Mešita Taš kiupriu



</doc>
<doc id="685431" url="https://sk.wikipedia.org/wiki?curid=685431" title="Gosudarstvennyj Universaľnyj Magazin">
Gosudarstvennyj Universaľnyj Magazin



</doc>
<doc id="685433" url="https://sk.wikipedia.org/wiki?curid=685433" title="Dom Levski">
Dom Levski

Dom „Levski“ (), prípadne aj Kooperatívny dom „Levski“ () je administratívna budova z prvej polovice 20. storočia ležiaca v centrálnej časti mesta Plovdiv v Plovdivskej oblasti v južnom Bulharsku.
Poloha.
Budova sa nachádza v centrálnej časti mesta Plovdiv medzi ulicami „Šesti septemvri“ (, doslova "bulvár Šiesteho septembra"), „Rajko Daskalov“ (, doslova "ulica Rajka Daskalova") a „Petko Karavelov“ (, doslova "ulica Petka Karavelova"). 
Charakteristika a dejiny.
Budova stojí na mieste predtým zbúraného zájazdného hostinca Karaul chan, ktorý na mieste stál približne 300 rokov. Často v ňom nocovali obchodné karavány z Dubrovníckej republiky, ktoré s vtedajším Filibe (Plovdivom) často obchodovali.
S výstavbou budovy sa začalo v roku 1925 a budova bola dokončená v priebehu roku 1926. Dom bol postavený podľa projektu sofijských architektov, Ivana Kanazirskeho a Petka Stoilova.
Jedná sa o veľkú administratívnu budovu, ktorá zapĺňa priestranstvo o veľkosti celého bloku medzi troma ulicami. Budova mala predstavovať typickú viacúčelovú administratívnu budovu, aké sa v tom čase stavali v krajinách západnej Európy a v akých boli na jednom mieste umiestnené kancelárie z rôznych odvetví služieb. V budove sa nachádzali kancelárie advokátov, architektov, inžinierov, ako aj finančných a obchodných sprostredkovateľov. Na prízemí budovy sa nachádzali obchody a vo vnútornom dvore kaviarne.
Dom „Levski“ sa po otvorení stal jedným z centier miestneho obchodu. Budova do súčasnosti slúži svojmu pôvodnému účelu.

</doc>
<doc id="685436" url="https://sk.wikipedia.org/wiki?curid=685436" title="Slobodné územie">
Slobodné územie



</doc>
<doc id="685437" url="https://sk.wikipedia.org/wiki?curid=685437" title="Nancy Patricia Pelosi">
Nancy Patricia Pelosi



</doc>
<doc id="685438" url="https://sk.wikipedia.org/wiki?curid=685438" title="Nancy D'Alesandrová">
Nancy D'Alesandrová



</doc>
<doc id="685439" url="https://sk.wikipedia.org/wiki?curid=685439" title="Nancy Patricia D'Alesandro">
Nancy Patricia D'Alesandro



</doc>
<doc id="685440" url="https://sk.wikipedia.org/wiki?curid=685440" title="Nancy D'Alesandro">
Nancy D'Alesandro



</doc>
<doc id="685443" url="https://sk.wikipedia.org/wiki?curid=685443" title="Vasil Ivanov Kunčev">
Vasil Ivanov Kunčev



</doc>
<doc id="685475" url="https://sk.wikipedia.org/wiki?curid=685475" title="Kitchener (Ontário)">
Kitchener (Ontário)

Kitchener je kanadské mesto v provincii Ontário. Spolu s mestom Waterloo je považované za súmestie Kitchener-Waterloo. Spolu s Waterloo, Cambridge a ďalšími obcami tvorí Regional Municipality of Waterloo. Do roku 1916 sa Kitchener volal Berlin.
Poloha.
Mesto sa nachádza v strednej časti juhozápadného Ontária.
Dejiny.
Pred rokom 1784 oblasť patrila kmeňu Mississauga. V roku 1803 územie získali pennsylvánski Mennoniti čím založili stredisko nemecko-jazyčného osídlenia. Mennoniti svoje pozemky vymerali podľa iného vzorca ako v ostatnom Ontáriu a vynechali miesto pre cesty. Ulice sú tak vedené kľukato. Berlin ležal na železnici Grand Trunk Railway, čo podporilo jeho ekonomický rozvoj. V 90. rokoch 19. storočia v meste vznikli viaceré parky. Status mesta Kitchener získal v roku 1912. V roku 1916, počas prvej svetovej vojny, mesto zmenilo názov na Kitchener. Hlavne majitelia obchodov sa tak snažili vyhnúť podozreniam z nelojality. Počas druhá svetovej vojny v meste fungovala výcviková základňa Canadian Women’s Army Corps. Od roku 1960 má mesto priamy prístup k Diaľnici 401 čo malo pre mesto veľký dopad. V roku 1993 bola vybudovaná nová radnica mesta.
Mestská administratíva.
Waterloo Township bol súčasťou Wellington District do roku 1849, v tom roku sa "districts" zmenili na "counties". Najskôr bolo mesto súčasťou United Counties of Wellington, Waterloo and Grey, od roku 1853 sídlom Waterloo County. V roku 1912 sa mesto oddelilo od County. K 1. januáru 1973 vznikla regionálna správa Region of Waterloo, na starosti má plánovanie a služby ako políciu, záchrannú službu, odpad a sociálne byty.
Demografia.
V sčítaní obyvateľstva v roku 2021 malo mesto 256 885 obyvateľov. Podľa sčítania v roku 2016 malo mesto 233 222 obyvateľov, z toho 162 160 uvádza ako rodný jazyk angličtinu, 2 775 francúzštinu a 60 595 neoficiálne jazyky, z toho 20 jazyky pôvodných obyvateľov. 395 ľudí uvádza češtinu, 325 slovenčinu a 4 570 nemčinu. 1 080 ľudí udalo ako etnický pôvod český, 965 slovenský, 295 československý a 51 050 nemecký. Kitchener je obyvateľstvom najväčšie mesto Waterloo Region.
Ekonomika.
50 tisíc ľudí stále pracuje vo výrobnom sektore, 30 tisíc v technologickom sektore.
Najväčším zamestnávateľom v Kitcheneri je Manulife Financial, po ňom Dare Foods. Z mesta sa vytratili iné sektory ako obuvnícky, nábytkársky a kožiarenský.
Školstvo.
V meste sídli Conestoga College, v blízskom Waterloo University of Waterloo a Wilfrid Laurier University.
Kultúra.
Dve z najväčších miest pre konaní hudobných a divadelných akcií sú Kitchener Memorial Auditorium, zvané „The Aud“ a Centre In The Square, medzi organizácie patria Kitchener-Waterloo Symphony Orchestra a Grand Philharmonic Choir. V meste sa koná deväťdňový Oktoberfest.
Šport.
V meste hrajú Kitchener Rangers z Ontario Hockey League.

</doc>
<doc id="685476" url="https://sk.wikipedia.org/wiki?curid=685476" title="Salatínka">
Salatínka

Salatínka () je vrch v Nízkych Tatrách. Leží nad Partizánskou Ľupčou, približne juhovýchodne od Ružomberka.
Poloha.
Nachádza sa v severozápadnej časti Nízkych Tatier, v geomorfologickom podcelku Ďumbierske Tatry a časti Salatíny. Leží v Žilinskom kraji, v okrese Liptovský Mikuláš a na katastrálnom území obce Partizánska Ľupča. Najbližšími sídlami sú južným smerom situované osady Magurka a Železnô, juhozápadne leží Liptovská Lúžna a severne sa nachádza Partizánska Ľupča a Liptovské Sliače. Masív patrí do Národného parku Nízke Tatry.
Opis.
Salatínka sa nachádza v rázsoche, vybiehajúcej východným smerom z masívu Salatína (). Jedna vetva pokračuje východným smerom na Červený grúň (), druhá smeruje severným smerom na vrch Šlosiar (). Východným smerom leží tiež Ľupčianska Magura (), Holý vrch (), Vysoká () a Krámec (), južným leží Hlinisko (), Ramžené () a Tlstá (), západným dominuje Salatín a Malý Salatín () a severným Príslop (), Šlosiar a Predná Magura (). Oblasť patrí do povodia Váhu, kde vodu odvádza Ľupčianka a jej prítoky. Na vrchol nevedie značený turistický chodník.
Výhľady.
Hrebeň i vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy Nízkych Tatier, no tiež Tatry, Chočské vrchy, Oravskú Maguru i Beskydy.
Prístup.
Na vrchol nevedie značená turistická trasa, preto prístup je možný z Ráztockého sedla, Salatína, príp. z Ľupčianskej doliny.

</doc>
<doc id="685479" url="https://sk.wikipedia.org/wiki?curid=685479" title="Dvojkrídly hmyz">
Dvojkrídly hmyz



</doc>
<doc id="685480" url="https://sk.wikipedia.org/wiki?curid=685480" title="Hmyz dvojkrídly">
Hmyz dvojkrídly



</doc>
<doc id="685481" url="https://sk.wikipedia.org/wiki?curid=685481" title="Dvojkrídle">
Dvojkrídle



</doc>
<doc id="685482" url="https://sk.wikipedia.org/wiki?curid=685482" title="Dvojkrídlový hmyz">
Dvojkrídlový hmyz



</doc>
<doc id="685483" url="https://sk.wikipedia.org/wiki?curid=685483" title="Dvojkrídlatý hmyz">
Dvojkrídlatý hmyz



</doc>
<doc id="685484" url="https://sk.wikipedia.org/wiki?curid=685484" title="Diptéry">
Diptéry



</doc>
<doc id="685485" url="https://sk.wikipedia.org/wiki?curid=685485" title="Diptery">
Diptery



</doc>
<doc id="685486" url="https://sk.wikipedia.org/wiki?curid=685486" title="Muchy">
Muchy



</doc>
<doc id="685487" url="https://sk.wikipedia.org/wiki?curid=685487" title="Západliská">
Západliská

Západliská je potok v regióne Horné Považie, na území obce Papradno v okrese Považská Bystrica v Trenčianskom kraji. Nachádza sa v geomorfologickom celku Javorníky. Ústi do Papradnianky. Má dĺžku . Rád toku IV. 
Prameň.
Pramení v v južnej oblasti územia obce Papradno, v katastrálnom území Papradno, v okrese Považská Bystrica v Trenčianskom kraji, v zmiešanom lesnom i poľnohospodárskom extraviláne, v regióne Horné Považie, na lúke "V luhoch". 
Opis toku.
Od prameňa v tečie severovýchodovýchodným smerom a tento smer si zachováva až do svojho ústia, v priberá bezmenný pravostranný prítok, v priberá ďalší bezmenný pravostranný prítok, tečie po severozápadnom úpätí vrchu a lesa "Západliská" s , v vteká do intravilánu obce Papradno, v ústi do Papradnianky ako jej pravostranný prítok.
Potok "Západliská" patrí do okresu Považská Bystrica v Trenčianskom kraji. Nachádza sa v geomorfologickom celku Javorníky v geomorfologickom podcelku Nízke Javorníky. Nemá dôležitejšie prítoky.
Pôvod názvu.
Názov vodného toku "Západliská" má pôvod v názve vrchu, lesa a lúky "Západliská" na území obce Papradno, na úpätí ktorého vodný tok preteká. Názov dnešných topografických objektov vrchu, lesa a lúky "Západliská" má pôvod v charakteristickom výskyte terénneho povrchu v predmetnom priestore s vlastnosťou "topografický objekt, kde často zapadal do močariny, do bahna, návštevník, prípadne hospodárske zvieratá alebo aj povoz". Názov "Západliská" bol bez zmeny prenesený ako jednoslovné hydronymum na pomenovanie vodného toku ako súčasť početnej skupiny názvov v slovenskej toponymii, najmä v hydronymii. 
Názov vodného toku bol štandardizovaný v roku 2019.
V priestore slovenskej hydronymie vodných tokov hydronymum "Západliská" je jedinečným hydronymom (august 2022). 
Referencie.
 
 

</doc>
<doc id="685490" url="https://sk.wikipedia.org/wiki?curid=685490" title="Kitchener">
Kitchener

Kitchener môže byť:

</doc>
<doc id="685493" url="https://sk.wikipedia.org/wiki?curid=685493" title="Cyklomost VysoMarch">
Cyklomost VysoMarch

Cyklomost VysoMarch spája cez rieku Moravu slovenskú obec Vysoká pri Morave v okrese Malacky a rakúske mesto Marchegg v okrese Gänserndorf. Cyklomost bol otvorený v roku 2022 a slúži cyklistom a peším. Most bol konštruovaný ako visutý a má dĺžku 263 metrov, šírku 4,4 metra a výšku 20 metrov.
História.
Mostné spojenie je datované v okolí Vysokej pri Morave a Marcheggu už od roku 1271 minimálne do roku 1584. Až do roku 1918 existovalo dopravné spojenie v podobe kompy alebo brodu.
Poloha.
Most sa nachádza asi 4,5 km južne od Vysokej pri Morave a v tesnej blízkosti mesta Marchegg. Od Vysokej pri Morave vedie k mostu medzinárodná cyklotrasa EuroVelo 13 - Cesta Železnej opony (6 km). Po EuroVelo 13 je most dostupný aj z Devínskej Novej Vsi (11,5 km). Ďalšími možnosťami ako sa dostať k mostu je zo Stupavy po žltej cyklotrase č. 8008 a EuroVelo 13 (7,5 km) alebo zo Zohora po červenej Záhorskej cyklomagistrále č. 024 a EuroVelo 13 (8,5 km). Na rakúskej strane je most dostupný po cyklotrasách Kamp-Thaya-March Radroute (Kamp – Dyje – Morava) alebo Grenzlandradweg (Pohraničnú cyklotrasu), prípadne po turistickej trase NÖ Landesrundwanderweg.
Cyklomost VysoMarch sa stal po Cyklomoste slobody a Lávke Veľkej Moravy treťou lávkou na 108 km slovenskej hranici, ktorú tvorí rieka Morava s Rakúskom a Českom a celkovo 11-tym dopravným spojením (4x cestné, 3x železničné, 1 kompa, 3x lávka).
Zároveň sa vytvoril 22 km cykloturistický okruh, ktorý spája Marchegg, Schloss Hof a Devínsku Novú Ves.
Pri výstavbe sa musel brať ohľad na polohu mosta v Chránenom areáli Devínske jazero. Prístupová komunikácia navyše zasahuje do NPR Dolný les s 5. stupňom ochrany.
Názov mosta.
Názov vznikol spojením názvov miest, ktoré spája, teda Vysokej pri Morave a Marcheggu.
Projekt.
Projekt pripravoval Bratislavský samosprávny kraj v spolupráci so Spolkovou krajinou Dolné Rakúsko v rámci Programu INTERREG V-A Slovenská republika – Rakúsko. Celkový rozpočet na stavbu bol 5 912 800 € s DPH, pričom podiel Bratislavského samosprávneho kraja bol 2 170 800 € s DPH.
Výstavba.
Zhotoviteľom stavby bola spoločnosť GLS Bau und Montage GmbH na základe projektu spoločnosti IBBS ZT-GmbH. Na návrhu sa podieľala architektonická kancelária DI Siegfried Trimmel, Büro für Reum-/Regionalplanung. Stavebné povolenie na slovenskej strane zabezpečovala spoločnosť Amberg Engineering Slovakia, s. r. o. Samotná výstavba začala v apríli 2021.
Most bol navrhnutý ako 5-poľový s rozpätím hlavného poľa 80 m a oboch predpolí 2×25 m. Hlavné pole má rozpätie 80 m a je zhotovené ako visutá oceľová konštrukcia s nosným lanom a závesmi. Predpolia sú železobetónové dvojtrámové nosníky. Most bol konštruovaný aj na prejazd menších záchranných vozidiel.
Cyklomost bol sprístupnený verejnosti v rámci predčasného užívania v marci 2022 a oficiálne otvorený 7. mája 2022.
Pozri aj.
Cyklomost slobody
Vysoká pri Morave
Marchegg
Externé odkazy.
Cyklotrasa Cyklomost slobody - EuroVelo 13 - Cyklomost VysoMarch - Marchegg - video na YouTube
Cyklotrasa EuroVelo13 - na webe Slovenského cykloklubu
Cyklookruh cez VysoMarch - na webe hiking.sk

</doc>
<doc id="685498" url="https://sk.wikipedia.org/wiki?curid=685498" title="Age management">
Age management

Age management (anglicky "age" – vek, vek, "to manage" – riadiť) predstavuje spôsob riadenia organizácie s ohľadom na vek - senioritu zamestnancov. Tento prístup k riadeni prihliada na priebehu životných fáz človeka na pracovisku a zohľadňuje jeho meniacu sa štruktúru a vzájomný pomer zdrojov v priebehu starnutia (zdravie, kompetencie, ale aj hodnoty, postoje a motivácia ). Zahŕňa všetky vekové skupiny na pracovisku .
Age management je termín z oblasti HR manažmentu alebo strategického riadenia ľudských zdrojov. Označuje činnosti a opatrenia, ktorých cieľom je podporovať komplexný prístup k riešeniu demografickej situácie a demografických zmien na pracovisku. Takéto opatrenia by mali predovšetkým zabezpečiť všetkým pracovníkom možnosť využiť svoj potenciál a ochranu pred znevýhodnením kvôli svojmu veku .
Základné otázky.
Systematickým hľadaním riešenia podpory zamestnávania starších pracovníkov sa s veľkým časovým náskokom pred ostatnými európskymi krajinami začalo zaoberať Fínsko a to v 80. rokoch 20. storočia. Kľúčové otázky, ktoré si kládli akademické fínske inštitúcie, zneli:
Na ich riešení sa podieľal Fínsky inštitút pracovného zdravia so sídlom v Helsinkách (Finnish Institute of Occupational Health – FIOH ) pod vedením prof. Juhani Ilmarinena.
Základné pojmy.
Pracovná schopnosť (Work ability).
Pojem pracovná schopnosť je základným prvkom konceptu age manažmentu. Definícia pracovnej schopnosti je teda tvorená rovnováhou medzi osobnými zdrojmi pracovníka (zdravie a funkčná kapacita, vzdelanie, znalosti, zručnosti, hodnoty, postoje a motivácia) a pracovnými požiadavkami, ktoré sú na neho kladené (obsah práce, jej náročnosť a organizácia, ale aj nároky plynúcimi z pracovného prostredia, kolektívu a spôsobu riadenia) .
Dom pracovnej schopnosti.
Jednotlivé faktory ovplyvňujúce pracovnú schopnosť boli pracovníkmi Fínskeho inštitútu pracovného zdravia usporiadané do tzv. „Domu pracovnej schopnosti. “
Faktory ovplyvňujúce pracovnú schopnosť sú znázornené ako dom so štyrmi poschodiami :
Priestor mimo domu predstavuje rodina, sociálna sieť, operačné prostredie a spoločnosť, teda jej rôzne politiky a stratégie. Model zdôrazňuje, že hľadanie optimálnej pracovnej schopnosti je úlohou po celý pracovný život .
Index pracovnej schopnosti.
Multidisciplinárny tím vedcov zostavil jednotlivé faktory pracovnej schopnosti a na ich základe vyvinul novú epistemologickú metódu. Tá bola nazvaná Index pracovnej schopnosti - Work Ability Index TM - WAI TM . Táto metóda je preložená do 29 jazykov celého sveta. Jednotlivé krajiny tak môžu prijímať opatrenia v oblasti ochrany a podporu pracovnej schopnosti zamestnancov. Metóda bola testovaná v longitudinálnej štúdii u 6 500 zamestnancov štátnej správy vo veku nad 45 rokov (v rokoch 1981 – 2009) .
"Výsledky meraní hodnôt pracovnej schopnosti ukázali" : zhruba 60 % zamestnancov si udržalo hodnotu svojej pracovnej schopnosti na úrovni dobrej alebo vynikajúcej. Zhruba 10 % zamestnancov zaznamenalo dokonca zlepšenie. Ale približne 30 % zaznamenalo dramatický pokles hodnôt pracovnej schopnosti. Druh vykonávanej práce (fyzická, duševná alebo kombinovaná) nezabránil poklesu pracovnej schopnosti u tretiny respondentov nezávisle na povolaní a ani na pohlaví .
Nástroj na meranie pracovnej schopnosti – Work Ability Index.
Pracovnú schopnosť možno hodnotiť nástrojom zostaveným na základe konštrukcie „Domu pracovnej schopnosti“. Tento nástroj predstavuje subjektívny dotazník, skladajúci sa zo siedmich oblastí. Môže byť použitý pre skupinové rovnako ako pre individuálne hodnotenie pracovnej schopnosti. Získaná hodnota WAI (Work Ability Index) meraného zamestnanca býva porovnaná s tzv. referenčnou hodnotou. Referenčná hodnota predstavuje priemernú hodnotu pracovnej schopnosti pre mužov alebo ženu, rovnakého veku a vykonávajúcu rovnaký typ práce (fyzická, duševná alebo kombinovaná). Referenčné hodnoty boli získané z rozsiahlych zahraničných výskumných štúdií u zamestnancov rôzneho veku a pracujúcich v rôznych priemyselných odvetviach .
Vzhľadom na povahu skúmaných oblastí však treba uviesť, že dotazník je nástrojom, ktorý je potrebné spracovávať v spolupráci s lekárom a za podmienok prísnej ochrany osobných údajov meraných osôb .
Dotazník WAI je chránený licenciou a je medzinárodne prísne štandardizovaný. Výsledkom záverečného výpočtu je hodnota indexu WAI, ktorý vyjadruje pracovnú schopnosť zamestnanca na bodovej škále 7 – 49 bodov. Čím je táto hodnota vyššia, tým je jeho pracovná schopnosť lepšia. Pracovná schopnosť je podľa získaných bodov hodnotená ako zlá, priemerná, dobrá alebo vynikajúca .
Prijať opatrenia na udržanie a podporu pracovných schopností sa oplatí v akejkoľvek fáze pracovného života zamestnanca. Faktory ovplyvňujúce oslabenie pracovnej schopnosti začínajú byť viditeľné zhruba okolo štyridsiateho piateho roku. Meranie WAI TM je preto vhodné u zamestnancov akéhokoľvek veku, podpora jednotlivých faktorov, najmä v oblasti zdravia, celkom nepochybne nemôže byť sústredená iba na zamestnancov staršieho veku, ale mala by byť proaktívne zaradená počas celého pracovného života .

</doc>
<doc id="685500" url="https://sk.wikipedia.org/wiki?curid=685500" title="The Falcon and the Winter Soldier">
The Falcon and the Winter Soldier



</doc>
<doc id="685501" url="https://sk.wikipedia.org/wiki?curid=685501" title="Pamätník Georgiho Rakovského (Plovdiv)">
Pamätník Georgiho Rakovského (Plovdiv)

Pamätník Georgiho Rakovského () je pamätník dedikovaný Georgimu Rakovskému z prvej polovice 20. storočia v centrálnej časti mesta Plovdiv v Plovdivskej oblasti v južnom Bulharsku.
Poloha.
Pamätník sa nachádza v centrálnej časti mesta Plovdiv v parku Car Simeonova gradina. Nachádza sa pri jednej z hlavných alejí v parku, ktorá sa začína pri východnom vchode do parku.
Charakteristika.
Pamätník je vo forme busty na podstavci. Znázorňuje bulharského národného buditeľa, prvého organizátora a vodcu bulharského národno-oslobodzovacieho hnutia, spisovateľa, žurnalistu a historika Georgiho Rakovského.
Pamätník bol odhalený v priebehu roku 1928. Jeho autorom je sochár Vasil Vičev.

</doc>
<doc id="685517" url="https://sk.wikipedia.org/wiki?curid=685517" title="Atrium Optima">
Atrium Optima



</doc>
<doc id="685519" url="https://sk.wikipedia.org/wiki?curid=685519" title="Ucholaky">
Ucholaky

Ucholaky (lat. Dermaptera, Dermatoptera; iné názvy pozri nižšie) je taxón (spravidla presnejšie rad) ortopteroidného hmyzu (Polyneoptera).
Názvy.
Slovenské názvy.
Slovenské názvy tohto taxónu sú ucholaky, staršie ucholáci , ucholazi, škvori/škvory alebo čkori/čkory.
Tie rody z taxónu Dermaptera, ktoré vôbec majú slovenské meno (napr. rody "Forficula", "Chelidura", "Anechura", "Labia", "Labidura") sa dnes po slovensky volajú ucholak. Staršie sa volali ucholák, ucholaz, ucholez, ucholár, ucholar, ucholáš, ucháľ, uchavec, škvor, čkor, okulár. Medzi ľudové (resp. nárečové) názvy patria ucholák, uchalak, ukolak, uchár, ouchár, ouchar, ucháň, uchán, ucháľ, uchal, uhaľ, ucháč, uchač, ucháš, ucholár, uchovár, ucholaz, ukolaz, ucholap, uchorlak, ucholáč, ucholláč, ukoláš, ucholač, ukolač, uchalec, uchavec, ušiar, ušiak, zaušnik, chucholák, chucholak, chucheuak, chocholák, chocholak, chochoľak, chocholos, charcholak, charchokák, chuchorlak, okulár, okuláč, okuláš, okulaz, mikuláš, mikoláš, kikulaš, škvor, čkor, čkvor, žgor, ščipak, ščipľak, ščipanka, ščipalka, kliešť, kléšč, klešč a klišč. Všetky uvedené slovenské názvy sa takisto používajú na označenie rodu "Forficula" alebo druhu ucholak obyčajný ("Forficula auricularia").
Vedecké názvy.
Vedecké (latinské) názvy tohto taxónu sú (názvy sú platné pre významy nižšie označené ako A, B, C a D): Dermaptera (pozri nižšie), Dermatoptera; menej často: Dermoptera, Dermaptoria (-neplatí pre význam D), Labid(o)ura, Placoda, Trimera, Euplekoptera, Euplexoptera, Euplectoptera, Harmoptera, Pseudo-Orthoptera, Forficulariae, Forficulaedes, (čeľaď) Forficulidae v širšom zmysle, Forficularia, Forficulites, Forficulina (v širšom zmysle), Forficulodea, Forficulida, Forficulidi. Ďalšie názvy (t.j. názvy platné len pre jednotlivé významy A, B, C alebo D) pozri v kapitole Systematika.
Dermaptera.
Názov Dermaptera sa dnes jednoznačne najčastejšie používa ako označenie taxónu, ktorý je predmetom tohto článku, čiže taxónu ucholaky. Vhodnejší (lebo jednoznačnejší) je latinský názov Dermatoptera, tento sa však v praxi používa len zriedkavo. 
Staršie (a pôvodne) sa názvom Dermaptera označoval:
Charakteristika.
Ucholaky sú podlhovastý hmyz s malým až stredne veľkým telom, nitkovitými mnohočlánkovými tykadlami a hryzavými ústnymi ústrojmi. Na konci bruška sú nápadné klieštikovité cerkusy. Ďalšie znaky sú príkladom konvergencie s chrobákmi: za hlavou nasleduje predohrudný štít (pronotum), kým 2. a 3. somit zrastajú s bruškom. Predné krídla sa premenili na skrátené krovky, podobne ako u drobčíkov. Pod nimi sú zložito skladané blanité krídla, ktoré používajú zriedka, hoci nie sú zlí letci. Pri rozkladaní blanitých krídel pred štartom i pri ich opätovnom skladaní pomáhajú cerkusy. Ucholaky sú saprofágny až polyfágny nočný hmyz, len málo druhov je aktívnych cez deň. Vývin je paurometabolia s 5 – 6 instarmi. 
Žijú hlavne v (sub)trópoch – na svete je známych asi 1 300 druhov, kým v našej faune len 7. Všade je hojný najznámejší druh "Forficula auricularia" (ucholak obyčajný). Na brehoch väčších riek žije lokálne a vzácne "Labidura riparia" (ucholak veľký), v svetlých listnatých lesoch sa vyskytuje "Chelidurella acanthopygidia" (ucholak bezkrídly), má blanité krídla úplne redukované a krovky iba rudimentálne. Na teplých lesostepných biotopoch žije lokálne "Anechura bipunctata" (ucholak dvojbodkový). Výnimkou je "Labia minor" (ucholak malý), ktorý má dennú aktivitu a lieta dosť často.
Systematika.
 ucholaky (Derma(to)ptera) A/ Dermopterida / Dermapteroidea/ Dermatopteroidea v širšom zmysle/ Dermapteroida/ Forficulida/ Protelytroptera v širšom zmysle/ Protelytrida v širšom zmysle/ Protelytrina v širšom zmysle:
Vysvetlivka: A, B, C... pomocne označuje rôzne významy toho istého názvu. Znak / oddeľuje úplné synonymá.
Poznámka: Paradermaptera je v niektorých systémoch označenie taxónu Hemimeridae + Apachyidae

</doc>
<doc id="685522" url="https://sk.wikipedia.org/wiki?curid=685522" title="L-Fukulokináza">
L-Fukulokináza

-Fukulokináza je enzým, ktorý katalyzuje reakciu:
 ATP + -fukulóza ⇌ ADP + -fukulóza-1-fosfát
Substráty tohto enzýmu sú teda ATP a -fukulóza a produktmi reakcie sú ADP a -fukulóza-1-fosfát.
L-Fukulokináza patrí medzi transferázy, konkrétne tie, ktoré prenášajú fosfátovú skupinu (fosfotransferázy) na alkoholovú skupinu. Nazýva sa i -fukulózakináza. 
Názov génu, ktorý kóduje -fukulokinázu, je "fucK". Tento enzým sa častní metabolizmu manózy a fruktózy.

</doc>
<doc id="685523" url="https://sk.wikipedia.org/wiki?curid=685523" title="L-Fukózaizomeráza">
L-Fukózaizomeráza

-Fukózaizomeráza je enzým, ktorý katalyzuje reakciu:
 -fukóza formula_1 -fukulóza
Tento enzým má teda jeden substrát, -fukózu, a jeden produkt, -fukulózu.
-Fukózaizomeráza patrí medzi izomerázy, konkrétne intramolekulárne oxidoreduktázy, ktoré premieňajú aldózy na ketózy. 
Štruktúra.
Tento enzým existuje ako hexamér a tvorí štruktúrne najväčšiu známu izomerázu hydroxyketónov. Nezdieľa žiadnu sekvenčnú ani štruktúrnu podobnosť s inými známymi ketolovými izomerázami. Jej štruktúra bola zmeraná röntgenovou kryštalografiou pri rozlíšení 2,5 Ångströmov. Každá podjednotka tohto hexamérneho enzýmu má tvar trojuholníka a má tri domény. Domény 1 i 2 obsahujú centrálne paralelné beta-listy obkolesené alfa-helixmi. Aktívne centrum je zdieľané medzi pármi podjednotiek, ktoré sú vzájomne symetrické podľa C3 osi, pričom domény 2 a 3 z jednej podjednotky obsahujú väčšinu reziduí, ktoré viažu substrát.
Gén kódujúci -fukózaizomerázu, "fucI", bol u "E. coli" sekvenovaný v roku 1989.
Metabolizmus.
-Fukózaizomeráza sa účastní metablizmu manózy a fruktózy.

</doc>
<doc id="685524" url="https://sk.wikipedia.org/wiki?curid=685524" title="L-fukózaizomeráza">
L-fukózaizomeráza



</doc>
<doc id="685525" url="https://sk.wikipedia.org/wiki?curid=685525" title="L-fukulokináza">
L-fukulokináza



</doc>
<doc id="685526" url="https://sk.wikipedia.org/wiki?curid=685526" title="Hydroxyketón">
Hydroxyketón

Hydroxyketón alebo ketol je organická zlúčenina, ktorá obsahuje ketónovú skupinu a hydroxylovú skupinu. 
Pomenovanie.
Hydroxylová skupina sa zvyčajne nachádza:
Ak sa hydroxylová skupina nachádza ďalej, sú pomenované adekvátne. Špecálnym prípadom ketolov sú karboxylové kyseliny, ktoré majú ketónovú i hydroxylovú skupinu na tom istom uhliku.
Vlastnosti.
Terminálne α-ketoly dávajú pozitívny výsledok Fehlingovej skúšky.
β-ketoly často vznikajú počas aldolových reakcií.

</doc>
<doc id="685527" url="https://sk.wikipedia.org/wiki?curid=685527" title="Ketol">
Ketol



</doc>
<doc id="685530" url="https://sk.wikipedia.org/wiki?curid=685530" title="Metaloproteín">
Metaloproteín

Metaloproteín je všeobecný názov pre bielkoviny, ktoré obsahujú kovový kofaktor. Do tejto skupiny patrí veľká časť bielkovín. Napríklad u ľudí aspoň 1 000 bielkovín (z približne 20 000) obsahuje proteínové domény, ktoré viažu zinok, aj keď je možné, že u ľudí existuje až 3 000 zinkových metaloproteínov. Predpokladá sa, že celkovo tvoria metaloproteíny približne 30-40% všetkých bielkovín.
Výskyt.
Predpokladá sa, že asi polovica všetkých bielkovín obsahuje kovy. V iných odhadoch sa uvádza, že asi jedna štvrtina až jedna tretina všetkých bielkovín vyžaduje (aspoň jeden) atóm kovu, aby mohli plniť svoju funkciu. Metaloproteíny teda majú v bunkách mnoho rôznych funkcií, napríklad pri skladovaní a prenose proteínov, v podobe enzýmov, bielkovín prenášajúcich signál či v priebehu infekčných chorôb. Výskyt bielkovín, ktoré sú schopné viazať kovy, je pravdepodobne daný priamo vlastnosťami aminokyselín, ktoré sa využívajú v bielkovinách, pretože i umelo vytvorené bielkoviny bez historického vývoja dokážu viazať atómy kovov.
Väčšina kovov v ľudskom tele je viazaná na bielkoviny. Napríklad relatívne vysoká koncentrácia železa v tele je daná tým, že je viazané v hemoglobíne.
Rôzne kovy sú viazané v rôznych bielkovinách:

</doc>
<doc id="685531" url="https://sk.wikipedia.org/wiki?curid=685531" title="Motor (rozlišovacia stránka)">
Motor (rozlišovacia stránka)

Motor môže byť:

</doc>
<doc id="685543" url="https://sk.wikipedia.org/wiki?curid=685543" title="Valkovský potok (prítok Radomky)">
Valkovský potok (prítok Radomky)

Valkovský potok je potok v regióne Šariš, na území obcí Štefurov, Valkovce a Okrúhle v okrese Svidník a na území obcí Marhaň a Lascov v okrese Bardejov v Prešovskom kraji. Nachádza sa v geomorfologickom celku Ondavská vrchovina. Ústi do Radomky. Má dĺžku . Rád toku VII. 
Prameň.
Pramení v na obecnej a zároveň aj okresnej hranici medzi obcou Štefurov v okrese Svidník a obcou Marhaň v okrese Bardejov v Prešovskom kraji, v lesnom extraviláne, v regióne Šariš, v lese "Lazy" (aj pole v "Štefurove"). 
Opis toku.
Od prameňa v tečie juhovýchodovýchodným smerom sledujúc obecnú hranicu medzi Štefurovom v okrese Svidník a Marhaňom v okrese Bardejov, v sa končí úsek toku po spoločnej hranici medzi obcou Štefurov a obcou Marhaň a vodný tok začína pretekať úsekom spoločnej hranice medzi obcami Lascov v okrese Bardejov a Štefurovom, tečie poľnohospodárskym extravilánom, mení smer na severovýchod, v vteká na hranicu medzi obcami Valkovce a Štefurov obe obce v okrese Svidník a preteká po hranici, obmýva intravilán Štefurova, v opúšťa obecnú hranicu a vteká na územie Štefurova, priberá bezmenný ľavostranný prítok, v sa vracia na obecnú hranicu medzi obcami Štefurov a Valkovce a tečie po hranici, v pokračuje po obecnej hranici medzi obcami Valkovce a Okrúhle, v priberá ľavostranný prítok Šapinský potok pritekajúci z časti obce "Šapince" v obci Okrúhle, ľavým brehom obmýva v vodohospodárske zariadenie na území obce Okrúhle v okrese Svidník, opúšťa obecnú hranicu a posledných 100 m toku tečie územím obce Okrúhle a ústi do Radomky v ako jej pravostranný prítok.
"Valkovský potok" patrí do okresu Svidník a v menšom rozsahu do okresu Bardejov v Prešovskom kraji. Nachádza sa v geomorfologickom celku Ondavská vrchovina. Má jeden dôležitejší prítok Šapinský potok.
Pôvod názvu.
Názov vodného toku "Valkovský potok" má pôvod v názve obce Valkovce, územím ktorej potok preteká. Názov obce Valkovce má pôvod v domácej podobe "Valo, Valko" osobného mena "Valentín, Valerián, Valter, Valdemar". Dochované písomné záznamy názvu obce "Valkovce" sa viažu k roku 1382 v podobe "Balkuagasa", 1449 "Walkwagasa", 1451 "Walinthwagasa", 1773 "Walkowcze" . Z toponyma Valkovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Valkovský potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1975. V priestore slovenskej hydronymie vodných tokov hydronymum "Valkovský potok" nie je jedinečným hydronymom (august 2022). 
Referencie.
 
 
 
 

</doc>
<doc id="685544" url="https://sk.wikipedia.org/wiki?curid=685544" title="Sliačska Magura">
Sliačska Magura

Sliačska Magura () je vrch v Nízkych Tatrách. Leží nad Partizánskou Ľupčou, približne juhovýchodne od Ružomberka.
Poloha.
Nachádza sa v severozápadnej časti Nízkych Tatier, v geomorfologickom podcelku Ďumbierske Tatry a časti Salatíny. Leží v Žilinskom kraji, na hranici okresov Liptovský Mikuláš a Ružomberok a zasahuje na katastrálne územie obcí Partizánska Ľupča a Liptovské Sliače. Najbližšími sídlami sú severne ležiace obce Liptovská Štiavnica, Partizánska Ľupča a Liptovské Sliače, južným smerom sú situované osady Magurka a Železnô. Vrcholovou časťou vedie severná hranica Národného parku Nízke Tatry.
Opis.
Sliačska Magura sa nachádza v rázsoche, vybiehajúcej severovýchodným smerom zo Sedla pod Malým Salatínom na Homôľku (). Východným smerom susedí Predná Magura () a Ľupčianska Magura (), južným Červený grúň (), Šlosiar (), Salatínka () a Malý Salatín (), západným Bohúňovo () a Príslop () a severným Makovica (), Kučová () a Homôľka. Oblasť patrí do povodia Váhu, kde vodu odvádza zo západnej časti potok Sliačanka a z východnej Ľupčianka. Vrcholom prechádza značený turistický chodník z Vyšného Sliača na Malý Salatín.
Výhľady.
Hrebeň i vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy Nízkych Tatier, no tiež Tatry, Chočské vrchy, Oravskú Maguru i Beskydy a Malú i Veľkú Fatru.

</doc>
<doc id="685545" url="https://sk.wikipedia.org/wiki?curid=685545" title="Valkovský potok (prítok Radomky">
Valkovský potok (prítok Radomky



</doc>
<doc id="685550" url="https://sk.wikipedia.org/wiki?curid=685550" title="Dimebag Darrell">
Dimebag Darrell

Darrell Lance Abbott (* 20. august 1966 Ennis, Texas, USA - † 8. december 2004, Columbus, Ohio, USA) známy pod menom Dimebag Darrell bol americký heavy metalový gitarista, skladateľ a zakladateľ metalových skupín Pantera a Damageplan, ktoré založil spolu so svojim bratom Vinnie Paulom. Je považovaný za jedného z najlepších metalových gitaristov 90. rokov a začiatku nového milénia až do jeho tragickej smrti v roku 2004. Svojou nekompromisnou, živelnou hrou a mohutným zvukom ovplyvnil celý rad neskorších hudobníkov a gitaristov po celom svete. 
V roku 2011 bol v časopise Rolling Stone umiestnený na 92. miesto zo 100 najlepších gitaristov všetkých čias a v roku 2018 magazínom Metal Hammer na 19. miesto z 50 najlepších gitaristov. V roku 2015 bol taktiež vyhlásený stanicou VH1 za najvplyvnejšieho gitaristu ostatných 25 rokov.
Dimebag Darrell a Pantera.
Skupina Pantera bola založená v roku 1981 v americkom Texase. V prvých rokoch existencie skupina hrala v štýle glam metalu, ovplyvnená predovšetkým ikonami ako Kiss, Van Halen či Mötley Crüe. Prvé tri albumy Metal Magic (1983), Projects In The Jungle (1984) a I am The Night (1985) produkoval Darrellov otec, country spevák Jerry Abbott. Na konci osemdesiatych rokov prijala kapela do svojich radov speváka Phillipa Anselma, s ktorým po albume Power Metal (1988) nastúpila zmena imidžu, loga a hudobného štýlu na podstatne tvrdší a agresívnejší metal ovplyvnený Philovými obľubenými skupinami ako Venom, Slayer, Celtic Frost alebo Darkthrone. Darrell bol zase veľkým fanúšikom skupiny Overkill a ovplynený produkciou albumu Years Of Decay a hrou gitaristu Bobbyho Gustafsona. Práve z tohto dôvodu sa od albumu Cowboys From Hell objavuje v úlohe producenta Terry Date, ktorý produkoval okrem iných aj albumy Overkill. Na konci roka 1989 dostáva Darrell ponuku od Dava Mustaina, aby sa pripojil k jeho skupine Megadeth. Darrell bol ochotný ponuku prijať pod podmienkou, že sa ku Megadeth pripojí aj jeho brat Vinnie Paul. Keďže Dave Mustaine v tej dobe už prijal na post bubeníka Nicka Menzu, musel tento návrh odmietnuť a tak sa prestup do Megadeth neuskutočnil. Darrell pokračuje v kariére spolu s bratom Vinnie Paulom a po vydaní albumu Cowboys From Hell (1990) zanevrela skupina na svoje prvé nahrávky a vybrala sa cestou v štýle thrash metalu z ktorého sa najmä vďaka produkcii a Darrellovej hre na gitare neskôr vyvinul podžáner groove metal, ktorého sa Pantera stala priekopníkom. V roku 1992 vychádza prelomový počin Vulgar Display Of Power. Album dosiahol obrovský úspech a kapela sa stala začiatkom deväťdesiatych rokov jednou z najvplyvnejších na scéne. Nasledovali albumy Far Beyond Driven (1994), The Great Southern Trendkill (1996) a Reinventing The Steel (2000). Každý z albumov prekonával svojou rýchlosťou a tvrdosťou ten predchádzajúci. Po nahraní albumu Far Beyond Driven vznikajú v skupine prvé nezhody najmä kvôli chronickej bolesti chrbta a postupne silnejúcej závislosti na liekoch a drogách speváka Phila Anselma. Spevák svoju závislosť odôvodnil najmä pre neprestávajúcu bolesť, ktorú tíšil liekmi proti bolesti a heroínom. Darrell spolu so svojim bratom sa rozhodli nahrávať album The Great Southern Trendkill oddelene a po nahratí hudby naspieval Phil Anselmo vokály sám vo svojom dome v New Orleans. 
Po odohraní svetového turné k albumu Reinventing The Steel sa Phil Anselmo a basgitarista Rex Brown odmlčali od zvyšku kapely s odôvodnením potreby prestávky a venovaniu sa svojim bočným projektom. Darrell a Vinnie Paul sa pokúšali so svojimi spoluhráčmi viackrát spojiť ale neúspešne a tak sa rozhodli projekt Pantera v roku 2003 rozpustiť. 
Dimebag Darrell a Damageplan.
Po rozpustení Pantery sa Darrell spolu s Vinnie Paulom rozhodli založiť novú formáciu Damageplan, do ktorého prijali na post speváka Patricka Lachmanna a Boba Zillu na post basgitaristu. S kapelou Damageplan nahrali jeden album New Found Power (2004), ktorý podobne ako v predchádzajúcej kapele dosiahol komerčný úspech. 
Smrť.
Po nahraní albumu New Found Power sa skupina vydala na "Devastation Across the Nation tour" po Spojených štátoch. Svoj predposledný koncert odohrali v Columbuse, štát Ohio. Na koncert sa dostal aj Nathan Gale, pomätený fanúšik Pantery, ktorý trpel schizofréniou a dlhodobo sa na ňu liečil. Počas úvodnej skladby sa dostal až na pódium, na ktorom so zbraňou v ruke zastrelil Dimebaga Darrella troma strelami do hlavy a jednej do ruky. Po príchode polície, ktorá nepríčetného fanúšika na mieste zastrelila, konštatovali Darrellovu smrť priamo na pódiu. Okrem neho zomreli ďalší traja ľudia vrátane ochranky a fanúšika z davu, ktorý sa snažil dostať na pódium, aby chránil Darrella. Ďalší traja ľudia boli zranení. Dimebag Darrell tak zomrel vo veku 38 rokov. Ako dôvod zavraždenia hudobníka po vyšetrovaní sa uvádza Galeove presvedčenie, že Pantera nahrala niekoľko skladieb, ktoré už predtým zložil on a zabitie Darrella považoval za pomstu za "ukradnutú identitu".
Okamžite po jeho smrti zorganizovali tisíce fanúšikov verejnú spomienku, ktorej sa zúčastnili aj hudobníci ako Eddie van Halen, Zakk Wylde či Dino Cazares. Darrell bol pochovaný po boku svojej matky Carolyn na cintoríne v rodnom Arlingtone v štáte Texas v truhle s motívmi skupiny Kiss, ktorú mu venoval basgitarista Gene Simmons. Eddie van Halen venoval Darrellovi svoju žlto-čiernu Bumblebee gitaru, ktorú vložil k nemu priamo do truhly. Van Halen na pohrebe povedal: "Dime bol originál a jedine originál si zaslúži originál." 
V júni 2018 v dôsledku srdcového infarktu zomrel v spánku aj bubeník Vinnie Paul, ktorého pochovali, podobne ako jeho brata v truhle od Kiss priamo vedľa Darrella a ich matky.

</doc>
<doc id="685563" url="https://sk.wikipedia.org/wiki?curid=685563" title="Rivella">
Rivella

Rivella je nealkoholický nápoj pochádzajúci zo Švajčiarska. Vyrába sa z mlieka a mliečnej srvátky, a preto obsahuje prísady, ako laktóza, kyselina mliečna a minerálne látky. Má nízky obsah oxidu uhličitého.
Meno.
Názov „Rivella“ bol inšpirovaný lokalitou Riva San Vitale v švajčiarskom kantone Ticino a odvodením zo slova "rivelazione", čo po taliansky znamená „zjavenie“.
História.
Rivella bola vytvorená Robertom Barthom v roku 1952 a odvtedy sa stala jedným z najobľúbenejších nápojov vo Švajčiarsku Dodnes je však Rivella rodinným podnikom so sídlom v Rothriste. Má asi 270 zamestnancov.
Vzhľadom na nasýtenie švajčiarskeho trhu sa spoločnosť Rivella SA pokúsila v roku 1999 o expanziu do Spojeného kráľovstva a v roku 2004 do USA, ale oba pokusy zlyhali, takže sa spoločnosť zameriava na susedné krajiny. Asi 90 % zahraničného predaja pochádza z Holandska. Ide o 15 000 000 litrov ročne.

</doc>
<doc id="685578" url="https://sk.wikipedia.org/wiki?curid=685578" title="Kino Excelsior (Plovdiv)">
Kino Excelsior (Plovdiv)

Kino „Excelsior“ (), neskôr známe aj ako Kino „Christo Botev“ (), alebo Filmotékové kino () je budova bývalého kina zo začiatku 20. storočia, ktorá sa nachádza v centrálnej časti mesta Plovdiv v Plovdivskej oblasti v južnom Bulharsku.
Lokalita.
Budova leží v centrálnej časti mesta Plovdiv na ulici „Kňaz Aleksandăr I“ ().
Dejiny a súčasnosť.
Myšlienka na založenie neskoršieho kina Excelsior vznikla už v roku 1896. Autorkou myšlienky bola vnučka významného plovdivského obyvateľa Vălka Čalăkova, Aleksandra Stančevová, ktorej iniciály možno dodnes vidieť na fasáde budovy. Uskutočnenie myšlienky neskôr inicioval bohatý talianský výrobca tabaku a vedúci plovdivského tabakového kartelu Carlo Alberti Vaccaro.
Budova bola postavená podľa projektu sofijského architekta Aleksandra Stavrеva, ktorý bol pred samotným projektovaním vyslaný majiteľom Carlom Vaccarom na jeho náklady do Ríma, Milána, ako aj do Francúska, aby si mohol poobzerať budovy tamojších kín. Samotné projekcie kinematografu Excelsior sa začali už niekoľko rokov predtým, než bola postavená samotná budova. Prvé predstavenie sa konalo 8. apríla 1909. Na projekcia sa využíval salón plovdivského divadla a hotela „Šesti avgust“. Iniciátorom predstavenia bol syn Carla Vaccara, Elmondo, ktorý bol v tom čase vicekonzulom v Plovdive a po dostavaní kina mal budovu aj vysielanie zverené do správy.
Budova kina bola napokon postavená v rokoch 19111912. Bola postavená na mieste bývalého hotelu „Veliko Tărnovo“, ktorý Carlo Vaccaro aj s pozemkom odkúpil od rodiny Stančevových a nechal kvôli výstavbe zbúrať. Otvorenie kina pre verejnosť prebehlo v máji 1912. Elmondo Vaccaro kino spravoval do roku 1923, kedy ho spolu s technikou predal G. Adamovovi a G. Kacarovovi. V roku 1929 sa do kina inštalovala nová technika za účelom premietania ozvučených filmov. V roku 1947 bol názov kina zmenený na kino „Christo Botev“.
Budova slúžila bez akejkoľvek väčšej rekonštrukcie až do roku 1998 svojmu pôvodnému účelu, pričom v rokoch 19771992 to bolo jediné filmotékové kino v Bulharsku mimo Sofie. Po roku 1998 bolo kino vrátené v reštitúcii do súkromných rúk a v budove bola na čas umiestnená bingo sála. Neskôr bola budova predaná novým majiteľom, interiér bol kompletne rekonštruovaný a budova bola zmenená na nákupné centrum.
Charakteristika.
Ide o prvú budovu v Plovdive, ktorá bola postavená účelovo tak, aby fungovala ako kino. Bola postavená ako spojenie troch architektonických štýlov: neobaroka a secesie a rokoka. Budova sa vyznačuje okrasnou fasádou a priestorným foyerom. Steny v interiéri sú ornamentálne zdobené. Podlahy boli zdobené pestrou talianskou mozaikou. Budova bola od začiatku vybavená elektrickým osvetlením. Kinosalón mal kapacitu 410 miest a ďalších 220 miest sa nachádzalo na terase spolu s piatimi priestornými lodžiami. V priestore pred plátnom sa nachádzalo miesto určené pre orchester, ktorý zabezpečoval hudobnú produkciu v prípade vysielania nemých filmov.

</doc>
<doc id="685585" url="https://sk.wikipedia.org/wiki?curid=685585" title="Hydraulické vyprosťovacie nožnice">
Hydraulické vyprosťovacie nožnice



</doc>
<doc id="685612" url="https://sk.wikipedia.org/wiki?curid=685612" title="Kino „Christo Botev“ (Plovdiv)">
Kino „Christo Botev“ (Plovdiv)



</doc>
<doc id="685614" url="https://sk.wikipedia.org/wiki?curid=685614" title="Kino Christo Botev (Plovdiv)">
Kino Christo Botev (Plovdiv)



</doc>
<doc id="685625" url="https://sk.wikipedia.org/wiki?curid=685625" title="Moosseedorf">
Moosseedorf

Moosseedorf [vyslov: múzidó(h)f] (v minulosti "Seedorf", "Moos-Seedorf" alebo "Moos Seedorf") je obec () v okrese Bern-Mittelland v kantóne Bern vo Švajčiarsku.
Nachádza sa južne od jazera Moossee a susedí s obcami Bolligen, Ittigen, Münchenbuchsee, Urtenen-Schönbühl a Wiggiswil. Medzi obcou a miestnou časťou Sand na kopci sa nachádza pamätník bitky pri Grauholzi.

</doc>
<doc id="685661" url="https://sk.wikipedia.org/wiki?curid=685661" title="Algonquin Provincial Park">
Algonquin Provincial Park

Algonquin Provincial Park je provinčný park v kanadskej provincii Ontário. Založený bol v roku 1893. Park obsahuje lesy, jazerá, močiare a rieky. 
Príroda.
Park je situovaný v Kanadskom štíte. Pramení tu päť riek: Petawawa, Bonnechère, Madawaska, l'Amable du Fond a Oxtongue-Muskoka. Park má rozlohu , alebo , z toho je 15% voda. V parku bolo zaznamenaných 53 druhov cicavcov, zvlášť ľahko sa tu dá vidieť los.
Dejiny.
Park bol prvým provinčným parkom v Ontáriu, vznikli tu viaceré metódy pre manažovanie parkov s viacerými cieľmi. V Algonquine boli v protiklade propagácia prírody vs. jej zachovanie, ochrana lesa vs. riadené lesníctvo. Pred zriadením parku na jeho mieste pracovali drevorubači, ktorí prichádzali hlavne za vysokými bielymi borovicami (White pine, "Pinus strobus"). Park priťahoval aj umelcov, medzi nimi bol napríklad maliar Tom Thomson. Park navrhol Alexander Kirkwood, z ontárijskej štátnej správy. V roku 1896 bola v parku vybudovaná železnica, Ottawa, Arnprior &amp; Parry Sound Railway. Od roku 1958 je v parku múzeum. 10. júna 1992 bol vyhlásený za National Historic Site of Canada/Lieu historique national du Canada.
Využitie.
Interiér parku je dostupný len pešo a na vode. Popri provinčnej Ceste 60 existuje 8 kempov, 14 náučných ciest, centrum pre návštevníkov, múzeum lesníctva a centrum umenia. V ponuke je viac než trás na kanoistiku, niekoľko bicyklových trás, viacero turistických chodníkov a iné aktvity vrátane zimných.

</doc>
<doc id="685668" url="https://sk.wikipedia.org/wiki?curid=685668" title="Malý Chabenec">
Malý Chabenec

Malý Chabenec () je vrch v hlavnom hrebeni Nízkych Tatier. Leží nad obcou Jasenie, približne severozápadne od Brezna. 
Poloha.
Nachádza sa v západnej časti Nízkych Tatier, v geomorfologickom podcelku Ďumbierske Tatry a časti Ďumbier. Leží na hranici Žilinského a Banskobystrického kraja, okresov Liptovský Mikuláš a Brezno a zasahuje na katastrálne územie obce Partizánska Ľupča a Jasenie. Najbližšími sídlami sú na západe situované osady Magurka a Železnô, južne leží obec Jasenie a Dolná Lehota, východne Demänovská Dolina a severne Partizánska Ľupča, Dúbrava a Liptovské Kľačany. Masív patrí do Národného parku Nízke Tatry.
Opis.
Malý Chabenec je súčasťou hlavného hrebeňa medzi Ďurkovou () a Chabencom (). Severne susedí Krámec () a Spálená (), východne dominuje Chabenec, Kotliská () a Skalka (), južne Žiarska hoľa (), Žiar () a Struhár () a západne Ďurková, Zámostská hoľa () a Mestská hora (). Severné svahy odvodňuje Veľký Oružný potok do Ľupčianky v povodí Váhu, voda z južných odteká potokom Lomnistá do Jasenského potoka a rieky Hron. Vrcholom prechádza Cesta hrdinov SNP a juhovýchodné svahy sú súčasťou Národnej prírodnej rezervácie Skalka.
Výhľady.
Hôľnato skalnatý hrebeň i vrchol umožňuje takmer kruhový rozhľad, obmedzený len východne situovanými vyššími susedmi. Pri vhodných podmienkach je možné pozorovať mnohé vrcholy Nízkych Tatier, no tiež Západné Tatry, Chočské vrchy, Oravskú Maguru i Beskydy, Malú a Veľkú Fatru, Štiavnické vrchy, Javorie, Poľanu a Veporské vrchy.

</doc>
<doc id="685670" url="https://sk.wikipedia.org/wiki?curid=685670" title="Armádna skupina (1941)">
Armádna skupina (1941)

Armádna skupina bolo zoskupenie poľných jednotiek slovenskej brannej moci na začiatku ťaženia proti Sovietskemu zväzu. 
Vznik.
Armádna skupina bola vytvorená rozkazom ku 30. augustu 1941 a tvorili ju :
Početný stav slovenskej armády na východnom fronte (Armádna skupina a Rýchla skupina) bol k začiatku júla 1941 50 689 mužov.
Od 28. júna 1941 zriadilo aj Veliteľstvo vzdušných zbraní poľné stanovište v Humennom.
Pôsobenie.
Medzi 1. a 3. júlom 1941 sa Armádna skupina presunula do priestoru Sanok - Lesko - Chyrow. V Chyrowe bolo zriadené veliteľstvo skupiny. Do bojových akcií sa zapojili príslušníci pešieho pluku 5 z 2. divízie pod velením pplk. Jána Černeka. V dňoch 3. a 4. júla sa zúčastnili dobytia pohraničných bunkrov pri Lesku spolu s nemeckými jednotkami. Straty boli 3 mŕtvi a 2 ťažko zranení. 
Medzi 4. a 5. júlom 1941 sa Armádna skupina presunula do priestoru Dobromiľ - Chyrow - Staryj Sambor a medzi 8. a 10. júlom do priestoru Ľvov - Drohobyč. Časť motorizovaných jednotiek bola prevelená k Rýchlej brigáde.
Od 11. júla 1941 podliehala Armádna skupina veliteľstvu tylového priestoru 103. Jej úlohou bolo zabezpečiť priestor západne od komunikácie Ľvov - Stryj a vyčistiť územie južne od línie Razva-Russkaja - Ternopiľ. Veliteľstvo nasadzovalo vojakov Armádnej skupiny na značenie ciest, opravy ciest, mostov, telegrafných vedení a tratí. Bojová nečinnosť mala zlý vplyv na morálku mužstva. Generál Čatloš preto rozkazom z 25. júla 1941 zahájil formovanie dvoch nových divízií Rýchlej a Zaisťovacej v sile približne po 8 000 mužov. Vojaci, ktorí neboli pridelení k novým divíziám sa postupne vracali na Slovensko. Armádna skupina zanikla 12. augusta 1941, po vytvorení Poľného zboru, ktorý bol zložený z vyššie spomenutých nových divízií.

</doc>
<doc id="685672" url="https://sk.wikipedia.org/wiki?curid=685672" title="Cesta III. triedy 2180 (Slovensko)">
Cesta III. triedy 2180 (Slovensko)

Cesta III. triedy číslo 2180 ("III/2180", staré číslo "III/065042") je cesta III. triedy na Slovensku v okrese Turčianske Teplice. Jej celková dĺžka je 4,517 km. 
Priebeh.
Cesta začína v obci Malý Čepčín (na obrázku) na križovatke s cestami III/2178 a III/2176 a pokračuje smerom na západ do Veľkého Čepčína. Následne sa skrúca na sever a pokračuje na Ivančinú, kde končí na križovatke s cestou III/2182 pri osade Dvorec
Stav.
Cesta prekonáva vodné toky jedným mostom a troma priepustami. Podľa údajov z roku 2008 bola cesta na úseku dlhom 0,760 km (16,8 % priebehu) vo veľmi dobrom a na úseku 3,763 km (83,2 % priebehu) v nevyhovujúcom stave.

</doc>
<doc id="685676" url="https://sk.wikipedia.org/wiki?curid=685676" title="Remetský potok (prítok Porubského potoka)">
Remetský potok (prítok Porubského potoka)

Remetský potok je potok v regióne Dolný Zemplín, na území obcí Remetské Hámre, Vyšné Remety a Úbrež v okrese Sobrance a na území obce Poruba pod Vihorlatom v okrese Michalovce v Košickom kraji. Nachádza sa v geomorfologickom celku Východoslovenská pahorkatina. Ústi do Porubského potoka, ktorý ďalej ústi v rámci medzipovodia do vodnej nádrže Zemplínska šírava, zo Zemplínskej šíravy vyteká kanalizovaný vodný tok Čierna voda. Má dĺžku . Rád toku VIII. 
Prameň.
Pramení v na území obce Remetské Hámre v okrese Sobrance v Košickom kraji, v lesnom extraviláne, v regióne Dolný Zemplín, na svahu vrchu (aj lesa) "Čierna studňa" s 
Opis toku.
Od prameňa v tečie južným smerom, po 1 km krátkom úseku v vteká na územie lesného extravilánu obce Vyšné Remety, preteká cez pole "Rovina", v priberá bezmenný ľavostranný prítok, vteká do poľnohospodárskeho extravilánu, v vteká do intravilánu obce Vyšné Remety,
v opúšťa intravilán a pokračuje extravilánom obce Vyšné Remety, v priberá bezmenný pravostranný prítok, v priteká na obecnú hranicu medzi obcou Vyšné Remety a obcou Úbrež, v priberá bezmenný ľavostranný prítok, stáča sa do západného smeru, tečie po obecnej hranici, pokračuje po hranici medzi obcami Úbrež a Poruba pod Vihorlatom, v priberá ľavostranný prítok Karniansky potok, priamo na obecnej hranici v ústi do Porubského potoka ako jeho ľavostranný prítok.
"Remetský potok" patrí do okresu Sobrance a do okresu Michalovce v Košickom kraji. Nachádza sa v geomorfologickom celku Východoslovenská pahorkatina v geomorfologickom podcelku Podvihorlatská pahorkatina. Má jeden dôležitejší prítok Karniansky potok.
Pôvod názvu.
Názov vodného toku "Remetský potok" má pôvod v názve obce Remetské Hámre (mladá obec s najstarším záznamom viažucim sa k roku 1828 "Hámor", 1927 "Remetské Hámre") alebo pravdepodobnejšie v názve obce Vyšné Remety (najstarší záznam sa viaže k roku 1418 "Remethe", 1920 "Vyšné Remety", územím ktorých potok preteká. Jedna slovná zložka názvu oboch obcí má pôvod v staršom označení "remeta" vo význame "eremita, pustovník, rehoľník, mních". Motivácia pomenovania obce Vyšné Remety je spojená s existenciou pustovníkov v priestore obce. Z toponyma Vyšné Remety bolo po rozšírení o formant "-ský" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Remetský potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Remetský potok" nie je jedinečným hydronymom (august 2022). 
Referencie.
 
 
 

</doc>
<doc id="685686" url="https://sk.wikipedia.org/wiki?curid=685686" title="Atalanta Bergamo">
Atalanta Bergamo



</doc>
<doc id="685687" url="https://sk.wikipedia.org/wiki?curid=685687" title="Cesta III. triedy 2182 (Slovensko)">
Cesta III. triedy 2182 (Slovensko)

Cesta III. triedy číslo 2182 ("III/2182", staré číslo "III/065044") je cesta III. triedy na Slovensku v okrese Turčianske Teplice. Jej celková dĺžka je 0,99 km. 
Priebeh.
Cesta začína v obci Ivančiná križovatkou s cestou III/2181, pokračuje smerom na juh, kde sa odpája cesta III/2180 a zabáča západným smerom do bývalej obce Dvorec, kde končí.
Stav.
Podľa údajov z roku 2008 bola cesta na úseku dlhom 0,983 km (99,3 % priebehu) v nevyhovujúcom stave, zvyšok cesty bol v stave veľmi dobrom. V roku 2017 prebehlo zosilnenie povrchu vozovky na dĺžke 570 m, počínajúc od začiatku cesty po odbočku do Dvorca. 

</doc>
<doc id="685688" url="https://sk.wikipedia.org/wiki?curid=685688" title="Holica (vrch v Nízkych Tatrách; 1341 m n. m.)">
Holica (vrch v Nízkych Tatrách; 1341 m n. m.)

Holica () je vrch v Nízkych Tatrách. Leží nad Hiadeľom, približne severovýchodne od Banskej Bystrice. 
Poloha.
Nachádza sa na juhozápadnom okraji Nízkych Tatier, v geomorfologickom podcelku Ďumbierske Tatry a časti Prašivá. Leží v Banskobystrickom kraji, v okrese Banská Bystrica a zasahuje na katastrálne územie obcí Hiadeľ a Brusno. Najbližšími sídlami sú juhozápadne situovaný Pohronský Bukovec, južne ležiaci Medzibrod, Hiadeľ a Moštenica, západne sa nachádzajú Donovaly a osada Korytnica-kúpele a severne Liptovská Lúžna. Masív patrí do Národného parku Nízke Tatry.
Opis.
Holica je súčasťou najzápadnejšej nízkotatranskej rázsochy, vybiehajúcej z Prašivej () južným smerom na Kochuľu (). Západným smerom susedí Kozí chrbát () a Hôrka (), južným je vrch Nad žliabkami () a Kochuľa, východným Bukový diel (), Mlynárová () a Chabenec () a severným Veľká () a Malá Chochuľa () a Prašivá. Oblasť patrí do povodia rieky Hron, kde vodu odvádza zo západnej časti potok Vážna a z východnej a južnej prítoky Sopotnice. Na vrchol nevedie značený chodník. 
Výhľady.
Hrebeň i vrchol Holice pokrýva súvislý lesný porast, ktorý neumožňuje rozhľad. Z lokalít je ojedinele vidieť okolité vrcholy Nízkych Tatier, susedné Starohorské vrchy a Veľkú Fatru, no tiež Kremnické a Štiavnické vrchy, Javorie, Ostrôžky, Poľanu a Veporské vrchy.
Prístup.
Na vrchol nevedie značená turistická trasa, no západne sa nachádza Hiadeľské sedlo, kde sa križuje Cesta hrdinov SNP s chodníkmi z obce Hiadeľ a z osady Korytnice. Východným smerom vedie cez Sopotnickú dolinu značený chodník z Brusna na Veľkú Chochuľu.

</doc>
<doc id="685691" url="https://sk.wikipedia.org/wiki?curid=685691" title="G proteín">
G proteín



</doc>
<doc id="685692" url="https://sk.wikipedia.org/wiki?curid=685692" title="Hladké svalstvo">
Hladké svalstvo



</doc>
<doc id="685693" url="https://sk.wikipedia.org/wiki?curid=685693" title="Cyklický nukleotid">
Cyklický nukleotid

Cyklický nukleotid (cNMP) je monofosfátový nukleotid (nukleozidmonofosfát), ktorý má cyklické usporiadanie väzieb medzi sacharidom a fosfátovou skupinou. Podobne ako ostatné nukleotidy sú cyklické nukleotidy zložené z troch častí: sacharidu, dusíkatej bázy a zvyškov kyseliny fosforečnej (fosfátu, zvyčajne jedného). Ako vidieť u cyklického adenozínmonofosfátu (cAMP) a cyklického guanozínmonofosfátu (cGMP), názov „cyklický“ označuje dve väzby medzi fosfátovou skupinou a 3' a 5' hydroxylovými skupinami sacharidu (zvyčajne ribózy).
Biologický význam cyklických nukleotidov spočíva v celej škále interakcií proteín-ligand. cNMP boli v eukaryotických bunkách identifikované ako druhí poslovia v signalizácii hormónov i iónových kanálov. V prokaryotických bunkách boli identifikované ako alosterické efektory bielkovín, ktoré viažu DNA. cAMP a cGMP sú aktuálne najlepšie zdokumentované cNMP, ale existujú i náznaky, že aj cyklický cytozínmonofosfát (cCMP) sa účastí bunkovej signalizácie eukaryotických buniek. Úloha cyklického uridínmonofosfátu (cUMP) je ešte menej preskúmaná.
Objav cyklických nukleotidov významne prispel k porozumeniu mechanizmov kináz a fosfatáz ako i všeobecnej regulácie proteínov. Napriek tomu, že prešlo 50 rokov od ich pôvodného objavu, záujem o tcNMP a ich biochemický či fyziologický význam neupadol.
História.
Pochopenie konceptu druhých poslov a konkrétne úloha cyklických nukleotidov a ich schopnosť predať fyziologické signály bunke má svoj pôvod vo výskume glykogénu Carlom a Gerty Coriovými, za čo dostali Nobelovu cenu za fyziológiu alebo medicínu v roku 1947. V 50. rokoch 20. storočia potom prebehlo niekoľko postupných ale dôležitých objavov, ktoré posunuli ich výskum, zameraných hlavne na aktivitu glykogénfosforylázy v psej pečeni. Glykogénfosforyláza katalyzuje prvý krok glykogenolýzy, procesu, v ktorom sa glykogén rozkladá na glukózové podjednotky. Earl Sutherland skúmal účinok hormónov adrenalínu a glukagónu na aktivitu glykogénfosforylázy, za čo dostal Nobelovu cenu za fyziológiu alebo medicínu v roku 1971.
V roku 1956 zistili Edwin Krebs a Edmond Fischer, že na premenu glykogénfosforylázy "b" na glykogénfosforylázu "a" je potrebný adenozíntrifosfát (ATP). Počas skúmania účinku adrenalínu na glykogenolýzu v priebehu nasledujúceho roka poznamenali Sutherland a Walter Wosilait, že pri inaktivácii tohto pečeňového enzýmu sa uvoľňujúe anorganický fosfát, ale pri aktivácii sa fosfát zabudováva. „Aktívny faktor“, ktorý hormóny produkovali, bol konečne purifikovaný v roku 1958 a bolo zistené, že obsahuje ribózu, fosfát a adenín v pomere 1:1:1. Neskôr bolo dokázané, že tento faktor sa po inaktivácii premieňa na 5'-AMP.
V roku 1985 zistili Evgeny Fesenko, Stanislav Kolesnikov a Arkady Lyubarsky, že cyklický guanozínmonofosfát (cGMP) môže v tyčinkách spustiť odpoveď na svetlo. Neskôr popísali Tadashi Nakamura a Geoffrey Gold úlohu cNMP v ligandom riadených iónových kanáloch v chemosenzitívnych cíliách v čuchových neurónoch. V roku 1992 odhalili Lawrence Haynes a King-Wai Yau úlohu cNMP v iónových kanáloch riadených cyklickými nukleotidmi závislých na svetle v čapíkoch. Na konci dekády bol pochopený význam dvoch intramembránových receptorov: Rs (ktoré stimulujú cyklázy) a Ri (ktoré inhibujú cyklázy). Wei-Jen Tang a James Hurley v roku 1998 popísali adenylylcyklázu, ktorá syntetizuje cAMP, ktorá je regulovaná nielen hormónmi a neurotransmitermi, ale aj fosforyláciou, vápnikom, forskolínom a G-proteínmi (proteínmi viažucimi guanozíntrifosfát (GTP)).
Štruktúra.
Najlepšie preštudované cyklické nukloetidy sú cyklický adenozínmonofosfát (cAMP) a cyklický guanozínmonofosfát (cGMP). Menej preštudované sú cyklický cytozínmonofosfát (cCMP) a cyklický uridínmonofosfát (cUMP). 
Každý cyklický nukleotid sa skladá z troch častí. Obsahuje dusíkatú bázu, napríklad adenín v cAMP a guanín v cGMP. Báza je naviazaná na sacharid, konkrétne ribózu s piatimi atómami uhlíka. Poslednou zložkou je fosfát, teda zvyšok kyseliny fosforečnej. Tieto tri zložky sú spojené tak, že dusíkatá báza je naviazaná na 1' uhlík ribózy a fosfátová skupina je naviazaná na 5' uhlík ribózy. Takto je to u všetkých nukleotidov, ale v cyklických nukleotidoch má fosfátová skupina ešte druhú väzbu na 3' uhlík ribózy. Keďže fosfátová skupina má dve väzby na ribózu, tvorí tak ďalší cyklus.
Na určenie atómov uhlíkov a dusíkov sa používa číselné označenie atómov. V pentóze je uhlík najbližšie ku kabonylovej skupine označený ako C1. Ak je na pentózu naviazaná báza, číslovanie atómov pentózy sa označuje apostrofom ('), čím sa rozlišujú od atómov dusíkatej bázy (ktoré sa číslujú bez apostrofu). Väzba C-N medzi ribózou a bázou je teda v prípade cAMP medzi N9 bázy a C1' pentózy.
V prípade cAMP teda jeho celý názov, 3’,5’-cyklický adenozínmonofosfát, naznačuje, že obsahuje jednu fosfátovú skupinu, ktorá tvorí kruh s ribózou na uhlíkoch 3' a 5'. Okrem toho sa ribóza viaže na bázu na uhlíku 1', ako je uvedené vyššie, ale tak je to u všetkých nukleotidov, takže táto skutočnosť sa nezapisuje.
Cyklické 2',3'-monofosfáty.
Okrem cyklických 3’,5’-monofosfátov (cAMP, cGMP, cCMP a cUMP) sú známe i cyklické 2',3'-monofosfáty, ale ich úloha je menej jasná.
Ostatné cyklické nukleotidy.
Okrem uvedených cNMP existujú aj cyklické dinukleotidy, ktoré sú zložené z dvoch nukleotidov. Tieto nukleotidy majú navzájom spojené ribózové podjednotky dvoma fosfátovými skupinami. Patria medzi ne napríklad cyklický diguanozínmonofosfát (c-di-GMP) a cyklický guanozínmonofosfát-adenozínmonofosfát (cGAMP). Takisto možno spomenúť cyklickú ADP-ribózu (cADPR), ktorá obsahuje dve fosfátové skupiny a dve ribózy, ktoré su naviazané na jeden adenín do jedného veľkého cyklu.
Biochémia.
Cyklické nukleotidy sa nachádzajú v prokaryotických aj eukaryotických bunkách. Vnútrobunková hladina cNMP je udržiavaná radom enzymatických reakcií, ktoré zahŕňajú niekoľko rodín bielkovín. U vyšších cicavcov sú cNMP prítomné v mnohých druhoch tkaniva.
Syntéze a rozklad.
Cyklické nukleotidy vznikajú všeobecnou reakciou:
 NTP → cNMP + PPi
Táto reakcia je katalyzovaná konkrétnymi nukleotidylcyklázami, napríklad tvorba cAMP je katalyzovaná adenylylcyklázou a za tvorbu cGMP je zodpovedná guanylylcykláza. Adenylylcykláza je známa v transmembránovej i cytozolovej podobe, čo predstavuje rôzne druhy bielkovín a rôzne zdroje cAMP.
cAMP i cGMP sa rozkladajú hydrolýzou 3' fosfodiesterovej väzby, čím vzniká príslušný 5'-NMP. Rozklad je katalyzovaný hlavne enzýmami známymi ako fosfodiesterázy (PDE). V cicavčích bunkách je známych 11 rodín PDE, pričom sú exprimované rôzne izoformy každého proteínu v závislosti na regulačných potrebách bunky. Niektoré PDE sú špecifické pre konkrétne cNMP, niektoré sú nešpecifické. Degradačné dráhy cAMP a cGMP sú omnoho lepšie pochopené než dráhy cCMP a cUMP. Aktuálne nie sú presne popísané PDE špecifické pre cCMP a cUMP. 
Viazanie na bielkoviny.
Cyklické nukleotidy boli nájdené v mnohých druhoch eukaryotických buniek, vrátane fotoreceptorových tyčiniek a čapíkov, hladkom svalstve a bunkách pečene. Bunková koncentrácia cNMP môže byť veľmi nízka, rádovo 10-7 M, pretože ich metabolizmus a funkcia sú často lokalizované v konkrétnej časti bunky. Vo všetkých proteínoch, ktoré viažu cNMP, je vysoko konzervovaná doména viažuca cycklické nukleotidy bez ohľadu na ich biologickú funkciu. Táto doména pozostáva z beta sandwichu s väzbovým miestom pre cyklický nukleotid medzi beta listami. Naviazanie cNMP spôsobuje konformačné zmeny, ktoré ovplyvňujú aktivitu bielkovín. Takisto existujú dáta, ktoré podporujú synergistické väzbové efekty viacerých cNMP, kde napr. cCMP znižuje efektívnu koncentráciu (EC50) cAMP nutnú pre aktiváciu proteínkinázy A (PKA).
Biologický význam.
Cyklické nukleotidy sú intergálnou časťou komunikačného systému v bunkách. Fungujú ako druhí poslovia a presúvajú signály mnohých prvých poslov, ako sú hormóny a neurotransmitery, na ich fyziologické miesto pôsobenia. Cyklické nukleotidy sa účastnia mnohých fyziologických odpovedí, vrátane proteínkinázových kaskád, transmembránového presunu signálu, down-regulácie odpovede na lieky a viazania receptor-efektor.
Cyklické nukleotidy pôsobia ako druhí poslovia, keď sa prvý poslovia, ktorý nemôžu vstúpiť do bunky, viažu na receptory v bunkovej membráne. Receptory menia konformáciu a prenášajú signál, ktorý aktivuje enzým v bunkovej membráne, zvyčajne adenylylcaklázu. Tým vzniká cAMP, ktorý sa prenáša dovnútra bunky, kde stimuluje proteínkinázy známe ako cAMP-dependentné proteínkinázy. Fosforyláciou proteínou tieto kinázy ovyplvňujú proteínovú aktivitu. Úloha cAMP je v tomto procese ukončená jeho hydrolýzou na AMP pôsobením fosfodiesterázy.
Cyklické nukleotidy sú vhodné ako druhí poslovia z niekoľkých dôvodov. Ich syntéza je energeticky výhodná a vznikajú z bežných metabolických látok (ATP a GTP). Keď sa rozkladajú na AMP/GMP a anorganický fosfát, tieto látky sú netoxické. Zároveň je cNMP možné odlíšiť od NMP, pretože sú menšie a menej polárne.
Biologická funkcia.
Účinok cyklických nukelotidov na biologické funkcie je rôznorodý, i keď pochopenie ich úlohy postupne pokračuje. Existuje niekoľko príkladov ich biologického vyplvu. Sú spájané s dlhodobou a krátkodobou pamäťou. Takisto sú dôležité v pečeni, kde ovplyvňujú rôzne enzýmy na udržiavanie hladiny glukózy v krvi a ostatných živín. V baktériách sa viažu na katabolitový aktivátorový proteín (CAP), ktorého úlohou je zvýšiť metabolickú enzymatickú aktivitu pomocou zvýšenia transkripcie DNA. Takisto sprostredkovávajú uvoľnenie hladkého svalstva v cievnom tkanive a aktivujú CNG kanály (cNMP-riadené iónové kanály) v sietnicových fotoreceptoroch a čuchových neurónoch. 
Okrem toho potenciálne aktivujú CNG kanály v: 
Mutácie dráh a súvisiace poruchy.
Medzi príklady porúch dráh cNMP patria mutácie génov CNG kanálov, ktoré sú spojené s degeneráciou sietnice a s farbosleposťou, a príliš vysoká expresia cytozolovej adenylylcyklázy (sAC), ktorá je spojená s ľudským karcinómom prostaty. Bolo ukázané, že inhibícia sAC alebo knockdown pomocou RNA interferencie (RNAi) pomocou transfekcie zastavuje proliferáciu buniek karcinómu prostaty. Regulačné dráhy sú zjavne súčasťou EPAC dráhy a nie PKA dráhy.
Fosfodiesterázy (PDE), hlavné regulátory rozkladu cNMP, sú často cieľom rôznych liečiv. Kofeín je známy inhibítor PDE a lieky, ktoré sa používajú na liečbu erektilnej dysfunkcie, ako sú sildenafil a tadalafil, takisto inhibujú aktivitu PDE.

</doc>
<doc id="685706" url="https://sk.wikipedia.org/wiki?curid=685706" title="Sakkos">
Sakkos

Sakkos môže byť:

</doc>
<doc id="685709" url="https://sk.wikipedia.org/wiki?curid=685709" title="5-metyluridíntrifosfát">
5-metyluridíntrifosfát

5-metyluridíntrifosfát (m5UTP) je nukleozidtrifosfát. Je to ribonukleozidtrifosfát tymidínu, ale používa sa názov „5-metyluridín“, pretože ako tymidíntrifosfát sa označuje "deoxy"ribonukleozidtrifosfát tymidínu.
5-metyluridín sa v cytozole premieňa na m5UTP pre ďalšie použitie. m5UTP patrí medzi najbežnejšie modifikované nukleotidy v bunke a Maf proteíny sú schopné ho premeniť na m5UMP a pyrofosfát.

</doc>
<doc id="685710" url="https://sk.wikipedia.org/wiki?curid=685710" title="Výnimočná Nikol">
Výnimočná Nikol

Výnimočná Nikol je česko-slovenský komediálno-kriminálny seriál seriál TV Markíza. Ide o adaptáciu francúzskeho seriálu "HPI – Haut Potentiel Intellectuel" z roku 2021 vysielaného v televízii TF1. Kreatívnou producentkou a scenáristkou je autorka knižných bestsellerov Evita Twardzik. Hlavnú postavu stvárňuje Táňa Pauhofová. K júlu 2024 vyšli dve série po osem častí.
Herecké obsadenie.
Okrem vyššie uvedených postáv tam vystupuje veľa epizódnych postáv ako napríklad podozriví, obeť, manžel/ka obete, kamaráti, súrodenci obete a pod. 

</doc>
<doc id="685711" url="https://sk.wikipedia.org/wiki?curid=685711" title="Kyselina akonitová">
Kyselina akonitová

Kyselina akonitová je trikarboxylová organická kyselina. Existuje v podobe dvoch izomérov, a to ako kyselina "cis"-akonitová a kyselina "trans"-akonitová. Jej konjugovanou bázou je akonitát, ktorý tiež existuje v dvoch obdobných izoméroch. 
Krebsov cyklus.
"cis"-Akonitát je dôležitým medziproduktom v Krebsovom cykle. Vzniká ako medziprodukt v reakcii katalyzovanej akonitázou, ktorá ho takisto premieňa ďalej. Akonitáza premieňa citrát na "cis"-akonitát a potom na izocitrát:
 citrát ⇌ "cis"-akonitát + H2O ⇌ izocitrát
Chemická syntéza.
Kyselinu akonitovú je možné syntetizovať dehydratáciou kyseliny citrónovej pomocou kyseliny sírovej:
(HO2CCH2)2C(OH)CO2H → HO2CCH=C(CO2H)CH2CO2H + H2O
V procese vzniká zmes izomérov.
Prvýkrát bola kyselina akonitová pripravená tepelným rozkladom.

</doc>
<doc id="685712" url="https://sk.wikipedia.org/wiki?curid=685712" title="Medziprodukt">
Medziprodukt



</doc>
<doc id="685715" url="https://sk.wikipedia.org/wiki?curid=685715" title="Akonitát">
Akonitát



</doc>
<doc id="685718" url="https://sk.wikipedia.org/wiki?curid=685718" title="Radnovský potok">
Radnovský potok

Radnovský potok je potok v regióne Gemer, na území obcí Radnovce a Vieska nad Blhom v okrese Rimavská Sobota v Banskobystrickom kraji. Nachádza sa v geomorfologickom celku Juhoslovenská kotlina. Ústi do Blhu. Má dĺžku . Rád toku VI. 
Prameň.
Pramení v na hranici medzi obcou Radnovce a obcou Vieska nad Blhom v okrese Rimavská Sobota v Banskobystrickom kraji, v poľnohospodárskom extraviláne, v regióne Gemer, v severovýchodnej časti územia obce Radnovce severne od poľa "Branč", v juhovýchodnej časti územia obce Vieska nad Blhom.
Opis toku.
Od prameňa v tečie severovýchodovýchodným smerom, potok je lemovaný pásom príbrežnej vegetácie v poľnohospodárskom extraviláne, v podteká cestu z Radnoviec do obce Vieska nad Blhom, obmýva severnú časť intravilánu Radnoviec (severné okrajové domy intravilánu ležia už na území Viesky nad Blhom), v priamo na obecnej hranici ústi do Blhu ako jeho pravostranný prítok.
"Radnovský potok" patrí do okresu Rimavská Sobota v Banskobystrickom kraji. Nachádza sa v geomorfologickom celku Juhoslovenská kotlina v geomorfologickom podcelku Rimavská kotlina. Nemá prítoky.
Pôvod názvu.
Názov vodného toku "Radnovský potok" má pôvod v názve obce Radnovce, ktorej najstarší záznam sa viaže k roku 1332 "Radnotfalva", 1427 "Rathoultfalwa, Radnothfalua", 1430 "Radnolthfalwa", 1920 "Radnovce". Vodný tok na obecnej hranici medzi Radnovcami a Vieskou nad Blhom pramení, preteká aj ústi, celý jeho priebeh sa viaže k obecnej hranici. Motivácia pomenovania obce Radnovce je spojená s osobným menom "Radnold". Z toponyma Radnovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Radnovský potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1976.
V priestore slovenskej hydronymie vodných tokov hydronymum "Radnovský potok" je jedinečným hydronymom (august 2022). 
Referencie.
 
 

</doc>
<doc id="685721" url="https://sk.wikipedia.org/wiki?curid=685721" title="Trikarboxylová kyselina">
Trikarboxylová kyselina

Trikarboxylová kyselina je organická kyselina, ktorá vo svojej štruktúre obsahuje tri karboxylové funkčné skupiny (–COOH). Najznámejšou trikarboxylovou kyselinou je kyselina citrónová.
Citrátový cyklus.
Kyselina citrónová, jedna z trikarboxylových kyselín, sa objavuje v citrátovom cykle, ktorý je takisto známy ako cyklus trikarboxylových kyselín (TCA cyklus). Tento metabolický cyklus je základom zisku energie všetkých aeróbnych organizmov. V tomto cykle sa kyselina citrónová postupne mení na niekoľko medziproduktov, z ktorých sa potom zase obnovuje. Počas cyklu sa tvoria látky potrebné na zisk energie (napr. FAD a NADH), ale v cykle sa takisto tvoria mnohé látky využívané v iných reakciách, napríklad v anabolických procesoch, pri syntéze aminokyselín, pri syntéze niektorých nukleotidov (purínových i pyrimidínových), a detoxifikácii proti reaktívnym formám kyslíku (ROS).

</doc>
<doc id="685723" url="https://sk.wikipedia.org/wiki?curid=685723" title="Pudingový model atómu">
Pudingový model atómu



</doc>
<doc id="685724" url="https://sk.wikipedia.org/wiki?curid=685724" title="Bielske jazero">
Bielske jazero

Bielske jezero (, , ) je jazero vo Švajčiarsku. Leží prevažne v kantóne Bern a južným koncom zasahuje do kantónu Neuchâtel. Na východe k nemu zasahuje predhorie Álp a na západe Jury. Má rozlohu 39,3 km². Je 15 km dlhé a maximálne 4,1 km široké. Dosahuje maximálnu hĺbku 75 m. Objem vody je 1,12 km³. Rozloha povodia je 8 305 km². Leží v nadmorskej výške 429 m.
Ostrovy.
Na juhu jazera sa od juhozápadu k severovýchodu tiahne Sankt Petersinsel (1,4 km²), ktorý je v súčasnej dobe spojený s južným koncom jazera a je teda vlastne polostrovom.
Vodný režim.
Na juhu privádza vodu z Neuchâtelského jazera kanál Zihl. Ďalšími prítokmi sú na západe Twannbach, na severe Schüss a na východe Aare-Hagneck-Kanal. Na severovýchode odteká z jazera rieka Zihl a Nidau-Büren-Kanal do rieky Aare. Priemerný odtok z jazera je 244 m³/s.
Využitie.
Doprava.
Na jezere je rozvinutá miestna lodná doprava.
Osídlené pobrežie.
Nejväčším mestom na brehu je Biel. Podiel severozápadného brehu vedie železnica Biel – Neuchâtel.

</doc>
<doc id="685726" url="https://sk.wikipedia.org/wiki?curid=685726" title="Shoppyland Schönbühl">
Shoppyland Schönbühl

Shoppyland Schönbühl je najväčšie nákupné centrum v okrese Bern-Mittelland švajčiarskeho kantónu Bern. Má viac ako 80 obchodov.
Ide o nákupné centrum, ktoré sa – na rozdiel od názvu – z veľkej časti nachádza v obci Moosseedorf, obci asi 10 km severne od mesta Bern a susediacej s Urtenen-Schönbühl. Vlastní ho družstvo Migros Aare a bolo otvorené 6. marca 1975 ako jedno z prvých decentralizovaných nákupných centier vo Švajčiarsku. Dnes je Shoppyland piatym najväčším nákupným centrom vo Švajčiarsku a najväčším v regióne Espace Mittelland.
Družstvo Migros Aare má svoje sídlo a administratívu vedľa nákupného centra Shoppyland.
Shoppyland bol kompletne zrekonštruovaný v rokoch 2006 až 2010 a znovu otvorený na konci apríla 2010.

</doc>
<doc id="685727" url="https://sk.wikipedia.org/wiki?curid=685727" title="Zákonník (rozlišovacia stránka)">
Zákonník (rozlišovacia stránka)

Zákonník (staršie aj: "zákoník") môže byť:

</doc>
<doc id="685729" url="https://sk.wikipedia.org/wiki?curid=685729" title="Červená (vrch v Nízkych Tatrách)">
Červená (vrch v Nízkych Tatrách)

Červená () je vrch v Nízkych Tatrách. Leží nad Nižnou Bocou, približne južne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Ďumbierske Tatry a časti Ďumbier. Leží v Žilinskom kraji, v okrese Liptovský Mikuláš a zasahuje na katastrálne územie obcí Nižná Boca a Liptovská Porúbka. Najbližšími sídlami sú juhovýchodne situovaná Nižná Boca, južne ležiaca Vyšná Boca a severovýchodne obec Malužiná. Masív patrí do ochranného pásma Národného parku Nízke Tatry.
Opis.
Červená je súčasťou rázsochy, ktorá vybieha severovýchodným smerom z Rovnej hole, na východnom okraji Ďumbierskych Tatier. Severným smerom sa nachádza Skribňovo () a Hradište (), západným Ohnište () a Rovná hoľa (), južným Chopec (), Končisté () a Fišiarka () a východným Špíglové (), Otešková () a Milkovo (). Masív patrí do povodia Váhu, kde vodu odvádza riečka Boca. Na vrchol nevedie značený chodník. 
Výhľady.
Vrcholovú časť pokrýva nesúvislý lesný porast s viacerými holinami, ktorý umožňuje obmedzený rozhľad. Z vhodných miest je možné pozorovať okolité vrcholy Nízkych Tatier, no tiež Vysoké a Západné Tatry.
Prístup.
Na vrchol nevedie značený chodník, no na neďaleký hrebeň a Rovnú hoľu vedie žlto značená trasa z Nižnej Boce. Severným úpätím vedie rovnako žltý chodník z Malužinej Svidovskou dolinou do Svidovského sedla.

</doc>
<doc id="685730" url="https://sk.wikipedia.org/wiki?curid=685730" title="Golden Raspberry Awards">
Golden Raspberry Awards



</doc>
<doc id="685731" url="https://sk.wikipedia.org/wiki?curid=685731" title="Slzovičkovka zhubná">
Slzovičkovka zhubná

Slzovičkovka zhubná (iné názvy: slzovička zhubná, Naegleria zhubná; ľudovo "mozog požierajúca améba"; ) je jednobunkový organizmus patriaci do triedy slzovičkovce (Heterolobosea).
Prvé nálezy améb tohto typu v mozgovom tkanive ľudí (celkom 8 prípadov) zaznamenali a publikovali patológovia v USA a Austrálii v rokoch 1965 a 1966. Améba bola pomenovaná po "Malcolmovi Fowlerovi", austrálskom patológovi z Detskej nemocnice v Adelaide, ktorý bol prvým autorom pôvodnej série kazuistík, zverejnených v British Medical Journal.
Životný cyklus.
V prirodzených podmienkach sa vyskytuje v troch morfologických štádiách: trofozoit, cysta a bičikaté štádium.
Trofozoit.
Trofozoit je množiace sa vegetatívne štádium, ktoré je typické zrnitým vzhľadom. Dosahuje veľkosť 10 – 35 "µm." Na povrchu trofozitu sa nachádzajú prísavkovité štruktúry amebostómy (bunkové ústa), ktoré meňavke umožňujú fagocytovať baktérie, kvasinky a bunkové zvyšky. Organizmus vytvára jednu alebo dve labočnaté panôžky (lobopódia), na ktorých sa nachádzajú malé hrotité výbežky. Pri zmene vonkajších podmienok sa encystuje alebo prechádza na prechodné bičikaté štádium.
Cysta.
Cysta je rezistentné kľudové štádium s typickým guľatým alebo mierne vajcovitým tvarom a hladkou stenou zloženou z polysacharidov. Štádium je príznačné rezistenciou voči vysychaniu a vplyvu chemických látok. Veľkosť cysty je 7 – 15 "µm."
Bičikaté (flagelátové) štádium.
Flageláta je štádium oválneho alebo hruškovitého tvaru s dvoma bičíkmi. Predpokladá sa, že hlavnou funkciou bičikatého štádia je distribúcia druhu v priestore v nepriaznivom období. Transformácia na bičikaté štádium prebieha 5 – 6 hodín. Táto forma neberie potravu a ani sa nerozmnožuje. Impulz k premene je podmienený nízkonutričným prostredím alebo nízkym osmotickým tlakom. Dĺžka bičikatého štádia je 10 – 16 "µm."
Ekológia.
"Naegleria fowleri" je celosvetovo rozšírený termofilný organizmus, ktorý sa prevažne vyskytuje v teplých vodách (jazerá, termálne pramene), pôde a prachu. Izolovaná bola aj z bazénov, vodovodného potrubia, vzduchu a klimatizačných zariadení. Toleruje teploty do 45 °C, je veľmi odolná proti dezinfekcii a znáša vysoké dávky chlóru. Meňavke sa darí vo vodných zdrojoch so zvýšenou hustotou horčíka a železa, rovnako ako vo vodách s vysokou koncentráciou siníc a eubaktérií, ktoré pre slzovičku slúžia ako zdroj potravy.
Patogenita.
"Naegleria fowleri" patrí medzi amfizoické améby, čo znamená, že môže existovať ako voľne žijúci alebo za určitých podmienok aj ako parazitický organizmus. Spôsobuje veľmi vzácny, ale smrteľný zápal mozgu a mozgových blan – primárnu amébovú meningoencefalitídú (PAM). Hostiteľ sa najčastejšie infikuje vdýchnutím vody alebo prachu s dostatočnou koncentráciou meňaviek do nosovej dutiny. Najčastejšie sa vyskytuje u mladých ľudí (imunokompetentných pacientov) a väčšina prípadov súvisí s kúpaním, potápaním alebo skákaním do kontaminovanej vody. Zaznamenané sú aj prípady nakazenia pri vyplachování nosa. Štúdie ukázali vysoký výskyt protilátok v krvi proti "Naegleria fowleri" v širokej verejnosti, čo naznačuje, že kontakt s týmto organizmom je veľmi bežný.
Meňavka sa prichytáva na čuchový epitel a pomocou čuchového nervu pokračuje cez riečicovitú platňu ("lamina cribrosa") do lebky, kde migruje do čuchovej gule ("bulbus olfactorius") a do ostatných častí mozgu. Améba ničí nervové tkanivo trogocytózou (okusovaním) a konzumuje ho bunkovými ústami. Inkubačná doba je 2 až 14 dní. Prvé príznaky zahrňujú obojstrannú bolesť hlavy v oblasti čelovej a spánkovej kosti, nauzeu, zvracanie, vysokú horúčku (38,5 – 41°C), nasleduje letargia, fotofóbia, kŕče, zmätenosť, halucinácie a epilepsia. Po vniknutí do mozgu spôsobuje zápalovú reakciu, čo vedie ku kóme a neskôr smrti do 3 až 7 dní od prejavenia príznakov. Miera úmrtnosti je 95%. 
Diagnostika a liečba.
Kľúčom k liečbe PAM je včasná diagnóza ochorenia. Pomocou magnetickej rezonancie a počítačovej tomografie možno odhaliť poškodenie mozgovej kôry. Avšak diagnostika je veľmi obtiažna vďaka podobnosti na iné typy meningitídy. Preto je veľmi dôležité, aby lekári získali podrobnú klinickú anamnézu pacientov, v ktorej je významný kontakt s vodou. Diagnóza sa potvrdí po izolácii a identifikácii trofozoitov z mozgového tkaniva alebo mozgovomiechového moku. Podľa údajov amerického Centra pre kontrolu chorôb (CDC) je približne 75% prípadov správne diagnostikovaných až z pitevných nálezov. Po dokázaní infekcie sa ihneď musí začať s terapiou. Často sa používa na liečbu PAM amphotericín B s kombináciou s inými liekmi, ako rifampicín, mikonazol a sulfisoxazol. V súčasnosti nie je žiadna účinná klinická liečba PAM a po objavení príznakov nie je takmer žiadna šanca pacienta na vyliečenie. Do roku 2014 boli zdokumentované iba štyri prípady preživších (v rokoch 1978, 2003 a dva v roku 2013).
Epidémia v Československu.
Najväčšia epidémia PAM bola zaznamenaná v Československu v Ústi nad Labem, kde sa v priebehu štyroch rokov (1962 – 1965) nakazilo v plaveckom bazéne a následne zomrelo 16 mladých ľudí, z čoho 15 bolo vo veku od 8 do 20 rokov. Šestnástou obeťou bola dvadsaťpäťročná inštruktorka plávania. Epidémia prebiehala v štyroch vlnách a väčšina pacientov bola kontaminovaná pri absolvovaní plaveckých kurzov. Bazén bol napúšťaný upravenou vodou z Labe. Bol postavený v rokoch 1930–1931 a vtedy využíval najmodernejšie technológie.
V roku 1962 zomreli prvé tri deti do jedného dňa od ich prijatia na hospitalizáciu. Na prelome júna a júla 1963 zomrelo počas dvoch týždňov ďalších šesť mladých ľudí. Priebeh choroby bol vo všetkých prípadoch veľmi rýchly a fatálny. Postupne sa podarilo zistiť, že všetky obete pred ochorením navštívili spomínaný plavecký bazén. Kúpele boli označené za možné ohnisko nákazy a uzavreté. Hygienická kontrola však nedokázala odhaliť žiadnu konkrétnu príčinu a tak boli po niekoľkých mesiacoch kúpele znovu sprístupnené verejnosti. Na jeseň v roku 1964 sa počas jediného týždňa objavilo ďalších päť úmrtí spojených s kúpeľmi. Až potom kúpele prešli z vodárensky upravovanej vody z rieky Labe na vodovodný zdroj a zaviedli sa prísnejšie hygienické opatrenia. Napriek tomu začiatkom októbra 1965 zomreli na nákazu ďalší dvaja mladiství. Kúpele boli opäť uzavreté a prešli rozsiahlou modernizáciou, po ktorej už k žiadnemu ďalšiemu úmrtiu ani nákaze nedošlo. 
Odborníci na začiatku chybne uzavreli prípad so záverom, že sa jedná o mima polymorpha, ktorú sa podarilo vykultivovať z pitevného materiálu. O prípad sa začal zaujímať aj mladý parazitológ Lubor Červa, ktorý v roku 1967 dokázal v kúpeľoch identifikovať zdroj nákazy ako améby. V histologickom preparáte sa mu podarilo identifikovať améby, ale ich presný druh sa nepodarilo určiť. 
Doriešenie epidémie nastalo až v roku 1977, kedy bola pri pravidelnej kontrole vody izolovaná slzovička zhubná. Bazén bol pre verejnosť uzavretý a následne vypustený, aby sa našiel zdroj améb. Ten sa podarilo identifikovať za čelnou stenou hlbokej časti bazénu, ktorý bol predtým prestavaný aby dosahoval dĺžku presne 25 metrov. Nad priečkou vznikol otvor po celej šírke bazénu, ktorý za bežných podmienok bol nad hladinou a zaliatie dutiny s ktorou bol prepojený tak nemalo hroziť. Napriek tomu dochádzalo dlhodobo k priesakom (priečka bola izolovaná kachličkami), v dôsledku ktorých sa tu začala v dutine vytvárať vrstva organického nánosu s bohatou populáciou "Naegleria fowleri".
Vyššie popísaný prípad v Ústi nad Labem je jedným z najväčších počtom obetí. V USA v rokoch 2013 až 2022 bolo hlásených len 29 infekcií. Ochorenie je také zriedkavé, že jednotlivé prípady sú hlásené medzinárodne, pričom celosvetovo do roku 2020 bolo hlásených len 381 prípadov, aj keď celkový počet z dôvodu problematickej diagnostiky môže byť vyšší. V Česku v marci 2023 oznámili, že medzinárodný tím parazitológov a medicinálnych chemikov z českého centra BIOCEV vyvinul a úspešne otestoval látku proti smrtiacemu cudzopasníkovi.
Nákaza na Slovensku (2025).
V júni 2025 v bratislavskej nemocnici zomrel 11-ročný chlapec zo Záhoria, ktorý sa nakazil amébou "Naegleria fowleri". Začiatkom mesiaca absolvoval plavecký kurz na kúpalisku v Štúrove.

</doc>
<doc id="685733" url="https://sk.wikipedia.org/wiki?curid=685733" title="Naegleria fowleri">
Naegleria fowleri



</doc>
<doc id="685734" url="https://sk.wikipedia.org/wiki?curid=685734" title="Chung-chaj ťing-mi kung-jie">
Chung-chaj ťing-mi kung-jie



</doc>
<doc id="685735" url="https://sk.wikipedia.org/wiki?curid=685735" title="Slzovička zhubná">
Slzovička zhubná



</doc>
<doc id="685738" url="https://sk.wikipedia.org/wiki?curid=685738" title="Hon Hai Precision Industry Co. Ltd.">
Hon Hai Precision Industry Co. Ltd.



</doc>
<doc id="685739" url="https://sk.wikipedia.org/wiki?curid=685739" title="Hon Hai Technology Group">
Hon Hai Technology Group



</doc>
<doc id="685742" url="https://sk.wikipedia.org/wiki?curid=685742" title="Alana Smithová">
Alana Smithová

Alana Smithová () môže byť:

</doc>
<doc id="685746" url="https://sk.wikipedia.org/wiki?curid=685746" title="Maniodepresia">
Maniodepresia



</doc>
<doc id="685747" url="https://sk.wikipedia.org/wiki?curid=685747" title="Martin Buday">
Martin Buday

Martin Buday (11. november 1991, Nitra) je slovenský bojovník zmiešaných bojových umení a bývalý grappler, ktorý zápasil v kategórii ťažkej váhy organizácie Ultimate Fighting Championship (UFC). Po Ľudovítovi Kleinovi bol druhým reprezentantom Slovenska v UFC. Je taktiež bývalým šampiónom ťažkej váhy organizácie Oktagon MMA. V grapplingu je dvojnásobným európskym IBJJF šampiónom v disciplíne No-Gi. V minulosti figuroval na trinástom mieste UFC rebríčka najlepších bojovníkov ťažkej váhy.
Začiatky.
Martin Buday sa narodil 11. novembra 1991 v Nitre. S bojovými umeniami začal ako osemnásťročný za účelom schudnúť. Najskôr sa venoval brazílskemu džiu-džicu, ktoré trénoval v nitrianskom klube Gracie Barra Pitbull. V tomto športe bol sa mu darilo a umiestňoval sa na rôznych európskych turnajoch, pričom jeho najväčším úspechom boli dve zlaté medaile z európskych IBJJF šampionátov na úrovni modrého a fialového pása. Neskôr prešiel k MMA, ktoré začal trénovať pod vedením Attilu Végha v Spartakus Fight Gyme v Trnave.
Kariéra v zmiešaných bojových umeniach.
Po tom čo v roku 2014 vyhral dva amatérske zápasy, oba prostredníctvom submisie, uskutočnil Buday svoj profesionálny MMA debut 23. októbra 2015 proti Urosovi Stefanovicovi, ktorého porazil jednohlasne na body. Jeho nasledujúcim súperom bol Juan Espino, budúci víťaz 28. série šou "The Ultimate Fighter", s ktorým Buday prehral na body. Ide o doposiaľ jedinú prehru v Budayovej kariére.
Vo svojom treťom profesionálnom zápase čelil Milanovi Vrbičovi na podujatí slovenskej organizácie XFN. Vrbiča knokautoval v prvom kole.
Oktagon MMA.
Buday v Oktagone debutoval 26. mája 2018. Súpera Dzhangira Nasibova porazil cez technický knokaut v prvom kole. Svoje nasledujúce tri zápasy v organizácii všetky ukončil pred limitom, pričom dva vyhral na TKO a jeden na submisiu.
Oktagon šampión ťažkej váhy.
Po tom čo dosiahol sériu šiestich víťazstiev po sebe Buday dostal príležitosť zápasiť o voľný titul šampióna ťažkej váhy Oktagonu. Postaviť sa mal proti Mikhailovi Mokhnatkinovi na karte Oktagon 20 v decembri 2020, zápas bol ale zrušený po tom čo Buday ochorel na COVID-19 a bol preložený na 1. máj 2021, pričom jeho novým súperom sa stal Poliak Kamil Minda. Buday bol však nútený odstúpiť kvôli zraneniu a zápas bol opäť preložený na 19. jún na podujatie Oktagon 25. Buday Mindu knokautoval v druhom kole a stal sa tak novým šampiónom.
 Titul mu bol neskôr odobraný po tom čo podpísal s UFC.
"Dana White's Contender Series".
V júni 2021 bolo oznámené, že Buday dostal pozvánku do kvalifikačnej šou "Dana White's Contender Series", v ktorej bojovníci súťažia o možnosť získať zmluvu s UFC. Jeho zápas sa konal 12. októbra 2021 a pôvodne v ňom mal čeliť Hugovi Cunhovi, ktorý však odstúpil a bol nahradený Lorenzom Hoodom. Buday vyhral prostredníctvom TKO kolenom do hlavy v prvom kole. Prezident UFC Dana White následne na tlačovej konferencii potvrdil že Buday je jedným z bojovníkov ktorým bude ponúknutá UFC zmluva.
Ultimate Fighting Championship.
Buday v UFC debutoval proti Chrisovi Barnettovi 16. apríla 2022 na podujatí "UFC on ESPN: Luque vs. Muhammad 2". Po tom čo dominoval väčšinu zápasu, Buday na začiatku tretieho kola zasiahol Barnetta nelegálnym lakťom do hlavy, dôsledkom čoho Barnett nebol schopný ďalej pokračovať. Rozhodca to vyhodnotil ako neúmyselný faul, a zápas tým pádom skončil ako výhra technickým rozhodnutím pre Budaya.
Jeho ďalším súperom sa stal Lukasz Brzeski 13. augusta 2022 na "UFC on ESPN: Vera vs. Cruz". Buday zápas vyhral na body nejednohlasným rozhodnutím.
V jeho treťom zápase v UFC sa Buday postavil proti Jakeovi Collierovi na podujatí "UFC Fight Night: Song vs. Simón", ktoré sa uskutočnilo 29. apríla 2023. Buday zvíťazil jednohlasne na body.
Buday sa 12. augusta 2023 postavil proti Joshovi Parisianovi na podujatí "UFC on ESPN: Luque vs. dos Anjos" ako náhrada na poslednú chvíľu za Walta Harrisa. Súpera ukončil na submisiu kimura v prvom kole. Po tejto výhre sa Buday ako prvý Slovák v histórii umiestnil v UFC rebríčku top 15 bojovníkov, obsadzujúc pätnástu priečku v rámci ťažkej váhy.
V jeho ďalšom zápase bude Buday čeliť UFC nováčikovi Šamiľovi Gazievovi 16. decembra 2023 na "UFC 296 - Edwards vs. Covington".

</doc>
<doc id="685749" url="https://sk.wikipedia.org/wiki?curid=685749" title="Kostol Panny Márie Lurdskej (Plovdiv)">
Kostol Panny Márie Lurdskej (Plovdiv)

Kostol Panny Márie Lurdskej () je rímskokatolícky kostol zo začiatku 20. storočia ležiaci v južnej časti mesta Plovdiv v Plovdivskej oblasti v južnom Bulharsku.
Lokalita.
Budova leží v južnej časti Plovdivu v štvrti „Kiučiuk Pariž“ () na ulici „Christo Matev“ () č. 9.
Dejiny a charakteristika.
Je jedným z niekoľkých rímskokatolíckych kostolov v Plovdive. Kostol bol postavený pre potreby rímskokatolíckej farnosti, ktorú vytvorilo na začiatku 20. storočia v štvrti Kiučiuk Pariž približne 25 rodín, ktoré sa v tom období do tejto štvrti prisťahovali.
Socha Panny Márie umiestnená na hlavnom oltári bola do kostola privezená z francúzskych Lurd a z Francúzska pochádzajú ešte dve sochy nachádzajúce sa v kostole, a to socha svätej Genovévy a svätého Františka. Na balkóne sa v kostole nachádza busta Pia X., umiestnená na znak vďaky tomuto pápežovi, ktorý výstavbu kostola duchovne, ako aj materiálne podporil.
Kostol bol dokončený a vysvätený v roku 1909. V roku 1996 bol chrám vyhlásený za tzv. Národnú rímskokatolícku svätyňu.
Pri kostole pôsobí kláštor Sestier Matky Terezy.

</doc>
<doc id="685751" url="https://sk.wikipedia.org/wiki?curid=685751" title="Alana Smith (skateboarding)">
Alana Smith (skateboarding)

Alana Smith (* 20. október 2000, Mesa, Arizona) je americká osoba s nebinárnou rodovou identitou reprezentujúca Spojené štáty americké v ženskej kategórii skejtbordingu. V roku 2013 sa stala najmladšou medailistkou na X Games. V roku 2020 reprezentovala USA sa Letných olympijských hrách v Tokiu.
Športová činnosť.
V roku 2013 sa Smith ako dvanásťročnej maloletej osobe podaril trik 540° McTwist na X Games 2013 v Barcelone. Smith sa zároveň stala najmladšou osobou, ktorá na súťaži získala medailu (striebro). V roku 2015 získala prvé miesto v Girls Combi Pool Classic na Svetovom pohári v skejtbordingu .
V roku 2021 súťažila za USA v ženskom pouličnom skejtbordingu na Letných olympijských hrách v Tokiu, kde skončila na poslednom (20.) mieste v kvalifikácii. Smith bola jednou z prvých otvorene nebinárnych osôb súťažiacich na olympijských hrách. Na skejtborde mala napísané zámená „they/them“. Viacero športových komentátorov však tento rod neuvádzalo, vrátane BBC Sport a NBC Sports.
Osobný život.
Smith je bisexuálna, nebinárna osoba, ktorá sa sama prezentuje zámenami they/them. Nie je veriacou osobou. V mladosti uvažovala o samovražde, no po účasti na olympiáde vyhlásila, že je po prvýkrát v živote hrdá na osobu, na ktorej pracovala, aby sa ňou stala.

</doc>
<doc id="685752" url="https://sk.wikipedia.org/wiki?curid=685752" title="Poriadok (predpis)">
Poriadok (predpis)

Poriadok (čes. "řád", nem. "Ordnung", maď. "rendtartás", lat. približne "ordinatio"/ "codex", fr. približne "règlement"/ "code", angl. približne "rules"/ "code"/ zastarano "ordination") je v strednej Európe:
Používanie názvu poriadok v názvoch právnych predpisov má len historické dôvody. Ak je ako poriadok v názve označený nejaký právny predpis, nemá to žiaden vplyv na jeho právnu silu, t.j. pre právnu silu predpisu je v skutočnosti rozhodujúce to, či je daný predpis zákonom, vyhláškou a podobne.
Slovo poriadok v názvoch slovenských celoštátnych právnych predpisov.
V súčasnom slovenskom práve je slovo poriadok obsiahnuté v názvoch (alebo oficiálnych skrátených názvoch) nasledujúcich zákonov (vrátane zákonníkov v širšom zmysle):
Historicky bolo slovo poriadok na Slovensku obsiahnuté aj v názvoch iných zákonov, najmä:
V súčasnom slovenskom práve je slovo poriadok obsiahnuté v názvoch (alebo oficiálnych skrátených názvoch) nasledujúcich celoštátnych vyhlášok:
Iné použitie slova poriadok.
Ďalšími príkladmi použitia slova poriadok sú napr. výrazy disciplinárny poriadok, rokovací poriadok, domový poriadok, reklamačný poriadok, školský poriadok, cestovný poriadok, telekomunikačný poriadok, prevádzkový poriadok atď. O nich pozri samostatné články.

</doc>
<doc id="685755" url="https://sk.wikipedia.org/wiki?curid=685755" title="Dub Tamme-Lauri">
Dub Tamme-Lauri

Dub Tamme-Lauri () je veľký dub letný ("Quercus robur"). Je najširší a najstarší strom v Estónsku. Nachádza sa v obci Antsla, v kraji Võrumaa.
Parametre.
Výška stromu je 17 metrov a obvod vo výške 130 cm je 831 cm. Podľa výskumníkov bol strom zasadený okolo roku 1326. Dub bol viackrát zasiahnutý bleskom, čo poškodilo konáre a vyprázdnilo stred stromu. Počas reštaurácie v 70. rokoch 20. storočia sa v dutine našla stará skrýša protisovietskych partizánov. Sedem ľudí mohlo stáť v strome než ho napustili ôsmimi tonami spevneného betónu. Strom stále žije aj keď kvôli bleskom stratil vrch svojej koruny.
Dejiny a legendy.
Názov Tamme-Lauri pochádza od názvu farmy Tamme-Lauri, ktorá získala názov podľa bytosti ducha čo mala v strome prebývať a občas prinášať šťastie a inokedy nešťastie. Bol to duch ohňa zvaný Laurits. Pozemok na ktorom strom stojí bol zakúpený Ministerstvom životného prostredia v roku 2006 a dub je chránený od roku 1939.
Dub bol vyobrazený na bývalej estónskej desaťkorune. V roku 2016 sa strom ako reprezentant Estónska zúčastnil súťaže Európsky strom roka. Priniesol legendu podľa ktorej začal rásť z časti vozu, ktorú do zeme zapichol švédsky kráľ.

</doc>
<doc id="685762" url="https://sk.wikipedia.org/wiki?curid=685762" title="Chemická štruktúra">
Chemická štruktúra

Chemická štruktúra popisuje molekulárnu geometriu a, ak je to možné a nutné, elektrónovú štruktúru danej molekuly alebo inej látky. Molekulárna geometria popisuje priestorové usporiadanie atómov v molekule a chemické väzby, ktoré držia tieto atómy pokope. Môže byť popísaná štruktúrnym vzorcom alebo molekulárnymi modelmi. Celková elektrónová štruktúra popisuje i obsadenie jednotlivých molekulárnych orbitálov v molekule. Popis chemickej štruktúry je možný pre rôzne druhy molekúl od malých molekúl (napríklad diatómový molekulárny kyslík či dusík) až po veľmi zložité molekuly (napríklad bielkoviny či DNA).
História.
Teóriu chemickej štruktúry vyvinuli August Kekulé, Archibald Scott Cuoper a Aleksandr Butlerov, spolu s ďalšími, približne od roku 1858 ďalej. Tieto teórie boli prvé, ktoré hovorili, že chemické látky nie sú náhodné zhluky atómov a funkčných skupín, ale že majú definované usporiadanie dané valenciou atómov, z ktorých sa molekuly skladali, čo im dávalo trojdimenzionálnu štruktúru, ktorú bolo možné určiť alebo stanoviť. 
Pred ich teóriami bolo vnímanie chemickej štruktúry látok rôznorodé. Nebolo jasné, či sa teórie aplikované na anorganickú chémiu môžu aplikovať i na organickú chémiu, ktorá vtedy bola novým odborom. Jean-Baptiste Dumas napríklad v roku 1840 klasifikoval látky podľa substitučných reakcií – ak sa z jednej látky pomocou substitúcie stala iná, látky boli toho istého typu. Williamson a Odling hovorili o „radikáloch“, z ktorých sa jednotlivé molekuly skladali. 
Úrovne.
Pri určovaní chemickej štruktúry je nutné rozlišovať medzi samotným prepojením atómov v rámci molekuly (chemická konštitúcia), popisom ich trojdimenzionálneho usporiadania (molekulárna konfigurácia, ktorá uvádza i informácie napríklad o chiralite) a presným určením väzbových dĺžok, uhlov a torzných uhlov, teda kompletnej reprezentácie (relatívnych) atómových koordinát. Tieto tri úrovne určovania šturktúry je možné vnímať ako postupné spresňovanie znalostí geometrie danej molekuly (najnižšou úrovňou je konštitúcia, potom konfigurácia a nakoniec najvyššou je presný 3D model s hodnotami dĺžok a uhlov väzieb a torzných uhlov).
Určovanie štruktúry chemických zlúčenín má väčšinou za úlohu určiť spôsob, ktorým sú jednotlivé atómy prepojené a väzbovosť jednotlivých väzieb. Ak je to možné, určovanie štruktúry vedie k trojdimenzionálnej reprezentácii priestorových koordinát atómov v molekule (alebo inej látke).
Metódy určovania chemickej štruktúry.
Medzi metódy, ktorými je možné určiť chemickú štruktúru, patria tieto metódy:
Dodatočné informácie je možné zistiť pomocou ďalších metód: ak má molekula nepárový elektrónový spín v nejakej funkčnej skupine, je možné využiť ENDOR a elektrónovú paramagnetickú rezonančnú spektroskopiu. Tieto techniky sú o to dôležitejšie, ak molekuly obsahujú atómy kovov a keď kryštály vyžadované v kryštalografii alebo druhy atómov vyžadované na NMR nie sú dostupné na určenie štruktúry molekuly. Nakoniec je v niektorých prípadoch možné použiť i špecializované metódy, ako je napríklad elektrónová mikroskopia.

</doc>
<doc id="685763" url="https://sk.wikipedia.org/wiki?curid=685763" title="Štruktúra (chémia)">
Štruktúra (chémia)



</doc>
<doc id="685765" url="https://sk.wikipedia.org/wiki?curid=685765" title="Dórsky stavebný kánon">
Dórsky stavebný kánon



</doc>
<doc id="685768" url="https://sk.wikipedia.org/wiki?curid=685768" title="Olympic Studios">
Olympic Studios

Olympic Studios je hudobné nahrávacie štúdio, ktoré sa nachádza v londýnskej štvrti Barnes. Budova bola vystavaná v roku 1906 a najprv tu sídlilo divadlo. Po druhej svetovej vojne bola prestavaná na kino a v 50. rokoch tu začalo sídliť televízne štúdio; nedlho potom tu vzniklo hudobné nahrávacie štúdio. Nahrávali tu napríklad hudobníci John Cale, Cat Stevens, Richard Thompson alebo skupiny Pink Floyd, Soft Machine alebo Hawkwind. Štúdio zaniklo v roku 2009, ale o štyri roky neskôr bolo v menšom rozsahu opäť otvorené.

</doc>
<doc id="685771" url="https://sk.wikipedia.org/wiki?curid=685771" title="Lassi Sinkkonen">
Lassi Sinkkonen

Lassi Juhani Sinkkonen (* 1. apríl 1937, Vyborg† 3. február 1976, Helsinki) bol fínsky spisovateľ. K jeho hlavným dielam patria okrem básní "Sumuruisku" (1968), "Solvežina pieseň" (1970) a "Sirkkelisirkus" (1975). Sinkkonen sa charakterizoval ako proletársky spisovateľ na základe toho, že popri písaní robil aj fyzickú prácu a predmety si vyberal zo svojho okolia. Predtým, ako sa Sinkkonen stal spisovateľom na voľnej nohe, pracoval v práčovni, stavebný robotník a ako maliar.
Prvý román "Sumuruisku" opísal fínsku spoločnosť okupovanú Sovietmi, život robotníkov a konflikty.
"Solvežina pieseň", odohrávajúca sa vo vojnových Helsinkách, je analýzou proletárskeho rodinného života upravenou do podoby televíznej hry. Rozprávačom je Solveig, mladé dievča, ktorého príbeh vytvára obraz o živote troch generácií robotníkov. Saara je Solveigina matka, ktorá pre ťažký život zatrpkla. Famu je Solveigina babička, ktorá miluje, keď Saara citu nie je schopná. Pokračovaním knihy je "Solveig a Jussi" (1973).

</doc>
<doc id="685776" url="https://sk.wikipedia.org/wiki?curid=685776" title="Struhár (vrch)">
Struhár (vrch)

Struhár () je vrch v Nízkych Tatrách. Leží nad obcou Jasenie, približne severozápadne od Brezna.
Poloha.
Nachádza sa v juhozápadnej časti Nízkych Tatier, v geomorfologickom podcelku Ďumbierske Tatry a časti Prašivá. Leží v Banskobystrickom kraji, v okrese Brezno a na katastrálnom území obce Jasenie. Najbližšími sídlami sú južne situované Jasenie a Dolná Lehota, severozápadne leží osada Magurka. Masív patrí do ochranného pásma Národného parku Nízke Tatry.
Opis.
Struhár je súčasťou rázsochy, vybiehajúcej južným smerom z Ďurkovej () na Obrštín (). Západne susedí Latiborská hoľa (), Veľká hoľa (), Košarisko (), Ráztocká hoľa () a Ráztocké poľany (), južne Obrštín (), východne Žiar () a Žiarska hoľa () a severným smerom Chabenec (), Ďurková () a Zámostská hoľa (). Masív patrí do povodia Hrona, kde vodu odvádza Jasenský potok, odvodňujúci západné (Prostredný potok) i východné (Lomnistá) svahy hrebeňa. Juhozápadným smerom sa svahy zvažujú do Jasenskej doliny, severozápadné do doliny Šifrová a východné do Lomnistej doliny. Na vrchol nevedie značený turistický chodník.
Výhľady.
Vrcholovú časť pokrýva nesúvislý, miestami riedky porast s čistinami, umožňujúci obmedzený rozhľad. Z vhodných miest je možné pozorovať okolité vrcholy Nízkych Tatier, pri priaznivých podmienkach aj Kremnické a Štiavnické vrchy, Javorie, Poľanu a Veporské vrchy.
Prístup.
Na vrchol nevedie značená turistická trasa, no úbočím vedú chodníky:

</doc>
<doc id="685780" url="https://sk.wikipedia.org/wiki?curid=685780" title="Dermot Mulroney">
Dermot Mulroney

Dermot Patrick Mulroney (* 31. október 1963, Alexandria, Virgínia, USA) je americký herec a hudobník. 
Detstvo a mladosť.
Jeho otec vyučoval právo na univerzite a jeho matka bola regionálnou divadelnou herečkou. Má írsky a nemecký pôvod a narodil sa ako tretí z piatich detí. Na vysokej škole škole študoval na Northwestern University.
Kariéra.
Od roku 1986 sa objavoval vo filmoch s rôznymi ťažkými témami. V roku 1988 stvárnil jednu z vedľajších úloh vo filme "Mladé pušky", kde hral po boku hercov ako Kiefer Sutherland či Charlie Sheen. O rok neskôr, si zahral vo filme "Spoločník na druhej trati", ktorý sa zaoberal homosexuálnou témou a vývoju ochorenia AIDS. Vo filme si zahrali tiež Campbell Scott, či Mary-Louise Parker. 
V roku 1995 si zahral v dráme "Vraždy podľa predlohy" a o rok neskôr, hral v dráme "Bastard Out of Carolina" po boku Jennifer Jason Leigh. V roku 2003 hosťoval v televíznom seriály "Priatelia". 
V roku 2006 si zahral v dramatickom filme "Griffin a Pheonixová", kde sa objavil v hlavnej úlohe spoločne s Amandou Peet. 
Súkromný život.
Od roku 1990 bol ženatý za herečku Catherine Keener, s ktorou má jedného syna, narodeného v roku 1999. Ich manželstvo skončil rozvodom, v roku 2007. Z druhého manželstva, má Mulroney ďalšie dve deti. 

</doc>
<doc id="685799" url="https://sk.wikipedia.org/wiki?curid=685799" title="Opičie kiahne">
Opičie kiahne

Opičie kiahne (latinský názov sa nepoužíva, , ) sú zoonitické vírusové ochorenie, ktoré napáda ľudí a niektoré druhy zvierat. Infekciu spôsobuje vírus opičích kiahní (MPXV) z čeľade "Poxviridae", do ktorej spadajú aj vírusy varicely a varioly.
Existujú dve skupiny opičích kiahní: západoafrická skupina a konžská skupina.
Priebeh a príznaky.
Príznaky a priebeh sú podobné, ale menej závažné ako pri pravých kiahnach. Inkubačná doba ochorenia sa zvyčajne pohybuje od 5 do 21 dní. Pre prodromálne štádium je charakteristická horúčka, zimnica, opuchnuté lymfatické uzliny, vyčerpanosť, bolesti svalov a chrbta, bolesť hlavy, respiračné príznaky (napr. bolesť hrdla, upchatie nosa alebo kašeľ).
Do 3 dní od prejavenia počiatočných príznakov sa začína objavovať prvá vyrážka. Pred objavením vyrážky miesto výskytu napuchne, stuhne a bolí. Spočiatku majú podobu červených fliačikov a postupne sa menia na pupence, potom pľuzgieriky, obsah ktorých sa zamúti, pľuzgierik puká a vytvorí sa chrastička. Zvyčajne sa výsyp najskôr zjaví na tvári a neskôr sa rýchlo objavuje v odstredivom rozložení na celom tele. Vyrážky sa často vytvárajú aj v ústnej dutine, čo prináša problémy s jedením a pitím. Narušenie kože je často sprevádzané sekundárnou bakteriálnou infekciou kože, ktorá bola pozorovaná u skoro každého piateho nezaočkovaného pacienta. Príznaky pretrvávajú 2 – 4 týždne a po odpadnutí poslednej chrasty je človek neinfekčný. Opičie kiahne majú nízku úmrtnosť 0 – 11 %.
Imunologické parametre infekcie.
Z imunologického hľadiska je vírus opičích kiahní (MPXV) infekcia spôsobená DNA vírusom patriacim do rodiny Orthopoxvirus. Prenos nastáva priamym kontaktom s infikovanými zvieratami alebo ľuďmi, pričom vírus sa viaže na sacharidy na povrchu buniek (glykosaminoglykány) a vstupuje do buniek cez endocytózu. Napriek tomu, že bol pôvodne identifikovaný v Dánsku v roku 1958, imunitná odpoveď na tento vírus zostáva stále nedostatočne charakterizovaná. Genomická analýza poukázala na podobnosti medzi MPXV a vírusom kiahní (Vaccinia), odhaľujúc 92% nukleotidovú a 88% proteínovú podobnosť sekvencií, najmä v imunologicky významných proteínoch, čo naznačuje prítomnosť mnohých spoločných imunitných epitópov, ktoré umožňujú čiastočné pochopenie a popísanie infekcie na víruse vakcínie.
Vírus infikuje epitelové bunky, fibroblasty a rôzne bunky imunitného systému, vrátane makrofágov, monocytov, dendritických buniek a B alebo T-buniek. Prirodzené bunky imunitného systému sa zúčastňujú prvej vlny reakcie na vírusové infekcie, pričom makrofágy a dendritické bunky sú osobitne dôležité, pretože uľahčujú šírenie vírusu migráciou do lymfatických uzlín, kde sa vírus replikuje. Nasleduje vírusová infekcia ľudských epidermálnych keratinocytov, ako je pozorované pri infekciách vírusom vakcínie, a indukcia silnej produkcie imunoregulačných cytokínov.
Prírodní zabíjači (NK bunky), ktorí patria medzi kľúčové zložky prirodzenej imunity, podstupujú významný až dramatický nárast počas infekcií kiahňovými vírusmi (rodiny poxviridae), hoci ich migračná a funkčná kapacita môže byť narušená. Okrem toho zohrávajú ochrannú úlohu pri kontrole virovej nálože, čo sa preukázalo v myších modeloch s indukciou IL-15. IL-15 zvýšilo počet IFNγ-sekretujúcich NK buniek a CD8+ T buniek, čo viedlo k ochrannej imunite u myší CAST/EiJ proti smrtiacej dávke infekcie MPXV. NK bunky sa tiež podieľajú na kontrole iných infekcií orthopoxvírusmi u myší, čo naznačuje zachovaný mechanizmus medzi druhmi. Napriek týmto poznatkom zostáva veľa neznámych ohľadom úloh rôznych prirodzených imunitných buniek počas infekcie človeka vírusom MPXV, čo poukazuje na potrebu ďalších výskumov.
Endocytovaný vírus spúšťa prirodzené imunitné odpovede prostredníctvom mechanizmov detekcie cytoplazmatickej DNA, vrátane cGAS-STING dráhy a Toll-like receptoru (TLR) 9. Rozpoznanie vírusu v cytoplazme vedie k aktivácii interferónových regulačných faktorov (IRF), ktoré regulujú transkripciu interferónov, a signálnych dráh nukleárneho faktora kappa B (NF-κB), ktoré produkujú ďalšie zápalové cytokíny. Produkcia dsRNA ako intermediátov vírusovej replikácie aktivuje proteínkinázu R (PKR), ktorá inhibuje proteínovú transláciu vírusových aj bunkových proteínov prostredníctvom fosforylácie eukaryotického iniciačného faktora 2α (eIF2α).
B bunky a protilátky zohrávajú kľúčovú úlohu v boji proti poxvírusom, pričom typ a rozsah odpovede ovplyvňujú závažnosť ochorenia a účinnosť očkovania. Pacienti s miernym vážnym až závažným ochorením často prejavujú zníženú odpoveď protilátky IgG proti orthopoxvírusom, čo naznačuje koreláciu medzi úrovňou protilátok a závažnosťou ochorenia. Odpoveď len prostredníctvom IgG môže naznačovať robustné pamäťové B bunky s medzidruhovou ochranou, zatiaľ čo odpoveď prostredníctvom IgM by mohla poukazovať na menej účinnú prvotnú imunitu. IgM/IgG odpoveď by teda mohla slúžiť ako biomarker závažnosti ochorenia a identifikovať kandidátov na ochranu očkovaním.
T-lymfocyty zohrávajú dôležitú úlohu pri boji proti infekciám poxvírusmi, najmä CD4+ T-lymfocyty, ktoré pomáhajú aktivovať a diferencovať pamäťové B-lymfocyty. Je dôležité poznamenať, že CD4+ T-lymfocyty špecifické pre vírus vakcínie sa ukázali byť pretrvávajúce v organizme a produkujú cytokíny po opakovanej stimulácii. Naopak, nedostatok CD4+ T-lymfocytov môže viesť k vážnej infekcii MPXV, najmä u jedincov s oslabeným imunitným systémom. CD8+ T-lymfocyty naopak priamo cielia na infikované bunky a poskytujú ochranu pred šírením vírusu elimináciou ich zdrojových buniek. Napriek potenciálu T-buniek, očkovanie proti pravým kiahňam nemusí poskytovať robustnú imunitu proti MPXV, ako dokazuje absencia odpovede T-buniek u niektorých očkovaných jedincov, ktorí boli následne infikovaní MPXV.
Vzhľadom k tomu, že zatiaľ nie je vyvinutá liečba ochorenia MPXV a matematický model predikuje vyššie riziko šírenia osobným kontaktom a takmer nulovú ochranu hromadnou imunitou (imunita získaná prekonaním infekcie), je odporúčaná predexpozičná profylaxia medzidruhovou vakcínou proti pravým kiahniam (v súčasnosti dostupnou ako vakcína proti MPXV pod názvom IMVANEX). Jej účinnosť pravdepodobne spočíva v porovnateľných humorálnych imunitných reakciách a rozpoznávaní rôznych, ale základných sád antigénov poxvírusov, ktoré boli spomenuté v prvom paragrafe imunitnej odpovede.
Toto tvrdenie môže byť ďalej podporené štúdiou publikovanou v roku 2023, ktorá kvantifikovala neutralizačné protilátky (NAbs) v sére u kontrolných jedincov infikovaných MPXV a jedincov očkovaných modifikovanou vakcíniou Ankara (MVA). 28 dní po infekcii s MPXV boli pozorované anti-MVA a -MPXV NAbs u 94% a 82% jedincov. Príjemcovia, ktorí dostali 2 dávky IMVANEX-u, vyvolali anti-MVA a -MPXV NAbs u 92% a 56% očkovaných jedincov. Jedinci narodení pred rokom 1980, očkovaní vakcínou proti kiahniam, mali vyššie úrovne neutralizačných protilátok proti MPXV než mladší jedinci narodení po tomto roku, pravdepodobne v dôsledku predchádzajúceho očkovania proti kiahniam, ktoré sa podávalo až do roku 1980, a reaktivácie pamäťových B-buniek a produkcie protilátok.
Prenos.
Vstupnou bránou infekcie do organizmu sú dýchacie cesty, sliznica alebo poranenie na koži. K prenosu na ľudí dochádza kontaktom s infikovaným zvieraťom, človekom alebo predmetmi kontaminovanými biologickým materiálom obsahujúcim vírus opičích kiahní. Z človeka na človeka sa vírus prenáša pri priamom kontakte s infekčnými léziami a telesnými tekutinami. Mnohé prípady v súčasnej epidémii boli zistené v dôsledku sexuálneho prenosu, najmä medzi mužmi, ktorí sa identifikujú ako homosexuáli a bisexuáli. K zoonotickému prenosu dochádza pri priamom kontakte so zvieraťom (uhryznutím, poškriabaním, kontaktom s telesnými tekutinami zvieraťa alebo pri príprave mäsa divokých zvierat). Napriek názvu opice nie sú hlavným prenášačom vírusu, ale sú to drobné hlodavce ako veverice a potkany.
Liečba.
Väčšina pacientov s infekciou sa zotaví aj bez lekárskej liečby a podporná starostlivosť je zvyčajne postačujúca. Pri komplikovanejśích prípadoch sú na liečbu k dispozícii antivirotiká (napr. tecovirimat, brincidofovir, cidofovir).
Epidemiológia.
Prvýkrát bol vírus detegovaný z opice v Dánskom laboratóriu v roku 1958, odkiaľ je odvodený aj názov ochorenia. Počiatočny prípad nákazy človeka bol diagnostikovaný u 9 deväťročného chlapca v roku 1970 v Konžskej demokratickej republike (pôvodne Zair), odkiaľ sa choroba šírila do ďalších Afrických štátov, hlavne do strednej a západnej časti kontinentu. V 70 tych rokoch bolo potvrdených 48 pacientov s vírusom v 6 krajinách a v priebehu ďalších desiatich rokov sa počet nakazených z 9 násobil. Opičie kiahne zostali pre verejné zdravie ignorovanou globálnou hrozbou a medzinárodná pozornosť im bola venovaná až v roku 2003, keď boli v Spojených štátoch potvrdené prvé mimoafrické ľudské prípady.
Epidémia v Spojených štátoch.
V máji, v roku 2003, sa nakazilo dievča v školskom veku opičími kiahňami po uhryznutí svišťom prériovým ("Cynomys ludovicianus"). Celkovo bolo zaznamenaných 76 prípadov. Patogén bol importovaný do Spojených štátov z Ghany, zásielkou 800 malých cicavcov z 9 rodov, vrátane 6 afrických rodov hlodavcov. Vírus patril do miernejšej západoafrickej skupiny a nedošlo k žiadnemu úmrtiu. Nákaza sa vyskytla v šiestich štátoch USA – Illinois, Indiana, Kansas, Missouri, Ohio a Wisconsin.
Šírenie v roku 2022.
V máji 2022 došlo k veľkému prepuknutiu opičích kiahní mimo endemických oblastí v Afrike. Prvý prípad bol zaznamenaný 6. mája v Spojenom kráľovstve, kde pacient nedávno vycestoval do Nigérie. Od tohto dátumu sa počet prípadov zvyšoval prevažne v Európe, ale aj v Severnej a Južnej Amerike, Ázii, Afrike a v Oceánii. K 21. augustu bolo potvrdených 41 579 prípadov, z čoho 10 bolo zaznamenaných na Slovensku.

</doc>
<doc id="685827" url="https://sk.wikipedia.org/wiki?curid=685827" title="Radošovský potok">
Radošovský potok

Radošovský potok je potok v regióne Dolné Považie, na území obcí Radošovce a Jaslovské Bohunice v okrese Trnava v Trnavskom kraji. Nachádza sa v geomorfologickom celku Podunajská pahorkatina. Ústi do Hornej Blavy. Má dĺžku . Rád toku V. 
Začiatok.
Začína sa v na území obce Radošovce, na ráztoke Hornej Blavy nad severným okrajom intravilánu obce Radošovce, na východnom okraji poľa "Kopanice" (pole leží väčšou časťou už na území susednej obce Kátlovce). Je výsledkom rozvetvenia sa Hornej Blavy na dve ramená, ktoré pokračujú súbežne. Ľavé (severovýchodné) rameno nesie názov "Radošovský potok".
Opis toku.
"Radošovský potok" (ľavé severovýchodné rameno Hornej Blavy) tečie územím Radošoviec okrajom intravilánu juhovýchodným smerom, v priteká k hornému (severozápadnému) okraju intravilánu obce Radošovce, v podteká cestu z južného okraja intravilánu časti obce "Paderovce" v obci Jaslovské Bohunice na južný okraj intravilánu obce Radošovce, v tesne pred opustením územia Radošoviec obteká samotu "Dolný mlyn", v opúšťa územie obce Radošovce a vteká na územie obce Jaslovské Bohunice časť obce "Bohunice" v jej poľnohospodárskom extraviláne, v ústi do Hornej Blavy ako jej ľavostranný prítok. Pravé juhozápadné rameno Hornej Blavy tečie cez územie "Paderoviec" rovnobežne s "Radošovským potokom", vteká na územie obce Jaslovské Bohunice časť obce "Bohunice" v jej poľnohospodárskom extraviláne, spája sa s Dubovským potokom, prudko sa stáča na východ, spája sa s "Radošovským potokom" (s ľavým, severovýchodným ramenom Hornej Blavy) a pod názvom Horná Blava pokračuje v juhovýchodnom smere.
"Radošovský potok" patrí do okresu Trnava v Trnavskom kraji. Nachádza sa v geomorfologickom celku Podunajská pahorkatina v geomorfologickom podcelku Trnavská pahorkatina. Nemá prítoky.
Pôvod názvu.
Názov vodného toku "Radošovský potok" má pôvod v názve obce Radošovce, ktorej najstarší záznam sa viaže k roku 1216 "Radichov", 1229 "Wradichov", 1773 "Radossowcze". Vodný tok sa začína na území obce Radošovce a preteká týmto územím. Pôvod názvu obce Radošovce je v domácej podobe "Radoš" niektorého zo starobylých slovanských predkresťanských osobných mien "Radim, Radimír, Radislav, Radivoj, Radomil, Radomír, Radoslav, Radovan", niekdajšieho vlastníka alebo správcu pôvodnej osady alebo ináč spájanej osoby s osadou. Porovnaj aj domáce podoby osobných mien: "Drahoš - Drahoslav, Jaroš - Jaromír, Jaroslav, Miloš - Miloslav, Miroš - Miroslav". Z toponyma Radošovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Radošovský potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 2019.
V priestore slovenskej hydronymie vodných tokov hydronymum "Radošovský potok" je jedinečným hydronymom (august 2022). 
Referencie.
 
 

</doc>
<doc id="685829" url="https://sk.wikipedia.org/wiki?curid=685829" title="Králička">
Králička

Králička môže byť:

</doc>
<doc id="685835" url="https://sk.wikipedia.org/wiki?curid=685835" title="Moby (album)">
Moby (album)

Moby je debutový študiový album amerického elektronického hudobníka Mobyho, ktorý bol vydaný v júli 1992 cez Instinct Records. V auguste 1993 bol vydaný v Anglicku s názvom "The Story So Far" cez Ecuator Records s pozmeneným zoznamom skladieb.
Zoznam skladieb.
Bonusová iTunes skladba

</doc>
<doc id="685836" url="https://sk.wikipedia.org/wiki?curid=685836" title="Králica">
Králica

Králica môže byť:

</doc>
<doc id="685837" url="https://sk.wikipedia.org/wiki?curid=685837" title="Ambient (album)">
Ambient (album)

Ambient je druhý štúdiový album amerického elektronického hudobníka Mobyho, ktorý bol vydaný 17. augusta 1993 v Spojených štátoch cez Instinct Records a v októbri toho istého roku v Spojenom kráľovstve cez Equator Records. Album na rozdiel od debutu obdržal len priemerné recenzie.

</doc>
<doc id="685838" url="https://sk.wikipedia.org/wiki?curid=685838" title="Nocadeň (album)">
Nocadeň (album)

Nocadeň je názov debutového štúdiového albumu slovenskej kapely Nocadeň. Tento album dňa 27. marca 2000 vydalo hudobné vydavateľstvo BGM Ariola.

</doc>
<doc id="685846" url="https://sk.wikipedia.org/wiki?curid=685846" title="Slová už nevravia nič">
Slová už nevravia nič

Slová už nevravia nič je názov druhého štúdiového albumu slovenskej kapely Nocadeň. Tento album dňa 24. septembra 2001 vydalo hudobné vydavateľstvo BGM Ariola.

</doc>
<doc id="685847" url="https://sk.wikipedia.org/wiki?curid=685847" title="Ucholak">
Ucholak



</doc>
<doc id="685848" url="https://sk.wikipedia.org/wiki?curid=685848" title="Ucholák">
Ucholák



</doc>
<doc id="685849" url="https://sk.wikipedia.org/wiki?curid=685849" title="Ucholaz">
Ucholaz



</doc>
<doc id="685850" url="https://sk.wikipedia.org/wiki?curid=685850" title="Škvor">
Škvor

Škvor môže byť:

</doc>
<doc id="685851" url="https://sk.wikipedia.org/wiki?curid=685851" title="Čkor">
Čkor



</doc>
<doc id="685852" url="https://sk.wikipedia.org/wiki?curid=685852" title="Ucholez">
Ucholez



</doc>
<doc id="685853" url="https://sk.wikipedia.org/wiki?curid=685853" title="Ucholár">
Ucholár



</doc>
<doc id="685854" url="https://sk.wikipedia.org/wiki?curid=685854" title="Ucholáš">
Ucholáš



</doc>
<doc id="685855" url="https://sk.wikipedia.org/wiki?curid=685855" title="Ucháľ">
Ucháľ

Ucháľ môže byť:

</doc>
<doc id="685856" url="https://sk.wikipedia.org/wiki?curid=685856" title="Uchavec">
Uchavec



</doc>
<doc id="685857" url="https://sk.wikipedia.org/wiki?curid=685857" title="Ušiak">
Ušiak

Ušiak môže byť:

</doc>
<doc id="685859" url="https://sk.wikipedia.org/wiki?curid=685859" title="Ušiar">
Ušiar

Ušiar môže byť:

</doc>
<doc id="685860" url="https://sk.wikipedia.org/wiki?curid=685860" title="Dermatoptera">
Dermatoptera



</doc>
<doc id="685861" url="https://sk.wikipedia.org/wiki?curid=685861" title="Ucháč">
Ucháč

Ucháč môže byť:

</doc>
<doc id="685862" url="https://sk.wikipedia.org/wiki?curid=685862" title="Chucholák">
Chucholák



</doc>
<doc id="685863" url="https://sk.wikipedia.org/wiki?curid=685863" title="Okuláč">
Okuláč



</doc>
<doc id="685864" url="https://sk.wikipedia.org/wiki?curid=685864" title="Okuláš">
Okuláš



</doc>
<doc id="685865" url="https://sk.wikipedia.org/wiki?curid=685865" title="Mikoláš">
Mikoláš

Mikoláš môže byť:

</doc>
<doc id="685866" url="https://sk.wikipedia.org/wiki?curid=685866" title="Forficulida">
Forficulida



</doc>
<doc id="685867" url="https://sk.wikipedia.org/wiki?curid=685867" title="Brachycera">
Brachycera

Brachycera môže byť iný latinský názov:

</doc>
<doc id="685869" url="https://sk.wikipedia.org/wiki?curid=685869" title="Sakkos (pokrývka vlasov)">
Sakkos (pokrývka vlasov)

Sakkos () bola starogrécka ženská ozdobná pokrývka vlasov.
Grécke ženy si v klasickom období nechávali narásť dlhé vlasy, no nosili ich rôzne navrstvené na temene hlavy, hoci pri formálnych príležitostiach mali vlasy voľne spustené na chrbte alebo vpredu na prsiach.
Koncom 5 stor. pred Kr. mali vlasy často zopnuté alebo zviazané do drdolov či upevnené pomocou zložitej úpravy vlasových pások. Možno len okrem ofiny sa takmer všetky vlasy mohli ovinúť sakkosom t. j. kusom pásu tkaniny či šálom okolo hlavy a zaistiť. Sakkos mohla byť aj mäkká tkaná „čiapka“ so strapcom visiacim v strede. V oboch prípadoch sakkos úplne zakrýval vlasy, ktoré boli zväčša zviazané do drdola, s výnimkou ofiny alebo kučier pri ušiach. "Sfendoné" (široká čelenka, menšia verzia sakkos) nezakrývala vlasy úplne.
Grécke ženy si so sakkos alebo sfendoné zakrývali hlavy rôznymi spôsobmi. Dôkazy o tejto pokrývke hlavy sa našli na plastikách a v písomnostiach z tohto obdobia. Typ čiapky (pokrývky) zvanej sakkos nosili mnohé grécke ženy. V helenistickom období sa sakkos a sfendoné pravdepodobne prestali používať. Ženy ešte stále nosili vlasy vyčesané nahor (upravené hlavne do drdola), ale mali ich aj natočené a zvlnené v rôznych účesoch.

</doc>
<doc id="685870" url="https://sk.wikipedia.org/wiki?curid=685870" title="Everything Is Wrong">
Everything Is Wrong

Everything Is Wrong je tretí štúdiový album amerického elektronického hudobníka Mobyho, ktorý bol vydaný 14. marca 1995 cez Mute v Spojenom kráľovstve a v Spojených štátoch cez Elektra. Bol vydaný s limitovanou edíciou bonusového disku s ambientnou hudbou s názvom "Underwater". V januári 1996 bol vydaný 2 CD remixový album pomenovaný "Everything Is Wrong: Non-Stop DJ Mix by Evil Ninja Moby" alebo "Everything Is Wrong: Mixed! Remixed!" cez Mute.

</doc>
<doc id="685871" url="https://sk.wikipedia.org/wiki?curid=685871" title="N-Trance">
N-Trance

N-Trance je anglická tanečná skupina, ktorú založili Kevin O'Toole a Dale Longworth v roku 1990. Skupina je známa svojimi európskymi hitmi "Set You Free" a "Electronic Pleasure", a taktiež s cover verziami disco hitov zo 70-tych rokov ako sú "Stayin' Alive", "D.I.S.C.O.", "Shake Ya Body" a "Da Ya Think I'm Sexy?". Úspešne mali v anglicku 14 rebríčkových hitov počas rokov 1994 – 2004.

</doc>
<doc id="685872" url="https://sk.wikipedia.org/wiki?curid=685872" title="Electronic Pleasure">
Electronic Pleasure

Electronic Pleasure je debutový album anglickej tanečnej skupiny N-Trance. Bol vydaný v anglicku, kde bol vydaný v novembri 1995 pod vydavateľstvom All Around the World a v amerike, kde bol vydaný v marci 1996 pod vydavateľstvom Radikal Records. 

</doc>
<doc id="685873" url="https://sk.wikipedia.org/wiki?curid=685873" title="Katarzia (album)">
Katarzia (album)

Katarzia je názov tretieho štúdiového albumu slovenskej kapely Nocadeň. Tento album dňa 24. septembra 2003 vydalo hudobné vydavateľstvo BGM Ariola.

</doc>
<doc id="685874" url="https://sk.wikipedia.org/wiki?curid=685874" title="Ozbrojené sily Ukrajiny">
Ozbrojené sily Ukrajiny

Ozbrojené sily Ukrajiny (; skratka: ) sú ozbrojené sily Ukrajiny. Všetky vojenské a bezpečnostné sily krajiny, vrátane ozbrojených síl, sú pod velením prezidenta Ukrajiny a podliehajú dohľadu stálej parlamentnej komisie Verchovnej rady.
Organizačne sa delia na pozemné vojsko, vzdušné sily, vojenské námorníctvo, námornú pechotu, výsadkovo-útočné vojsko, sily špeciálnych operácií, sily teritoriálnej obrany a sily bezpilotných systémov. Ukrajinské námorníctvo zahŕňa okrem vlastných námorných síl aj ukrajinské námorné letectvo. Ukrajinská námorná stráž zabezpečuje pobrežnú stráž a je súčasťou služby pohraničnej stráže a nie je podriadená námorníctvu. Ukrajinské sily protivzdušnej obrany boli pôvodne samostatnou zložkou zodpovedajúcou za protivzdušnú obranu od svojho vzniku v roku 1991 až do zlúčenia s letectvom v roku 2004.
Kvôli ruskej vojenskej intervencii na Ukrajine v roku 2014 prezident poveril gubernátorov oblastí Ukrajiny vytvorením dobrovoľníckych jednotiek v rámci vládnych síl teritoriálnej obrany. Spočiatku tieto jednotky dostávali minimálne financie z regionálnych rozpočtov a väčšinou boli odkázané na dary. V novembri 2014 bola väčšina práporov teritoriálnej obrany integrovaná do ukrajinských pozemných síl. Národná garda Ukrajiny slúži ako polovojenská záložná zložka Ozbrojených síl Ukrajiny.
Po krvavých udalostiach na Majdane v roku 2014 Ukrajina zvýšila počet príslušníkov svojich ozbrojených síl na 204 000 vojakov (+ 46 000 civilných zamestnancov), nepočítajúc do toho ďalšie sily, ako sú pohraničná stráž (53 000), novovytvorená Národná garda Ukrajiny (60 000) alebo bezpečnostná služba. V roku 2021 mali ukrajinské ozbrojené sily asi 246 445 mužov a žien (z toho 195 626 príslušníkov vojenského personálu). Boli druhou najväčšou armádou v regióne po ruských ozbrojených silách.

</doc>
<doc id="685886" url="https://sk.wikipedia.org/wiki?curid=685886" title="Ukrajinské ozbrojené sily">
Ukrajinské ozbrojené sily



</doc>
<doc id="685902" url="https://sk.wikipedia.org/wiki?curid=685902" title="FK PARI Nižný Novgorod">
FK PARI Nižný Novgorod

FK PARI Nižný Novgorod je ruský futbalový klub sídliaci v Nižnom Novgorode. Klub bol založený 1. júna 2015 pod názvom Volga-Olimpiyets. 

</doc>
<doc id="685906" url="https://sk.wikipedia.org/wiki?curid=685906" title="PARI Nižný Novgorod">
PARI Nižný Novgorod



</doc>
<doc id="685907" url="https://sk.wikipedia.org/wiki?curid=685907" title="Tetrahydrometánopterín">
Tetrahydrometánopterín

Tetrahydrometánopterín (THMPT, ) je koenzým vystupujúci v metanogenéze. Je to nosič jednouhlíkovej skupiny, ktorá sa redukuje na metylovú skupinu pred prenosom na koenzým M.
Tetrahydrosarcinapterín (THSPT, H4SPT) je modifikovaná forma THMPT, kde je na 2-hydroxyglutarátový koniec naviazaná glutamylová skupina.
Redukcia C1 skupín.
"N"-Formylmetánofurán funguje ako donor C1 skupiny na N5 pterínu, čím vzniká formyl-THMPT. Táto formylová skupina potom interamolekulárne kondenzuje, čím vzniká metenyl-THMPT+, ktorý sa potom redukuje na metylén-THMPT. Metylén-THMPT sa následne premieňa na metyl-THMPT. V tejto reakcii vystupuje ako zdroj elektrónov koenzým F420 a reakciu katalyzuje F420-dependentná metylén-THMPT reduktáza. Metyl-THMPT potom funguje ako donor metylovej skupiny na koenzým M, čo je reakcia katalyzovaná metyl-THMPT koenzým M metyltransferázou.
Porovnanie s tetrahydrofolátom.
THMPT je príbuzný tetrahydrofolátu (THFA, H4FA). Najdôležitejším rozdiel medzi THMPT a THFA je, že THFA má vedľa fenylového kruhu karbonylovú skupinu, ktorá odťahuje elektróny. Kvôli tomu je redukcia metenyl-THMPT v porovnaní s metenyl-THFA náročnejšia. Redukciu metenyl-THMPT katalyzuje tzv. hydrogenáza bez železosírneho klastru. Tento názov ju odlišuje od takzvaných len Fe hydrogenáz, ktoré obsahujú Fe-S klaster.

</doc>
<doc id="685910" url="https://sk.wikipedia.org/wiki?curid=685910" title="Cvičák">
Cvičák

Cvičák je prírodná pamiatka nachádzajúca sa na severnom okraji mesta Český Krumlov v CHKO Blanský les v Česku. Názov Cvičák je odvodený z toho, že oblasť pred tým slúžila ako vojenské cvičisko.
Do prírodnej pamiatky patria tri bezlesné vrcholy a zalesnený vrch Líščej hory. Rozloha prírodnej pamiatky je približne 62 hektárov. Vyskytujú sa tam napríklad spoločenstvá širokolistých suchých trávnikov, porasty vápnomilných bučín, rozptýlené porasty drevín a stredo-európskych bazifilných teplomilných dúbrav a tiež vzácne a ohrozené druhy živočíchov ako napr. populácie motýľov spriadača kostihojového, modráčika hnedoškvrnného, očkáňa trávového a rôznych vtákov. Žiju tam okrem iných strakoš obyčajný a krutohlav hnedý.
Lokalita.
Cvičák sa nachádza na trávnatej ploche na vápencovom podklade neďaleko Českého Krumlova. Ide o prírodnú pamiatku umiestnenú na ploche cca 62 hektárov v južnej časti CHKO Blanský les. Je to druhé nejrozľahlejšie maloplošné chránené územie v CHKO Blanský les.
História.
V minulosti na území, kde se teraz nachádza prírodná pamiatka, boli veľké čerešňové sady, z ktorých sa niektoré staré stromy zachovali, hoci dané územie dlhú dobu slúžilo ako vojenské cvičisko. Kvôli tomu väčšia časť územia pamiatky nebola zalesnená. Na začiatku roku 2017 správa CHKO Blanský les vyhlásila na tomto území novú prírodnú pamiatku. Pripomienka predchádzajúceho využitia danej lokality bola zachovaná v názve novo vyhlásenej pamiatky.
Dňa 4. novembra 2017 dobrovoľníci zo spoločnosti Schwan Cosmetics vysadili v prírodnej pamiatke Cvičák ovocné stromky. Zaujímavé je, že táto spoločnosť poskytla danú službu ako kompenzáciu za vyrobené drevené kozmetické ceruzky. Celkom bolo vysadených sedemdesiat čereešní. Potrebný materiál zaistili odborné firmy. Správa CHKO Blanský les sľúbila, že bude v starostlivosti o vysadené stromčeky pokračovať.
Ochrana.
Vyhlásením prírodnej pamiatky nedochádza k žiadnym zmenám v súčasnom využívaní. Voľný pohyb osôb a zber lesných plodov je stále povolený. V rokoch 2017–2018 prebehla (alebo prebehne v blízkej budoúcnosti) výsadba ovocných drevín, údržba cestnej siete, kosenie trávnatých plôch, vybudovanie umelých ukrytov pre obojživelníkov. Cieľom danej prírodnej pamiatky je udržanie v tejto lokalite kľudovej a rekreačnej zóny a zachovanie prírody v okrese Blanského Lesa. Peter Lepší pri pohovore zdôraznil, že najdôležitejšia je ochrana vzácnych druhov motýľov a vtákov.
Prírodné pomery.
Flóra.
Na území pamiatky rastie veľké množstvo vzácnych a ohrozených druhov rastlín. Typickými rastlinami Cvičáku sú oman vrbolistý, jagavka konáristá , mrvica peristá a kruštík tmavočervený.
Turizmus.
V roku 2017 Cvičák ešte nebol turisticky atraktívnou lokalitou, ale v blízkej budúcnosti sa plánuje vybudovanie náučného chodníka. Môžeme očakávať nárast záujmu o výlety do tejto oblasti, ktorá sa môže stať veľmi zaujímavou prírodnou pamiatkou pre biológov a obyčejných turistov a milovníkov prírody.

</doc>
<doc id="685911" url="https://sk.wikipedia.org/wiki?curid=685911" title="Beňuška (vrch v Nízkych Tatrách)">
Beňuška (vrch v Nízkych Tatrách)

Beňuška () je vrch v Nízkych Tatrách. Leží nad Braväcovom, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Banskobystrickom kraji, v okrese Brezno a zasahuje na katastrálne územie obcí Braväcovo a Jarabá. Najbližšími sídlami sú západne ležiaca Jarabá, južne sa nachádza Braväcovo a juhovýchodne Bacúch, severne je situované horské sedlo Čertovica. Masív patrí do Národného parku Nízke Tatry.
Opis.
Beňuška je súčasťou rázsochy, ktorá vybieha z masívu Čertovej svadby () v hlavnom hrebeni juhozápadným smerom na Zúbru (). Severným smerom sa nachádza horské sedlo Čertovica, no tiež Sedlom za Lenivou oddelený vrch Čertova svadba, Končisté () a Lajštroch (), západne je Besná (), Zúbra a Čučoriedková (), južne susedí Kečka () a východne Biela skala (), Vrchbánsky grúň () a Babina (). Masív patrí do povodia Hrona, kde vodu z východných svahov odvádza potok Leňuška, z juhozápadných Beňuška a západných Štiavnička. Vrcholom vedie značený turistický chodník z Braväcova.
Výhľady.
Vrcholovú časť pokrýva nesúvislý riedky porast, ktorý umožňuje kruhový rozhľad. Je tak možné pozorovať okolité vrcholy Nízkych Tatier, no tiež Vysoké a Západné Tatry, Kremnické vrchy, Poľanu, Veporské a Stolické vrchy.

</doc>
<doc id="685912" url="https://sk.wikipedia.org/wiki?curid=685912" title="Milovský rybník">
Milovský rybník

Milovský rybník je rybník, ktorý sa nachádza v osade Milovy patriacej do obce Sněžné v okrese Žďár nad Sázavou v Kraji Vysočina. Geograficky sa nachádza v Milovskej kotline v pohorí Žďárské vrchy patriacom do Hornosvrateckej vrchoviny.
Popis rybníka a jeho histórie.
Milovský rybník sa nachádza v Milovoch v rekreačnej oblasti na území Chráněnej krajinnej oblasti Žďárské vrchy. Rybník bol založený v roku 1610 Vilémom Dubským z Třebomyslic. Rybník má plochu 6,5 ha a jeho najväčšia hĺbka dosahuje 4 m. Brehy rybníka sú poväčšinou trávnaté. Pri rybníku sa nachádza Hotel Orea Resort Devět skal a tiež kep Milovy a niekoľko ďalších rekreačných zariadení. Prístup k rybníku a parkovanie nie sú spoplatené. Areál rybníka je významným rekreačným strediskom.
Zdrojom vôd rybníka je Černý potok, prítok rieky Svratky (povodie riek Dyje a Moravy). Milovský rybník je súkromným rybárskym revírom. V rokoch 2021 a 2022 rybník s okolím prešli stavebnou rekonštrukciou a revitalizáciou v súlade s ochranou vzácneho a chráneného Rdestu alpského.
Milovský rybník je východiskom turistických trás na okolné skaly Dráteničky, Malínská skála, Černá skála, Bílá skála, Devět skal, Čtyři palice a Milovské perničky.

</doc>
<doc id="685917" url="https://sk.wikipedia.org/wiki?curid=685917" title="Ľutava">
Ľutava



</doc>
<doc id="685920" url="https://sk.wikipedia.org/wiki?curid=685920" title="Prievozské vianočné hry">
Prievozské vianočné hry

Prievozské vianočné hry () sú súčasťou cyklu hier založených na biblických udalostiach, takzvaného Mystéria, ktoré sa hrávalo v stredoveku. "Hra o narodení Krista" (nem. "Christgeburt-Spiel"), "Pastierska", či "Trojkráľová hra" ("Dreikönig-Spiel") a "Rajská hra" ("Paradeis-Spiel") boli znovuobjavené a publikované v polovici 19. storočia Karolom Juliusom Schröerom. Hry sú pomenované podľa lokality, kde boli objavené. Ide o Prievoz, ktorý je dnes štvrťou Bratislavy v mestskej časti Ružinov v okrese Bratislava II. Až do roku 1946 bol Prievoz samostatnou obcou, v ktorej ešte v období rokov 1918/20 žilo až 77% Nemcov a 18% Maďarov. Prievoz sa nemecky nazýva "Oberufer" a preto sú vianočné hry vo svete známe ako "Oberuferer Weihnachtsspiele", či anglicky ako "Oberufer Christmas Plays".
Zakladateľ antropozofie Rudolf Steiner publikoval mierne upravenú verziu týchto hier a vyzýval k ich inscenovaniu. Učitelia prvej waldorfskej školy predstavili hry svojim žiakom. Odvtedy sa hry hrajú každoročne vo waldorfských školách vždy okolo Vianoc za prispenia študentov, učiteľov, zamestnancov a niekedy aj rodičov alebo ľudí spojených s inštitúciou. Mimo antropozofických či waldorfských vzdelávacích kruhov však hry v tejto podobe majú len malý význam.
Dnešné nemecké predstavenia sa väčšinou držia pôvodného textu, ktorý je napísaný ľudovým štýlom a rýmovaný v niektorom z karpatonemeckých nárečí. V hre sa veľa sa spieva (sólovo, ale aj zborovo). Pre hry tohto druhu je typické, že aj vážnejšia zápletka je miestami popretkávaná dosť hrubým humorom. Obľúbené je tiež premiestniť udalosti biblických Vianoc do domáceho prostredia. V "Hra o narodení Krista" sa teda pastieri na poli sťažujú na štipľavú zimu, opakovane sa šmýkajú na zamrznutej zemi a ignoruje sa fakt, že v pôvodnom prostredí príbehu, teda Palestíne v zime zem len zriedka zamrzne.
Vianočné hry v Bratislave a Prievoze.
Podľa štúdie etnológa Daniela Luthera sa vianočné hry hrávali v Bratislave a Prievoze od 15. storočia, pričom poslednú zmienku o nich v Bratislave nachádzame na začiatku 19. storočia a v Prievoze na prelome rokov 1933/34. Bratislavský aj prievozský variant hier majú príbuzné prvky a starším bude pravdepodobne variant bratislavský. V Bratislave vieme v 17. storočí hry aj lokalizovať na Rybné námestie, kde sa hrávali za účasti mestskej honorácie.
Hercami hier boli výhradne muži, ktorí hrávali aj ženské postavy. Predstavenia začínali o tretej poobede a trvali 2 hodiny. Hry sa hrávali v období medzi 1. adventnou nedeľou až do Sviatku Troch kráľov vždy v nedeľu a vo sviatok, pričom nemecké vianočné hry majú spoločné znaky so slovenskými vianočnými obchôdzkami, ide teda pravdepodobne o spoločný kultúrno – historický základ hier.

</doc>
<doc id="685921" url="https://sk.wikipedia.org/wiki?curid=685921" title="Retrospektíva (album)">
Retrospektíva (album)

Retrospektíva je názov kompilácie, ktorú v roku 2006 vydalo hudobné vydavateľstvo Sony BMG slovenskej kapele Nocadeň. Album obsahuje, okrem kompilačných reedícií pôvodných skladieb skupiny, aj nahrávku piesne „Nestrieľajte do labutí“ s Katarínou Knechtovou, či päť dovtedy nezverejnených hudobných remixov.

</doc>
<doc id="685929" url="https://sk.wikipedia.org/wiki?curid=685929" title="Ikony">
Ikony

"Ikony je aj množné číslo slova ikona, pozri ikona."
Ikony je názov piateho štúdiového albumu slovenskej kapely Nocadeň. Tento album dňa 6. októbra 2008 vydalo hudobné vydavateľstvo Universal Music.

</doc>
<doc id="685940" url="https://sk.wikipedia.org/wiki?curid=685940" title="Pyrolochinolínchinón">
Pyrolochinolínchinón

Pyrolochinolínchinón, PQQ alebo metoxatín je redoxný kofaktor a antioxidant. Nachádza sa v pôde a v ovocí, napríklad v kivi, a takisto v ľudskom materskom mlieku. 
Enzýmy, ktoré obsahujú PQQ, sa nazývajú chinoproteíny. Chinoproteínová glukózadehydrogenáza, jeden z chinoproteínov, sa používa v glukózových senzoroch. PQQ stimuluje rast baktérií. Hovorí sa, že prijímanie PQQ ako potravinového doplnku podporuje mitochondriálnu biogenézu. Okrem bakteriálnych metaloenzýmov existuje i niekoľko cicavčích enzýmov, ktoré ho využívajú, vrátane lyzyloxidázy.
História.
PQQ objavil J. G. Hauge ako tretí redoxný kofaktor po nikotínamide a flavíne v baktériách (aj keď predpokladal, že je to naftochinón). Anthony a Zatman takisto našli neznámy redoxný kofaktor v alkoholdehydrogenáze. V roku 1979 Salisbury s kolegami a Duine s kolegami extrahovali túto prostetickú skupinu z metanoldehydrogenázy metylotrofných organizmov a identifikovali jej molekulárnu štruktúru. Adachi a kolegovia zistili, že PQQ sa nachádza aj v organizmoch rodu "Acetobacter".
Biosyntéza.
Zaujímavým aspektom PQQ je jeho biosyntéza u baktérií, ktorá začína ribozomálne syntetizovaným peptidom (pomocou translácie), PqqA. V prvom kroku biosyntézy sú glutamát a tyrozín v PqqA prepojené pomocou radikálového SAM enzýmu PqqE. Snaha o pochopenie syntézy PQQ viedla k rozšíreniu znalostí a záujmu o radikálové SAM enzýmy a ich schopnosti upravovať bielkoviny. Takisto bola objavená analógická metabolická dráha závislá na radikálových SAM enzýmoch, ktorá vedie k syntéze údajného elektrónového prenášača mykofaktocínu, ktorý vzniká z valínu a tyrozínu v prekurzorovom peptide MftA.
Kontroverzia s označením „vitamín“.
Vedecký časopis "Nature" publikoval v roku 2003 článok od Kasaharu a Kata, ktorý v princípe tvrdil, že PQQ je nový vitamín, a v roku 2005 článok od Anthonyho a Fentona, ktorý tvrdil, že článok z roku 2003 robil chybné a nepodložené závery. Článok od Brucea Amesa v časopise "The Proceedings of the National Academy of Sciences" z roku 2018 označil PQQ ako „vitamín dlhovekosti“, ktorý nie je nutný pre okamžité prežitie, ale nutný pre udržanie dlhodobého zdravia.
Biosenzory.
Enzýmy využívajúce PQQ, napríklad PQQ dependentné dehydrogenázy, je možné využiť v biosenzoroch s ampérometrickým stanovením.

</doc>
<doc id="685941" url="https://sk.wikipedia.org/wiki?curid=685941" title="Codex revúcky B">
Codex revúcky B

Codex revúcky B: Altschlawische Sagen und Pannonien alebo tiež Zbierka revúcka B: povesti starých Slovanov z Panónie, je najstaršia známa zbierka slovenských ľudových rozprávok. Ide o rukopisnú zbierku, napísanú v Revúcej roku 1840 Samuelom Reussom. Zbierka obsahovala štyri hlavné texty, štyri vedľajšie texty a poznámky k jednotlivým rozprávkam.
Texty.
Na začiatku zbierky boli napísané štyri rozprávky, tri z nich mali pripísané poznámky.
Zbierka ešte obsahovala text o založenej duši spracovaný Dobšinským, poznámky, zápisy o pálení čarodejníc a text o obci Kraskovo.
Zdroje.
https://zlatyfond.sme.sk/dielo/5022/Polivka_Novely-a-poviedky/28
https://zlatyfond.sme.sk/dielo/5016/Polivka_O-sberateloch-a-sbierkach-slovenskych-rozpravok/3
https://zlatyfond.sme.sk/dielo/5017/Polivka_Rozpravky-s-zivly-nadprirodzenymi-I/2
https://www.sav.sk/journals/uploads/01311139--SL-2007-5-Pacalova-383-393.pdfhttps://www.researchgate.net/publication/332196702_Ad_fontes_The_Codices_of_Revuca/fulltext/5ca601b5a6fdcca26dfd6c41/Ad-fontes-The-Codices-of-Revuca.pdf

</doc>
<doc id="685942" url="https://sk.wikipedia.org/wiki?curid=685942" title="Redox">
Redox



</doc>
<doc id="685943" url="https://sk.wikipedia.org/wiki?curid=685943" title="Prenos elektrónov">
Prenos elektrónov



</doc>
<doc id="685944" url="https://sk.wikipedia.org/wiki?curid=685944" title="Elektrónový transfer">
Elektrónový transfer



</doc>
<doc id="685948" url="https://sk.wikipedia.org/wiki?curid=685948" title="Misgendering">
Misgendering

Misgendering je anglický termín, ktorý označuje použitie nesprávnych zámen alebo nevhodného oslovenia pri oslovovaní trans osôb alebo pri rodovej diverzite. Zahŕňa tiež používanie výrazov s nesprávnym rodovým kontextom, používanie nesprávnych gramatických kategórií, odmietanie príležitostí pre ľudí iného pohlavia. Misgendering sa môže stať omylom, ľahostajnosťou alebo zámerne (čiže ako prejav transfóbie, tým je termín spojený s deadnamingom). Sloveso "misgender" je dokladované od roku 1989. V češtine sa vyskytuje (aj) ako "misgenderovat".
Efekt.
Častý misgendering vedie k vyčerpanosti a demoralizácii, trans a nebinárni ľudia sa musia rozhodovať či misgendering opravovať. Pri dennom výskyte misgendering môže negatívne ovplyvniť mentálne zdravie trans a nebinárnych ľudí. „LGBT+ ľudia sú náchylnejší na čelenie diskriminácii a zaujatosti aj zo strany zdravotníckeho personálu. V krajinách, ktoré neuznávajú zväzky rovnakého pohlavia, sa objavuje dokonca strach zo zatknutia či násilia. Následkom toho prichádzajú o možnosť, aby sa im dostala dostupná a kvalitná lekárska starostlivosti. Predchádzajúca skúsenosť s diskrimináciou, stigmou, misgenderingom a nedobrovoľnými procedúrami ich môže napokon celkom odradiť od vyhľadania zdravotnej pomoci.“
Misgendering je formou mikroagresie voči trans a nebinárnym ľuďom.

</doc>
<doc id="685949" url="https://sk.wikipedia.org/wiki?curid=685949" title="Kyselina 5,10-metyléntetrahydrolistová">
Kyselina 5,10-metyléntetrahydrolistová

Kyselina 5,10-metyléntetrahydrolistová je kofaktor niekoľkých biochemických procesov. Je to derivát kyseliny listovej. V prírode sa vyskytuje v podobe diastereoméru ("6R")-5,10-metylén-THF. Jej konjugovanou zásadou je 5,10-metyléntetrahydrofolát ("N5,N10"-metyléntetrahydrofolát, 5,10-CH2-THF, MTHF).
MTHF vystupuje ako intermediát v metabolizme jednouhlíkových skupín a premieňa sa na 5-metyltetrahydrofolát, 5-formyltetrahydrofolát a metenyltetrahydrofolát. Je to substrát pre enzým metyléntetrahydrofolátreduktázu (MTHFR). Vzniká hlavne v reakcii tetrahydrofolátu so serínom, ktorú katalyzuje serínhydroxymetyltransferáza.
Vybrané funkcie.
Detoxifikácia formaldehydu.
MTHF je intermediát pri detoxifikácii formaldehydu.
Biosyntéza pyrimidínov.
MTHF je jednouhlíkový donor pre tymidylátsyntázu, ktorá katalyzuje metyláciu deoxyuridínmonofosfátu (dUMP) na tymidínmonofosfát (TMP). Tento kenzým je nutný pre biosyntézu tymidínu. MTHF je kofaktorom v reakcii tymidylátsyntázy i tymidylátsyntázy (FAD).
Biomodulácia.
("6R")-MTHF je biomodulátor, u ktorého bolo ukázané, že podporuje žiadaný cytotoxický protinádorový efekt fluorouracilu (5-FU) a je schopný obísť metabolické dráhy vyžadované ostatnými folátmi (napr. leukovorínom), ktoré sú nutné na ich aktiváciu. Aktívny metabolit aktuálne prechádza klinickými skúškami v kombinácii s 5-FU pre pacientov s kolorektálnym karcinómom. 

</doc>
<doc id="685950" url="https://sk.wikipedia.org/wiki?curid=685950" title="5,10-metyléntetrahydrofolát">
5,10-metyléntetrahydrofolát



</doc>
<doc id="685951" url="https://sk.wikipedia.org/wiki?curid=685951" title="5,10-Metyléntetrahydrofolát">
5,10-Metyléntetrahydrofolát



</doc>
<doc id="685952" url="https://sk.wikipedia.org/wiki?curid=685952" title="Chatári">
Chatári

Chátari je slovenský rodinný seriál TV Markíza. Ide o adaptáciu českého seriálu "Osada" z roku 2021 vysielaného na ČT1.

</doc>
<doc id="685953" url="https://sk.wikipedia.org/wiki?curid=685953" title="Ikonka">
Ikonka

Ikonka môže byť:

</doc>
<doc id="685955" url="https://sk.wikipedia.org/wiki?curid=685955" title="Hejdlovský potok (prírodná pamiatka)">
Hejdlovský potok (prírodná pamiatka)

Hejdlovský potok je prírodná pamiatka v okrese Český Krumlov. Nachádza sa v Blanskom lese, pozdĺž Hejdlovského potoka pri severovýchodnom okraji dedinky Hejdlov, 3 km severovýchodne od Chvalšín. Je súčásťou CHKO Blanský les.
Predmetom ochrany je prirodzený tok Hejdlovského potoka s jaseňovo-jelšovými luhmi, vlhkými ostricovými a bodliakovými lúkami a s výskytom ohrozených druhov rastlín kýchavicou bielou, vstavačovcom májovým, prilbicou pestrou, kamzičníkom rakúskym a chrastavcom lesným. Ďalšími rastlinnými druhmi sú krkoška chlpatá, záružlie močiarne, pichliač zelinový, kostihoj hľuznatý, prvosienka vyššia, škarda močiarna. Ojedinele sú zastúpené tiež vlhké bezkolencové lúky.

</doc>
<doc id="685957" url="https://sk.wikipedia.org/wiki?curid=685957" title="Nebojsa (ľudová rozprávka)">
Nebojsa (ľudová rozprávka)

Nebojsa je ľudová rozprávka zapísaná Pavlom Emanuelom Dobšinským v roku 1881. Podľa indexu ATU jej prislúcha číslo 326 (príbeh o mládencovi, ktorý šiel do sveta, aby sa naučil báť).
História.
Prvá známa verzia tejto rozprávky bola zapísaná v roku 1840 Samuelom Reussom v Codexe revúckom B pod názvom O Dragomírovi. Samuel Reuss uvádza, že príbeh pochádza z Užskej župy. Rozprávku prepísal v roku 1842 Ján Francisci do rukopisnej zbierky Zábavník bratislavský. Podobnú rozprávku napísala ešte Amália Sirotková, Eugen Juraj Vrahobor Šparnensis a Ľudovít Adolf Reuss, všetky verzie Dobšinský spomenul vo svojej knihe. 
Zápletka.
Mladý Nebojsa sa nevie ničoho zľaknúť. Sám sa však chce priučiť strachu a preto chce odísť z domu do iných krajín, kde by mohol strach zakúsiť. Otec nechce aby syn odišiel, preto sa dohovorí s kňazom, aby Nebojsu vyľakal. Kňaz Nebojsovi povie, že zvonár ochorel a on bude tú noc zvoniť namiesto neho. Zvonár, prezlečený za ducha sa pokúsi Nebojsu vyľakať, namiesto toho ho Nebojsa zabíja, v domnení že ide o skutočného ducha. Nebojsa na druhý deň odchádza do sveta a príde do zakliateho zámku. V noci sa v zámku zjavia obludy, ktoré Nebojsu všemožne týrajú. Nebojsa mučenie vydrží bez vyľakania sa, či vydania akéhokoľvek zvuku. Ráno sa namazal akousi masťou a bolesti ho prešli. Nebojsa našiel aj jazero a v ňom bola zakliatá princezná, ktorá z jazera von nemohla. Nebojsa znášal mučenie naďalej, aby princeznú vyslobodil. Poslednú noc obludy Nebojsu natiahli na ražeň a opekali zaživa, ale on to predsa len vydržal. Nebojsa sa s princeznou oženil a stal sa kráľom. Po čase chcel ísť pozrieť svojich rodičov. Cestou ho však zbadala stará ježibaba, ktorá sa rozhodla, že ho ožení so svojou škaredou dcérou. Nebojsovi počarila tak, že od jej domu nemohol viac odísť. Raz stretol v lese inú ježibabu, ktorá však bola dobrá a tá mu poradila, ako sa ježibaby zbaviť. Nebojsa všetko vykonal a ježibabu porazil. Potom Nebojsa prišiel k jednej záhrade, kde bol každý kvet prikrytý kosťou. Nebojsa kosti upratal. Vtom sa mu zjavila jedna z tých oblúd, ktoré ho v zámku mučili. Tá obluda bola kráľom všetkých zvierat, a pýtala sa, čo si žiada za upratanie tej záhrady. On povedal, že chce vedieť, kde je jeho nevesta. Kráľ sa pýtal svojich poddaných, ale tí nič nevedeli. Nebojsa išiel ďalej a upratal i druhú takú záhradu, tu vládol kráľ zvierat. Z poddaných však jeden orol neprišiel vtedy, keď ho kráľ zavolal. Keď sa kráľ pýtal prečo, orol povedal že práve prenášal za Čierne more dcéru čiernomorského kráľa, čiže Nebojsovu nevestu. Orol však povedal, že princezná sa ide vydávať. Orol Nebojsu preniesol za breh Čierneho mora, a chcel ako odmenu, aby mu Nebojsa sťal hlavu. Nebojsa mu to nakoniec splnil, podľa orlovho príkazu mu vybral srdce a zaželal si dukáty, srdce to splnilo. Nebojsa sa prezliekol za čeľadníka a na svadbe hodil na zem ručník, ktorý mu princezná dala ešte na zakliatom zámku. Princezná ho zobrala a vzala si ho namiesto toho druhého ženícha.
Filmové spracovanie.
Film na motívy tejto rozprávky bol natočený v roku 1989. Film režíroval Julius Matula.

</doc>
<doc id="685958" url="https://sk.wikipedia.org/wiki?curid=685958" title="Kečka (vrch v Nízkych Tatrách)">
Kečka (vrch v Nízkych Tatrách)

Kečka () je vrch v Nízkych Tatrách. Leží nad Braväcovom, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Banskobystrickom kraji, v okrese Brezno a na katastrálnom území obce Braväcovo. Najbližšími sídlami sú na západe ležiaca Jarabá, južne sa nachádza Braväcovo a juhovýchodne Bacúch. Severne je v hlavnom hrebeni situované horské sedlo Čertovica. Masív patrí do Národného parku Nízke Tatry.
Opis.
Kečka je súčasťou rázsochy, ktorá vybieha z masívu Čertovej svadby () v hlavnom hrebeni juhozápadným smerom na Zúbru (). Tvorí predvrchol Beňušky (), ktorej masívu je súčasťou. Je oddelená plytkým sedlom severným smerom, kde leží tiež vrch Čertova svadba, Končisté () a Lajštroch (), západným sa nachádza Besná (), Zúbra a Čučoriedková (), južne sa rozprestiera Horehronské podolie a východne dominuje Biela skala (), Vrchbánsky grúň () a Babina (). Masív patrí do povodia Hrona, kde vodu z východných svahov odvádza potok Leňuška, z južných Hlboká a západných Beňuška. Vrcholom vedie značený turistický chodník z Braväcova.
Výhľady.
Vrcholovú časť pokrýva nesúvislý riedky porast, ktorý umožňuje kruhový rozhľad. Je tak možné pozorovať okolité vrcholy Nízkych Tatier, no tiež časť Vysokých a Západných Tatier, Kremnické vrchy, Vtáčnik, Poľanu, Veporské a Stolické vrchy.

</doc>
<doc id="685959" url="https://sk.wikipedia.org/wiki?curid=685959" title="Josef Vraný (poslanec Ríšskej rady)">
Josef Vraný (poslanec Ríšskej rady)

Josef Vraný ( 28. december 1842 Sušno – 13. októbra 1901 Mladá Boleslav ) bol rakúsky politik z Čiech, v 2. polovici 19. storočia bol poslancom Ríšskej rady a starosta mesta Mladá Boleslav.
Biografia.
Prekonal polytechnické štúdiá a venoval sa hospodárskej činnosti. Bol statkár. Od roku 1869 žil so slečnou Urbanovou z Chorušic. Manželia mali dve deti (dcéra Božena a syn Bohuslav Vraný, miestodržiteľský koncipista v Žamberku). Pôsobil ako člen kuratória hospodárskej školy v Mladej Boleslavi. V Boleslavi mu patril najväčší poľnohospodársky dvor (predtým sa volal Haslerov dvor).
Bol aktívny aj politicky. Pôsobil ako starosta rodného Sušna. Zastával aj funkciu okresného starostu v Benátkach nad Jizerou. Neskôr sa stal námestníkom okresného starostu v Mladej Boleslavi. Po istú dobu pôsobil aj ako starosta mesta Mladá Boleslav. Na post starostu Mladej Boleslavi bol zvolený roku 1894. 
V 80. rokoch 19. storočia sa zapojil do zemskej politiky. Vo voľbách v roku 1883 bol zvolený v kúrii vidieckych obcí, volebný obvod Nymburk, Benátky do Českého zemského snemu.
Pôsobil aj ako poslanec Ríšskej rady (celoštátneho parlamentu Predlitavska), kam zasadol v doplňovacích voľbách roku 1886 za kúriu vidieckych obcí v Čechách, obvod Mladá Boleslav, Nymburk atď. Nastúpil 29. septembra 1886 namiesto Jozefa Klímu. Rezignáciu oznámil na schôdzi 24. októbra 1888. V parlamente ho potom nahradil Václav Janda. Vo volebnom období 1885–1891 sa uvádza ako Joseph Vrany, statkár a okresný starosta, bytom Mladá Boleslav.
Na Ríšskej rade sa pridal k Českému klubu, ktorý od konca 70. rokov združoval staročechy, mladočechy, českú konzervatívnu šľachtu a moravských národných poslancov.
Zomrel po krátkej chorobe v októbri 1901 a bol pochovaný na starom mestskom cintoríne v Mladej Boleslavi. Autorom sochárskej výzdoby hrobky bol sochár Bohuslav Schnirch.

</doc>
<doc id="685960" url="https://sk.wikipedia.org/wiki?curid=685960" title="Tetka smrť">
Tetka smrť

Tetka smrť je rozprávka zapísaná Pavlom Emanuelom Dobšinským v roku 1880. V indexe ATU má číslo 334 (Dom čarodejnice). Jiří Polívka túto rozprávku označil za skleslú strašidelnú poviedku.
História.
Pavol Emanuel Dobšinský ju napísal 10. marca 1861 do rukopisu Codex revúcky C v Banskej Štiavnici. Neskôr ju spracoval vo svojej tlačenej zbierke rozprávok. Rozprávka pochádza podľa J. Polívku z obce Sobotište na Záhorí.
Zápletka.
Vo vianočnom čase idú ľudia na polnočnú omšu. V dome na horách s nimi býva aj dievka, ktorá je veľmi bojazlivá. Nechce ísť o polnoci horou, ale zároveň nechce ostať sama v pustom dome. Domáci jej poradia, že ak sa bude veľmi báť, nech len zakričí z dverí: "Dakto, dakto, poď ku mne." Dievča tak naozaj urobí a z lesa sa ozve odpoveď, nech pripraví kašu. Keď tak následne vykoná, do chalupy príde starena. Dievka si pri jedení kaše všimne, že starena má dlhé ruky, načo jej starena povie, že jej rukám nik neunikne (podobné rozprávke o Červenej čiapočke). Dievka si všimne, že starena má aj dlhé nohy, na čo starena odpovedá, že tie dokážu každého dobehnúť. Potom sa dievka pýta, prečo má starena veľké oči. Starena odpovedá, že tie každého vidia. Keď starena doje poslednú lyžicu kaše, dievka si všimne, že starena má veľmi dlhé zuby. Aj na to dostane dievka odpoveď, a to takú, že jej zuby každého zjedia - aj ju. V tej chvíli starena dievku zje, pretože starena bola celý čas samotná smrtka. Domáci po príchode domov nájdu dievku mŕtvu.
Komiksové spracovanie.
Príbeh o tetke smrti spracoval Miloš Kučera ako komiks.

</doc>
<doc id="685961" url="https://sk.wikipedia.org/wiki?curid=685961" title="Mestská hromadná doprava v Bardejove">
Mestská hromadná doprava v Bardejove

Mestská hromadná doprava v Bardejove označuje sieť liniek mestskej hromadnej dopravy v Bardejove, ktorú prevádzkuje akciová spoločnosť SAD Prešov a tvorí ju šesť autobusových liniek. Linky premávajú v čase cca 04:30 – 23:00. Autobusové linky premávajú v pracovných dňoch najviac každých 60 minút, večer a cez voľné dni najviac každých 120 minút.
Vozidlový park.
MHD v Bardejove tvorí 9 vozidiel, čiže jeden Tedom Kronos 123 D, dva Tedom C12 D, dva SOR CN 8.5 a štyri autobusy Iveco Urbanway 12M. Vozovňa sa nachádza pri autobusovej stanici.

</doc>
<doc id="685962" url="https://sk.wikipedia.org/wiki?curid=685962" title="Salaš na Čertovici">
Salaš na Čertovici

Salaš na Čertovici je rozprávka, ktorú napísal P.E. Dobšinský v roku 1883. V ATU indexe nemá miesto.
História.
Pod názvom Zlá nôcka ju zapísala B. Němcová v knihe Slovenské pohádky a pověsti v roku 1857. Neskôr ju spracoval P. Dobšinský. Už z názvu je jasné, že rozprávka pochádza zo sedla Čertovica, z obce Jarabá.
Zápletka.
Istý pocestný zablúdil v hore a ukryl sa v jednom salaši. O polnoci prišli na salaš valasi. Bača ponúkol pocestného syrom a mliekom, pocestný však tušil, že bača je diabol a nič nechcel. Bača ho prehováral, no jeden z valachov vyskočil a chcel ho hodiť do kotla. Bača mu chcel ten syr čapiť medzi oči, ale pocestný bol rýchlejší a capil mu modlitebnú knižku do tváre. Všetky pekelné mocnosti razom zmizli, a pocestný sa otrasený vrátil domov.

</doc>
<doc id="685963" url="https://sk.wikipedia.org/wiki?curid=685963" title="Pozemskí astronauti">
Pozemskí astronauti

Pozemskí astronauti je názov šiesteho štúdiového albumu slovenskej kapely Nocadeň. Sedem rokov po vydaní predošlého, "Ikony" (2008), tento album v roku 2015 vydalo hudobné vydavateľstvo Monitor EMI.

</doc>
<doc id="685966" url="https://sk.wikipedia.org/wiki?curid=685966" title="Peter Császár">
Peter Császár



</doc>
<doc id="685968" url="https://sk.wikipedia.org/wiki?curid=685968" title="Introspekcia (album)">
Introspekcia (album)

Introspekcia je názov kompilácie slovenskej kapely Nocadeň. Tento album v roku 2017 vydalo hudobné vydavateľstvo Monitor EMI.

</doc>
<doc id="685972" url="https://sk.wikipedia.org/wiki?curid=685972" title="Defence Blog">
Defence Blog

Defence Blog je spravodajské webové sídlo v angličtine, ktoré je venované zverejňovaniu informácií o udalostiach v medzinárodnej obrannej, vojenskej a strategickej oblasti. 
Webové sídlo založil tím vedený Dylanom Malyasovom v roku 2013. V súčasnosti má webové sídlo približne 1 milión zobrazení stránky mesačne z približne 150 krajín a je najpopulárnejšie v USA (viac ako 20 % jej publika) a Brazílii (viac ako 10 % jej publika). V súčasnosti je toto webové sídlo citované napr. webovým sídlom ArmyTimes, Military.com a UNIAN.

</doc>
<doc id="685979" url="https://sk.wikipedia.org/wiki?curid=685979" title="Amóniový katión">
Amóniový katión



</doc>
<doc id="685980" url="https://sk.wikipedia.org/wiki?curid=685980" title="Azánium">
Azánium



</doc>
<doc id="685981" url="https://sk.wikipedia.org/wiki?curid=685981" title="Pamätník Duša Chadžidekova (Plovdiv)">
Pamätník Duša Chadžidekova (Plovdiv)

Pamätník Duša Chadžidekova () je pamätník dedikovaný Dušovi Chadžidekovi z prvej polovice 20. storočia v centrálnej časti mesta Plovdiv v Plovdivskej oblasti v južnom Bulharsku.
Poloha.
Pamätník sa nachádza v centrálnej časti mesta Plovdiv v parku Car Simeonova gradina pri jeho centrálnej aleji.
Charakteristika a dejiny.
Pamätník je vo forme busty na podstavci. Znázorňuje bulharského účastníka boja za cirkevnú nezávislosť, spoluzakladateľa tajného revolučného výboru v Plovdive, spolupracovníka Vasiľa Levského, Georgiho Benkovského a Zachariho Stojanova a donora bulharských škôl v Plovdive Duša Chadžidekova. 
Pamätník bol odhalený v priebehu roku 1938 pri príležitosti 60. výročia smrti Duša Chadžidekova. Bol postavený na základe iniciatívy obyvateľov pochádzajúcich z Čirpanu odkiaľ pochádzal aj Dušo Chadžidekov. Jeho autorom bol sochár G. Kiselinčev. Po tom čo sa dostala v Bulharsku k moci komunistická strana, bol pamätník z parku odstránený a jeho ďalší osud ostal neznámy. 
V roku 2003 zhotovil na základe iniciatívy žiakov plovdivskej základnej školy nesúcej meno Duša Chadžidekova sochár Dimităr Čonov v parku repliku pôvodnej sochy z roku 1938. 

</doc>
<doc id="685983" url="https://sk.wikipedia.org/wiki?curid=685983" title="Rýchlosť určujúci krok">
Rýchlosť určujúci krok

V chemickej kinetike ja celková rýchlosť reakcie často približne rovná rýchlosti najpomalšieho kroku, ktorý sa určuje ako rýchlosť určujúci krok (RDS). Pre daný reakčný mechanizmus je predpoveď odpovedajúcej rýchlostnej rovnice (na porovnanie s experimentálne stanovenou rýchlostnou rovnicou) často zjednodušená pomocou tejto aproximácie rýchlosť určujúceho kroku. 
Zmena koncentrácie reaktantu a produktu v čase sa v princípe dá určiť zo súboru rýchlostných rovníc, ktoré odpovedajú jednotlivým krokom mechanizmu, jednej pre každý krok. Analytické riešenie týchto diferenciálnych rovníc však nie je vždy jednoduché a v niektorých prípadoch je nutná numerická integrácia. Hypotéza jedného rýchlosť určujúceho kroku teda môže zvýrazne zjednodušiť tento matematický problém. V najjednoduchšom prípade je najpomalší prvý krok a celková rýchlosť odpovedá rýchlosti prvého kroku.
Rýchlostné reakcie mechanizmov s jedným rýchlosť určujúcim krokom majú zvyčajne jednoduchú matematickú rovnicu, v ktorej je jasná závislosť medzi mechanizmom a zvoleným rýchlosť určujúcim krokom. Správny rýchlosť určujúci krok je možné identifikovať pomocou predpovedí rýchlostných reakcií pre každú možnosť a porovnaním týchto rôznych predikcí s experimentálnymi výsledkami, ako je to u reakcie NO2 + CO nižšie.
Koncept rýchlosť určujúceho kroku je veľmi dôležitý pre optimalizáciu a pochopenie mnohých chemických procesov, ako sú katalýza a horenie.
Príklad: NO2 + CO.
Príkladom môže byť reakcia
NO2 + CO → NO + CO2
Ak by táto reakcia prebiehala v jedinom kroku, reakčná rýchlosť ("r") by bola úmerná rýchlosti zrážok medzi molekulami NO2 a CO, teda formula_1, kde "k" je rýchlostná konštanta a hranaté zátvorky označujú molaritu. Ďalšou podobnou typickou reakciou je Zel'dovichov mechanizmus. 
Prvý krok ako rýchlosť určujúci krok.
V skutočnosti je táto reakcia druhého poriadku voči NO2 a nultého poriadku voči CO a jej rýchlostná rovnica je formula_2. Podľa toho vyzerá, že rýchlosť reakcie je určená krokom, v ktorom interagujú dve molekuly NO2, a molekula CO reaguje v ďalšom, rýchlejšom, kroku. Možný mechanizmus v dvoch elementárnych krokoch, ktorý by vysvetľoval túto rovnicu, by bol napríklad:
V tomto mechanizme vzniká v prvom kroku reaktívny intermediát NO3 rýchlosťou "r1", ktorý potom reaguje s molekulou CO v druhom kroku rýchlosťou "r2". Molekula NO3 však môže reagovať aj s molekulou NO, ak prebieha prvá reakcia v "opačnom smere" (NO + NO3 → 2 NO2), a to rýchlosťou "r-1", kde znamienko mínus naznačuje opačný smer reakcie.
Koncentrácia reaktívneho intermediátu, v tomto prípade [NO3], ostáva nízka a takmer konštantná. Preto je možné túto reakciu prirovnať stacionárnemu stavu, ktorý hovorí, že rýchlosť, ktorou tento reaktívny intermediát vzniká, sa rovná rýchlosti, ktorou zaniká. V tomto prípade sa NO3 tvorí v jednom kroku a reaguje v dvoch krokoch, takže:
 formula_3
Tvrdenie, že prvý krok je najpomalší, vlastne znamná, že prvý krok "v opačnom smere" je pomalší než druhý krok (v doprednom smere), takže takmer všetok NO3 sa spotrebuje reakciou s CO a nie reakciou s NO. To znamená, že "r"−1 ≪ "r"2, takže "r"1 − "r"2 ≈ 0. Celkovou rýchlosťou reakcie je rýchlosť tvorby finálneho produktu (v tomto prípade CO2), takže "r" = "r"2 ≈ "r"1. To znamená, že celkový rýchlosť je určená rýchlosťou prvého kroku a že (takmer) všetky molekuly, ktoré reagujú v prvom kroku, pokračujú do druhého rýchleho kroku.
Pred-rovnováha: ak by druhý krok bol rýchlosť určujúcim krokom.
Druhá možnosť by bola, že rýchlosť určujúci pomalý krok je druhý krok, čo by znamenalo, že je pomalší než prvý krok v opačnom smere: "r"2 ≪ "r"−1. V tejto hypotéze je "r"1 − r−1 ≈ 0, takže prvý krok je (takmer) v rovnováhe. Celkový rýchlosť je určená druhým krokom, takže platí "r" = "r"2 ≪ "r"1, pretože len málo molekúl z tých, ktoré reagovali v prvom kroku, pokračuje do druhého kroku, ktorý je omnoho pomalší. Takáto situácia, v ktorej je intermediát (v tomto prípade NO3) v rovnováhe s reaktantmi "pred" vstupom do rýchlosť určujúceho kroku sa označuje ako "pred-rovnováha". Pre reakciu NO2 + CO je možné túto hypotézu odmietnuť, pretože odpovedajúca rýchlostná konštanta neodpovedá experimentálnym meraniam. 
Ak by prvý krok bol v rovnováhe, tak jeho rovnovážna konštanta umožňuje spočítať koncentráciu intermediátu NO3 vo vzťahu k stabilnejším (a ľahšie merateľným) reaktantom a produktom:
 formula_4
 formula_5
To by znamenalo, že celková rýchlostná reakcia by bola
 formula_6
čo neodpovedá experimentálnym meraniam uvedeným vyššie (formula_2). To odporuje tejto hypotéze, že rýchlosť určujúcim krokom je v tejto reakcii druhý krok. U niektorých iných reakcií sa však predpokladá, že majú rýchlo pred-rovnováhy, ktoré predchádzajú rýchlosť určujúcemu kroku, ako je ukázané nižšie.
Nukleofilná substitúcia.
Ďalším príkladom je jednomolekulárna nukleofilná substitúcia (SN1), bežná v organickej chémii, kde je rýchlosť určujúcim krokom prvý, jednomolekulový krok. Špecifickým prípadom je zásaditá hydrolýza "terc"-butylbromidu ("t"-C4H9Br) vo vodnom roztoku hydroxidu sodného. Tento mechanizmus má dva kroky (kde R označuje "terc"-butylový radikál, "t"-C4H9):
 R−Br → R+ + Br-
 R+ + OH- → ROH
Táto reakcia je prvého poriadku a jej rýchlostná rovnica je "r" = "k"[R−Br], čo naznačuje, že rýchlosť určujúcim krokom je prvý krok. Druhý krok s hydroxidovým aniónom je omnoho rýchlejší, takže celková rýchlosť reakcie nie je závislá na koncentrácii OH-.
Oproti tomu alkalická hydrolýza metylbromidu (CH3Br) je bimolekulárna nukleofilná substitúcia (SN2), ktorá prebieha v jednom bimolekulárnom kroku. Jej rýchlostná reakcia je druhého poriadku: "r" = "k"[R−Br][].
Zloženie tranzitného stavu.
Užitočným pravidlom v určovaní mechanizmu je, že rýchlostná konštanta je závislá na koncentrácii a náboji aktivovaného komplexu alebo tranzitného stavu. Pre reakciu NO2 + CO popísanú vyššie závisí rýchlosť na [NO2]2, takže aktivovaný komplex má zloženie N2O4, takže do reakcie vstupujú 2 NO2 pred tranzitným stavom. CO reaguje po tranzitnom stave. 
Príkladom viackrokovej reakcie je reakcia medzi kyselinou šťaveľovou a chlórom v kyslom roztoku: + → 2 CO2 + 2 H+ + 2 Cl-. Pozorovaná rýchlostná rovnica je
 formula_8
čo naznačuje prítomnosť aktivovaného komplexu, v ktorom reaktanty strácajú 2 H+ a Cl- pred rýchlosť určujúcim krokom. Vzorec pre aktivovaný komplex je + − 2 H+ − Cl- + formula_9 H2O, teda C2O4Cl(H2O)x- (k vzorcu je pridaný neznámy počet molekúl vody, pretože závislosť rýchlosti reakcie na vode nebola študovaná, keďže tieto dáta boli merané vo vode ako rozpúšťadle, ktoré je prítomné v nadbytku v prakticky nemennej koncentrácii).
Jeden z možných mechanizmov, v ktorých sú počiatočné kroky predpokladane v pred-rovnováhe, ktorá nastáva pred tranzitným stavom, je:
 Cl2 + H2O ⇌ HOCl + Cl− + H+
 H2C2O4 ⇌ H+ + HC2O4−
 HOCl + HC2O4− → H2O + Cl− + 2 CO2
Diagramy reakčnej koordináty.
Vo viackrokovej reakcii nemusí mať rýchlosť určujúci krok najvyššiu Gibbsovu energiu v diagrame reakčnej koordináty. Ak existuje reakčný intermediát, ktorého energia je nižšia, než energia počiatočných reaktantov, tak aktivačná energia nutná na prekonanie akéhokoľvek ďalšieho tranzitného stavu závisí na Gibbsovej energii daného tranzitného stavu relatívnej voči energii nízkoenergetického intermediátu. Rýchlosť určujúci krok je ten krok, ktorý má najväčší rozdiel Gibbsovej energy realtívny voči začiatočnému materiálu alebo akémukoľvek predchádzajúcemu intermediátu v diagrame.
Okrem toho u reakčných krokov, ktoré nie sú prvého poriadku, je nutné uvážiť koncentráčné závislosti pred zvolením rýchlosť určujúceho kroku.
Reťazové reakcie.
Nie všetky reakcie majú jeden rýchlosť určujúci krok. Napríklad rýchlosť reťazových reakcií je málokedy riadená jedným konkrétnym krokom.
Riadenie difúziou.
V predchádzajúcich príkladoch bola rýchlosť určujúcim krokom jedna z postupných chemických reakcieí, ktoré viedli k produktu. Rýchlosť určujúci krok však môže byť i transport reaktantov na miesto, kde spolu môžu interagovať a tvoriť produkt. V tomto prípade sa hovorí, že reakcie sú riadené difúziou a vo všeobecnosti prebiehajú vtedy, keď je rýchlosť tvorby produktu z aktivovaného komplexu veľmi rýchla, takže rýchlosť je určená dostupnosťou reaktantov. 
Existujú enzýmy, ktoré katalyzujú chemické reakcie tak rýchlo, že rýchlosť katalyzovanej reakcie je obmedzená len difúziou substrátu k enzýmu a difúziou produktov od enzýmu. Takéto enzýmy sa nazývajú kineticky alebo katalyticky dokonalé. Medzi tieto enzýmy patria napríklad acetylcholínesteráza, kataláza, fumaráza alebo karbonická anhydráza.

</doc>
<doc id="685988" url="https://sk.wikipedia.org/wiki?curid=685988" title="Irena Szewińska">
Irena Szewińska



</doc>
<doc id="685989" url="https://sk.wikipedia.org/wiki?curid=685989" title="Irena Kirszensteinová">
Irena Kirszensteinová



</doc>
<doc id="685990" url="https://sk.wikipedia.org/wiki?curid=685990" title="Irena Kirszenstein">
Irena Kirszenstein



</doc>
<doc id="685991" url="https://sk.wikipedia.org/wiki?curid=685991" title="Čatlošov plán">
Čatlošov plán



</doc>
<doc id="685992" url="https://sk.wikipedia.org/wiki?curid=685992" title="Nicole Denise Cooke">
Nicole Denise Cooke



</doc>
<doc id="685993" url="https://sk.wikipedia.org/wiki?curid=685993" title="Nicole Denise Cooková">
Nicole Denise Cooková



</doc>
<doc id="685994" url="https://sk.wikipedia.org/wiki?curid=685994" title="Kamila Skolimowska">
Kamila Skolimowska



</doc>
<doc id="685995" url="https://sk.wikipedia.org/wiki?curid=685995" title="Rankovský potok">
Rankovský potok

Rankovský potok je potok v Košickom regióne, na území obcí Rankovce a Bačkovík v okrese Košice-okolie v Košickom kraji. Nachádza sa na rozhraní geomorfologického celku Slanské vrchy a geomorfologického celku Košická kotlina. Ústi do Oľšavy. Má dĺžku . Rád toku VI. 
Prameň.
Pramení v v strednej časti územia obce Rankovce, v lesnom extraviláne, na juhozápadnom svahu vrchu "Rankovské skaly" s . Rankovské skaly sú zároveň priestorom prírodnej rezervácie na ochranu skalného komplexu v Slanských vrchoch s typickými spoločenstvami, vzácnymi a ohrozenými druhmi rastlín.
Opis toku.
"Rankovský potok" tečie od prameňa juhozápadným smerom, preteká cez les "Čakove blatá", vteká do poľnohospodárskeho extravilánu, v opúšťa extravilán a vteká do intravilánu obce Rankovce, v opúšťa intravilán a vracia sa do extravilánu obce Rankovce, tok má svoj pôvodný meandrovitý charakter s príbrežnou vegetáciou, v opúšťa územie Rankoviec a vteká na územie obce Bačkovík, preteká extravilánom obce Bačkovík, v opúšťa extravilán a vteká do intravilánu obce Bačkovík, v opúšťa intravilán a vracia sa do extravilánu obce Bačkovík, v ústi do Oľšavy ako jej ľavostranný prítok na území obce Bačkovík neďaleko od obecnej hranice s Čakanovcami.
"Rankovský potok" patrí do okresu Košice-okolie v Košickom kraji. Nachádza sa v geomorfologickom celku Slanské vrchy v jeho geomorfologickom podcelku Makovica a v geomorfologickom celku Košická kotlina a v jeho geomorfologickom podcelku Toryská pahorkatina. Nemá prítoky.
Pôvod názvu.
Názov vodného toku "Rankovský potok" má pôvod v názve obce Rankovce, ktorej najstarší záznam sa viaže k roku 1332/5 "Ranc-Rank", 1427 "Rank", 1808 "Ránkowce". Vodný tok "Rankovský potok" pramení na území obce Rankovce a preteká týmto územím. Pôvod názvu obce Rankovce je v osobnom mene "Ranьkь-Ranko" vo význame "včasný" . Z toponyma Rankovce bolo po rozšírení o formant "-ský", po systémovej redukcii o hlásky "-ce" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Rankovský potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Rankovský potok" je jedinečným hydronymom (august 2022). 
Referencie.
 
 
 

</doc>
<doc id="685999" url="https://sk.wikipedia.org/wiki?curid=685999" title="Gibbsova voľná energia">
Gibbsova voľná energia

Gibbsova voľná energia (iné názvy: Gibbsova energia, Gibbsov potenciál, voľná entalpia; symbol: formula_1) je termodynamická veličina, ktorá tvorí Pffafove diferenciálne formy v tvare úplného diferenciálu. Gibbsova energia je termodynamický potenciál, ktorý môže byť použitý na výpočet maximálneho množstva práce, ktorú je schopný vykonať termodynamický uzavretý systém za konštantnej teploty a tlaku. Takisto popisuje nutné podmienky pre procesy, ako napríklad chemické reakcie, ktoré môžu za týchto podmienok prebiehať. 
Gibbsova energia má veľký význam pre chémiu, v štatistickej fyzike sa využíva málo. Význam Gibbsovej energie pre chémiu spočíva v tom, že predpokladá konštantný tlak a teplotu, čo sú experimentálne (laboratórne) podmienky.
Zmena Gibbsovej energie (formula_2, meraná v jouloch v SI jednotkách) je "maximálna" neexpanzívna práca, ktorú je možné získať z uzavretého systému (systému, ktorý môže vymieňať teplo a prácu so svojím okolím, ale nie hmotu) pri nemennej teplote a tlaku. Toto maximum je možné získať len v prípade úplne vratného procesu. Ak sa systém zmení reverzibilne z počiatočného stavu na koncový stav za týchto podmienok, zníženie Gibbsovej voľnej energie sa rovná práci, ktorú systém vykonal na svoje okolia, mínus práca tvorená tlakovými silami (expanzia systému).
Gibbsova energia je termodynamický potenciál, ktorý je minimalizovaný, keď systém dosiahne chemickú rovnováhu za konštantného tlaku a teploty, ak nie je riadený aplikovaným elektrickým napätím. Jeho derivácia voči reakčnej koordináte systému je v rovnováhe rovná nule. To znamená, že aby reakcia bola spontánna, musí za týchto podmienok dôjsť z zníženiu formula_1.
Koncept Gibbsovej voľnej energie, pôvodne nazývaný "dostupná energia", vyvinul v 70. rokoch 19. storočia americký vedec Josiah Willard Gibbs. V roku 1873 popísal „dostupnú energiu“ ako
Počiatočný stav telesa, ako ho popísal Gibbs, je taký stav, v ktorom „je teleso možné previesť do iných stavov disipatívnej energie reverzibilnými procesmi.“ V roku 1876 jeho magnum opus "On the Equilibrium of Heterogeneous Substances" ("O rovnováhe a heterogénnych látkach"), grafickej analýze multifázových chemických systémoch, sa plne venoval jeho myšlienkam ohľadne chemickej voľnej energie.
Ak sú reaktanty a produkty všetky v ich termodynamických štandardných stavoch, tak je rovnica pre Gibbsovu voľnú energiu formula_4, kde "formula_5" je entalpia, "formula_6" je absolútna teplota a "formula_7" je entropia.
Odvodenie Gibbsovej energie zo zákona zachovania energie.
Každá fyzikálna teória musí začať formulovaním zákona zachovania energie, v termodynamike je zákon zachovania energie formulovaný prvou vetou termodynamickou: 
""Vnútorná energia sústavy" (dU) "sa môže zvýšiť dodaním tepla do sústavy" (+ dQ), "pridaním ďalších častíc" (+ dU"N) a "zníži sa vykonanou prácou" (- dA")." 
Zákon zachovania energie v termodynamicke preto zapisujeme:
 formula_8
kde znamiensko pred každým diferenciálom explicitne ukazuje, či daná veličina znižuje alebo zvyšuje vnútornú energiu sústavy.
Z matematického hľadiska je vnútorná energia (dU) úplným diferenciálom, veličiny na ľavej strane rovnice ale nie sú úplné diferenciály. Tepelná enegia (dQ) nie je úplným diferenciálom, vnútorná energia spojená so zmenou počtu častíc (dU"N) nie je úplným diferenciálom, práca vykonaná sústavou (dA") tiež nie je úplným diferenciálom.
Neúplný diferenciál práce vykonanej sústavou.
Neúplný diferenciál práce vykonanej sústavou (dA) prevedieme ma žiadaný úplný diferenciál, ak budeme uvažovať iba mechanickú prácu:
 formula_9
Mechanická práca je súčin sily (F) a dráhy (dl), pričom ak silu chápeme ako tlak ("p") pôsobiaci na plochu (d"S"):
 formula_10
Potom dosadením do vzťahu pre mechanickú prácu dostaneme:
 formula_11
pričom súčin plochy (dS) a dĺžky (dl) je objem dV:
 formula_12
Diferenciál objemu dV je na rozdiel od diferenciálu mechanickej práce úplný diferenciál.
Neúplný diferenciál vnútornej energie spojenej so zmenou počtu častíc.
Neúplný diferenciál vnútornej energie spojenej so zmenou počtu častíc (dU"N) je zmena vnútornej energie, ktorú so sebou prinášajú nové častice v sústave. Je zrejmé, že zmena energie, ktorú prináša zmena počtu častíc (dU"N) je priamo úmerná zmene počtu častív v sústave (dN):
 formula_13
pričom diferenciál počtu častíc v sústave (dN) je úplný diferenciál. Ide o to, že sa menia rôzne veličiny: (dU"N) je zmena energie, (dN") je zmena počtu.
Keďže v predchádzajúcom vzťahu nemáme rovnosť (=), ale úmernosť (~), zavedieme "konštantu úmernosti" (koeficient), ktorý prevedie úmernosť na rovnosť a nazveme ho chemický potenciál ("μ"):
 formula_14
Chemický potenciál je koeficient úmernosti medzi zmenou vnútornej energie spojenej so zmenou počtu častí v systéme (dU"N) a prírastkom počtu častíc (dN"). 
Neúplný diferenciál tepelnej energie.
Neúplný diferenciál tepelnej energie (dQ) prevedieme na úplný diferenciál štandardným fyzikálnym trikom a to nájdením integračného faktora. Druhá veta termodynamická je vlastne tvrdenie o existencii takéhoto integračného faktora:
""K diferenciálu tepla existuje integračný faktor. Je ním prevrátená hodnota absolútnej teploty. Tútu novo vzniknutú úplnú diferenciálnu formu nazývame entropia a označujeme ju" d"S.""
 formula_15
po ekvivalentnej úprave dostávame:
 formula_16
Po dosadení novo definovaných úplných diferenciálnych foriem do zákona zachovania energie:
 formula_8
dostaneme:
 formula_18
respektíve pre zmesi chemických látok:
 formula_19
a použitím Einsteinovej sumačnej konvencie (sčítame cez dolné indexy) dostaneme zákon zachovania energie v tvare:
 formula_20
Zavedenie Gibbsovej energie ako novej úplnej diferenciálnej formy.
Pravú stranu diferenciálu vnútornej energie zúplníne v členoch "p"d"V" a "T"d"S":
 formula_21
a
 formula_22
ekvivalentnou úpravou dostaneme:
 formula_23
a
 formula_24
dosadením do zákona zachovania energie dostaneme:
 formula_25
prenesením diferenciálov súčinov na ľavú stranu dostaneme:
 formula_26
súčet diferenciálov je diferenciál súčtu, takže:
formula_27
V zátvorke na ľavej strane sme dostali definíciu Gibbsovej energie "G:"
formula_28
Pravá strana rovnosti predstavuje prvý diferenciál Gibbsovej energie d"G:"
formula_29
Z tvaru prvého diferenciálu zistíme, na ktorých veličinách Gibbsova energia závisí (veličiny za symbolom "d"):
formula_30
Keďže d"G" je úplný diferenciál, pre ktorý platí veta o piatich ekvivalenciách, tak parciálne derivácie Gibbsovej energie nám dajú koeficienty diferenciálnej formy (veličiny pred symbolom "d") na pravej strane. Pri zápise treba rešpektovať znamienka:
Entropia je záporne vzatá parciálna derivácia Gibbsovej energie podľa teploty za konštantného tlaku "p" a počtu častíc všetkých chemických látok "N"k:
 formula_31
Objem je parciálna derivácia Gibbsovej energie podľa tlaku za konštantnej teploty "T" a počtu častíc všetkých chemických látok "N"k:
 formula_32
Chemický potenciál látky k ("μ"k) je parciálna derivácia Gibbsovej energie podľa počtu častíc látky k ("N"k) za konštantnej teploty "T," za konštantného tlaku "p" a za konštantného počtu častíc ostatných chemických látok "N"i≠k:
 formula_33
Prvý diferenciál Gibbsovej energie d"G" je teda:
formula_29
po dosadení koeficientov diferenciálnej formy: 
 formula_35
Z deifinície Gibbsovej energie
formula_28
môžeme vypočítať vnútornú energiu:
formula_37
ktorá bude:
formula_38
Chemický potenciál.
Chemický potenciál má veľký význam pre chémiu, pretože popisuje podmienky rovnováh v homogénnych systémoch obsahujúcich viac chemických látok. Chemickým potenciálom popisujeme rovnováhy:
Rovnovážny stav je definovaný tak, že v danej sústave neprebieha žiadny samovoľný dej spojený s výmenou chemnických látok s okolím alebo výmenou energie. Túto myšlienku formulujeme matematicky ako rovnosť prvého diferenciálu Gibbsovej energie nule:
formula_39
respektíve bez použitia Einsteinovej sumačnej konvencie:
 formula_40
rozpísaním sumy pre sústavu s "n" chemických látok:
 formula_41
Náhrada chemického potenciálu merateľnými veličinami.
Chemický potenciák je len teoretická veličina, preto ju nahradzujeme merateľnými veličinami:
Chemický potenciál ideálneho plynu.
Chemický potenciál ideálneho plynu ("μ") je závislý od tlaku ideálneho plynu "p," resp. od relatívneho tlaku "p"r
 formula_42
kde "μ"o je štandardný chemický potenciál, čo je konštanta závislá na definícii štandardného stavu, "p"o je štandardný tlak (101 325 Pa), "p"r je relatívny tlak, bezrozmerná veličina, pretože sa jedná o pomer tlakov "p"/"p"o.
Pokiaľ ideálny plyn tvorí zmes látok (viaczložkový):, tak pre zložku "i" je chemický potenciál zložky "i":
 formula_43
kde ("p"i)r je relatívny tlak "i-"tej zložky, tlak chemickej látky "i".
Chemický potenciál reálneho plynu.
Chemický potenciál ideálneho plynu ("μ") je závislý od fugacity "f", čo je tlak opravený vzhľadom k neideálnemu chovaniu reálneho plynu, resp. od relatívnej fugacity "f"r, ktorú nazývame aktivita "a:"
 formula_44
kde "μ"o je štandardný chemický potenciál, čo je konštanta závislá na definícii štandardného stavu, "f"o je štandardná fugacita, ktorá zodpovedá fugacite plynu v štandardnom stave (101 325 Pa), "f"r je relatívna fugacita, bezrozmerná veličina, pretože sa jedná o pomer fugacít "f"/"f"o, ktorý nazývame aktivita "a:"
 formula_45
Pre vzťah relatívnej fugacity "f"r (aktivity "a") a relatívneho tlaku "p"r je:
 formula_46
kde γ je aktivitný koeficient, takže:
 formula_47
ak sa jedná o ideálny plyn, tak je aktivitný koeficient jednotkový γ = 1 a fugacita sa rovná tlaku "p:"
 formula_48
Pokiaľ reálny plyn tvorí zmes látok (viaczložkový), tak pre zložku "i" je chemický potenciál zložky "i":
 formula_49
kde ("f"i)r je relatívna fugacita "i-"tej zložky, relatívna fugacita chemickej látky "i," čiže aktivita "i-"tej zložky.
Chemický potenciál ideálnych roztokov.
Chemický potenciál ideálneho roztoku látky A ("μ"A) závisí od molárnej koncentrácie látky A ("c"(A)), resp. relatívnej rovnovážnej koncentrácie látky A ([A]), resp. molárneho zlomku látky A ("x"A), čo je pomer látkového množstva látky A ku súčtu látkových množstiev všetkých látok v sústave "n," čiže: "xA = "("n"(A)/"n"):
 formula_50
kde "μ"o je štandardný chemický potenciál, čo je konštanta závislá na definícii štandardného stavu, "c"o je štandardná koncentrácia (1 mol.dm-3).
Chemický potenciál reálnych roztokov.
Chemický potenciál reálneho roztoku ("μ"A) je závislý od molárnej koncentrácie látky A ("c"(A)), resp. relatívnej rovnovážnej koncentrácie látky A ([A]), resp. molárneho zlomku látky A ("x"A), čo je pomer látkového množstva látky A ku súčtu látkových množstiev všetkých látok v sústave "n," čiže: "xA = "("n"(A)/"n"):
 formula_51
kde zavedieme aktivitu látky A v reálnom roztoku:
 formula_52
kde "γ"A je aktivitný koeficient látky A v reálnom roztoku prenásobený molárnou rovnovážnou koncentráciou látky A, "γ"A* je aktivitný koeficient látky A v reálnom roztoku prenásobený molárnym zlomkom. 

</doc>
<doc id="686002" url="https://sk.wikipedia.org/wiki?curid=686002" title="Gibbsova energia">
Gibbsova energia



</doc>
<doc id="686003" url="https://sk.wikipedia.org/wiki?curid=686003" title="Nocadeň v divadle">
Nocadeň v divadle

Nocadeň v divadle je názov koncertného albumu slovenskej kapely Nocadeň. Tento album v roku 2018 vydalo hudobné vydavateľstvo Monitor EMI.
Záznam koncertu vznikol 1. mája 2012 na koncerte „Nocadeň v divadle“, ktorý sa konal v štátnom divadle v Košiciach. Ako hosť na ňom vystúpil Vašo Patejdl v skladbe „Zvláštny smútok víťazov“ od skupiny Elán (album "Hodina slovenčiny", 1985). Hudobné nástroje pre bonusovú skladbu „Buď moja hviezda“ boli nahrané vo veľkom koncertnom štúdiu Slovenského rozhlasu v Bratislave, spev bol nahrávaný v Štúdiu 7, v Prešove.

</doc>
<doc id="686004" url="https://sk.wikipedia.org/wiki?curid=686004" title="Čertova svadba">
Čertova svadba

Čertova svadba () je vrch v Nízkych Tatrách. Leží nad Vyšnou Bocou, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Banskobystrického a Žilinského kraja, okresov Brezno a Liptovský Mikuláš a zasahuje na katastrálne územie obcí Bacúch, Jarabá a Vyšná Boca. Vrch sa nachádza priamo nad horským sedlom Čertovica a najbližšími sídlami sú severne ležiaca Vyšná Boca, západne situovaná Jarabá a juhovýchodne sa nachádza Bacúch. Masív patrí do Národného parku Nízke Tatry.
Opis.
Čertova svadba je súčasťou hlavného hrebeňa medzi horským sedlom Čertovica a Bacúšskym sedlom. Týči sa priamo nad frekventovaným horským priechodom a na jeho severozápadných svahoch je lyžiarske stredisko. Východným smerom sa nachádza Končisté (), Jánov grúň () a Babina (), južným Vrchbánsky grúň (), Beňuška () a Čučoriedková (), západným Lajštroch () a Besná () a severným Chopec () a Fišiarka (). Severnú časť masívu odvodňuje potok Čertovica do Boce v povodí Váhu, juhozápadné odvodňuje potok Štiavnička a juhovýchodné Bacúšsky potok v povodí Hrona. Na vrchol nevedie značený turistický chodník, no traverzom prechádza Cesta hrdinov SNP.
Výhľady.
Vrcholovú časť pokrýva riedky lesný porast, ktorý umožňuje len obmedzený rozhľad. Z vhodných lokalít s nižšou vegetáciou je možné pozorovať okolité vrcholy Nízkych Tatier, no tiež Vysoké a Západné Tatry, Kremnické vrchy, Poľanu, Veporské a Stolické vrchy.

</doc>
<doc id="686006" url="https://sk.wikipedia.org/wiki?curid=686006" title="Udmurtská republika">
Udmurtská republika



</doc>
<doc id="686011" url="https://sk.wikipedia.org/wiki?curid=686011" title="Auróra (album)">
Auróra (album)

Auróra je názov štúdiového albumu slovenskej kapely Nocadeň. Tento album v roku 2019 vydalo hudobné vydavateľstvo Monitor EMI.

</doc>
<doc id="686014" url="https://sk.wikipedia.org/wiki?curid=686014" title="September (speváčka)">
September (speváčka)



</doc>
<doc id="686015" url="https://sk.wikipedia.org/wiki?curid=686015" title="Generácia Y (album)">
Generácia Y (album)

Generácia Y je názov debutového štúdiového albumu speváčky Kataríny Kubošiovej, ktorá vystupuje pod umeleckým menom Katarzia. Album v roku 2013 vydalo hudobné vydavateľstvo Slnko Records. 

</doc>
<doc id="686018" url="https://sk.wikipedia.org/wiki?curid=686018" title="Nebinárna osoba">
Nebinárna osoba



</doc>
<doc id="686019" url="https://sk.wikipedia.org/wiki?curid=686019" title="Reakčná koordináta">
Reakčná koordináta

Reakčná koordináta je abstraktná jednodimenzionálna koordináta, ktorá reprezentuje priebeh reakcie po reakčnej dráhe. Bežne je to geometrický parameter, ktorý sa mení počas premeny jednej alebo viacerých molekulárnych entít. V simuláciách molekulárnej dynamiky je reakčná koordináta nazývaná kolektívnou premennou.
Reakčná koordináta môže reprezentovať reálny systémy koordinát (napríklad dĺžky väzieb, väzbové uhly a iné). Napríklad pre homolytickú disociáciu molekuly vodíka by bolo vhodné použitie reakčnej koordináty pozdĺž koordináty odpovedajúcej väzbovej dĺžke H–H. Takisto možno ako reakčné koordináty použiť negeometrické parametre, napríklad väzbový poriadok, ale priama reprezentácia reakčnej dráhy pozdĺž takýchto koordinát môže byť náročná, hlavne pre zložitejšie reakcie.
Reakčná koordináta popisuje iný koncept, než je rozsah reakcie, čo je takisto opis priebehu reakcie, ktorý sa používa na opis zmeny zloženia reakčného systému (ako ďaleko je chemická reakcia od dokončenia).
Pri znázornení priebehu reakcie sa zvyčajne zobrazuje voľná energia v závislosti na reakčnej koordináte, čo ukazuje schematickú podobu energetického profilu (prierez hyperplochou potenciálnej energie), ktorý odpovedá danej chemickej reakcii.
Tranzitný stav.
V teórii tranzitného stavu je reakčná koordináta taká koordináta v množine kurvilineárnych koordinát získaných z kartézskych koordinát pre reaktanty, ktorá pre každý krok reakčného mechanizmu vedie hladko od konfigurácie reaktantu cez konfiguráciu tranzitného stavu ku konfigurácii produktu. Reakčná koordináta sa zvyčajne volí tak, aby gradient potenciálnej energie mal čo najmenší vzostup a najväčší zostup. Tranzitný stav u takejto reakčnej koordináte odpovedá lokálnemu maximu potenciálnej energie, ktorý odpovedá sedlovému bodu v hyperploche potenciálnej energie.

</doc>
<doc id="686021" url="https://sk.wikipedia.org/wiki?curid=686021" title="Skupina armád">
Skupina armád

Skupina armád alebo aj armádna skupina je vojenská jednotka skladajúca sa z niekoľkých poľných armád a prípadne aj menších samostatných, jej priamo podriadených jednotiek. Skupina armád môže byť v prípade koaličnej vojny zložená aj z armád viacerých štátov – napr. spojenecká 21. skupina armád na západnom fronte druhej svetovej vojny bola zložená z kanadskej 1. armády, britskej 2. armády a americkej 9. armády.
Skupina armád je často najväčšou jednotkou na jednom bojisku, len zriedka na ňom operuje viacero skupín armád jednej strany.
V Sovietskom zväze sa pre skupinu armád používal termín front.

</doc>
<doc id="686022" url="https://sk.wikipedia.org/wiki?curid=686022" title="Armádna skupina">
Armádna skupina

Armádna skupina môže byť:

</doc>
<doc id="686027" url="https://sk.wikipedia.org/wiki?curid=686027" title="Končisté (vrch v Nízkych Tatrách)">
Končisté (vrch v Nízkych Tatrách)

Končisté () je vrch v Nízkych Tatrách. Leží nad Vyšnou Bocou, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Banskobystrického a Žilinského kraja, okresov Brezno a Liptovský Mikuláš a zasahuje na katastrálne územie obcí Bacúch a Vyšná Boca. Vrch sa nachádza nad horským sedlom Čertovica a najbližšími sídlami sú severne ležiaca Vyšná a Nižná Boca, západne situovaná Jarabá a juhovýchodne sa nachádza Braväcovo a Bacúch. Masív patrí do Národného parku Nízke Tatry.
Opis.
Končisté je súčasťou hlavného hrebeňa medzi horským sedlom Čertovica a Bacúšskym sedlom. Severne sa nachádza Chopec () a Fišiarka (), východne Vrbovica (), Jánov grúň () a Babina (), južne Biela skala (), Vrchbánsky grúň () a Beňuška () a západne Čertova svadba (), Lajštroch () a Besná (). Severnú časť masívu odvodňuje Grúňový potok a Čertovica do Boce v povodí Váhu, voda z južných svahov odteká Bacúšskym potokom do Hrona. Na vrchol nevedie značený turistický chodník, no traverzom prechádza Cesta hrdinov SNP.
Výhľady.
Vrcholovú časť pokrýva nesúvislý riedky lesný porast, ktorý umožňuje obmedzený rozhľad. Z vhodných lokalít s nižšou vegetáciou je možné pozorovať okolité vrcholy Nízkych Tatier, no tiež Vysoké a Západné Tatry, Kremnické, Veporské a Stolické vrchy.

</doc>
<doc id="686028" url="https://sk.wikipedia.org/wiki?curid=686028" title="Agnostika (album)">
Agnostika (album)

Agnostika je názov druhého štúdiového albumu speváčky Kataríny Kubošiovej, ktorá vystupuje pod umeleckým menom Katarzia. Album v roku 2016 vydalo hudobné vydavateľstvo Slnko Records. 

</doc>
<doc id="686034" url="https://sk.wikipedia.org/wiki?curid=686034" title="Joe Trendy">
Joe Trendy

Joe Trendy (vlastným menom Teodor First; * 25. september 1987, Dolný Kubín) je slovenský stand-up komik, scenárista, moderátor a podcaster. Známy je hlavne z vystupovania v stand-up comedy Silné Reči, z podcastu "Nebezpečný obsah" a z "Joe Trendy Show".
Kariéra.
Začiatky.
Do povedomia menšej verejnosti sa dostal hlavne na sociálnej sieti Instagram, kde točil krátke skečové videá.
Rádio show Príjmi #Cveng.
Spolu so Škrupom a Michalom Nemtudom spustili v roku 2014 na Rádiu SiTy show Príjmi Cveng. Do show si pozývali rôznych hostí hlavne hip-hopovej scény, robili si žarty z bulvárnych článkov a predstavovali ľuďom svoje obľúbené pesničky. Relácia sa skončila po dvoch rokoch, kvôli vyťaženosti moderátorov.
Hviezdoslavov Brooklyn.
V roku 2015 sa prihlásil na súťaž Hviezdoslavov Brooklyn. Išlo o súťaž, v ktorom proti sebe súťažiaci recitovali rapové texty. Trendy vyhral bratislavské kolo, keď srdcia fanúšikov si získal tým, že rozhadzoval peniaze so svojou podobou. Celkové prvenstvo sa mu však napokon nepodarilo vyhrať.
Stand-up comedy.
Od roku 2017 Joe Trendy pravidelne vystupuje po celom Slovensku a v Česku, hlavne ako súčasť stand-up comedy show Silné Reči. Najďalej sa mu podarilo vystupovať v Írsku.
Svoje prvé vystúpenie mal 17. mája 2016 v show Na smiech v Nitre. Následne začal vystupovať na open mic-och v show Silné Reči. Po niekoľkých vystúpeniach sa Jano Gordulič rozhodol, že ho zoberie do Silných Rečí ako stáleho komika, čím splnil Trendymu veľký sen.
Medzi jeho obľúbené disciplíny patrí roast. Ide o druh humoru, v ktorom komik „uráža” nejakú osobnosť, čím mu vzdáva poklonu. Medzi jeho “obete” patrili napr. rapper Vec, komička Lujza Schrameková Garajová, ako aj komici Gabo Žifčák, Jano Gordulič a Tomáš Hudák.
Trendy tak isto tri roky po sebe roastoval nominovaných na Radio Head Awards.
Bol tak isto súčasťou dvoch TV sérii Silných rečí, ktoré odvysielala TV Joj. Vystúpil aj v českej show Comedy club.
V roku 2021 so svojou manželkou komičkou Simonou vystúpil aj s ich spoločným hodinovým stand-up comedy špeciálom na Kremnických Gagoch a Divadelnej Nitre.
Joe Trendy Show.
V roku 2017 začal robiť rozhovory so známymi osobnosťami vo svojej Joe Trendy Show. Na Trendyho drzé a často absurdné otázky odpovedali napr. Pil C, Expl0ited, Sajfa, Veronika Cifrová Ostrihoňová, Adela Vinczeová, Zuzana Kovačič Hanzelová, Fero Joke, Ego, Bekim, Simona, Emma Drobná, GoGo a mnoho ďalších.
Joe Trendy Show si získala fanúšikov, najúspešnejšie epizódy majú vyše 400 000 pozretí na YouTube. Na 10 epizód sa partnerom show stal aj Trendyho lovebrand Coca-Cola.
Show sa vysielala najprv na Trendyho Youtube kánali, potom na Refresher kanáli a nakoniec na Silné Reči kanáli. Aktuálne Trendy chystá nové epizódy a obsah sa vráti opäť na jeho YouTube.
Podcasty.
Joe Trendy sports podcast.
V roku [[2019]] začal nahrávať svoj vlastný podcast Joe Trendy podcast, do ktorého si pozýval rôznych hostí z rôznych oblastí či už novinárov, rapperov, promotérov alebo komikov.
Od roku [[2021]] sa začal podcast zameriavať čisto na [[National Basketball Association|NBA]] a premenoval sa na Joe Trendy sports podcast. Trendy podcast robí so slovenským [[novinár|športovým novinárom] Tomášom Prokopom. Podcast vychádza aj ako video na YouTube partnera podcastu The Streets. Hosťom v podcaste bol napríklad aj hráč NBA z Oklahoma City Thunder Vít Krejčí.
Nebezpečný obsah.
V roku [[2020]] začal Trendy spolu so svojim kamarátom a kolegom [[komik]]om [[Jakub Lužina|Kubom Lužinom]] robiť podcast Nebezpečný obsah, ktorý vychádza na týždennej báze. Epizódy sú dostupné cez platformu Patreon a ich podcast bol najrýchlejšie rastúcim patreonom na Slovensku. Aktuálne majú okolo 1 000 patreonov. Polhodinové ukážky si ľudia môžu pozrieť na ich YouTube alebo vypočuť na všetkých známych streamovacích službách.
Silné Reči podcasty.
Pravidelne sa objavoval aj v podcastoch Silných rečí, ktoré sa vysielali na dennej báze počas [[Pandémia ochorenia COVID-19|pandémie Covid-19].
Scenár k OTO 2019.
Spolu s Matejom Adámym a Simonou písal scenár pre OTO 2019, ktorý pohoršil hlavne konzervatívnu verejnosť, pretože odkazoval na “boha showbiznisu”.
Show Nálož s Joe Trendym.
Pre internetovú televízu Mall TV písal s Matejom Adámym show Nálož, ktorú aj moderoval. V show vtipne reagovali na udalosti z posledného týždňa. Show skončila po roku, keďže vzniklo nepochopenie zo strany vedenia a scenáristov, kam sa ma relácia uberať.
Artattack / Ajlávmjuzik / Hip-hop.
Popri štúdiu na vysokej škole sa spoznal s Mirom Gajdošom (známy ako MtotheG), s ktorým začal spolupracovať ako redaktor pre internetový portál zameraný na [[Hip-hop (subkultúra)|hip-hop]] ArtAttack. Písal recenzie na albumy, robil reporty z akcií a najviac si užíval [[Interview (novinárstvo)|rozhovory]] s interpretmi, medzi ktorými boli napríklad DMS, Mc Gey, PSH, James Cole, Boy Wonder, DMS a pod.
V rokoch [[2011]] a [[2012]] spolu s MtotheG a Keysmaticom točili ArtAttack [[vlog]]y. Išlo o vtipné krátke správy z česko slovenskej hip-hopovej scény. Trendy vtedy vystupoval pod menom Hubert Klozig, Hubert Hubermayer alebo Hubert Spasslieber.
DILLALOG.
Vrcholom ich spolupráce sa môže určite brať projekt Dillalog: Happy B-Day Mr. Yancey, ktorým vzdali poctu ich obľúbenému hudobnému producentovi [[J Dilla|J Dillovi]. Dali dokopy takmer celú rapovú scénu a do J Dillových beatov tak rapujú napr. [[Separ]], [[Boy Wonder]], Idea, Rest, Supa, Delik, Bene, Lyrik, Otis a mnoho ďalších. Celý album bol dostupný zadarmo a vyšiel pod vydavateľstom Ajlávmjuzik.
Taktiež bol hosťom na tour rappera [[Vec (raper)|Veca]] k albumu Domáce potreby spolu s [[Tono S.|Tonom S.]] a Škrupom. Tour mala dokopy 12 zástavok, vrátane Bratislavy, Prahy alebo Švajčiarska. Trendy mal na starosti úvod do show, kde mal krátky stand-up.
V roku [[2017]] sa objavil ako hosť na albume rappera [[Delik]]a – MVP, kde nahovoril tri [[skit]]y.
Vo svojich textoch Trendyho spomínajú aj rapperi ako Rest, Matys alebo James Cole. A tiež ho dissoval P.A.T. (Pouličný autor tónov).
Dabing.
V roku [[2022]] Trendy [[dabing|daboval]] vo filme [[Space Jam|Space Jam 2]] svojho obľúbeného basketbalistu [[Damian Lillard|Damiana Lillarda]].
Vzdelanie a práca.
Škola a právo.
Zmaturoval na [[Osemročné gymnázium|osemročnom]] [[Gymnázium Pavla Országha Hviezdoslava (Dolný Kubín)|gymnáziu P. O. Hviezdoslava]] v Dolnom Kubíne odkiaľ sa presunul na vysokú školu do Bratislavy, kde vyštudoval na Fakulte práva na [[Paneurópska vysoká škola|Paneurópskej vysokej škole]]. Po skončení vysokej školy pôsobil rok a pol ako [[advokátsky koncipient]] a tri roky ako hlavný štátny radca na [[Úrad pre verejné obstarávanie|Úrade pre verejné obstarávanie]].
Rok pôsobil aj v PR agentúre a rok a pol v digitálne reklamnej agentúre, kde mal na starosti stratégie pre [[Sociálna sieť (internet)|sociálne siete]] klientov a tak isto sa venoval aj kreatíve pri kampaniach.
Súkromie.
Od roku [[2020]] tvorí pár so slovenskou komičkou Simonou( Salátovou ), ktorú v júli 2022 požiadal o ruku. Joe býva v byte so Simonou, jej synom Damiánom a ich spoločným psom Bilionom. Je veľký fanúšik športu,zbiera basketbalové kartičky. Jeho obľúbené tímy sú [[Los Angeles Lakers]] a [[FC Internazionale Miláno|Inter Miláno]].
Referencie.
[[Kategória:Osobnosti z Dolného Kubína]]
[[Kategória:Slovenskí právnici]]
[[Kategória:Slovenskí komici]]
[[Kategória:Stand-up komici]]
[[Kategória:Absolventi Paneurópskej vysokej školy]]

</doc>
<doc id="686035" url="https://sk.wikipedia.org/wiki?curid=686035" title="Dĺžka väzby">
Dĺžka väzby

Dĺžka väzby je v molekulárnej geometrii definovaná ako priemerná vzdialenosť medzi dvoma jadrami dvoch väzbových atómov v molekule. Je to prenosná vlastnosť dvoch väzbových atómov konkrétnych druhov, prakticky nezávislá od zvyšku molekuly. Dĺžka väzby odpovedá približnému vzdialenosti medzi dvomá atómami, kedy je potenciálna energia minimálna.
Vlastnosti.
Dĺžka väzby súvisí s väzbovým poriadkom. Čím viac elektrónov sa účastní väzby, tým je väzba kratšia. Dĺžka väzby je takisto nepriamo úmerná sile väzby a disociačnej energii väzby – ak sú všetky ostatné parametry rovnaké, silnejšia väzby bude kratšia. Vo väzbe medzi identickými atómami je polovica dĺžky väzby rovná kovalentnému polomeru.
Dĺžka väzby sa meria v pevnom skupenstve pomocou röntgenovej kryštalografie alebo v plynnom skupenstve približne pomocou mikrovlnnej spektroskopie. Väzby medzi daným párom atómov sa môže v rôznych molekulách líšiť. V prípade metánu je dĺžka C–H väzby iná, než v prípade metylchloridu. Ak je celková štruktúra dvoch látok podobná, je však možné robiť všeobecné závery.
Dĺžky väzby uhlíka s inými prvkami.
Nižšie je uvedená tabuľka s experimentálne zmeranými dĺžkami jednoduchých väzieb uhlíka s inými prvkami. Dĺžka väzby približne odpovedá súčtu ich kovalentných polomerom (ktoré sú pre každý prvok rôzne). Všeobcene platí, že dĺžka väzba sa skracuje v perióde smerom doprava a v skupine smerom nahor. Tento trend odpovedá trendu atómového polomeru.
Dĺžka väzby v organickej chémii.
Dĺžka väzby nie je závislá len na atómoch, ale i na iných faktoroch, napríklad hybridizácii, elektrónovej povahe substituentov a stérickom bránení. Väzby C–C v diamante je 154 pm. Všeobecne sa táto hodnota pokladá za priemernú dĺžku C–C väzby, ale takisto je to najdlhšia väzba ktorá existuje pre bežné uhlíkové kovalentné väzby. Keďže jedna atómová jednotka dĺžky (teda Bohrov polomer) je 52,9177 pm, C–C väzba má 2,91 atómových jednotiek alebo skoro 3 Bohrove polomery.
Nezvyčajne dlhé väzby.
Existujú i nezvyčajne dlhé väzby. Aktuálne najdlhšiu známu C–C väzbu, ktorá je dlhá 180,6 pm, má 1,8-bis(5-hydroxydibenzo[a,d]cycloheptatrien-5-yl)naftalén, jedna z mnohých látok patriaca medzi hexaaryletány, ktoré vznikajú ako deriváty štruktúry hexafenyletánu.
Ďalšia látka s nezvyčajne dlhou C–C väzbou je tricyklobutabenzén, ktorý má dĺžku väzby 160 pm. Najdlhšia známa C–C väzba cyklobutabenzénového derivátu je 174 pm, zmeraná pomocou röntgenovej kryštalografie. V týchto zlúčeninách si cyklobutánové kruhy vynucujú 90° uhol na atómoch naviazaných na benzénové kruhy, ktoré majú štandardne uhol 120 °.
U dimérov tetrakyanoetylénových dianiónov bola popísaná C–C väzba s dĺžkou až 290 pm, ale v tomto prípade ide o dvojelektrónovú štvorcentrovú väzbu. Tento typ väzby bol pozorvaný aj u fenalenylových dimérov. Dĺžky týchto väzieb môžu byť až 305 pm.
V prípade karboránových zlúčenín boli popísané C–C väzby s dĺžkou takmer až 200 pm.
Nezvyčajne krátke väzby.
Väzby kratšie než priemerná C–C väzba sú takisto možné: alkény a alkíny majú väzbové dĺžky 133 a 120 pm, kvôli rastúcemu príspevku s-orbitálu k sigma väzbe. U benzénu sú všetky väzby rovnako dlhé, a to 139 pm. Podobný efekt vidieť i u diacetylénu (137 pm) a niektorýc tetrahedránových dimérov (144 pm).
Kyanoskupina propionitrilu odťahuje elektróny, čo takisto vedie ku kratšej väzbe (144 pm). Skrátenie väzby je možné i využitím pnutia. Nezvyčajná organická zlúčenina s názvom In-metylcyklofán má väzbu dlhú 147 pm k metylovej skupine, ktorá sa nachádza medzi triptycénom a fenylovou skupinou. V "in silico" experimentoch bola pre neopentán uzavretý vo fuleréne spočítaná dĺžka väzby 136 pm. Teoreticky najmenšia popísaná C–C väzba je 131 pm prítomná v hypotetickom tetrahedránovom deriváte. Táto štúdia takisto popisuje efekt tohto skrátenia väzby na energiu molekuly – konkrétne u etánu by skrátenie väzby o 15 pm viedlo k zvýšeniu energie asi 37,7 kJ/mol.

</doc>
<doc id="686041" url="https://sk.wikipedia.org/wiki?curid=686041" title="Antigona (album)">
Antigona (album)

Antigona je názov tretieho štúdiového albumu speváčky Kataríny Kubošiovej, ktorá vystupuje pod umeleckým menom Katarzia. Album v roku 2018 vydalo hudobné vydavateľstvo Slnko records. 
Album "Antigona" Katarzia nahrávala v spolupráci s producentom Jonatánom Pastričákom. Nahrávky sú ovplyvnené elektronickou minimalistickou hudbou. Zvuk dopĺňajú až provokačné, spoločensky angažované texty, ktoré výrazovo kulminujú na hranici rapu. Tento prístup je reflexiou k nadčasovosti ústredného motívu rovnomennej divadelnej inscenácii v SND, pre ktorú vznikli. Je ním boj jednotlivca so spoločnosťou.

</doc>
<doc id="686042" url="https://sk.wikipedia.org/wiki?curid=686042" title="Celibát (album)">
Celibát (album)

Celibát je názov štvrtého štúdiového albumu speváčky Kataríny Kubošiovej, ktorá vystupuje pod umeleckým menom Katarzia. Tento album v roku 2020 vydalo hudobné vydavateľstvo Slnko records. 
Na nahrávaní tohto albumu sa podieľalo viacero ľudí: Alexander Vincent, Aid Kid, Oliver Torr, LVCIFER, ako aj skupina hudobníkov ktorá s Katarziou spolupracovala pri jej druhom albume "Agnostika" (2016). Na albume, "Celibát" dominuje súčasný elektronický pop, no nájdu sa na ňom aj kapelové pesničky či Katarziin prvý text v angličtine.

</doc>
<doc id="686043" url="https://sk.wikipedia.org/wiki?curid=686043" title="N5 (album)">
N5 (album)

N5 je názov piateho štúdiového albumu speváčky Kataríny Kubošiovej, ktorá vystupuje pod umeleckým menom Katarzia. Tento album v roku 2021 vydalo hudobné vydavateľstvo Slnko records. 
Výsledný mix albumu "N5" vzišiel z práce Aid Kida, Isama Zinga a Olivera Torra. Mastering albumu mal na starosti holandský muzikant a masteringový inžinier Johanz Westerman.

</doc>
<doc id="686045" url="https://sk.wikipedia.org/wiki?curid=686045" title="Zuzana Mikulcová">
Zuzana Mikulcová

Zuzana Mikulcová (* 1989, Rimavská Sobota) je slovenská speváčka, textárka a skladateľka.
Hudobná kariéra.
Zuzana Mikulcová vyštudovala štúdium spevu, skladby a aranžovania v populárnej hudbe na Pražskom hudobnom konzervatóriu. Už ako študentka vystupovala v rôznych televíznych reláciách, predstavila sa napríklad ako interprétka v programe "Legendy popu". Spolu so svojou sprievodnou kapelou bola predskokankou koncertu Jamesa Blunta. Mesiac po tomto vystúpení získala druhé miesto na 30. ročníku súťaže Košický zlatý poklad (pieseň „Istý pocit“). V roku 2010 sa Zuzana Mikulcová stala víťazkou súťaže "Nové tváre slovenského jazzu". 
Svoj debutový album, "Slová", nahrala v roku 2015 s popdporou Slovenskej jazzovej spoločnosti a s pomocou grantu, ktorý jej poskytol Slovenský hudobný fond. Druhý sólový album, "Dievča", vydala Zuzana Mikulcová v roku 2018. Zuzana Mikulcová vystupuje so svojou hudobnou skupinou, ktorej stabilnými členmi sú Michal Šelep (basová gitara), Štefan Szabó (elektrická gitara), Luboš Ežo Ambrozai (cajon, bicie nástroje). 
Počas svojej, aj keď nie ešte veľmi dlhej, profesionálnej kariéry Zuzana Mikulcová spolupracovala v rámci nahrávania svojich albumov, čí verejných vystúpení, s viacerými hudobníkmi, ktorí pôsobia v rôznych hudobných žánroch. S týmto účinkovaním v rôznych hudobných žánroch, či s interprétmi z rôznych krajín, súvisí aj základná myšlienka jej ďalšieho audiovizuálneho projektu spolupráce známych, či takmer náhodne nájdených ľudí zaoberajúcich sa hudbou, ktorý je nazvaný "Fúzie". Projekt bol vydaný na nezvyčajnom hudobnom nosiči, ktorým je drevený USB kľúč a zo známejších tvárí je na ňom zúčastnený Dan Bárta, či Peter Lipa. Z projektu "Fúzie" pochádza aj coververzia pôvodnej skladby Petra Lipu, ktorá bola po novom nahraná ako duet so Zuzanou Mikulcovou a má názov „Nenápadný nápad“. 

</doc>
<doc id="686046" url="https://sk.wikipedia.org/wiki?curid=686046" title="Car Simeonova gradina">
Car Simeonova gradina

Car Simeonova gradina (, doslova "Záhrada Cára Simeona") je mestský park ležiaci v centrálnej časti mesta Plovdiv v Plovdivskej oblasti v južnom Bulharsku. Park má štatút pamiatky parkového umenia.
Iné názvy.
Park je známy aj pod názvami Car-Simeonova gradina (, doslova "Záhrada Cára Simeona"), Gradska gradina (, doslova "Mestská záhrada"), Gradina „Car Simeon“ (, doslova "Záhrada „Cár Simeon“"), alebo „Izloženie“ (, doslova "„Výstava“").
Poloha.
Park sa nachádza v centrálnej časti mesta Plovdiv, južne od pahorku Sachat tepe na mieste bývalého osmanského pohrebiska. Susedí s námestím „Centralen“ (, doslova "Centrálne námestie") z ktorého vedie do parku niekoľko vchodov.
Charakteristika.
Ide o veľký verejný park v centrálnej časti Plovdivu založený Lucienom Chevallazom v roku 1892. Základné dizajnové prvky parku, vrátane veľkého jazera sa zachovali od jeho založenia až do súčasnosti. V parku sa konali koncerty hudby, tanečné aj spevácke iniciatívy. V letnom období sa na jazere prenajímali veslice pre návštevníkov a premávala aj výletná loďka pre 16 pasažierov. V zimnom období sa na jazere konali zápasy v ľadovom hokeji. Pri jazere sa už od založenia parku nachádzal obľúbený bufet.
Po založení koncom 19. storočia a na začiatku 20. storočia bol park otvorený od 6:00 ráno do polnoci, pričom 15 minút pred zatvorením sa v parku zvonilo na zvonec, aby boli návštevníci upozornení, že park treba čoskoro opustiť, neskôr bolo časové obmedzenie zrušené a park tak bol dostupný návštevníkom nepretržite. Spočiatku bol celý park ohradený, no neskôr bolo ohradenie odstránené. 
V parku sa nachádza niekoľko jazier, množstvo fontán a pamätníkov predovšetkým bulharských duchovných vodcov. Medzi inými napríklad pamätník Georgiho Rakovského, pamätník Vasila Petleškova, pamätník Duša Chadžidekova, alebo pamätník Christa Boteva a z novšieho obdobia napríklad pamätník zakladateľa parku Luciena Chevallaza.
Dejiny.
V roku 1891 bulharská vláda rozhodla o konaní Prvej bulharskej poľnohospodársko-priemyselnej výstavy () v Plovdive, ktorá mala prebiehať niekoľko mesiacov od augusta do októbra 1892, pričom park mal byť miestom konania.
Založenie parku dostal do kompetencie parkový architekt švajčiarskeho pôvodu Lucien Chevallaz, ktorý bol v tom čase vedúcim odboru krajinných úprav pre Plovdiv a ktorý predtým pôsobil ako hlavný záhradník osmanského sultána Abdülaziza. Lucienovi Chevallazovi sa podarilo park vybudovať v priebehu 10 mesiacov od októbra 1891 do júla 1892. Parku sa dostalo veľkého a pozitívneho ohlasu vo svetových novinách, ktoré z výstavy prinášali reportáže. 
Po skončení výstavy sa park stal hlavným mestským verejným parkom Plovdivu. Park bol spočiatku v štátnom vlastníctve, ale ešte v roku 1892 ho knieža Ferdinand I. daroval obyvateľom Plovdivu. V kniežacej vyhláške, ktorou bol darovaný, bol parku zároveň pridelený názov „Car Simeon“.
V roku 1905 bol v parku vydláždený areál pri hlavnom vchode do parku a neskôr v roku 1911 bola vydláždená celá alej, ktorá park obkolesovala. Neskôr boli na jazero v parku privezené loďky na prenájom, čo park spravilo ešte atraktívnejším a zároveň táto iniciatíva znamenala začiatok športového veslovania v Plovdive. V roku 1937 sa na jazere konala aj akademická súťaž vo veslovaní. V roku 1958 bola v parku otvorená malá zoologická záhrada, tá však bola z dôvodu incidentu s návštevníkmi, pri ktorom bol zabitý medveď, zatvorená už po niekoľkých rokoch v roku 1963. V roku 1974 boli v jazere v parku nainštalované tzv. „Spievajúce fontány“.
V roku 2013 bol vyhotovený plán na celkovú reštauráciu parku aj jazera a celá rekonštrukcia bola ukončená v priebehu roku 2015.
Ochrana.
Park bol v priebehu roku 1992 vyhlásený za pamiatku parkového umenia. Od roku 1993 je park zároveň aj v tzv. režime na ochranu historických zelených plôch v centrálnej mestskej časti.

</doc>
<doc id="686047" url="https://sk.wikipedia.org/wiki?curid=686047" title="Gradina „Car Simeon“">
Gradina „Car Simeon“



</doc>
<doc id="686048" url="https://sk.wikipedia.org/wiki?curid=686048" title="Kriminálka Kraj">
Kriminálka Kraj

Kriminálka Kraj je slovenský seriál vysielaný od 7. septembra 2022 na TV JOJ.

</doc>
<doc id="686049" url="https://sk.wikipedia.org/wiki?curid=686049" title="Jednoduchá väzba">
Jednoduchá väzba

Jednoduchá väzba je chemická väzba medzi dvoma atómami, ktorej sa účastnia dva elektróny. To znamená, že tieto atómy zdieľajú jeden pár elektrónov. To z jednoduchej väzby robí väzbu kovalentnú. Zdieľané elektróny nepatria len jednému atómu, ale obom, takže sa nenachádzajú v orbitále, z ktorého pochádzajú. Namiesto toho sa tieto elektróny nachádzajú v ktoromkoľvek z orbitálov, ktoré sa prekryli v procese tvorby väzby.
V Lewisových štruktúrach sa jednoduchá väzba značí ako A:A alebo A–A, kde A predstavuje atóm tvoriaci väzbu. V prvom prípade každá bodka predstavuje jeden zdieľaný elektrón, v druhom prípade predstavuje pomlčka pár elektrónov, ktorý vytvoril väzbu. Symbol s pomlčkou poprvé použil Couper v roku 1858.
Každý atóm, ktorý tvorí jednoduchú väzbu, zvyčajne prispieva jedným elektrónom. Výnimkou je v tomto prípade koordinačná väzba, kde oba elektróny poskytuje jeden atóm (donor). Tento druh väzby je ekvivalentný akejkoľvek inej kovalentnej väzbe.
Jednoduchá väzba v porovnaní s násobnými väzbami.
Medzi kovalentné väzby patria i dvojitá a trojitá väzba. Vznikajú pri prekryve dvoch resp. troch párov elektrónov medzi dvoma atómami a spolu sa označujú ako násobné väzby (spolu s ďalšími). 
Jednoduchá väzba medzi dvoma atómami je vždy slabšia než dvojitá alebo trojitá väzba medzi tými istými atómami. Čím vyššia je elektrónová hustota medzi dvoma atómami, tým je väzba silnejšia a kratšia. Dvojitá väzba C=C však "nie je" dvakrát taká silná ako C–C, pretože dochádza k repulzii elektrónov, ktoré túto dvojitú väzbu tvoria. V prípade väzieb medzi dvoma atómami kyslíka alebo dvoma atómami dusíka však platí, že tieto väzby su viac ako dvakrát silnejšie v porovnaní s jednoduchými väzbami, čo sa však prisudzuje veľmi slabej jednoduchej väzbe O–O a N–N kvôli repulzii voľných elektrónových párov v týchto malých molekulách.
Jednoduchá väzba je zvyčajne tvorená sigma väzbou, čo znamená, že vzniká na prekryvom orbitálov na spojnici jadier. Výnimkou je napríklad väzba v teoretickom diboréne (B2H2), ktorá je tvorená len pí väzbou. Dvojitá väzba je zložená z jednej sigma väzby a jednej pí väzby a trojitá väzba sa skladá z jednej sigma a dvoch pí väzieb. Počet zložiek väzby určuje silu väzby. Rozdiel v sile týchto väzieb možno vysvetliť zložkami, z ktorých tieto väzby vznikajú. Jednoduchá väzba je najslabšia, pretože sa skladá len z jednej sigma väzby, zatiaľ čo násobné väzby sa skladajú zo sigma väzby a aspoň jednej ďalšej väzby. Pí väzby sú však slabšie, než sigma väzba, takže dvojitá väzba "nie je" dvakrát taká silná ako jednoduchá a trojitá väzba "nie je" trikrát taká silná ako dvojitá.
Ďalšou vlastnosťou, ktorú možno porovnať, je dĺžka väzby. Jednoduché väzby sú najdlhšie z uvedených troch druhov kovalentných väzieb, pretože medziatómová príťažlivosť je u násobných väzieb väčšia (kvôli vyššej elektrónovej hustote medzi atómami). Dĺžka väzby všeobecne koreluje so silou väzby.
Jednoudchá väzba umožňuje rotáciu, čo je vlastnosť, ktorú nemá žiadna násobná väzba. Štruktúra pí väzby (ani delta väzby) nepovoľuje rotáciu (aspoň nie pri 298 K), takže dvojitá a trojitá väzba sú pevné. Sigma väzba nie je až tak obmedzujúca a väzba sa tak môže otáčať okolo osi, v ktorej leží.
Príklady.
Jednoduché väzby je často vidieť v diatómových molekulách, napríklad v H2, F2 alebo HCl. Jednoduché väzby sa takisto často nachádzajú v molekulách, ktoré majú viac ako dva atómy, napríklad:
Jednoduché väzby sa nachádzajú i v zložitých uhľovodíkoch väčších ako metán. Druh kovalentnej väzby je v uhľovodíkoch veľmi dôležitý pri ich pomenovávaní a ich vlastnostiach. Uhľovodíky, ktoré sa skladajú len z jednoduchých väzieb, sa nazývajú alkány. Molekuly, ktoré patria do tejto skupiny, majú príponu -án. Patria medzi ne napríklad etán, 2-metylbután alebo cyklopentán.

</doc>
<doc id="686050" url="https://sk.wikipedia.org/wiki?curid=686050" title="Dĺžka chemickej väzby">
Dĺžka chemickej väzby



</doc>
<doc id="686055" url="https://sk.wikipedia.org/wiki?curid=686055" title="Pamätník Christa Boteva (Plovdiv)">
Pamätník Christa Boteva (Plovdiv)

Pamätník Christa Boteva () je pamätník dedikovaný Christovi Botevovi z prvej polovice 20. storočia v centrálnej časti mesta Plovdiv v Plovdivskej oblasti v južnom Bulharsku.
Poloha.
Pamätník sa nachádza v centrálnej časti mesta Plovdiv v parku Car Simeonova gradina v jeho centrálnej časti.
Charakteristika.
Pamätník vo forme busty na podstavci znázorňuje bulharského revolucionára a básnika Christa Boteva. Pamätník bol odhalený v priebehu roku 1927. Ide tak o prvý bulharský pamätník vôbec, ktorý bol odhalený na území Plovdivu. Jeho autorom je sochár Vasil Vičev. 

</doc>
<doc id="686056" url="https://sk.wikipedia.org/wiki?curid=686056" title="Azozlúčenina">
Azozlúčenina

Azozlúčeniny alebo diazény sú zlúčeniny, ktoré obsahujú funkčnú skupinu R−N=N−R′, kde R a R′ sú alkylové alebo arylové skupiny. Podľa IUPAC sú to „deriváty diazénu, HN=NH, kde sú oba vodíky substituované za uhľovodíkové skupiny, napríklad azobenzén PhN=NPh.“ Najstabilnejšie sú deriváty, ktoré obsahujú dve arylové skupiny. Skupina N=N sa nazýva azoskupina. Jej názov pochádza z francúzskeho názvu pre dusík, "azote", ktorý je odvorený z gréckeho ("a-", „nie“) + ("zōē", „život“).
Mnohé textílie a kožené výrobky sa farbia pomocou azofarbív a pigmentov.
Aromatické azozlúčeniny.
Arylové (aromatické) azozlúčeniny sú zvyčajne stabilné kryštalické látky. Azobenzén je typickou aromatickou azozlúčeninou. Existuje hlavne v podobe "trans" izoméru, ale po ožiarení sa z neho stáva "cis" izomér.
Aromatické azozlúčeniny je možné syntetizovať kopuláciou, ktorá spočíva v elektrofilnej substitúcii, kde je aryldiazóniový katión atakovaný iným arylovým kruhom, hlavne takými, ktoré sú substituované skupinami dodávajúcimi elektrónovú hustotu:
 + Ar′H → ArN=NAr′ + H+
Keďže diazóniové soli sú často nestabilné pri izbovej teplote, tieto reakcie bežne prebiehajú pri teplotách blízkych 0 °C. Azo zlúčeniny je možné získať i oxidáciou hydrazínov (R−NH−NH−R′). Azofarbivá sa takisto pripravujú kondenzáciou nitroaromatických látok s anilínmi a následnou redukciou azoxy intermediátu: 
 ArNO2 + Ar′NH2 → ArN(O)=NAr′ + H2O
 ArN(O)=NAr′ + C6H12O6 → ArN=NAr′ + C6H10O6 + H2O
Pre výrobu textilných farbív je typickou nitrozlúčeninou 4,4'-dinitrostilbén-2,2'-disulfonát disodný.
Použitie.
Vďaka delokalizácii pí elektrónov majú aromatické azozlúčeniny žiarivé farby, hlavne v odtieňoch červenej, oranovej a žltej. Kvôli tomu sa používajú ako farbivá a sú bežne známe ako azofarbivá. Medzi ne patrí napríklad farbivo Disperse Orange 1.
Niektoré azozlúčeniny, napríklad metyloranž, sa používajú ako acidobázické indikátory, pretože ich kyslá forma a soľ majú rôzne farby.
Väčšina DVD-R/+R a niektoré CD-R majú modré azofarbivá na nahrávacej vrstve. Komerčný úspech azozlúčenín podporil všeobecný vývoj azozlúčenín.
Alkylové azozlúčeniny.
Alifatické azozlúčeniny (kde R a/alebo R' je alifatický reťazec) sú menej bežné než aromatické azozlúčeniny. Rozkladajú sa za vzniku molekuly dusíka a alifatických radikálov. Komerčne dôležitou alkylovou azozlúčeninou je azobisizobutyronitril (AIBN), ktorý sa bežne používa ako iniciátor v radikálovej polymerizácii a iných reakciách indukovaných radikálmi. Túto iniciáciu zahajuje svojím rozkladom, kde sa z neho uvoľňuje molekula dusíka a vznikajú dve molekuly 2-kyanoprop-2-ylové radikály:
AIBN vzniká reakciou acetónkyanhydrínu s hydrazínom a následnou oxidáciou:
 2 (CH3)2C(CN)OH + N2H4 → [(CH3)2C(CN)]2N2H2 + 2 H2O
 [(CH3)2C(CN)]2N2H2 + Cl2 → [(CH3)2C(CN)]2N2 + 2 HCl
Napríklad zmes styrénu a maleínanhydridu v toluéne spolu reaguje pri zahriatí a po pridaní AIBN tvoria kopolymér.
Jednoduchou dialkylovou azozlúčeninou je dietyldiazén, EtN=NEt. Azozlúčeniny však nesú riziko explózie kvôli svojej nízkej stabilite.
Bezpečnosť.
Mnohé azofarbivá sú netoxické, ale niektoré, napríklad dinitroanilínová oranžová a orto-nitroanilínová oranžová sú mutagénne. Podobne existujú štúdie, ktoré našli spojenie medzi azozlúčeninami a bazocelulárnym karcinómom.
Európske regulácie.
Niektoré azozlúčeniny sa pri reduktívnych podmienkach rozkladajú a vypúšťajú zlúčeniny definované ako aromatické amíny. Výroba a predaj tovaru, ktorý obsahuje látky zo zoznamu aromatických amínov, pochádzajúcich z azofarbív, boli zakázané v krajinách Európskej únie v septembri 2003. Keďze len málo farbív obsahovalo amíny, tento zákaz sa dotkol len malého množstva produktov.

</doc>
<doc id="686058" url="https://sk.wikipedia.org/wiki?curid=686058" title="Štefan Hudec">
Štefan Hudec

Štefan Hudec môže byť:

</doc>
<doc id="686060" url="https://sk.wikipedia.org/wiki?curid=686060" title="Tautomér">
Tautomér



</doc>
<doc id="686062" url="https://sk.wikipedia.org/wiki?curid=686062" title="Sochnut ha-halal ha-Jisraelit">
Sochnut ha-halal ha-Jisraelit



</doc>
<doc id="686065" url="https://sk.wikipedia.org/wiki?curid=686065" title="Ráztocký potok (prítok Klubinského potoka)">
Ráztocký potok (prítok Klubinského potoka)

Ráztocký potok je potok v regióne Horné Považie, na území obcí Stará Bystrica a Klubina v okrese Čadca v Žilinskom kraji. Nachádza sa v geomorfologickom celku Kysucké Beskydy. Ústi do Klubinského potoka. Má dĺžku . Rád toku VI. 
Začiatok.
Začína sa sútokom zdrojníc v na území obce Stará Bystrica. Severná zdrojnica pramení v a priteká z južného svahu vrchu Malá Rača s . Východná zdrojnica pramení v a priteká spod západného svahu vrchu Orol s .
Opis toku.
Od sútoku zdrojníc preteká v lesnom extraviláne južným smerom, v priberá bezmenný ľavostranný prítok spod juhozápadného svahu vrchu Orol s , v priberá bezmenný ľavostranný prítok, v priberá bezmenný ľavostranný prítok, stáča sa na juhozápad, v priberá bezmenný pravostranný prítok, v priberá bezmenný ľavostranný prítok, v priberá bezmenný ľavostranný prítok, v priberá bezmenný ľavostranný prítok z lesa "Za Blatom", veľkým oblúkom obmýva severné úpätie vrchu "Kykula", v priberá bezmenný pravostranný prítok z lesa "Kotliny" a zároveň vteká na obecnú hranicu medzi obcami Stará Bystrica a Klubina, ktorú s drobnými odchýlkami sleduje skoro až do svojho ústia, pokračuje východným smerom, v priberá bezmenný ľavostranný prítok, v opúšťa obecnú hranicu a vteká na územie obce Klubina, po krátkom úseku na území obce Klubina v ústi južne od horárne "Lesácka" do Klubinského potoka ako jeho ľavostranný prítok .
"Ráztocký potok" patrí do okresu Čadca v Žilinskom kraji. Nachádza sa v geomorfologickom celku Kysucké Beskydy v geomorfologickom podcelku Rača. Nemá významnejšie prítoky.
Pôvod názvu.
Názov vodného toku "Ráztocký potok" má pôvod v charakteristickom výskyte "ráztoky" v priestore vodného toku. Z apelatíva "ráztoka" bolo po rozšírení o formant "-ský, -cký" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Ráztocký potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1994.
V priestore slovenskej hydronymie vodných tokov hydronymum "Ráztocký potok" nie je jedinečným hydronymom (august 2022). 
Referencie.
 
 

</doc>
<doc id="686102" url="https://sk.wikipedia.org/wiki?curid=686102" title="Baňa (vrch v Nízkych Tatrách)">
Baňa (vrch v Nízkych Tatrách)

Baňa () je vrch v Nízkych Tatrách. Leží nad Demänovskou Dolinou, približne južne od Liptovského Mikuláša. 
Poloha.
Nachádza sa v strednej časti Nízkych Tatier, v geomorfologickom podcelku Ďumbierske Tatry a časti Ďumbier. Leží v Žilinskom kraji, v okrese Liptovský Mikuláš a na katastrálnom území obce Liptovský Ján. Najbližším sídlom je západne situovaná Demänovská Dolina, severným smerom leží Liptovský Ján, Závažná Poruba a Iľanovo, východným Nižná a Vyšná Boca a južným smerom Jarabá a Mýto pod Ďumbierom. Masív patrí do Národného parku Nízke Tatry.
Opis.
Baba sa nachádza v rázsoche, vybiehajúcej severným smerom z Ďumbiera na Ludárovu hoľu (). Západným smerom susedí Krúpova hoľa (), Konské () a Chopok (), severným Prašivá (), Tanečnica () a Ludárova hoľa, východným Rovná hoľa () a Štiavnica () a južným Ďumbier (). Masív patrí do povodia Váhu, kde vodu zo západných svahov odvádza potok Bystrá a z východných Ludárov potok, oba smerujúce do Štiavnice. Masív patrí do Národnej prírodnej rezervácie Ďumbier.
Výhľady.
Skalnato hôľnatý hrebeň i vrchol umožňuje kruhový rozhľad. Pri vhodných podmienkach je možné pozorovať mnohé vrcholy Nízkych Tatier, no tiež Tatry, Chočské vrchy, Oravskú Maguru i Beskydy a Malú Fatru.
Prístup.
Na vrchol nevedie značený turistický chodník, preto prístup je možný odbočením z hlavného hrebeňa. Vzhľadom na chránené územie je tu však pohyb turistov nežiadúci.

</doc>
<doc id="686103" url="https://sk.wikipedia.org/wiki?curid=686103" title="Láska na chate">
Láska na chate

Láska na chate je slovenská romantická relácia vysielaná od 30. augusta 2022 na TV JOJ.

</doc>
<doc id="686104" url="https://sk.wikipedia.org/wiki?curid=686104" title="Slová (album)">
Slová (album)

Slová je názov debutového sólového štúdiového albumu speváčky Zuzany Mikulcovej. Album v roku 2015 vydal Slovenský hudobný fond. 

</doc>
<doc id="686116" url="https://sk.wikipedia.org/wiki?curid=686116" title="Železničná zastávka Banská Bystrica-mesto">
Železničná zastávka Banská Bystrica-mesto



</doc>
<doc id="686117" url="https://sk.wikipedia.org/wiki?curid=686117" title="Dievča (album Zuzany Mikulcovej)">
Dievča (album Zuzany Mikulcovej)

Dievča je názov druhého štúdiového albumu speváčky Zuzany Mikulcovej. Album v roku 2015 vydalo hudobné vydavateľstvo Go2stage. Najhranejšou skladbou tohto albumu je pieseň „Priestor“. Podľa redakcie Hudba.sk sa tento album dostal medzi 50 najlepších roka 2018, redakcia newmodelradio.sk ho v tomto roku dala do prvej dvadsaťpäťky.

</doc>
<doc id="686119" url="https://sk.wikipedia.org/wiki?curid=686119" title="Fúzie (album)">
Fúzie (album)

Slová je názov audiovizuálneho projektu speváčky Zuzany Mikulcovej. Album je konceptuálnou zbierkou šiestich nahrávok v roku 2021 na drevenom USB kľúči vydalo hudobné vydavateľstvo Tranzistor.
Projekt je charakterizovaný ako „audiovizuálna umelecká reflexia na súčasnú spoločenskú situáciu, týkajúcu sa otázok národnostných menšín a narastajúceho extrémizmu a rasizmu. Má ambície hudbou, t.j. najuniverzálnejším dorozumievacím jazykom búrať pomyselné hranice. Spája pre tento cieľ k spolupráci umelcov a chce vytvoriť nielen hudobnú, ale aj ľudskú a spoločenskú fúziu rôznych kultúr a jazykov.“ Pri realizácii nahrávok došlo k spojeniu Zuzany Mikulcovej, Dana Bártu, Barbory Mochowej, Sýrčanky Lary Abou Hamdan a s Petrom Lipom. Tesne pred vydaním albumu doplnila jeho zoznam skladieb nahrávka „Můj stín“, ktorá bola zrealizovaná s frontmanom českej skupiny Zvíře jménem podzim, Jakubom Königom. 

</doc>
<doc id="686123" url="https://sk.wikipedia.org/wiki?curid=686123" title="Gosudarstvennaja korporacija po kosmičeskoj dejateľnosti „Roskosmos“">
Gosudarstvennaja korporacija po kosmičeskoj dejateľnosti „Roskosmos“



</doc>
<doc id="686124" url="https://sk.wikipedia.org/wiki?curid=686124" title="Spojená škola Novohradská">
Spojená škola Novohradská



</doc>
<doc id="686125" url="https://sk.wikipedia.org/wiki?curid=686125" title="Jean-Marie Poiré">
Jean-Marie Poiré

Jean-Marie Poiré (* 10. júl 1945, Paríž, Francúzsko) je francúzsky filmový režisér, scenárista a producent. Je synom Alaina Poirého, producenta spoločnosti Gaumont.
Životopis.
Jean-Marie Poiré začínal vo filmovej branži v roku 1966 ako asistent kameramana na jednoduchých filmoch Gaumontu a potom ako pomocný režisér na filmoch Clauda Autanta-Lary, Édouarda Molinara a Gérarda Ouryho. Priťahovalo ho písanie, pracoval ako autor dialógov a scenárista na niekoľkých filmoch Michela Audiarda "Operácia Leontína" (1968), "Nepije, nefajčí, nedroguje, ale... hovorí!" (1970), Georgesa Lautnera "Pár príliš tichých pánov" (1973) alebo Roberta Lamoureuxa "Návrat siedmej roty" (1975).
Jean-Marie Poiré sa pripojil k produkcii s písaním v roku 1978 pre "Les Petits calins." V tomto prvom filme režíruje herečku Josiane Balasko, ktorá ho zoznámi so súborom Le Splendid. Po tom, čo si nasledujúci rok vyskúšal detektívku "Retour en force", napísal spolu s Josiane Balasko a režíroval "Les Hommes préfèrent les grosses". V tejto ľahkej komédii účinkuje množstvo hercov z Le Splendid, ktorí sa v roku 1981 opäť zišli pri adaptácii hry "Ježiško je neporiadnik", ktorá sa stala jedným z kultových filmov 80. rokov. V roku 1983 Jean-Marie Poiré režíroval druhý veľký úspech "Dedko sa dal na odboj", ktorý napísali Christian Clavier a Martin Lamotte, a je založený na výstrednosti postáv a nesúrodosti situácií. S týmto receptom presúva dianie opäť na sovietsky front v "Takto to robíme v Moskve" (1986). O dva roky zinscenuje skupinu starých priateľov, ktorí sa zišli na narodeniny u jedného z ich priateľov v komédii "Mes meilleurs copains" (1988). V "Operácii Corned Beef" (1991) režisér vyzýva Jeana Rena, aby si zahral tajného agenta a vytvoril šokový tandem s Christianom Clavierom. Dvojka funguje úžasne a Poiré ju opäť využíva v "Návštevníkoch" (1993), v ktorých do 20. storočia prichádza stredoveký rytier a jeho sluha. Film s takmer 15 miliónovou návštevnosťou triumfuje v kinách. Pred nakrúcaním pokračovania "Návštevníci 2: V chodbách času" (1998) spojil Jean-Marie Poiré Christiana Claviera a Gérarda Depardieu v ďalšej komédii "Strážni anjeli" (1995). V roku 2002 zaznamenal nový úspech písaním, réžiou a produkciou komédie "Maurice to zariadi" s inými hercami Chevallier a Laspalès v titulných úlohách. V roku 2004 sa Poiré podieľal na písaní scenára k filmu "Mladí, krásni a skazení", ktorého bol aj producentom. V súčasnosti píše scenáre a námety k rôznym filmom.
Pred vstupom do sveta kinematografie bol Jean-Marie Poiré fotografom pod pseudonymom Antonin Berg (19671968). Pod prezývkou Martin Dune, v rokoch 19731975 pôsobil aj ako spevák skupiny Frenchies.

</doc>
<doc id="686127" url="https://sk.wikipedia.org/wiki?curid=686127" title="Azol">
Azol

Azoly sú zlúčeniny, ktoré majú päťčlenný heterocyklický kruh obsahujúci dusík a aspoň jeden ďalší neuhlíkový atóm (konkrétne dusík, síru alebo kyslík) ako súčasť kruhu. Ich názov vychádza z Hantzschovho-Widmanovho názvoslovia. Tieto zlúčeniny sú aromatické s dvoma dvojitými väzbami, existujú však i v redukovanej podobe (azolíny a azolidíny), ktoré majú menej dvojitých väzieb. Z každého heteroatómu v azole je práve jeden elektrónový pár súčasťou aromatického kruhu. Názvy azolov si zachovávajú predpony počas redukcie (napr. pyrazol, pyrazolín, pyrazolidín). Číslovanie atómov začína heteroatómom, ktorý nie je súčasťou žiadnej dvojitej väzby a potom pokračuje k najbližšiemu heteroatómu.
Imidazol a iné päťčlenné heterocyklické systémy s dvomi atómami dusíka sú veľmi bežné v prírode a nachádzajú sa v jadre mnohých biomolekúl, napríklad aminokyseliny histidínu.
Zlúčeniny.
Zlúčeniny s dusíkom.
Podľa počtu dusíkov sa tieto zlúčeniny označujú ako diazoly (dva atómy dusíka), triazoly (tri atómy dusíka), tetrazol a pentazol.
Použitie ako antimykotiká.
Pri hľadaní nových antimykotík s prijateľnou toxicitou bol najprv objavený ketokonazol, prvé liečivo podávané ústne na liečbu systémových mykotických infekcií, na začiatku 80. rokoch 20. storočia. Neskôr boli vyvinuté triazoly flukonazol a itrakonazol, ktoré majú širšiu antimykotickú aktivitu a sú bezpečnejšie. Následne boli vyvinuté rôzne analógy, aby sa prekonali obmedzenia týchto liekov, napríklad neoptimálne spektrum aktivity, interakcie s inými liekmi, toxicita, vznik rezistencie a nevýhodná farmakokinetika. Triazoly druhej generácie, medzi ktoré patria vorikonazol, posakonazol a ravukonazol, majú vyššiu potenciu a sú aktívnejšie voči rezistentným patogénom.

</doc>
<doc id="686129" url="https://sk.wikipedia.org/wiki?curid=686129" title="Amor Towles">
Amor Towles

Amor Hollingsworth Towles (* 24. október 1964, Boston, Massachusetts, USA) je americký románopisec, autor bestsellerov "Pravidlá zdvorilosti" (2011), "Džentlmen v Moskve" (2016) a "Lincolnova diaľnica" (2021).
Osobný život.
Amor Towles sa narodil v Bostone do bohatej rodiny, ktorá sa tešila vysokému postaveniu v susedstve. O knihy i písanie sa zaujímal už od detstva, ako desaťročný hodil do Atlantického oceánu fľašu s krátkou správou, ktorá sa o niekoľko týždňov dostala k Harrisonovi Salisburymu, hlavnému redaktorovi New York Times. Salisbury odpovedal na správu Towlesovi, a neskôr si obaja muži začali pravidelne dopisovať po dobu niekoľkých rokov.
Vyštudoval anglický jazyk, bakalársky titul získal na Yalovej univerzite, magisterské štúdia zdarne ukončil na Stanforde. V rámci programu o vzájomnej spoluprácii Yalovej univerzity mal zamieriť ako učiteľ angličtiny do Číny, kam ale nikdy neodcestoval z dôvodu protestov na Námestí nebeského pokoja.
V rokoch 1991 - 2012 pracoval na manažérskej pozícii v investičnej firme na Wall Street. Nečakaný úspech debutového románu "Pravidlá zdvorilosti" mu umožnil po dvoch dekádach zanechať prácu vo finančníctve a naplno sa venovať literárnej tvorbe.
V súčasnosti žije na Manhattane spoločne so svojou manželkou a dvomi deťmi.

</doc>
<doc id="686130" url="https://sk.wikipedia.org/wiki?curid=686130" title="Delokalizovaný elektrón">
Delokalizovaný elektrón

V chémii sa ako delokalizovaný elektrón sa označuje elektrón v molekule, ióne alebo pevnom kove, ktorý nie je asociovaný s jedným konkrétnym atómom alebo jednou konkrétnou kovalentnou väzbou.
Delokalizácia je všeobecný pojem a môže mať rozličné významy podľa použitia: 
Rezonancia.
V jednoduchom aromatickom kruhu benzénu je šesť delokalizovaných pí elektrónov. Tieto elektróny sú rozložené po šesťuhlíkatom kruhu a graficky sa často znázorňujú kruhom. Všetkých šest C–C má rovnakú dĺžku (sú ekvidistantné), čo naznačuje delokalizáciu elektrónov – ak by štruktúra mala izolované jednoduché a dvojité väzby, odpovedali by tomu dĺžky väzieb. V teórii valenčných väzieb sú delokalizované elektróny benzénu naznačované rezonančnými štruktúrami.
Elektrická vodivosť.
Delokalizované elektróny existujú i v štruktúre pevných kovov. Štruktúra kovov sa skladá z kladných iónov (katiónov) usporiadaných v mriežke, ktorá je obklopená záporne nabitými delokalizovanými elektrónmi. To znamená, že elektróny sa môžu voľne pohybovať, čo umožňuje ich elektrickú vodivosť.
V diamante sú všetky elektróny valenčnej vrstvy každého atómu uhlíka lokalizované medzi atómami v kovalentnej väzbe. Pohyb elektrónov je obmedzený, preto diamant nevedie elektrický prúd. V grafite však každý atóm uhlíka využíva len tri zo svojich štyroch valenčných elektrónov na kovalentné väzby k trom ďalším atómom uhlíka v rovine. Každý atóm uhlíka tak prispieva jeden elektrón k delokalizovanému systému elektrónov, ktorý je takisto súčasťou chemickej väzby medzi nimi (podobne, ako u benzénu). Delokalizované elektróny sa môžu voľne pohybovať v rovine, vďaka čomu grafit vedie elektrický prúd v rovine uhlíkových atómov. Nevedie však elektrický prúd v smeroch kolmo na túto rovinu.
Molekulárne orbitály.
Štandardné ab initio metódy kvantovej chémie vedú k delokalizovaným orbitálom, ktoré sa všeobecne rozprestierajú cez celú molekulu a majú symetriu zhodnú s molekulou. Lokalizované orbitály potom možno nájsť ako lineárnu kombináciu delokalizovaných orbitálov, ak je známa správna unitárna transformácia.
U molekuly metánu ukazujú ab initio výpočty väzbový charakter v štyroch molekulárnych orbitáloch, ktoré zdieľajú elektróny rovnomerne medzi všetkých päť atómov. Existujú dve hladiny orbitálov, väzbový molekulárny orbitál tvorený 2s orbitálom uhlíka a trikrát degenerované väzbové molekulárne orbitály každého z 2p orbitálov uhlíka. Lokalizované sp3 orbitály odpovedajúce každej individuálnej väzbe v teórii valenčnej väzby je možné získať lineárnou kombináciou týchto štyroch molekulárnych orbitálov.

</doc>
<doc id="686131" url="https://sk.wikipedia.org/wiki?curid=686131" title="Delokalizácia">
Delokalizácia



</doc>
<doc id="686132" url="https://sk.wikipedia.org/wiki?curid=686132" title="Azoskupina">
Azoskupina



</doc>
<doc id="686133" url="https://sk.wikipedia.org/wiki?curid=686133" title="Diazén">
Diazén



</doc>
<doc id="686136" url="https://sk.wikipedia.org/wiki?curid=686136" title="Uncharted (film)">
Uncharted (film)

Uncharted je americký dobrodružný akčný film z roku 2022. Film bol v USA uvedený do kín 18. februára 2022 a zakladá sa na úspešnej rovnomennej sérii videohier pre PlayStation od spoločnosti Naughty Dog. V hlavných úlohách účinkujú Tom Holland ako mladý lovec pokladov Nathan Drake a Mark Wahlberg ako jeho mentor Victor „Sully“ Sullivan. V ďalších úlohách sa objavujú Antonio Banderas, Sophia Ali a Tati Gabrielle.
Dej.
Skúsený lovec pokladov Victor Sullivan si chce najať mladého Nathana Drakea, aby mu pomohol nájsť stratený legendárny poklad Ferdinanda Magellana v hodnote 5 miliárd dolárov. Drake, ktorý je potomkom slávneho piráta Sira Francisa Drakea, sa o poklad zaujíma už od detstva, a preto ponuku prijíma. Tajne dúfa, že pri tom nájde aj svojho nezvestného brata Sama, ktorý tiež hľadal tento poklad. Nathan Drake a Sully sa spoločne vydávajú na dobrodružnú cestu, ktorá ich zavedie z New Yorku do Barcelony až na tropické ostrovy Filipín. Musia sa však mať neustále na pozore, pretože ich prenasleduje žoldnierska banda Santiaga Moncadu, šľachtica, ktorý verí, že má na poklad dedičné právo.
Produkcia.
Prvé plány na vytvorenie filmu inšpirovaného úspešnými videohrami Uncharted sa objavili v roku 2008. Pôvodne mal lovca pokladov Nathana Drakea hrať Mark Wahlberg, ale po niekoľkých neúspešných pokusoch o realizáciu, zmenách režiséra a úpravách scenára sa začiatok natáčania odložil na začiatok roka 2020. Výsledkom bolo, že do úlohy bol obsadený mladší herec Tom Holland. Wahlberg však zostal pri projekte a bol vybraný na stvárnenie Drakeovho mentora Victora Sullivana. Nakrúcanie sa o niekoľko mesiacov oneskorilo kvôli pandémii coronavírusu a bolo dokončené v októbri 2020. Medzi lokácie patrili Boston, New York City, Barcelona, Indonézia a filmové štúdiá Babelsberg pri Berlíne. Kvôli pandémii bolo uvedenie filmu do kín niekoľkokrát odložené, kým bol konečný dátum stanovený na február 2022.
Príjmy.
S rozpočtom približne 120 miliónov dolárov dosiahol film Uncharted celosvetové tržby vo výške 401,7 milióna dolárov. Film sa tým pádom stal 10. najúspešnejším filmom roku 2022 a 5. najvýnosnejšou adaptáciou videohry všetkých čias. Vďaka tomuto úspechu oznámil Tom Rothman, šéf spoločnosti Sony Studios, v správe pre svojich zamestnancov pokračovanie tohto filmu.

</doc>
<doc id="686137" url="https://sk.wikipedia.org/wiki?curid=686137" title="Jánov grúň">
Jánov grúň

Jánov grúň () je vrch v Nízkych Tatrách. Leží nad Vyšnou Bocou, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Banskobystrického a Žilinského kraja, okresov Brezno a Liptovský Mikuláš a zasahuje na katastrálne územie obcí Bacúch, Polomka a Vyšná Boca. Vrch sa nachádza nad Bacúšskym sedlom a najbližšími sídlami sú severne ležiaca Vyšná a Nižná Boca, západne situovaná Jarabá a juhovýchodne sa nachádza Braväcovo, Bacúch a Polomka. Masív patrí do Národného parku Nízke Tatry.
Opis.
Jánov grúň je súčasťou hlavného hrebeňa, východne nad Bacúšskym sedlom, medzi Končistým () a Babinou (). Severne sa nachádza Fišiarka () a Špíglové (), východne Vrbovica (), Babina () a Javorinka (), južne Biela skala () a Vrchbánsky grúň () a západne Beňuška (), Čertova svadba (), Končisté a Lajštroch (). Severnú časť masívu odvodňuje Grúňový potok do Boce v povodí Váhu, voda z južných a východných svahov odteká Bacúšskym potokom do Hrona. Vrcholom vedie značená turistická magistrála Cesta hrdinov SNP.
Výhľady.
Vrcholovú časť pokrýva nesúvislý riedky lesný porast poznačený polomom, ktorý umožňuje obmedzený rozhľad. Z vhodných lokalít s nižšou vegetáciou je možné pozorovať okolité vrcholy Nízkych Tatier, no tiež Veporské a Stolické vrchy.

</doc>
<doc id="686144" url="https://sk.wikipedia.org/wiki?curid=686144" title="Riskuj!">
Riskuj!

Riskuj! je slovenská televízna súťažná relácia, ktorú vysielala TV JOJ od 30. septembra 2002 do 21. decembra 2007. Moderátorom bol Štefan Bučko. Pôvodne bolo odvysielaných 6 sérií. Od 5. septembra 2022, po 15 rokoch TV JOJ zahájila 7. sériu, ktorú moderuje Dušan Ambróš.

</doc>
<doc id="686145" url="https://sk.wikipedia.org/wiki?curid=686145" title="Ráztocký potok (prítok Hrona)">
Ráztocký potok (prítok Hrona)

Ráztocký potok je potok v regióne Horehronie, na území obce Ráztoka a v malom rozsahu i obce Nemecká v okrese Brezno v Banskobystrickom kraji. Nachádza sa v geomorfologickom celku Nízke Tatry. Ústi do Hrona. Má dĺžku . Rád toku III. 
Prameň.
Pramení v v severnej časti územia obce Ráztoka na západnom svahu vrchu Čierny diel s v lesnom extraviláne.
Opis toku.
Od prameňa preteká v lesnom extraviláne krátkym úsekom na juhozápad, nižšie tečie väčšinou južným smerom (od juhozápadu po juhovýchod), v priberá bezmenný ľavostranný prítok, v vteká do intravilánu obce Ráztoka, v vyteká z intravilánu, preteká "Ráztockou dolinou", v vteká na hranicu medzi obcou Ráztoka a obcou Nemecká a záverečných 200 m svojho toku pokračuje po obecnej hranici až do svojho ústia, v podteká cestu Brusno - Nemecká, v ústi na obecnej hranici do Hrona ako jeho pravostranný prítok.
"Ráztocký potok" patrí do okresu Brezno v Banskobystrickom kraji. Nachádza sa v geomorfologickom celku Nízke Tatry v geomorfologickom podcelku Ďumbierske Tatry. Nemá významnejšie prítoky.
Pôvod názvu.
Názov vodného toku "Ráztocký potok" má pôvod v názve obce Ráztoka, na území ktorej pramení a preteká. Pôvodne bol pomenovací akt smerovaný na vodný tok v podobe "Ráztoka" a sekundárne (pred rokom 1424) bol názov potoka bez zmeny prenesený na osadu (dnešnú obec).
Z toponyma "Ráztoka" bolo po rozšírení o formant "-ský, -cký" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Ráztocký potok" ako súčasť veľmi početnej skupiny názvov v slovenskej toponymii, najmä hydronymii. Najstarší písomný doklad názvu obce je z roka 1424 v podobe "Razthoka"
Názov vodného toku bol štandardizovaný v roku 1987.
V priestore slovenskej hydronymie vodných tokov hydronymum "Ráztocký potok" nie je jedinečným hydronymom (august 2022). 
Referencie.
 
 

</doc>
<doc id="686147" url="https://sk.wikipedia.org/wiki?curid=686147" title="Diimid">
Diimid

Diimid alebo diazén patrí medzi zlúčeniny dusíka. Existuje v dvoch geometrických izoméroch, "E" ("trans") a "Z" ("cis"). Jeho organické deriváty sa označujú ako diazény, ktorých typickým príkladom je azobenzén.
Syntéza a rozklad.
Tradičný spôsob príprady diimidu spočíva v oxidácii hydrazínu na vzduchu alebo peroxidom vodíka.
Alternatívne je možné ho získať rozkladom dietylazodikarboxylátu či azodikarbonamidu (približná reakcia):
 (NCOOH)2 → (NH)2 + 2 CO2
Aktuálne sa diimid vyrába tepelným rozkladom 2,4,5-triizopropylbenzénsulfonylhydrazidu.
Keďže je nestabilný, diimid sa zvyčajne vytvára "in situ" (priamo na mieste použitia). V procese vzniká zmes "Z" ("cis") a "E (trans)" izomérov. Oba izoméry sú nestabilné a pomaly sa premieňajú jeden na druhý. "E" izomér je stabilnejší, ale "Z" izomér je ten, ktorý reaguje s nenasýtenými substrátmi, takže rovnováha sa posúva smerom k "Z" izoméru podľa Le Chatelierovho princípu. V niektorých procesoch sa používajú karboxylové kyseliny, ktoré katalyzujú "cis-trans" izomerizáciu.
Diimid sa ľahko rozkladá. Aj pri nízkych replotách podlieha stabilnejší "E" izomér rôznym disproporcionačným reakciám. Hlavnou z nich je rozklad na hydrazín a plynný dusík: 
 2 HN=NH → H2N–NH2 + N2
Pri použití diimidu ako reakčného činidla je kvôli tejto reakcii zvačajne nutné veľký nadbytok diimidu.
Použitie v organickej syntéze.
Diimid je niekedy užitočným redukčným činidlom v organickej syntéze. Diimid hydrogenuje alkény a alkíny, pričom ide o selektívnu "syn" adíciu (adícia oboch vodíkov z tej istej strany dvojitej väzby), takže má rovnakú stereoselektivitu ako "syn" adícia vodíka katalyzovaná kovmi. Jediný vedľajší produkt reakcie je plynný dusík. Aj keď táto metóda je trochu ťažkopádna, pri použití diimidu nie je nutný vysoký tlak alebo plynný vodík a kovový katalyzátor, ktoré môžu byť drahé. Reakčný mechanizmus hydrogenácie zahŕňa šesťuhlíkatý C2H2N2 tranzitný stav:
Ako činidlo v tejto reakcii možno použiť len "Z (cis)" izomér. "E (trans)" izomér nemá správne umiestnené vodíkové atómy, takže nie je možné ho použiť.
Selektivita.
Použitie diimidu je výhodné, pretože selektívne redukuje alkény a alkíny a je nereaktívny s mnohými funkčnými skupinami, ktoré by sa inak mohli redukovať. Peroxidy, alkylhalogenidy a tioly sú diimidom tolerované (sú voči nemu inertné), ale tieto skupiny by sa v katalýze kovmi rozložili. Diimid ako činidlo preferenčne redukuje alkíny a stéricky dostupné či napnuté alkény na príslušné alkény a alkány.
Príbuzné zlúčeniny.
Je spočítané, že dikatión HNNH2+ má najsilnejšiu známu chemickú väzbu. Tento ión predstavuje dvakrát protónovanú molekulu dusíka. Realtívny poriadok sily väzby (RBSO) je 3,38. FNNH2+ a FNNF2+ majú o niečo slabšie väzby.

</doc>
<doc id="686148" url="https://sk.wikipedia.org/wiki?curid=686148" title="Theology and Philosophy of Education">
Theology and Philosophy of Education

Theology and Philosophy of Education (TAPE) je medzinárodný vedecký elektronický časopis pre teológiu výchovy a filozofiu výchovy. Časopis vydáva Česká kresťanská akadémia, Pedagogická sekcia, vychádza dvakrát za rok. Časopis bol založený 20. januára 2022, prvé číslo vyšlo 25. mája 2022. Vznik časopisu TAPE bol oficiálne oznámený na Zimnej škole filozofie výchovy v roku 2022, ktorá rovnako ako časopis vznikla z odkazu nestora českej školy filozofie výchovy, Radima Palouša, a prvej dámy českej filozofie výchovy, Jaroslavy Peškovej. TAPE sa tiež výslovne hlási k odkazu českého teológa Josefa Zvěřinu a jeho "Teologie Agapé".
TAPE je časopis typu open-access (OA, diamond/platinum cesta), jeho hlavným zmyslom je vydávaním recenzovaných odborných textov prispievať k diskusii o rôznych aspektoch teológie výchovy a filozofie výchovy. TAPE vytvára priestor pre diskusiu týkajúcu sa filozofických, teologických a výchovných (pedagogických) otázok, pre vzájomné vzťahy a možnú spoluprácu.
Zaradenie do databáz.
Časopis TAPE má vlastné ISSN a je zaradený v medzinárodnej databáze teologických časopisov, v databáze stredo- a východoeurópskych on-line časopisov CEEOL, v databáze OpenArchives, v databáze BASE, v databáze WorldCat, DOAJ, Zenodo, PhilPapers, Internet Archive, Sherpa Services, EuroPub, Sudoc, a v databáze časopisov bezplatne publikujúcich v oblasti výchovy a vzdelávania. 

</doc>
<doc id="686150" url="https://sk.wikipedia.org/wiki?curid=686150" title="Divné videnie">
Divné videnie

Divné videnie je názov štúdiového albumu skupiny Sanyland. Kapela nahrala tento album so speváčkou Zuzanou Mikulcovou. Album vyšiel ako nezávislý projekt bez vydavateľa v roku 2011. 

</doc>
<doc id="686185" url="https://sk.wikipedia.org/wiki?curid=686185" title="Rosaviakosmos">
Rosaviakosmos



</doc>
<doc id="686187" url="https://sk.wikipedia.org/wiki?curid=686187" title="ROSKOSMOS">
ROSKOSMOS



</doc>
<doc id="686188" url="https://sk.wikipedia.org/wiki?curid=686188" title="Federálna vesmírna agentúra Ruska (ROSKOSMOS)">
Federálna vesmírna agentúra Ruska (ROSKOSMOS)



</doc>
<doc id="686189" url="https://sk.wikipedia.org/wiki?curid=686189" title="Ruská federálna vesmírna agentúra">
Ruská federálna vesmírna agentúra



</doc>
<doc id="686197" url="https://sk.wikipedia.org/wiki?curid=686197" title="Roscosmos">
Roscosmos



</doc>
<doc id="686198" url="https://sk.wikipedia.org/wiki?curid=686198" title="Return of the Dream Canteen">
Return of the Dream Canteen

Return of the Dream Canteen je trinásty štúdiový album americkej rockovej kapely Red Hot Chili Peppers, ktorého vydanie je naplánované na 14. októbra 2022 prostredníctvom Warner Records ako dvojité LP a jedno CD. Album produkoval Rick Rubin a bol nahraný počas rovnakých sedení ako predchádzajúci štúdiový album kapely, "Unlimited Love", vydaný skôr v roku 2022.
Prvý singel albumu, „ Tippa My Tongue “, bol vydaný spolu s videoklipom 19. augusta 2022. 
Pozadie pri tvorbe albumu.
"Return of the Dream Canteen" bol napísaný a nahraný počas rovnakých sedení ako predchádzajúci štúdiový album kapely, "Unlimited Love" (2022).
Bubeník Chad Smith sa zamyslel nad tvorbou v poslednom roku: „Napísali sme veľa hudby a písali a písali bez časového obmedzenia a nakoniec sme nahrali všetky tieto piesne. Vždy nahráme viac, než čo vyjde na doske, ale často zostanú v trezore alebo nedokončenej alebo čokoľvek iné. Ale dokončili sme ich všetky. Jednoducho sme mali pocit, že máme príliš veľa dobrých piesní na to, aby sme nevydali ďalší album. Nie je to ako béčková doska alebo niečo podobné. Všetko bolo dobré a správne." 

</doc>
<doc id="686199" url="https://sk.wikipedia.org/wiki?curid=686199" title="Sklony">
Sklony

Sklony je štúdiový sólový album slovenského gitaristu Andreja Šebana, ktorý v roku 2008 vydalo hudobné vydavateľstvo Universal.

</doc>
<doc id="686200" url="https://sk.wikipedia.org/wiki?curid=686200" title="Turistická značkovaná trasa číslo 0933">
Turistická značkovaná trasa číslo 0933



</doc>
<doc id="686201" url="https://sk.wikipedia.org/wiki?curid=686201" title="Štefan Jurech">
Štefan Jurech

Štefan Jurech (* 9. jún 1898, Bošáca† 1945?) bol generál slovenskej armády počas druhej svetovej vojny. 
Život.
Štefan Jurech sa narodil 9. júna 1898 v Bošáci, ako jedno z 11 detí rodičov Jána a Anny. Medzi rokmi 1910 a 1916 absolvoval gymnáziá s maďarským vyučovacím jazykom v Nitre a Trenčíne. V roku 1916 absolvoval základný výcvik a nastúpil do 71. trenčianskeho pešieho pluku. V tom istom roku absolvoval aj školy pre dôstojníkov v zálohe v rumunskom Orăştie a maďarskom Debrecíne. Ešte koncom roku 1916 sa dostal na rumunský front, kde pôsobil ako zástupca veliteľa družstva a čaty. V roku 1917 pokračoval kurzom pre veliteľov guľometných čiat a od 1. februára 1918 bol povýšený do hodnosti poručíka pechoty a v marci preložený na taliansky front, ako veliteľ čaty a poľnej roty v 112. pešom pluku. V júni 1918 bol preložený na západný front, kde zostal až do konca vojny. Za svoje pôsobenie dostal Železný kríž II. triedy.
26. decembra 1918 si podal prihlášku do vznikajúcej československej armády. Od februára 1919 pôsobil v strážnej rote Zemského vojenského veliteľstva v Košiciach. V rámci tohoto pôsobenia sa od marca 1919 zúčastnil bojov na hraniciach s Maďarskom a v pohraničí zostal až do konca augusta 1919. Do konca roka 1919 absolvoval inštruktorský kurz v Miloviciach a od januára 1920 nastúpil ako inštruktor poddôstojníckej školy v Turčianskych Tepliciach. V máji 1920 však bol odvelený do Hurbanova a neskôr späť do Košíc kde pôsobil 4 roky ako inštruktor Obvodového strediska pre výcvik. Už v tomto období sa prejavil ako kontroverzná osobnosť, keď od svojich veliacich dôstojníkov dostal protichodné hodnotenia, zároveň absolvoval niekoľko vojenských trestov. Údajne v tomto období bol tajným členom Rodobrany, k čomu sa prihlásil až v roku 1939 po zmene politickej situácie. V máji 1924 ho prevelili do Olomouca k 6. pešiemu pluku. 1. októbra 1929 bol povýšený na kapitána pechoty a prijali ho na Vysokú vojenskú školu do Prahy, kde úspešne ukončil štúdium 30. septembra 1932. Následne bol povýšený na štábneho kapitána generálneho štábu. Počas štúdia sa oženil s Marcelou Dostálovou, s ktorou mal dvoch synov Borisa a Marcela. Po absolvovaní školy pôsobil v Bratislave ako náčelník 4. oddelenia 9. divízie do septembra 1933 a na 2. oddelení štábu Zemského veliteľstva do septembra 1936. Na tejto pozícii bol povýšený na majora generálneho štábu. Následne bol prevelený do Brna k veliteľstvu III. zboru do funkcie prednostu 3. oddelenia a od 30. septembra 1937 na Zemské veliteľstvo ako prednosta 2. oddelenia. Od septembra 1938 pôsobil ako prednosta 3. oddelenia v štábe 2. armády v Olomouci.
Po kapitulácii a oklieštení Československa sa Jurech 29. októbra 1938 ujal funkcie vojenského experta v delimitačnej komisii na úpravu hraníc medzi Poľskom a Československom. Následne sa stal prednostom Kabinetu vládneho delegáta Slovenskej krajiny pri MNO v Prahe, ktorý viedol Štefan Haššík. 14. marca 1939 sa zúčastnil porady dôstojníkov pod vedením Ferdinanda Čatloša, na ktorej sa rozhodovalo o prevzatí velenia nad bývalými útvarmi československej armády, dislokovanými na Slovensku. Jurech prevzal velenie nad V. armádnym zborom v Trenčíne. Už 15. marca 1939 dostal poverenie vypracovať obranný plán voči Poľsku. Po konsolidácii pomerov v súvislosti so vznikom samostatného Slovenska bol prevelený na Krajské vojenské veliteľstvo do Bratislavy do funkcie náčelníka štábu. Po transformácii krajského veliteľstva na Hlavné vojenské veliteľstvo od 1. mája 1939 zostal na pozícii náčelníka jeho štábu. 17. mája 1939 bol povýšený do funkcie podplukovníka generálneho štábu. 
Druhá svetová vojna.
Po reorganizácii armády sa od 20. októbra 1939 stal veliteľom 2. divízie v Banskej Bystrici a od 1. januára 1940 bol povýšený na plukovníka generálneho štábu. V priebehu roku 1940 sa vyhrotil spor a pozičný boj medzi ambicióznym Jurechom a ministrom obrany Čatlošom, ktorý skončil pred dôstojníckou komisiou. Výsledkom bolo upevnenie Čatlošovej pozície a odsunutie Jurecha na diplomatické misie. Ako vojenský atašé pôsobil od roku 1941 v Budapešti, neskôr Bukurešti a a od februára 1942 v Ríme. Vypuknutie vojny proti Sovietskemu zväzu prinieslo závažnejšie témy ako bývalý spor vysokých funkcionárov a Jurech sa mohol vrátiť do vojenskej služby na Slovensko. Od mája 1942 bol veliteľom Vzdušných zbraní a od 23. septembra 1942 sa stal veliteľom Rýchlej divízie.
Jurech prevzal velenie Rýchlej divízie v čase, keď dochádzalo k obratu situácie na východnom fronte. Rýchla divízia sa nachádzala na Kaukaze, mužstvo bolo po dvoch rokoch bojového nasadenia unavené a morálka naštrbená. Poddimenzovaný bol tiež dôstojnícky stav. Koncom septembra sa Rýchla divízia zapojila do ofenzívy v smere na Goriačij Kľuč, táto však nebola úspešná. V polovici októbra sa jej darilo lepšie pri ofenzíve smerom na Tuapse, za čo si vyslúžila uznanie veliteľa nemeckého LVII zboru. 1. januára 1943 bol Jurech povýšený na generála II. triedy a 15. januára získal Železný kríž I. triedy. 1. januára 1943 však začala aj Červená armáda svoju mohutnú ofenzívu. Za daných podmienok uvažoval štáb Rýchlej divízie nad organizáciu prechodu celej divízie na stranu Červenej armády. Tento nápad si osvojil aj generál Jurech. Po vypracovaní plánu vyslal 10. januára 1943 desiatnika Šedíka nadviazať kontakt s protivníkom, ten bol 17. januára nasledovaný nadporučíkom Donovalom. Podarilo sa dohodnúť prechod 23. alebo 24. januára. Kým sa prechod organizoval, prišiel na veliteľstvo divízie nemecký rozkaz stiahnuť 23. januára divíziu z dotykovej línie a začať ústup na Kubáň. Generál Jurech dal prednosť nemeckému rozkazu a k prechodu divízie už nedošlo. Koncom januára bola divízia stiahnutá až za rieku Kubáň a vo februári pokračoval presun na Krym. Počas neho boli ťažké zbrane a vozidlá divízie, ktoré nebolo možné prepraviť zničené. 10 apríla 1943 odišiel Jurech od divízie na zdravotnú dovolenku na Slovensko. Po návrate, 10. júna 1943 dokončil reorganizáciu Rýchlej divízie na 1. pešiu divíziu spojenú aj s výmenou a posilnením personálu. 21. septembra 1943 odovzdal velenie plk. Elemírovi Lendvayovi a vrátil sa na Slovensko. 
Tu bol zanedlho obvinený zo spoluúčasti na vojenskej zrade a zo sabotáže, na základe informácií o jeho aktívnej účasti pri pokuse o prechod Rýchlej divízie. Medzi novembrom 1943 a februárom 1944 sa proti Jurechovi viedlo vyšetrovanie, ktoré však neprinieslo žiadne oficiálne výsledky. Natrvalo však poškodilo jeho kariéru a už sa s ním pre významné funkcie nepočítalo. Od 1. marca 1944 nastúpil na miesto veliteľa Vojenského vedeckého ústavu v Trenčíne. 31. júla 1944 sa stal veliteľom Veliteľstva starostlivosti o utečencov, tiež v Trenčíne. Od začiatku roka 1944 sa hľadal vhodný kandidát na veliteľa slovenského odboja. Slovenskí odbojári z viacerých zložiek a takisto aj niektorí činní dôstojníci považovali za vhodného kandidáta práve Jurecha - na základe jeho konania na Kaukaze. Exilová vláda v Londýne ho však za vhodného nepovažovala a Jurech sám sa k takejto ponuke pri rokovaniach s majorom Jánom Markom vyjadril odmietavo. Súhlasil ale s vycestovaním do Sovietskeho zväzu ako zástupca ilegálneho vojenského ústredia. Prvý odlet 9. júla 1944 z letiska Tri Duby v spoločnosti Mikuláša Ferjenčíka sa však nepodaril a ďalšie pokusy už generál odmietol. Po vypuknutí SNP sa 30. augusta 1944 Jurech pokúsil dostať k posádke do Trnavy, o ktorej vedel, že sa plánuje pripojiť k povstaniu. Prišiel však neskoro a nemeckí vojaci mu zabránili pokračovať smerom na Nitru, tak sa vrátil do Bratislavy. Tam ho v prvých septembrových dňoch zatklo gestapo. V trezore generála Čatloša, ktorý utiekol na povstalecké územie 1. septembra 1944, sa totiž našli tajné spisy z vyšetrovania Jurechovho prípadu. Tie generálovi priťažili a gestapo ho previezlo do Brna. Počas vypočúvania sa generál Jurech priznal a 5. januára 1945 ho previezli do Berlína. Jurechovým spoluväzňom v Brne aj Berlíne bol Imrich Karvaš. Od neho pochádza aj informácia, že generál Jurech bol údajne popravený v marci 1945 v koncentračnom tábore Flossenbürg. Povojnové vyšetrovanie však miesto ani dátum smrti generála nedokázalo potvrdiť.

</doc>
<doc id="686202" url="https://sk.wikipedia.org/wiki?curid=686202" title="Turistická značkovaná trasa číslo 0934">
Turistická značkovaná trasa číslo 0934

Prístupnosť.
Prístup pre verejnosť je možný len v letnom období od 16. júna do 31. októbra.

</doc>
<doc id="686203" url="https://sk.wikipedia.org/wiki?curid=686203" title="Turistická značkovaná trasa číslo 0935">
Turistická značkovaná trasa číslo 0935



</doc>
<doc id="686204" url="https://sk.wikipedia.org/wiki?curid=686204" title="Pythagoras (sochár z Rhégia)">
Pythagoras (sochár z Rhégia)

Pythagoras () bol grécky sochár z Rhégia v 5. stor. pred Kr.
Pythagoras z Rhégia, sochár pochádzajúci zrejme z ostrova Samos, tvoril v 5. storočí pred Kr. Podľa Pausania bol žiakom sochára Klearcha z Rhégia (táto písomná správa je však sporná). Preslávil sa realizmom svojich sôch. Žiadne jeho dielo (alebo jeho kópia) sa zrejme nezachovalo, alebo nie je s určitosťou identifikovateľné. Niektorí znalci sa domnievajú, že bol autorom bronzovej sochy "Delfského vozataja" z obdobia okolo ruku 475 pred Kr., ktorú objavili francúzski archeológovia v Delfách. Túto sochu pôvodne pripisovali sochárovi Onatovi, ale neskôr sa dospelo k názoru, že môže byť aj dielom Pythagora z Rhégia.
Plínius ho výslovne odlišoval od sochára Pythagora zo Samosu (Nat. hist. XXXIV. 59,60) a tiež aj Diogenes Laertios (VIII. 1. 47), ktorý uvádza: „"Niektorí spisovatelia však tvrdia, že bol ešte iný Pythagoras, sochár z Rhégia, ktorého pokladajú za vynálezcu teórie a symetrii, a ešte iný, sochár zo Samosu..."“ 
Pausanias uvádza, že sochár Pythagoras z Rhégia bol autorom sôch olympijských víťazov umiestnených v Olympii, a to zápasníka Leontiska z Messény (VI.4.3), Prótolaa z Mantineie, víťaza dorastencov v boxe (VI.6.1), Mnasea z Kyrény, víťaza v behu ťažkoodencov (VI.13.7) a bronzovej sochy Kratisthena z Kyrény (víťaza v tethrippe), ktorá stála vedľa bohyni Niké na kovovom voze (VI.18.1). Pausanias tiež zaznamenal, že Pythagoras (hoci Pausanias v týchto pasážach neuvádza Pythagorovu domovskú krajinu, zdá sa, že má na mysli toho istého umelca, ktorého dielo opisuje a chváli) bol autorom sochy Dromea zo Stymfélu, dvojnásobného olympijského víťaza v dolichu, Astyla z Krotónu, trojnásobného víťaza v behu a trojnásobného víťaza v boxe Euthyma z Lokier ("Lokroi Epizefyrioi", archeologická lokalita neďaleko talianskeho mesta Gerace v Kalábrii). Podstavec Euthymovej sochy so zachovaným nápisom (so signatúrou Pythagora zo Samosu) sa našiel oproti severovýchodnému rohu Diovho chrámu:
Tento epigrafický nález z Olympie (zrejme) objasnil, že sochár Pythagoras z Rhégia pochádzal z ostrova Samos a tým sa spochybnili písomné správy od Plínia a Diogena Laertia, že tu ide o dvoch odlišných sochárov (niektoré novoveké písomné zdroje ich stále odlišujú). Jeho rodina pravdepodobne patrila k odídencom zo Samosu, ktorí prišli do Rhégia a 
Messiny krátko po roku 496 pred Kr. (vládol tam tyran Anaxilas z Rhégia), a je možné, že sa počas svojej kariéry na svoje diela podpisoval ako rodák zo Samosu, hoci väčšina autorít ho už označovala ako sochára z Rhégia (je ale možné, že sa neskôr sám označoval za sochára z Rhégia). Pravdepodobne práve táto zmena bydliska dala podnet k tradícii, že tu boli dvaja sochári menom Pythagoras, jeden zo Samosu a druhý z Rhégia.
Plínius uváza, že Pythagoras z Rhégia v prevedení svojej sochy pankratistu, umiestneného v Delfách, prekonal Myróna, a že bol aj autorom sochy bežca Astyla, sochy mladého Líbyjčana a nahého muža držiaceho jablko, sôch, ktoré bolo možné vidieť v Olympii. V Syrakúzach ohúrila prizerajúcich jeho socha "chromého muža", zhotovená tak realisticky, že pri pohľade na jeho rany doslova pociťovali bolesť. Stála tam aj socha boha Apolóna strieľajúceho šípy na Pythóna. Pythagoras z Rhégia bol podľa Plínia prvým sochárom, ktorý na svojich sochách venoval pozornosť najjemnejším detailom (stvárnil aj šľachy, žily, dôkladnejšie znázornil vlasy).
Ešte aj Tatiana, ranokresťanského apologéta fascinovali Pythagorove sochy, a to bratov Eteokla a Polyneika. Tatianos si údajne chcel vymazať z pamäti spomienku na ne, ale márne zatracoval sochy i autora.

</doc>
<doc id="686206" url="https://sk.wikipedia.org/wiki?curid=686206" title="Parný rušeň 486.0">
Parný rušeň 486.0

Parný rušeň radu 486.0 (prezývaný tiež Zelený Anton) je česko-slovenská parná rýchliková lokomotíva. Bola najvýkonnejšou medzivojnovou československou lokomotívou a priamym predchodcom neskoršieho typu 498.0. Vychádzala z úspešného typu 387.0, vyrábaného od 20. rokov 20. storočia, ktorý však výkonovo nepostačoval pre vozbu ťažkých rýchlikov v horských oblastiach. Nový rušeň bol určený pre trate z Prahy cez Přerov do Bratislavy, no tiež na severný ťah bývalej Košicko-bohumínskej železnice cez Žilinu do Košíc. Medzi rokmi 1933 – 1938 bolo vyrobených 9 kusov rušňov, ktoré boli v prevádzke až do začiatku 70. rokov, kedy ich nahradili elektrické rušne. Zachovali sa dve lokomotívy, označené číslami 007 a 008.
Vznik a vývoj.
Krátko po vzniku Česko-Slovenska bola poštátnená Buštěhradská aj Ústecko-teplická železnica, a tak poslednou väčšou neštátnou zostala Košicko-bohumínska železnica. Česko-slovenské štátne dráhy ju prevzali 1. februára 1921 spoločne s celým vozovým parkom. Oproti iným súkromným železniciam disponovala, vzhľadom na dĺžku svojich tratí, ako aj na náročné sklonové pomery, pomerne výkonnými rýchlikovými strojmi radov 345.9 a 455.0, ktoré patrili v tom čase medzi najmodernejšie a najvýkonnejšie rušne, prevádzkované v Česko-Slovensku. Šlo však iba o malú sériu, v roku 1924 doplnenú o 10 kusov rušňov radu 445.1, ktoré už onedlho prestali výkonnostne postačovať pre potreby Košicko-bohumínskej železnice. Pôvodne zamýšľané nové rušne radu 387.0, napriek dostatočnému výkonu, kvôli iba 3 sprahnutým nápravám nedokázali na tiahlych stúpaniach udržiavať požadovanú rýchlosť. Preto Česko-slovenské štátne dráhy začiatkom 30. rokov požiadali Škodové závody a ČKD o dodávky nových výkonnejších štvorspražných rušňov. 
V decembri 1933 poskytli Škodové závody prvý prototyp rušňa 486.001 typu "Mountain" s usporiadaním náprav 2´D´1 a následne, v apríli 1934 dodala svoje lokomotívy 486.101 – 103 s usporiadaním náprav 1´D´2 aj ČKD. Hoci oba typy rušňov mali podobné parametre aj výkon, porovnávacie testy na Košicko-bohumínskej železnici a trati Praha – České Velenice ukázali, že škodovácke rušne 486.0 mali oproti rušňom z ČKD nižšiu spotrebu paliva, vody aj maziva, pokojnejší chod pri vyšších rýchlostiach a nižšiu cenu. Preto ČSD objednali ďalšie 4 rušne tohto typu, s tým, že rušne s poradovými číslami 4 a 5 vyrobila ako odškodné ČKD, ale podľa dokumentácie zo Škodových závodov v Plzni. Posledné dva kusy boli dodané v roku 1938.

</doc>
<doc id="686208" url="https://sk.wikipedia.org/wiki?curid=686208" title="Mamers">
Mamers

Mamers môže byť:

</doc>
<doc id="686210" url="https://sk.wikipedia.org/wiki?curid=686210" title="Časozber">
Časozber

Časozber je štúdiový sólový album slovenského gitaristu Andreja Šebana, ktorý v roku 2011 vydalo hudobné vydavateľstvo Universal Music.

</doc>
<doc id="686211" url="https://sk.wikipedia.org/wiki?curid=686211" title="Ráztocký potok (prítok Marikovského potoka)">
Ráztocký potok (prítok Marikovského potoka)

Ráztocký potok je potok v regióne Horné Považie, na území obce Horná Mariková v okrese Považská Bystrica v Trenčianskom kraji. Nachádza sa v geomorfologickom celku Javorníky. Ústi do Marikovského potoka. Má dĺžku . Rád toku IV. 
Prameň.
Pramení v v severnej časti územia obce Horná Mariková, v jej časti obce "Ráztoka", 600 m severne od samoty "Hrkotovci" a 200 m západne od lesa "Hrkotov" v lesnom extraviláne.
Opis toku.
Od prameňa preteká v lesnom extraviláne južným smerom, pravým brehom obmýva samotu "Hrkotovci", v celom priebehu toku neopustí územie obce Horná Mariková, jej časť obce "Ráztoka", v vteká do intravilánu osady – časti obce "Ráztoka", v ústi do Marikovského potoka ako jeho pravostranný prítok. 
"Ráztocký potok" patrí do okresu Považská Bystrica v Trenčianskom kraji. Nachádza sa v geomorfologickom celku Javorníky v geomorfologickom podcelku Vysoké Javorníky. Nemá prítoky..
Pôvod názvu.
Názov vodného toku "Ráztocký potok" má pôvod v názve najsevernejšej osady obce Horná Mariková, dnes časti obce "Ráztoka", na území ktorej pramení, preteká a ústi. Je zrejmé, že pôvodne bol pomenovací akt primárne smerovaný na vodný tok v podobe "Ráztoka" a sekundárne bol názov potoka bez zmeny prenesený na osadu (dnešnú časť obce). Z toponyma "Ráztoka" bolo po rozšírení o formant "-ský, -cký" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Ráztocký potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 2019.
V priestore slovenskej hydronymie vodných tokov hydronymum "Ráztocký potok" nie je jedinečným hydronymom (august 2022). 
Referencie.
 
 

</doc>
<doc id="686212" url="https://sk.wikipedia.org/wiki?curid=686212" title="Fišiarka">
Fišiarka

Fišiarka () je vrch v Nízkych Tatrách. Leží nad Vyšnou Bocou, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a zasahuje na katastrálne územie obcí Nižná a Vyšná Boca. Najbližšími sídlami sú na západnom úpätí ležiaca Vyšná a severne situovaná Nižná Boca a Malužiná, juhozápadne sa nachádza Jarabá a juhovýchodne Bacúch a Polomka. Vrcholom prechádza hranica Národného parku Nízke Tatry.
Opis.
Fišiarka je súčasťou rázsochy, ktorá vybieha severným smerom z hlavného hrebeňa v lokalite Ramža, východne od Bacúšskeho sedla. Východným smerom sa nachádza Pavlová (), Domárka () a Vrbovica (), južným Javorinka (), Biela skala (), Vrchbánsky grúň () a Jánov grúň (), západným Končisté (), Lajštroch () a Chopec () a severným Červená () a Špíglové (). Masív patrí do povodia Váhu, kde vodu odvádza potok Čertovica a iné prítoky Boce. Na vrchol nevedie značený turistický chodník, no južne po hrebeni prechádza Cesta hrdinov SNP.
Výhľady.
Vrcholovú časť pokrýva riedky lesný porast, ktorý umožňuje len obmedzený rozhľad. Z vhodných lokalít s nižšou vegetáciou je možné pozorovať okolité vrcholy Nízkych Tatier, no tiež Vysoké a Západné Tatry, Veporské a Stolické vrchy.
Prístup.
Na vrchol nevedie značený turistický chodník, preto prístup je možný z hlavného hrebeňa (Cesta hrdinov SNP). Juhozápadným úpätím prechádza údolím Grúňového potoka značený chodník z Vyšnej Boce do Bacúšskeho sedla.

</doc>
<doc id="686213" url="https://sk.wikipedia.org/wiki?curid=686213" title="Pythagoras (sochár zo Samosu)">
Pythagoras (sochár zo Samosu)

Pythagoras () bol grécky sochár a maliar z ostrova Samos v 5. stor. pred Kr.
Pythagoras, z ostrova Samos, bol maliar a sochár, ktorý tvoril pravdepodobne v 5. storočí pred Kr. Plínius ho výslovne odlišoval od sochára Pythagora z Rhégia a tiež aj Diogenes Laertios, ktorý uvádza: „"Niektorí spisovatelia však tvrdia, že bol ešte iný Pythagoras, sochár z Rhégia, ktorého pokladajú za vynálezcu teórie a symetrii, a ešte iný, sochár zo Samosu..."“ 
Plínius zaznamenal, že Pythagoras zo Samosu začínal ako maliar a že sa veľa hovorilo o jeho siedmich nahých sochách (zrejme sochách Sedmich proti Thébam ), ktoré boli umiestnené pri chráme "Dnešného šťastia" (Fortuna Huiusce Diei) v Ríme a o soche starého muža.
Pausanias spomína sochu Euthyma z Lokier, víťaza olympijských hier v boxe v rokoch 484, 476 a 472 pred Kr., umiestnenú v Olympii, ako dielo sochára Pythagora (Pausanias tu neuvádza jeho domovskú krajinu). Nápis na podstavci tejto sochy nájdený v Olympii ho identifikuje ako sochára zo Samosu:
 
Je možné, že Pythagoras zo Samosu a Pythagoras z Rhégia bola tá istá osoba (väčšina znalcov je o tom presvedčených).

</doc>
<doc id="686214" url="https://sk.wikipedia.org/wiki?curid=686214" title="Bezslov">
Bezslov

Bezslov je štúdiový sólový album slovenského gitaristu Andreja Šebana. V roku 2012 album vyšiel ako CD príloha knihy fotografií Ivana Zubaľa a textov od Ivana Kadlečíka. Kniha s názvom "Andrej Šeban (kniha portrétov a CD "bezslov")" bola vydaná pri príležitosti Šebanových päťdesiatych narodenín.

</doc>
<doc id="686215" url="https://sk.wikipedia.org/wiki?curid=686215" title="Vlado Bis">
Vlado Bis

Ing. Vladimír Bis (* 7. august 1973) je slovenský basgitarista, spevák, hudobný manažér, spisovateľ, učiteľ a moderátor. Pôsobil a pôsobí v kapelách: Dimenzia X., F.B.I. (Forever be Inside), N.D.E., S.I.L.A, Iné Kafe.
Zo života.
V roku 1991 spoluzakladal kapelu Dimenzia X. V roku 2010 vytvoril hudobný projekt "Otázka času". Od januára 2018 hrá v kapele Iné Kafe. V roku 2018 až 2019 pôsobil v Rádiu Mária Slovensko.
Založil hudobnú hitparádu gosamka.gospel.sk. Je aj autorom 4 kníh, predovšetkým o indiánskej tématike. Venuje sa lektorovaniu počítačových kurzov, na druhom stupni základnej školy vyučuje matematiku a informatiku. V rádiu G-Radio moderoval reláciu "G-novinky". V Dome Quo Vadis, v Bratislave moderuje program – "(s)Povedačky s Vladom pri kafe". Je spoluautorom projektu "Misia Život".

</doc>
<doc id="686216" url="https://sk.wikipedia.org/wiki?curid=686216" title="Improvizácie I.">
Improvizácie I.

Improvizácie I. je názov štúdiového sólového albumu slovenského gitaristu Andreja Šebana. V roku 2012 album vyšiel ako CD príloha knihy "Kadlečík &amp; Štrpka", v ktorej boli okrem textov Ivana Kadlečíka a Ivana Štrpku, aj fotografie od Ivana Zubaľa.

</doc>
<doc id="686217" url="https://sk.wikipedia.org/wiki?curid=686217" title="Annie Pottsová">
Annie Pottsová

Annie Pottsová (* 28. október 1952, Nashville, Tennessee, USA) je americká herečka. Známa je zo série filmov "Krotitelia duchov" a tiež stvárnila starú mamu Sheldona Coopera, v televíznom seriáli "Mladý Sheldon".
Detstvo a mladosť.
Pottsová sa narodila ako najmladšia z troch detí. Svoje detstvo prežila v meste Franklin, v štáte Kentucky. 
Kariéra.
Jej prvá veľká úloha bola vo filme "Corvette Summer", kde zaujala natoľko, že bola za rok 1978 nominovaná na Zlatý glóbus, pre Najlepší herecký ženský objav. V roku 1984 sa pripojila k hereckému obsadeniu filmu, "Krotitelia duchov". V rokoch 1986 až 1993 účinkovala v televíznom seriály "Designing Women", kde za svoj herecký výkon, získala nomináciu na Emmy Awards. V rokoch 1998 až 2002 si spoločne s Lorraine Toussaint zahrala v úspešnom televíznom seriály "Možno už zajtra". O rok neskôr, si zahrala v televíznom filme, "V záujme našich detí; Príbeh Julie Poseyovej", kde hrala po boku Ksenie Solo.
V roku 2011 sa pripojila k hereckému obsadeniu ako Jennifer Morrison, Patricia Clarkson, Ginnifer Goodwin, Rosario Dawson a Kathy Najimy vo filme "Päť žien". Od roku 2017 do roku 2022 sa pripojila k hereckému obsadeniu spin-offu "Mladý Sheldon", kde stvárňuje babičku hlavnej postavy. 
Súkromný život.
Jej prvým manželom bol Stephen Hartley, s ktorým sa rozviedla v roku 1978. Spoločne s Hartleym, boli účastníkmi dopravnej nehody, pri ktorej si zlomila Pottsová niekoľko kostí pod pásom, tiež mala zlomeniny oboch nôh. Pottsová je matkou troch synov: najstarší syn Clay (s tretím manželom Scottom Senechalom, sobáš v roku 1981) a dvoch s Jamesom Haymanom: syn James (narodený v roku 1992) a syn Harry (narodený v roku 1996). Má tiež jedného vnuka, Cassiusa, narodeného 12. júla 2021. 

</doc>
<doc id="686218" url="https://sk.wikipedia.org/wiki?curid=686218" title="Extrémne premeny Slovensko">
Extrémne premeny Slovensko

Extremné premeny Slovensko – Druhá šanca na život je slovenská televízna súťažná relácia typu reality show, ktorú vysiela TV Markíza od roku 2017. Moderátorom je Maroš Molnár.

</doc>
<doc id="686221" url="https://sk.wikipedia.org/wiki?curid=686221" title="Annie Potts">
Annie Potts



</doc>
<doc id="686223" url="https://sk.wikipedia.org/wiki?curid=686223" title="Turistická značkovaná trasa číslo 0932">
Turistická značkovaná trasa číslo 0932



</doc>
<doc id="686232" url="https://sk.wikipedia.org/wiki?curid=686232" title="Adam Ďurica a hostia (Akustické koncerty)">
Adam Ďurica a hostia (Akustické koncerty)

Adam Ďurica a hostia (Akustické koncerty) je koncertný album Adama Ďuricu. V roku 2019 ho vydalo hudobné vydavateľstvo Universal Music.
Na tomto prvom koncertnom album Adama Ďuricu je záznam z jarnej časti jeho akustických koncertov. Ako hostia na nich vystúpili aj: Karmen Pál-Baláž, Peter Bič a Viktória Vargová. Okrem hitova Adama Ďuricu teda môžeme na albume počuť aj skladby skupiny Peter Bič Project a Karmen Pál-Baláž.

</doc>
<doc id="686234" url="https://sk.wikipedia.org/wiki?curid=686234" title="Turistická značkovaná trasa číslo 5805">
Turistická značkovaná trasa číslo 5805



</doc>
<doc id="686235" url="https://sk.wikipedia.org/wiki?curid=686235" title="Turistická značkovaná trasa číslo 8854">
Turistická značkovaná trasa číslo 8854



</doc>
<doc id="686250" url="https://sk.wikipedia.org/wiki?curid=686250" title="Zoznam turistických značkovaných trás vo Vysokých Tatrách">
Zoznam turistických značkovaných trás vo Vysokých Tatrách

Toto je zoznam turistických značkovaných trás vo Vysokých Tatrách.

</doc>
<doc id="686254" url="https://sk.wikipedia.org/wiki?curid=686254" title="Guanidínium chlorid">
Guanidínium chlorid

Guanidínium chlorid (niekedy guanidíniumchlorid či guanidínium-chlorid), často skracovaný na GdmCl, GdnHCL alebo GuHCl, je chlorovodíková soľ guanidínu. Vzniká zmiešaním guanidínu s roztokom kyseliny chlorovodíkovej. Guanidíniový katión, guanidínium, vzniká protonáciou guanidínu.
Štruktúra.
Guanidínium chlorid kryštalizuje v rombickej priestorovej grupe "Pbca". Jeho kryštálová štruktúra pozostáva zo siete guanidíniových katiónov a chloridových aniónov prepojených väzbami N–H···Cl.
Kyslosť.
Guanidínium chlorid je veľmi slabá kyselina, ktorej pKa je 13,6. To znamená, že veľmi ťažko štiepi vodíkový katión, pretože má kompletne delokalizovaný kladný náboj na troch dusíkových atómoch (a častočne na uhlíkovom atóme). Vďaka rezonančným štruktúram je guanidínium veľmi stabilný katión:
Niektoré silné zásady ho však dokážu deprotonovať, napríklad hydroxid sodný:
&lt;chem&gt;C(NH2)3+ + OH- &lt;=» HNC(NH2)2 + H2O&lt;/chem&gt;
Rovnováha nie je úplne posunutá doprava, pretože rozdiel medzi kyslosťou guanidínia a vody nie je veľký (približné hodnoty pKa sú 13,6 a 15,7).
Úplná deprotonácia je možná s veľmi silnými zásadami, ako je lítium diizopropylamid:
&lt;chem&gt;C(NH2)3+Cl- + Li+N(C3H7)2- -&gt; HNC(NH2)2 + HN(C3H7)2 + LiCl&lt;/chem&gt;
Použitie v denaturácii proteínov.
Guanidínium chlorid je silný chaotrop a jeden z najsilnejších denaturantov používaných v štúdiách skladania bielkovín. Bielkoviny pri vysokých koncentráciách guanidínium chloridu (používa sa typicky 6 M) strácajú svoju prirodzenú štruktúru a vznikajú z nich náhodne zmotané reťazce, takže nemajú žiadny náznak vyššej štruktúry. Pri milimolárnych koncentráciách "in vivo" však bolo ukázané, že guanidínium chlorid "lieči" kvasinkové bunky, v ktorých sú prítomné prióny (teda bunky ukazujúce prión-pozitívny fenotyp sa premenia na prión-negatívny fenotyp). Je to kvôli inhibícii Hsp104 šaperón proteínu, o ktorom je známe, že hrá dôležitú úlohu vo fragmentácii a propagácii tvorby priónových vláken.
Historický výskum.
Prví, ktorý študovali guanidínium chlorid, vyzerajú byť Petrunkin a Petrunkin (1927, 1928), ktorí ho používali na naviazanie na želatínu na zmes tepelne denaturovaných bielkovín z extraktu z mozgu. Greenstein (1938, 1939) však evidentne ako prvý objavil silné denaturačné schopnosti guanidínium halogenidov a tiokyanátov v závislosti na ich koncentrácií po uvoľnení sulfhydrylových skupín v ovalbumíne a niekoľkých ďalších bielkovinách.
Medicínske použitie.
Existuje evidencia, že guanidínium chlorid znižuje symptómy oslabenia svalov a rýchlej únavy spojené s Eaton-Lambertovým syndrómom. Nie je však indikovaný v liečbe myasthenie gravis. Evdentne pôsobí tak, že po nervovom impulze zvyšuje uvoľnenie acetylcholínu. Takisto vyzerá, že znižuje rýchlosť depolarizácie a repolarizácie membrán svalových buniek. Počiatočná dávka je zvyčajne medzi 10 a 15 mg/kg telesnej váhy na deň v troch alebo štyroch dávkach. Táto dávka môže byť postupne zvýšená až na 35 mg/kg telesnej váhy alebo až kým sa neobjavia vedľajšie účinky. Medzi vedľajšie účinky patrí zvýšená peristaltika a hnačka. Guanidín však môže potlačiť fungovanie kostnej drene, evidentne podľa veľkosti dávky.

</doc>
<doc id="686255" url="https://sk.wikipedia.org/wiki?curid=686255" title="Sulfhydryl">
Sulfhydryl



</doc>
<doc id="686258" url="https://sk.wikipedia.org/wiki?curid=686258" title="Dikatión">
Dikatión

Dikatión alebo dvojmocný katión je akýkoľvek katión, ktorý vzniká odňatím dvoch elektrónov z neutrálnej látky. Všeobecný vzorec dikatiónu je X2+.
Dvojatómové dikatióny odvodené od stabilných neutrálnych látok (napríklad H22+ odvodený odňatím dvoch elektrónov z H2) sa často rýchlo rozpadajú na dva jednomocné katióny (napr. H+), pretože stratili dva elektróny vo väzbových molekulárnych orbitáloch. Energetické hladiny dvojatómových dikatiónov je možné študovať s dobrým rozlíšením pomocou merania výťažkov párov elektrónov s nulovou kinetickou energiou pomocou dvojitej fotoionizácie molekuly ako závislosti na fotoionizujúcej vlnovej dĺžke (teda závislosť výťažku na vlnovej dĺžke). Táto spektroskopická metóda sa označuje ako TPEsCO. Dikatión He22+ je kineticky stabilný.
Detekcia.
Mnohé organické dikatióny je možné detegovať pomocou hmotnostnej spektrometrie, napríklad metylový CH42+ (komplex CH22+·H2) alebo acetylénový dikatión C2H22+. Adamantylový dikatión sa takisto podarilo syntetizovať: 
Príklady.
Príkladom stabilného dvojatómového dikatiónu, ktorý nevzniká oxidáciou neutrálnej dvojatómovej molekuly, je katión Hg22+. Príkladom polyatómového dikatiónu je S82+, ktorý vzniká oxidáciou S8 a je nestabilný a podlieha oxidácii za vzniku SO2.
Dvojmocné katióny kovov.
Niektoré kovy sa bežne nachádzajú v podobe dikatiónov v soliach alebo po rozpustení i v roztokoch. Medzi tieto kovy patria

</doc>
<doc id="686262" url="https://sk.wikipedia.org/wiki?curid=686262" title="Ritorov dom">
Ritorov dom

Ritorov dom (), známy aj ako Ritorov dom s kúpeľmi vo dvore (), prípadne len ako „Ritora“ () je meštiansky dom z druhej polovice 18. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku.
Lokalita.
Ritorov dom leží v centrálnej časti mesta Plovdiv v hraniciach architektonicko-historickej rezervácie Starý Plovdiv a tzv. Trojpahorčia vo vrcholovej časti pahorku Džambaz tepe na križovatke ulíc „Todor Samodumov“ (, doslova "ulica Todora Samodumova") a „Car Ivajlo“ (, doslova "ulica cára Ivajla"). 
Dejiny a súčasnosť.
Dom bol postavený v druhej polovici 18. storočia pre potreby rodiny Ritora Dimitrakiho, ktorá sa do Plovdivu presťahovala z Istanbulu.
Po čase pobytu v Plovdive sa Ritor Dimitraki s rodinou presťahoval začiatkom 19. storočia naspäť do Istanbulu a dom zveril do správy svojho priateľa, veľmajstra pláteníckeho cechu, Konstantina Mitkoglua. S jeho pomocou dom aj neskôr predal. Kupcom bol hadži Pavel Paničerec.
Dnes sa v budove nachádza luxusná reštaurácia.
Charakteristika.
Ritorov dom je jedným z najväčších asymetrických domov z 18. storočia ležiacich v architektonicko-historickej rezervácii Starý Plovdiv. Ide o dvojposchodovú budovu s pôdorysom v tvare bulharského znaku „Г“.
Časti fasády, ktoré sa nachádzajú vo dvore areálu, sú v prízemnej časti budovy obkolesené po celej dĺžke podlubným koridorom so stĺpmi. Nad koridorom sa nachádza priestranná dláždená presklená lodžia. Stropy v interiéri sú po okrajoch zdobené výzdobou z latiek typickou pre plovdivské ranoobrodenecké domy.
Okolo budovy sa nachádza priestranný dláždený dvor obkolesený vysokou stenou. V juhovýchodnom uhle dvora sa nachádzajú prístavby, konkrétne: kuchyňa, práčovňa a turecké kúpele.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku v Štátnom vestníku č.4 z roku 1995, pričom ako dôvod ochrany bola uvedená architektonicko-umelecká hodnota budovy. Názov budovy ako je uvedený na zozname kultúrnych pamiatok národného významu je "Kăšta na Ritora s baňata v dvora" (, doslova "Ritorov dom s kúpeľmi vo dvore").

</doc>
<doc id="686264" url="https://sk.wikipedia.org/wiki?curid=686264" title="Vrchbánsky grúň">
Vrchbánsky grúň

Vrchbánsky grúň () je vrch v Nízkych Tatrách. Leží nad Bacúchom, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Banskobystrickom kraji, v okrese Brezno a zasahuje na katastrálne územie obcí Braväcovo a Bacúch. Najbližšími sídlami sú južným smerom situované Braväcovo a Bacúch, západne leží Jarabá a severne je horské sedlo Čertovica a Vyšná Boca. Masív patrí do ochranného pásma Národného parku Nízke Tatry.
Opis.
Vrchbánsky grúň je súčasťou východne smerujúcej vetvy rázsochy, ktorá vybieha z masívu Čertovej svadby () v hlavnom hrebeni juhozápadným smerom na Beňušku (). Vetva odbočuje v masíve Lenivej, južne od Sedla za Lenivou. Severným smerom sa nachádza Čertova svadba, Končisté () a Jánov grúň (), východným Babina (), Javorinka () a Biela skala (), južným Michalová () a západným Kečka () a Beňuška. Masív patrí do povodia Hrona, kde vodu zo západných svahov odvádza potok Leňuška, z južných Maková a z východných Bacúšsky potok. Na vrchol nevedie značený turistický chodník.
Výhľady.
Vrcholovú časť pokrýva nesúvislý riedky, zväčša nízky porast, ktorý umožňuje kruhový rozhľad. Je tak možné pozorovať okolité vrcholy Nízkych Tatier, no tiež Vysoké a Západné Tatry, Poľanu, Veporské a Stolické vrchy.
Prístup.
Na vrchol nevedie značený turistický chodník a prístup je možný hrebeňom cez Lenivú, prípadne Beňušskou alebo Krškovou dolinou.

</doc>
<doc id="686265" url="https://sk.wikipedia.org/wiki?curid=686265" title="Tvoja tvár znie povedome (7. séria)">
Tvoja tvár znie povedome (7. séria)

Siedma séria zábavnej show Tvoja tvár znie povedome sa začala vysielať 4. septembra 2022 na Markíze. Moderátorom bol opäť Martin Nikodým. Do poroty opäť zasadli Mário „Kuly“ Kollár a Zuzana Kubovčíkova Šebová, ku ktorým sa pridajú spevák Marián Čekovský a zápasník MMA Attila Végh. Víťazkou sa stala Viki Ráková.
Formát.
Každý zo súťažiacich si v každom kole vyžreboval jednu známu osobnosť, ktorú v nasledujúcom týždni napodobnil. Slúžil im k tomu profesionálny tím maskérov, tanečníkov a odborníkov na spev a herectvo. Ich úlohou bolo napodobniť ju tak, aby zaujala porotu, ktorá na konci večera rozdala body od 1 až po 8. Súťažiaci, ktorý mal za večer najviac hlasov, vyhral a pridelil 1000€ ľubovoľnej charitatívnej spoločnosti. V prípade remízy rozhodla porota. O víťazovi tiež rozhodovali sami súťažiaci, pretože každý z nich má ešte päť špeciálnych bodov, ktoré udelil jednému zo svojich kolegov. Pokiaľ sa súťažiaci delí o posledné miesto spolu s iným súťažiacim, je na posledné miesto vždy určený iba jeden.
Body sa priebežne sčítavajú až do konca deviateho kola – semifinále, kedy štyria účinkujúci s najvyššími počtami hlasov postúpili do finále. O celkovom víťazovi rozhodla porota vo finálovom kole. Víťaz dostal 3000€ a odovzdal ich ľubovoľnej charite.
Obsadenie.
Súťažiaci.
Tím súťažiacich sa skladal z ôsmich osobností:

</doc>
<doc id="686266" url="https://sk.wikipedia.org/wiki?curid=686266" title="Jennifer Coolidgeová">
Jennifer Coolidgeová

Jennifer Audrey Coolidge (* 28. august 1961, Boston, Massachusetts, USA) je americká herečka a komička.
Detstvo a mladosť.
Coolidgeová sa narodila v Bostone, ako jedno zo štyroch detí, má brata Andrewa a dve sestry Elizabeth a Susannah. Ako dieťa hrávala na klarinete a chodila tri letá do orchestrového tábora. Navštevovala Norwell High School, Cambridge School of Weston a univerzitné štúdium na Emerson College v Bostone a Americkú akadémiu dramatických umení v New Yorku. Počas pobytu v New Yorku pracovala ako čašníčka v reštaurácii po boku Sandry Bullock. 
Kariéra.
Coolidgeová je známa svojimi vedľajšími úlohami v niekoľkých komediálnych filmoch a hosťujúcimi úlohami v televíznych seriáloch. Prvýkrát sa objavila v televíznom seriáli "Seinfeld". Tiež sa venovala aj dabingu, nahovorila postavu Slečny Kremzerovej v opakovanej úlohe v "King of the Hill".
V roku 1999 stvárnila rolu Jeanine Stiflerovej alebo „Stiflerovej mamy“ vo filme Prci, prci, prcičky. Film bol kasovým trhákom a celosvetový úspechom. V roku 2001 si zopakovala svoju úlohu v pokračovaní. V rovnakom roku stvárnila aj vedľajšiu úlohu vo filme "Pravá blondínka". 
V roku 2004 mala vedľajšiu úlohu v romantickej komédii "Moderná popoluška", kde hrala márnivú, do seba zahľadenú nevlastnú matku Hilary Duff. Film sa stal miernym kasovým trhákom napriek negatívnym kritickým recenziám.
Coolidgeová bola zvažovaná do role Lynette Scavo v televíznom seriáli "Zúfalé manželky", ale nakoniec rolu získala Felicity Huffman. V rokoch 2004 až 2006 hrala v komediálnom seriáli televízie NBC "Joey" ako agentka Joeyho Tribbianiho, Roberta „Bobbie“ Morganstern. 
V roku 2009 si zahrala v dráme "Zlý poliš" a o rok neskôr si znovu zahrala s Hilary Duff v romantickej komédii "Príbeh o hľadaní lásky". V rokoch 2011 až 2017 sa pripojila k hereckému obsadeniu televízneho seriálu "2 baby na mizine".
V októbri 2020 bola Coolidgeová obsadená do jednej z úloh v televíznom seriáli "Biely lotos", ktorý mal premiéru v roku 2021. Jej herecký výkon v televíznom seriáli bol veľmi pozitívne prijatý a získala zaň niekoľko nominácií na herecké ocenenia. 
Súkromný život.
Coolidgeová chodila s komikom Chrisom Kattanom. Jej charitatívna práca a aktivizmus zahŕňajú podporu pomoci ľuďom pri AIDS a je zástankyňou práv zvierat. Je tiež známa svojou podporou LGBT+ komunity a je všeobecne považovaná za gay ikonu.

</doc>
<doc id="686267" url="https://sk.wikipedia.org/wiki?curid=686267" title="Jennifer Coolidge">
Jennifer Coolidge



</doc>
<doc id="686268" url="https://sk.wikipedia.org/wiki?curid=686268" title="Beáta (Beáta Dubasová)">
Beáta (Beáta Dubasová)

Beáta je názov debutového štúdiového albumu slovenskej speváčky Beáty Dubasovej. Tento album v roku 1987 vydalo hudobné vydavateľstvo Opus.

</doc>
<doc id="686269" url="https://sk.wikipedia.org/wiki?curid=686269" title="Brian Wilson (hudobník)">
Brian Wilson (hudobník)

Brian Wilson (* 20. jún 1942, Inglewood, Kalifornia, USA† 11. jún 2025, Beverly Hills) bol americký hudobník, spoluzakladateľ skupiny Beach Boys. Často je nazývaný popovým géniom pre inovatívne postupy v kompozícii a priekopnícke metódy v nahrávacích technikách a všeobecne uznávaný ako jeden z najinovatívnejších a najvýznamnejších skladateľov 20. storočia.
Vyrastal v Hawthorne v Kalifornii a medzi jeho formatívne vplyvy patrili George Gershwin, "the Four Freshmen", Phil Spector a Burt Bacharach.V roku 1961 začal svoju profesionálnu kariéru ako člen skupiny Beach Boys, kde pôsobil ako skladateľ, producent, spevák, basgitarista, klávesák a de facto líder. Po podpísaní zmluvy s Capitol Records v roku 1962 sa stal prvým popovým umelcom, ktorý sa zaslúžil o písanie, aranžovanie, produkciu a predvádzanie vlastného materiálu. V 60. rokoch napísal, alebo spolunapísal dve desiatky U.S. Top 40 hitov, vrátane hitov "Surf City" (1963), "I Get Around" (1964), "Help Me, Rhonda" (1965) či "Good Vibrations" (1966).
V roku 1964 sa nervovo zrútil a rezignoval na pravidelné koncertné turné, čo viedlo k rafinovanejším dielam, ako napríklad "Pet Sounds" a jeho prvé pripísané sólové vydanie "Caroline, No" (obe 1966). Koncom 60. rokov začal psychicky upadať a jeho prispievanie do skupiny sa zmenšovalo, začalo sa hovoriť o jeho životnom štýle v ústraní, prejedaní sa a užívaní drog.
Detstvo.
Narodil sa v "Centinela Hospital" v Inglewoode ako prvé dieťa Audree Neva (rodenej Korthof) a Murryho Wilsona, strojníka a neskôr skladateľa na čiastočný úväzok. Má holandských, škótskych, anglických, nemeckých, írskych a švédskych predkov. Brianovi dvaja mladší bratia Dennis a Carl sa narodili v rokoch 1944 a 1946.Krátko po narodení Dennisa sa presťahovali z Inglewoodu na 3701 West 119th Street v neďalekom Hawthorne v Kalifornii. Rovnako ako jeho bratia, aj Brian trpel zneužívaním od svojho otca, ktoré bolo väčšinou psychické a niekedy fyzické.
Založenie Beach Boys.
Wilson a jeho bratia Carl a Dennis, bratranec Mike Love a ich priateľ Al Jardine sa prvýkrát objavili ako hudobná skupina na jeseň roku 1961, spočiatku pod názvom Pendletones. Po tom, čo ich Dennis prinútil napísať pieseň o miestnej vášni pre vodné športy, Wilson a Mike Love spolu vytvorili to, čo sa stalo prvým singlom skupiny "Surfin'".  Približne v tomto čase si skupina prenajala zosilňovač, mikrofón a basgitaru, aby na nej Jardine mohol hrať. Potom, čo niekoľko týždňov nacvičovali v hudobnej miestnosti Wilsonovcov, sa jeho rodičia vrátili domov z krátkeho výletu do Mexika. Murry Wilson sa nakoniec ohromil a vyhlásil sa za manažéra skupiny a skupina sa pustila do vážnych skúšok na poriadne štúdiové nahrávanie. 
Skladba "Surfin'", ktorú nahrali Hite a Dorinda Morgan a ktorá vyšla na malom vydavateľstve Candix Records, sa stala najlepším miestnym hitom v Los Angeles a dosiahla číslo 75 v národných rebríčkoch predaja "Billboard".  Dennis neskôr opísal, kedy jeho starší brat prvýkrát počul ich pieseň v rádiu, keď traja bratia Wilsonovci a David Marks jazdili vo Wilsonovom Forde z roku 1957 v daždi: "Nič nikdy neprekoná výraz na Brianovej tvári, nikdy ... "to" bol moment všetkých čias."  Pendletones však už neboli, pretože Candix Records zmenili ich meno na Beach Boys.  Wilson a jeho spoluhráči, po Ike &amp; Tina Turner, predviedli svoje prvé veľké živé vystúpenie na Ritchie Valens Memorial Dance na Silvestra 1961. Tri dni predtým mu otec kúpil elektrickú basu a zosilňovač. Wilson sa naučil hrať na tento nástroj v tom krátkom čase, keď Jardine prešiel na rytmickú gitaru.
1962 – 1966: Vrcholné roky.
Ako člen Beach Boys podpísal Wilson v roku 1962 s Nickom Venetom z Capitol Records sedemročnú zmluvu. Nahrávanie prvého albumu skupiny, "Surfin' Safari", sa konalo v suterénnych štúdiách Capitolu v auguste, ale čoskoro Wilson loboval za iné miesto na strihanie skladieb Beach Boys. Veľké miestnosti boli postavené na nahrávanie veľkých orchestrov a súborov 50. rokov, nie malých rockových skupín. Na Wilsonovo naliehanie Capitol súhlasil, že nechá Beach Boys platiť za svoje vlastné externé nahrávacie stretnutia, na ktoré by Capitol vlastnil všetky práva.  Okrem toho počas natáčania ich prvého LP Wilson bojoval za právo riadiť produkciu a získal ho – aj keď táto skutočnosť nebola uznaná kreditom na produkciu albumových poznámok.
Wilson poznamenal: "Vždy som mal pocit, že som skôr mužom v zákulisí ako zabávačom."  Bol obrovským fanúšikom Phila Spectora – ktorý sa preslávil s Teddy Bears – a usiloval sa modelovať svoju rozvíjajúcu sa kariéru po hudobnom producentovi.  S Garym Usherom napísal Wilson množstvo piesní podľa vzoru Teddy Bears a napísali a produkovali niekoľko nahrávok pre miestne talenty, aj keď bez komerčného úspechu.  Brian postupne rozpustil svoje partnerstvo s Usherom kvôli zásahu Murryho Willsona.  Brianova prvá nahrávka, ktorú produkoval mimo Beach Boys, aj keď neautorizovaná, bola "The Revo-Lution" od Rachel and the Revolvers, napísaná s Usherom a vydaná spoločnosťou Dot Records v septembri. 

</doc>
<doc id="686271" url="https://sk.wikipedia.org/wiki?curid=686271" title="Murray Bartlett">
Murray Bartlett

Murray Bartlett (* 20. marec 1971, Sydney, Austrália) je austrálsky herec.
Detstvo a mladosť.
Narodil sa v Sydney a vyrastal v Perthe. V roku 1991 absolvoval herectvo na austrálskom Národnom inštitúte dramatického umenia (NIDA), v rovnakom čase ako herečka Cate Blanchett.
Kariéra.
Bartlett sa niekoľko rokov venoval hereckej kariére v Austrálii. V roku 2000 sa Bartlett presťahoval do Spojených štátov. Bol obsadený ako hosťujúca hviezda v seriáli HBO "Sex v meste", v roku 2002.
V rokoch 2014 až 2015 hral jednu z hlavných postáv, v komediálno-dramatickom seriáli HBO, "Hľadanie". V roku 2019 sa pripojil k hereckému obsadeniu ako Elliot Page, Laura Linney, Olympia Dukakis a Christopher Larkin v televíznom seriály "Výstredná spoločnosť". V roku 2021 bol obsadený do televízneho seriálu "Biely lotos", kde získal pozitívne ohlasy na jeho herecký výkon a získal tiež niekoľko nominácii na herecké ocenenia. O rok neskôr, hral v televíznom seriály "Physical".
Súkromný život.
Bartlett sa otvorene priznal k homosexuálnej orientácii a v súčasnosti (2022) žije v meste Princeton, v štáte Massachusetts.

</doc>
<doc id="686272" url="https://sk.wikipedia.org/wiki?curid=686272" title="Biely lotos">
Biely lotos

Biely lotos () je americká komédia a dráma. Dej seriálu je zameraný na hostí a zamestnancov fiktívneho rezortu White Lotus, ktorých interakcie odhaľujú ich rôzne psychologické a sociálne problémy. Každým dňom sa odkrývajú temnejšie stránky „dokonalej“ dovolenky, vrátane hotelového personálu a idylického prostredia samotného rezortu.
Prvá séria sa odohrávala na Havaji, druhá na Sicílii a tretia bola natáčaná v Thajsku.
Prvá séria mala premiéru 11. júla 2021, druhá 30. októbra 2022. V novembri 2022 bola potvrdená tretia séria, ktorá má premiéru 16. februára 2025, a v januári 2025 bola ohlásená aj štvrtá séria.
Seriál získal veľké uznanie kritikov, bol zaradený na zoznam desiatich najlepších programov roka podľa Amerického filmového inštitútu v rokoch 2021 a 2022.
Postavy a obsadenie.
V ďalších úlohách sa predstavia herci, ako Julian Kostov, Dom Hetrakul či Charlotte Le Bon.

</doc>
<doc id="686273" url="https://sk.wikipedia.org/wiki?curid=686273" title="Peter, Vašo a Beáta deťom">
Peter, Vašo a Beáta deťom

Peter, Vašo a Beáta deťom je názov štúdiového albumu pre deti, ktorý v roku 1987 nahrali Peter Nagy, Vašo Patejdl a Beáta Dubasová. Tento album v roku 1987 vydalo hudobné vydavateľstvo Opus. Album, ktorého zodpovedným redaktorom bol Július Kinček nahrávali so skupinou Petra Nagya, Indigo. Podieľali sa na ňom aj ďalší autori: Daniel Hevier, Roman Spišiak, Ľuboš Zeman, Pavol Danišovič, Karol Bohunický, ale nájdeme na ňom aj zhudobnenú báseň Štefana Moyzesa.

</doc>
<doc id="686274" url="https://sk.wikipedia.org/wiki?curid=686274" title="Ageladas">
Ageladas

Ageladas alebo Hageladas () môže byť:

</doc>
<doc id="686275" url="https://sk.wikipedia.org/wiki?curid=686275" title="Hageladas">
Hageladas



</doc>
<doc id="686278" url="https://sk.wikipedia.org/wiki?curid=686278" title="Mŕtva sezóna">
Mŕtva sezóna



</doc>
<doc id="686279" url="https://sk.wikipedia.org/wiki?curid=686279" title="Železničná stanica Zvolen">
Železničná stanica Zvolen



</doc>
<doc id="686280" url="https://sk.wikipedia.org/wiki?curid=686280" title="Úschovňa pohľadov">
Úschovňa pohľadov

Úschovňa pohľadov je názov druhého štúdiového albumu slovenskej speváčky Beáty Dubasovej. Tento album v roku 1988 vydalo hudobné vydavateľstvo Opus.

</doc>
<doc id="686281" url="https://sk.wikipedia.org/wiki?curid=686281" title="Vladimir Cosma">
Vladimir Cosma

Vladimir Cosma (* 13. apríl 1940, Bukurešť, Rumunsko) je francúzsko-rumunský hudobný skladateľ, huslista a dirigent. Zložil hudbu k veľkému množstvu francúzskych filmov zo 70., 80. a 90. rokov 20. storočia. Vo svete sa preslávil najmä ako skladateľ filmovej hudby, ktorá bola inšpirovaná rôznymi hudobnými žánrami. Od roku 1960 zložil Cosma vyše 400 hudobných kompozícií k filmom a televíznym programom.
Životopis.
Vladimir Cosma sa narodil v Bukurešti do rodiny muzikantov. Jeho otec Teodor Cosma bol klavirista a dirigent; jeho matka Carola bola hudobníčka a majsterka Európy a Rumunska v plávaní; jeho strýko Edgar Cosma bol skladateľ a dirigent; jedna z jeho starých mám bola klaviristka, žiačka Ferruccia Busoniho. Otec mu dal meno Vladimir z lásky k francúzskej kultúre, ktorú symbolizoval vtedajší francúzsky veľvyslanec v Rumunsku Wladimir d'Ormesson. Od ôsmich rokov koncertoval so svojím otcom. Po stredoškolskom štúdiu nastúpil Vladimir Cosma na Národné hudobné konzervatórium v Bukurešti a na konci štúdia získal dve absolventské prvé ceny, za hru na husliach a za kompozíciu. V roku 1963 sa s rodinou presťahoval do Paríža, kde pokračoval v štúdiu na Národnom konzervatóriu hudby a tanca a spolupracoval s hudobnou pedagogičkou Nadiou Boulangerovou. Od roku 1964 podnikol svetové turné ako klasický huslista.
Vladimir Cosma zložil prvý filmový soundtrack v roku 1967 pre film "Šťastný Alexander" od Yvesa Roberta. V roku 1972 zožal prvý veľký úspech s hudbou ku komédii "Veľký blondín s čiernou topánkou" režiséra Yvesa Roberta. Používa hlavne Panovu flautu, ktorá v špionážnom filme vytvára veľmi dobrú atmosféru. V roku 1973 ukázal veľkú kreativitu v jazzovej atmosfére New Yorku s jidiš tematikou v "Dobrodružstvách rabína Jacoba" od Gérarda Ouryho. Podieľal sa na mnohých populárnych komédiách ako napr.: "Krídelko alebo stehienko?" (1976)réžia Claude Zidi, "Záletník" (1977)réžia Yves Robert, "Som nesmelý, ale liečim sa" (1978)réžia Pierre Richard, "Večierok" (1980)réžia Claude Pinoteau alebo "Kopyto" (1981)réžia Francis Veber. Počas svojej kariéry sa skutočne etabloval ako jeden z pilierov kompozície pre kinematografiu.
V 80. rokoch spestril svoj žáner prácou pre filmy sociálneho charakteru a dramatickejšieho spádu. Tiež skomponoval hudbu k "Cena za nebezpečenstvo" (1983)réžia Yves Boisset, alebo podčiarkoval humor skupiny "Le Splendid" v komédii "Ježiško je neporiadnik" (1982)réžia Jean-Marie Poiré. Vladimir Cosma sa neustále obnovuje, komponuje s málo používanými nástrojmi ako ústna harmonika či lyrikón. Jeho multidisciplinárny talent bol odmenený dvoma Cézarmi, v roku 1982 za film "Diva" (Jean-Jacques Beineix) a v roku 1984 za "Tančiareň" (Ettore Scola). Má prístup do veľmi uzavretého kruhu veľkých režisérov, s ktorými nadviazal skutočné priateľstvá ako napr.: Yves Robert, Claude Zidi, Gérard Oury, Francis Veber, Édouard Molinaro, Claude Pinoteau a Jean-Pierre Mocky. Ako úspešný skladateľ neváhal pracovať aj pre mladých režisérov ako Michel Berny s filmom "Les Grands sentiments font les grands gueuletons" (1973), Nicolas Ribowski s filmom "Mužská záležitosť" (1981) alebo Georges Wilson s filmom "La Vouivre" (1988).
V 90. rokoch sa jeho produkcia spomalila, bolo to ovplyvnené vývojom v hudbe a zaneprázdnením niekoľkými osobnými projektmi. Naďalej pravidelne pracuje ako skladateľ filmovej hudby. Vladimir Cosma je veľkým menom v kultúre, klasickej hudbe a kinematografii.
Vladimir Cosma napísal operu "Marius a Fanny" uvedenú v roku 2007 v Marseille.
Pracoval aj pre televíziu skomponovaním soundtrackov k telenovelám a seriálom ako "Châteauvallon", "Les Cœurs brûlés", "Les Yeux d'Hélène" alebo k populárnemu animovanému seriálu "Les Mondes engloutis".
V roku 2017 sa zúčastnil medzinárodného hudobného festivalu "Prague Proms", ktorý sa koná každoročne v Prahe.
V súčasnosti aktívne komponuje nové skladby a zvučky k televíznym seriálom či filmom. V júni tohto roku mal zopár veľkých koncertov v sále Grand Rex s kapacitou viac ako 2700 miest. Zvykne sa objavovať aj v diskusných reláciách, kde hovorí o svojich aktuálnych plánoch.
Filmografia.
Zoznam nie je kompletný.

</doc>
<doc id="686284" url="https://sk.wikipedia.org/wiki?curid=686284" title="Protonizácia">
Protonizácia

Protonizácia alebo protonácia je chemický proces, v ktorom sa vodíkový katión (teda protón, H+, respektíve hydrón) naviaže na atóm, molekulu alebo ión, čím vzniká jej konjugovaná kyselina. Opačný proces, kedy sa z Brønsted–Lowryho kyseliny odštiepi vodíkový katión (protón), je deprotonizácia. Medzi príklady patria: 
 H2SO4 + H2O ⇌ H3O+ + -
 (CH3)2C=CH2 + HBF4 ⇌ (CH3)3C+ + 
 NH3(g) + HCl(g) → NH4Cl(s)
Význam.
Protonizácia je základná chemická reakcia a je to dôležitý krok v mnohých stechiometrických a katalytických procesoch. Niektoré ióny a molekuly môžu byť protonizované niekoľkokrát, vtedy sa označujú ako polybazické, čo platí hlavne pre mnohé makromolekuly (ale i pre mnohé malé molekuly). 
Protonizácia a deprotonizácia (pridanie a odstránenie vodíkového katiónu) je základom acidobázických reakcií a tieto procesy tvoria jadro teórie týchto reakcií. Brønsted–Lowryho kyselina je definovaná ako chemická látka, ktorá je schopná odštiepiť protón (vodíkový katión). Po protonizácii substrátu sa jeho hmotnosť a náboj zväčšia obe o jedna, čo je esenciálny krok v niektorých analytických metódach, napríklad elektrosprejová hmotnostná spektrometria.
Protonizácia a deprotonizácia molekuly či iónu môže zmeniť jeho chemické vlastnosti, nielen jeho náboj a hmotnosť, ale napríklad aj ich reaktivitu, hydrofilicitu, optické vlastnosti, rozpustnosť a redukčný potenciál. Zmena farby molekuly sa využíva v prípade acidobázických indikátorov.
Rýchlosť.
Protonizácia je zvyčajne veľmi rýchla, čiastočne kvôli vysokej mobilite (pohyblivosti) protónov v mnohých rozpúšťadlách. Rýchlosť protonizácie je závislá na kyslosti protónujúcej látky (kyseliny) – slabé kyseliny protónujú danú látku pomalšie než silné kyseliny. Rýchlosť protonizácie a deprotonizácie môže byť obzvlášť pomalá, ak tieto procesy vedú k významnej zmene štruktúry.
Reverzibilita a katalýza.
Protonizácia je zvyčajne reverzibilná a štruktúra i väzbovosť konjugovanej bázy sú zvyčajne zachované. V niektorých prípadoch však protonizácia vedie k izomerizácii, napríklad "cis"-alkény sa môžu zmeniť na "trans"-alkény v prítomnosti katalytického množstva protonizačného činidla. Mnohé enzýmy, napríklad serínové hydrolázy, využívajú mechanizmus, ktorý zahŕňa reverzibilnú protonizáciu substrátu.

</doc>
<doc id="686287" url="https://sk.wikipedia.org/wiki?curid=686287" title="Beáta – anglická verzia">
Beáta – anglická verzia

V roku 1988 vydalo vydalo hudobné vydavateľstvo Opus v exportnej anglickej verzii s prekladom od českého textára Vladimíra Čorta debutový štúdiový album slovenskej speváčky Beáty Dubasovej, Beáta.

</doc>
<doc id="686292" url="https://sk.wikipedia.org/wiki?curid=686292" title="Tatranský pohár 2022">
Tatranský pohár 2022

Tatranský pohár 2022 bol 75. ročník hokejového turnaja v ľadovom hokeji. Konal sa na Zimnom štadióne v Poprade v termíne od 20. do 21. augusta 2022 aj s medzinárodnou účasťou. 

</doc>
<doc id="686295" url="https://sk.wikipedia.org/wiki?curid=686295" title="Rod draka">
Rod draka

Rod draka je americký dobrodružno-fantastický televízny seriál z produkcie HBO, ktorý slúži ako prequel seriálu "Game of Thrones" (2011–2019). Rod draka rozpráva príbeh rodu Targaryenovcov z obdobia 172 rokov pred počiatkom "Game of Thrones".
Seriál mal premiéru 21. augusta 2022 v Spojedných štátoch a 22. augusta 2022 na Slovensku. Päť dní po premiére bolo oznámené, že seriál bude mať druhú sériu.
Produkcia.
V októbri 2019 HBO objednala 10-dielnu prvú sériu prequelu "Rod draka" podľa námetu od Georga R. R. Martin a Ryana Condala, založenú na Martinovom románe "Oheň a krv". Nakrúcanie prvej série prebiehalo od apríla 2021 do februára 2022. Seriál sa nakrúcal prevažne v Spojenom kráľovstve; ďalej aj v Španielsku, Portugalsku Californii.
Vysielanie a distribúcia.
Seriál sa vysiela na HBO a je dostupný aj na streamovacej službe HBO Max. Premiéra nových častí na slovenskom resp. českom kanáli HBO je v rovnakom čase ako v Spojených štátoch, resp. o 3 hodine ráno nasledujúci deň.

</doc>
<doc id="686306" url="https://sk.wikipedia.org/wiki?curid=686306" title="Turistická značkovaná trasa číslo 8861">
Turistická značkovaná trasa číslo 8861



</doc>
<doc id="686308" url="https://sk.wikipedia.org/wiki?curid=686308" title="Eufrón">
Eufrón

Eufrón () môže byť:

</doc>
<doc id="686310" url="https://sk.wikipedia.org/wiki?curid=686310" title="Ráztocký potok (prítok Borovianky)">
Ráztocký potok (prítok Borovianky)

Ráztocký potok je potok v regióne Liptov, na území obce Veľké Borové a obce Kvačany v okrese Liptovský Mikuláš v Žilinskom kraji. Nachádza sa v geomorfologickom celku Skorušinské vrchy. Ústi do Borovianky. Má dĺžku . Rád toku V. 
Sútok zdrojníc.
Začína sa na sútoku dvoch zdrojníc v v severnej časti územia obce Veľké Borové pod juhozápadným úbočím vrchu "Klin" s v blízkosti lúky "Vetrovka" v lesnom extraviláne. Jedna zdrojnica priteká zo severu a pramení v a druhá zdrojnica priteká zo severozápadu a pramení v .
Opis toku.
Od sútoku zdrojníc preteká v poľnohospodárskom extraviláne juhovýchodným smerom, v priberá pravostranný bezmenný prítok, ľavým brehom obmýva samotu Jóbova ráztoka, v podteká cestu z obce Veľké Borové do obce Huty a zároveň vteká do lesného extravilánu, v priberá ľavostranný bezmenný prítok, pravým brehom obmýva úpätie vrchu "Háj" s , vytvára strmú tiesňavu s Ráztockým vodopádom, v opúšťa územie Veľkého Borového a vteká na územie obce Kvačany, v lesnom extraviláne obce Kvačany preteká zvyšných 200 m svojho toku a v ústi do Borovianky ako jej pravostranný prítok. Borovianka po veľmi krátkom úseku od tohto prítoku ústi do Kvačianky tesne nad samotou Oblazy.
"Ráztocký potok" patrí do okresu Liptovský Mikuláš v Žilinskom kraji. Nachádza sa v geomorfologickom celku Skorušinské vrchy v geomorfologickom podcelku Kopec. Nemá dôležitejšie prítoky..
Pôvod názvu.
Názov vodného toku "Ráztocký potok" má pôvod v názve samoty Jóbova ráztoka v obci Veľké Borové, územím ktorej preteká. Samote hrozí dnes vyľudnenie. Z druhého prvku toponyma "Jóbova ráztoka" bolo po rozšírení o formant "-ský, -cký" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Ráztocký potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1989.
V priestore slovenskej hydronymie vodných tokov hydronymum "Ráztocký potok" nie je jedinečným hydronymom (august 2022). 
Referencie.
 
 

</doc>
<doc id="686311" url="https://sk.wikipedia.org/wiki?curid=686311" title="Domárka">
Domárka

Domárka () je vrch v Nízkych Tatrách. Leží nad Malužinou, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Malužiná. Najbližšími sídlami sú západným smerom ležiaca Vyšná a Nižná Boca, severozápadne sa nachádza Malužiná a severne osada Svarín. Vrch je súčasťou Národného parku Nízke Tatry.
Opis.
Domárka je súčasťou rázsochy, ktorá vybieha severným smerom z Homôľky v hlavnom hrebeni. Zo západného smeru hrebeň vymedzuje Malužinská dolina, zo severu a východu dolina Hodruša. Západne sa nachádza Fišiarka () a Špíglové (), severne Pavlová (), Pukanec () a Pálenica (), východne Malý bok (), Veľký bok () a Zadná Široká () a južne Homôľka, Kvasna (), Babina () a Vrbovica (). Masív patrí do povodia Váhu, kde vodu z tejto oblasti odvádza riečka Boca a jej prítoky; zo západnej časti potok Malužiná, z východnej jej prítok Hodruša. Na vrchol nevedie značený turistický chodník.
Výhľady.
Vrcholovú časť pokrýva lesný porast, ktorý prechádza do rozsiahlych odlesnených častí, umožňujúcich rozhľad. Z vhodných lokalít je možné pozorovať okolité vrcholy Nízkych Tatier, no tiež Vysoké a Západné Tatry, Chočské vrchy a Oravskú Maguru.
Prístup.
Na vrchol nevedie značený turistický chodník, preto prístup je možný z hlavného hrebeňa (Cesta hrdinov SNP), alebo odbočením z modrej trasy, vedúcej dolinou Hodruša z Malužinej do Sedla pod Veľkým bokom.

</doc>
<doc id="686313" url="https://sk.wikipedia.org/wiki?curid=686313" title="Phil Lynott (skladba)">
Phil Lynott (skladba)

„Phil Lynott“ je singel írskej skupiny Jape prevzatý z ich tretieho štúdiového albumu "Ritual". Vyšiel 19. decembra 2008, fanúšikovia Jape stáli za neúspešnou online petíciou, aby sa pieseň stala vianočným číslom jeden v Irish Singles Chart. „Phil Lynott“ bola úspešná a kritici ju vo všeobecnosti považovali za jednu z najlepších skladieb albumu "Ritual" a "Irish Independent" ju označil za najlepšiu írsku pieseň roka.
Informácie o skladbe.
Skladba „Phil Lynott“ bola opísaná ako „pieseň typu rozprávky pre deti“. Ide o jednoduchú pieseň s tromi akordmi, ktorá opisuje udalosti jednej noci, keď sa spisovateľ zúčastnil na koncerte heavy metalovej skupiny Mastodon v Dubline. Mastodon predviedli coververziu piesne Thin Lizzy, skupiny v čele s hudobníkom z titulu. Po dokončení vystúpenia boli spisovateľ a jeho priatelia svedkami zatmenia Mesiaca. Text „One day I'll be a dead man who plays a bass from Crumlin/Like Phil Lynott“ () bol ocenený v recenzii národného vysielateľa RTÉ za svoju zmes „humoru a vážnosti prostredníctvom surových, emocionálnych myšlienok“. Zakladateľovi skupiny Jape Richie Egan, podobne ako Lynottovi, je blízke dublinské predmestie Crumlin.
Kritika.
Egan bol údajne „trochu naštvaný na ‚internetových trollov‘“, ktorí ho veľmi kritizovali za túto pieseň. V niektorých častiach bol kritizovaný ľuďmi, ktorí tvrdili, že text piesne je detinský a poukazovali na to, že ide o jednoduchú pieseň s tromi akordmi. Egan opisuje „Phil Lynott“ ako „úplne úprimnú pieseň o veciach, ktoré sa stali... ...jednej noci. Je napísaná tak, ako sa to v noci stalo, a nevidím na tom nič zlé.“
Reakcie.
Periodikum "Irish Independent" v roku 2008 opísalo pieseň ako „skutočný sakra moment pre írsky pop“, v tej istej publikácii ju neskôr označili za najlepšiu írsku skladbu toho roku. Fanúšikovia Jape spustili online petíciu, aby sa pieseň stala vianočným číslom jeden v Irish Singles Chart. Prehrali však s coververziou skladby Leonarda Cohena, „Hallelujah“, od Alexandry Burkovej, víťazky britskej televíznej talentovej show v tom roku "X Factor".
Skladbu často prespievava írsky nezávislý hudobník Rob Smith.

</doc>
<doc id="686314" url="https://sk.wikipedia.org/wiki?curid=686314" title="Mestický">
Mestický

Mestický môže byť:

</doc>
<doc id="686318" url="https://sk.wikipedia.org/wiki?curid=686318" title="Jape (hudobná skupina)">
Jape (hudobná skupina)

Jape je írska elektronicko–rocková hudobná skupina z Dublinu. Vytvoril ju Richie Egan ako vedľajší projekt, keď bol súčasťou skupiny The Redneck Manifesto, vydali päť štúdiových albumov; "Cosmosphere" (2003), "The Monkeys in the Zoo Have More Fun Than Me" (2004), "Ritual" (2008), "Ocean of Frequency" (2011) a "This Chemical Sea" (2015). Širšia diskografia skupiny Jape zahŕňala EP, "Jape is Grape" (2007), ako aj množstvo singlov, vrátane „Floating“ a „Phil Lynott“. Skupina vystupovala na festivaloch a podujatiach ako Glastonbury, Electric Picnic, Lovebox a Hard Working Class Heroes a robila predskokanov pre The Flaming Lips v Belsonic v Belfaste v auguste 2008.
Prvý a druhý album sa vysielal v alternatívnom národnom rádiu v Írsku. Úvodná skladba "The Monkeys in the Zoo Have More Fun Than Me", „Floating“, sa stala populárnym singlom v neskorých nočných reláciách alternatívnej hudby a pritiahla pozornosť Brendana Bensona počas návštevy Dublinu. Benson prespievava skladbu, keď vystupuje naživo so svojou skupinou The Raconteurs, rovnako ako belgické bastard popové duo Soulwax počas ich DJ setov.
Tretí album skupiny Jape, "Ritual", vyšiel v júni 2008, neskôr vyhral Choice Music Prize za írsky album roka 2008. Album obsahuje single „I Was a Man“, „Strike Me Down“ a „Phil Lynott“, z ktorých posledný bol predmetom neúspešnej petície fanúšikov, aby bol v decembri 2008 označený za írsky vianočný singel číslo jeden.
Album "Ocean of Frequency" vyšiel v roku 2011 a v marci 2012 získal pre Jape druhú hudobnú cenu Choice.

</doc>
<doc id="686319" url="https://sk.wikipedia.org/wiki?curid=686319" title="Za dverami mojej izby">
Za dverami mojej izby

Za dverami mojej izby je názov tretieho oficiálneho štúdiového albumu Beáty Dubasovej. V roku 1990 tento album vydalo hudobné vydavateľstvo Opus.

</doc>
<doc id="686320" url="https://sk.wikipedia.org/wiki?curid=686320" title="Modrý album (Beáta Dubasová)">
Modrý album (Beáta Dubasová)

Modrý album je názov štvrtého oficiálneho štúdiového albumu Beáty Dubasovej. V roku 1993 tento album vydalo hudobné vydavateľstvo Monitor EMI.

</doc>
<doc id="686326" url="https://sk.wikipedia.org/wiki?curid=686326" title="Išla myška briežkom">
Išla myška briežkom

Išla myška briežkom je názov štúdiového albumu s detskými pesničkami, ktoré spolu nahrali: Laco Lučenič, Beáta Dubasová a Kopytovci. V roku 1996 tento album vydalo hudobné vydavateľstvo Musica.
Detský album, ktorý naspievala Beáta Dubasová, Laco Lučenič a Marcel Nemec so Sávom Popovičom zo skupiny Kopytovci, otextovali osvedčení autori básničiek pre deti: Daniel Hevier, Štefan Moravčík a Ján Andel. Okrem naspievaných verzií sú na albume karaoke nahrávky, pre deti, ktoré by si chceli pesničky zaspievať samé.

</doc>
<doc id="686334" url="https://sk.wikipedia.org/wiki?curid=686334" title="Pavlová (vrch v Nízkych Tatrách)">
Pavlová (vrch v Nízkych Tatrách)

Pavlová () je vrch v Nízkych Tatrách. Leží nad Malužinou, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Malužiná. Najbližšími sídlami sú západným smerom ležiaca Vyšná a Nižná Boca a Malužiná a severne ležiaca osada Svarín. Vrch je súčasťou Národného parku Nízke Tatry.
Opis.
Pavlová je súčasťou rázsochy, ktorá vybieha severným smerom z Homôľky v hlavnom hrebeni. Zo západného smeru hrebeň vymedzuje Malužinská dolina, zo severu a východu dolina Hodruša. Západne sa nachádza Fišiarka (), Špíglové () a Olešková (), severne Skribňovo (), Milkovo () a Pukanec (), východne Pálenica (), Mačacia (), Malý bok () a Veľký bok () a južne Zadná Široká (), Homôľka, Kvasna (), Domárka (), Babina () a Vrbovica (). Masív patrí do povodia Váhu, kde vodu z tejto oblasti odvádza riečka Boca a jej prítoky; zo západnej časti potok Malužiná, z východnej jej prítok Hodruša. Na vrchol nevedie značený turistický chodník.
Výhľady.
Vrcholovú časť pokrýva nesúvislý lesný porast, ktorý prechádza do rozsiahlych odlesnených častí, umožňujúcich rozhľad. Z vhodných lokalít je možné pozorovať okolité vrcholy Nízkych Tatier, no tiež Vysoké a Západné Tatry, Chočské vrchy a Oravskú Maguru.
Prístup.
Na vrchol nevedie značený turistický chodník, preto prístup je možný odbočením z modrej trasy, vedúcej dolinou Hodruša z Malužinej do Sedla pod Veľkým bokom.

</doc>
<doc id="686335" url="https://sk.wikipedia.org/wiki?curid=686335" title="Trhovištský potok (prítok Ondavy)">
Trhovištský potok (prítok Ondavy)

Trhovištský potok je potok v regióne Dolný Zemplín, na území obcí Moravany, Rakovec nad Ondavou, Trhovište, Horovce v okrese Michalovce v Košickom kraji. Nachádza sa v geomorfologickom celku Východoslovenská pahorkatina. Ústi do Ondavy. Má dĺžku . Rád toku V. 
Začiatok.
Začína sa v v severnej časti územia obce Moravany na hranici s obcou Rakovec nad Ondavou medzi južným okrajom poľa "Povrazy" v Rakovci nad Ondavou a severným okrajom pasienka "Pod Lúčom" v Moravanoch.
Opis toku.
Od začiatku tečie "Trhovištský potok" územím obce Moravany juhovýchodným smerom cez poľnohospodársky extravilán, mení smer na juh až juhozápad, preteká cez pasienok "Pod lúčom", v vteká do intravilánu obce Moravany, tečie západným okrajom intravilánu, v opúšťa intravilán, je lemovaný pásom príbrežnej vegetácie, mení smer na juhovýchod, v križuje (priberá) ľavostranný prítok "Šarkan", v priteká na okraj intravilánu niekdajšej osady, dnes časti obce "Lučkovce" v obci Moravany a zároveň priteká na hranicu medzi obcami Moravany a Horovce, po ktorej tečie, od trojchotárnika v tečie po hranici medzi obcami Horovce a Trhovište, v opúšťa obecnú hranicu a preteká poľnohospodárskym extravilánom na území obce Trhovište, v vteká do intravilánu Trhovišťa, v vyteká z intravilánu a vteká do extravilánu, v priteká na hranicu obcí Trhovište a Horovce, opúšťa hranicu a záverečných 200 m svojho toku tečie cez územie Horovce a v ústi do Ondavy ako jej ľavostranný prítok.
"Trhovištský potok" patrí do okresu Michalovce v Košickom kraji. Nachádza sa v geomorfologickom celku Východoslovenská pahorkatina v geomorfologickom podcelku Pozdišovský chrbát. Má jeden významnejší prítok: vodný tok "Šarkan".
Pôvod názvu.
Názov vodného toku "Trhovištský potok" má pôvod v názve obce Trhovište, ktorej najstarší záznam sa viaže k roku 1220 "Wasarhely", 1332 "Fur, Locus Fori, Wasarhel", 1773 "Tarhowisscže". "Trhovištský potok" v dolnej časti svojho toku preteká územím obce Trhovište. Z toponyma Trhovište bolo po rozšírení o formant "-ský" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Trhovištský potok" ako súčasť veľmi početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Trhovištský potok" nie je jedinečným hydronymom (august 2022).
Referencie.
 
 

</doc>
<doc id="686336" url="https://sk.wikipedia.org/wiki?curid=686336" title="Alana Smith">
Alana Smith



</doc>
<doc id="686337" url="https://sk.wikipedia.org/wiki?curid=686337" title="7 dní">
7 dní

7 dní je názov piateho oficiálneho štúdiového albumu Beáty Dubasovej. V roku 2000 tento album vydalo hudobné vydavateľstvo Universal.

</doc>
<doc id="686338" url="https://sk.wikipedia.org/wiki?curid=686338" title="Eufrón z Parosu">
Eufrón z Parosu

Eufrón () bol grécky sochár v 5. stor. pred Kr.
Eufrón, sochár z Parosu, pôsobil v Aténach v 1. polovici 5. stor. pred Kr. Jeho signatúry sa našli na troch podstavcoch zo sôch (na dvoch mramorových votívnych stĺpovitých pomníkoch z aténskej Akropoly z rokov cca 470 – 450 pred Kr.):
"Hranaté zátvorky v starogréckom nápise znamenajú doplnenie medzier (lacunae) a označujú písmená, ktoré sú nečitateľné alebo úplne stratené."
Druhý nápis je na fragmente pomníka v podobe stĺpa z pentelského mramoru venovaného bohyni Aténe ženou menom Mikythé (Μικύθη). Venovanie je napísané v iónskom dialekte. Objavili ho v roku 1889 v blízkosti južného múru Akropoly v Aténach.
Eufrón zhotovil zrejme aj bradatú hlavu z pentelského mramoru, datovanú do rokov 450 – 440 pred Kr., nájdenú v roku 1886 vo svätyni Eetioneia v Pireu. Hlava, o ktorej sa predpokladá, že zobrazuje boha Herma alebo Dia, mohla patriť k podstavcu s nápisom, zhotoveného tiež z pentelského mramoru, ktorý sa nachádzal v jej blízkosti. Nápis na podstavci uvádza, že ju venoval Pythón z tráckej Abdéry, ktorý podľa všetkého veľa cestoval. Je podpísaný Eufrónom z Parosu (nachádza sa v Archeologickom múzeu v Pireu).

</doc>
<doc id="686339" url="https://sk.wikipedia.org/wiki?curid=686339" title="Karbohydrát">
Karbohydrát



</doc>
<doc id="686340" url="https://sk.wikipedia.org/wiki?curid=686340" title="Uhľovodan">
Uhľovodan



</doc>
<doc id="686341" url="https://sk.wikipedia.org/wiki?curid=686341" title="Cianový potok">
Cianový potok



</doc>
<doc id="686342" url="https://sk.wikipedia.org/wiki?curid=686342" title="9K38 Igla">
9K38 Igla



</doc>
<doc id="686345" url="https://sk.wikipedia.org/wiki?curid=686345" title="Avenarius">
Avenarius

Avenarius môže byť:

</doc>
<doc id="686346" url="https://sk.wikipedia.org/wiki?curid=686346" title="Ako chutí ráno">
Ako chutí ráno

Ako chutí ráno je názov šiesteho oficiálneho štúdiového albumu Beáty Dubasovej. V roku 2000 tento album vydalo hudobné vydavateľstvo Opusl.

</doc>
<doc id="686347" url="https://sk.wikipedia.org/wiki?curid=686347" title="Na slnečnej strane sveta">
Na slnečnej strane sveta

Na slnečnej strane sveta je názov tretieho štúdiového albumu, slovenskej speváčky Kristíny. Tento album dňa 25. júna 2012 vydalo hudobné vydavateľstvo Universal Music.

</doc>
<doc id="686349" url="https://sk.wikipedia.org/wiki?curid=686349" title="Chlórovanie">
Chlórovanie



</doc>
<doc id="686350" url="https://sk.wikipedia.org/wiki?curid=686350" title="Halogenizácia">
Halogenizácia



</doc>
<doc id="686351" url="https://sk.wikipedia.org/wiki?curid=686351" title="Bromácia">
Bromácia



</doc>
<doc id="686352" url="https://sk.wikipedia.org/wiki?curid=686352" title="Fluorácia">
Fluorácia



</doc>
<doc id="686353" url="https://sk.wikipedia.org/wiki?curid=686353" title="Preš">
Preš

Preš (zastarano aj: "praš", "pras", "pres"; všetky tvary z nem. Presse = lis) môže byť:

</doc>
<doc id="686355" url="https://sk.wikipedia.org/wiki?curid=686355" title="Praš">
Praš



</doc>
<doc id="686356" url="https://sk.wikipedia.org/wiki?curid=686356" title="Pres">
Pres

Pres môže byť:
PRES môže byť skratka:

</doc>
<doc id="686357" url="https://sk.wikipedia.org/wiki?curid=686357" title="Vínny lis">
Vínny lis



</doc>
<doc id="686358" url="https://sk.wikipedia.org/wiki?curid=686358" title="Hroznový lis">
Hroznový lis



</doc>
<doc id="686359" url="https://sk.wikipedia.org/wiki?curid=686359" title="Lis na lisovanie hrozna">
Lis na lisovanie hrozna



</doc>
<doc id="686360" url="https://sk.wikipedia.org/wiki?curid=686360" title="Vínový lis">
Vínový lis



</doc>
<doc id="686361" url="https://sk.wikipedia.org/wiki?curid=686361" title="Preš na lisovanie hrozna">
Preš na lisovanie hrozna



</doc>
<doc id="686362" url="https://sk.wikipedia.org/wiki?curid=686362" title="Vínny preš">
Vínny preš



</doc>
<doc id="686363" url="https://sk.wikipedia.org/wiki?curid=686363" title="Vinársky lis">
Vinársky lis



</doc>
<doc id="686364" url="https://sk.wikipedia.org/wiki?curid=686364" title="Socialista">
Socialista



</doc>
<doc id="686365" url="https://sk.wikipedia.org/wiki?curid=686365" title="Babina (vrch v Nízkych Tatrách)">
Babina (vrch v Nízkych Tatrách)

Babina () je vrch v Nízkych Tatrách. Leží nad Bacúchom, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Banskobystrickom kraji, v okrese Brezno a na katastrálnom území obce Polomka. Najbližšími sídlami sú južne ležiace obce Bacúch a Polomka, severozápadne sa nachádza Vyšná a Nižná Boca. Masív patrí do Národného parku Nízke Tatry.
Opis.
Babina je súčasťou rázsochy, ktorá vybieha z Havranej poľany v hlavnom hrebeni medzi Bacúšskym sedlom a Homôľkou (), južným smerom na Javorinku (). Západným smerom leží Jánov grúň ), Končisté (), Čertova svadba (), Beňuška () a Vrchbánsky grúň (), južným susedí Javorinka, východným Zadná hoľa (), Homôľka a Kvasna () a severným Havrania poľana (), Domárka () a Vrbovica (). Oblasť leží v povodí Hrona a masív odvodňuje na západe Bacúšsky potok, na juhu Voňacie potok a na východe Ždiarsky potok. Na vrchol nevedie značený chodník, no severne prechádza turistická magistrála Cesta hrdinov SNP.
Výhľady.
Vrcholovú časť pokrýva nesúvislý lesný porast poznačený polomom, ktorý umožňuje obmedzený rozhľad. Z vhodných lokalít s nižšou vegetáciou je možné pozorovať okolité vrcholy Nízkych Tatier, no tiež Vysoké a Západné Tatry, Poľanu, Veporské a Stolické vrchy.
Prístup.
Na vrchol nevedie značený turistický chodník, no susedným hrebeňom prechádza červeno značená Cesta hrdinov SNP, na ktorú sa pripájajú i značené trasy z blízkeho Bacúcha a Polomky.

</doc>
<doc id="686367" url="https://sk.wikipedia.org/wiki?curid=686367" title="Tipos extraliga 2022/2023">
Tipos extraliga 2022/2023

Tipos extraliga 2022/2023 je 30. sezónou najvyššej klubovej súťaže v ľadovom hokeji na Slovensku. Riadiacim orgánom súťaže je Slovenský zväz ľadového hokeja.
Extraligové kluby.
V sezóne 2022/2023 v nej bude hrať 12 regulárnych družstiev. Po šiestich sezónach sa bude opäť priamo zostupovať do nižšej súťaže.
Poznámka: Zimný štadión Pavla Demitru v Trenčíne prebiehala rekonštrukcia zimného štadióna a počas sezóny odohrajú domáce zápasy v Dubnici nad Váhom na svoj štadión by sa mali vrátiť v polovici februára.
Play-off.
Pavúk.
• Kvalifikačné kolo sa hrá na 3 víťazné zápasy.
Predkolo (Kvalifikácia o Play-off).
Predkolo hrajú tímy nasledovne: 7.miesto - 10.miesto a 8.miesto - 9.miesto.
Predkolo sa začalo v stredu 8. marca a jednotlivé série sa hrajú na 3 víťazstvá.

</doc>
<doc id="686368" url="https://sk.wikipedia.org/wiki?curid=686368" title="Fašista">
Fašista



</doc>
<doc id="686370" url="https://sk.wikipedia.org/wiki?curid=686370" title="DMD holding">
DMD holding



</doc>
<doc id="686371" url="https://sk.wikipedia.org/wiki?curid=686371" title="Fashion">
Fashion



</doc>
<doc id="686372" url="https://sk.wikipedia.org/wiki?curid=686372" title="Majstrovstvá sveta v ľadovom hokeji žien do 18 rokov 2008">
Majstrovstvá sveta v ľadovom hokeji žien do 18 rokov 2008

Majstrovstvá sveta v ľadovom hokeji žien do 18 rokov 2008 boli historicky prvé majstrovstvá sveta v ľadovom hokeji žien do 18 rokov. Konali sa v kanadskom meste Calgary od 7. do 12. januára 2008. Turnaju predchádzala kvalifikácia v roku 2007. Zúčastnilo sa jej 12 tímov, z toho 6 postúpilo na MS. USA a Kanada postúpili na MS priamo.
Kvalifikačné turnaje.
Skupina A.
Turnaj skupiny A sa hral vo Vierumäki vo Fínsku od 9. do 11. februára 2007.
Skupina B.
Turnaj skupiny B sa hral v Nymburku v Česku od 9. do 11. februára 2007.
Skupina C.
Turnaj skupiny C sa hral v Bad Tölzi v Nemecku od 16. do 18. februára 2007.

</doc>
<doc id="686373" url="https://sk.wikipedia.org/wiki?curid=686373" title="Snívanky">
Snívanky

Snívanky je názov piateho štúdiového albumu, slovenskej speváčky Kristíny. Tento album spolu s magnetkou Kristíny, otextovaný autorkou viacerých detských knižiek, Zuzanou Štelbaskou, vyšiel mimo oficiálneho vydavateľstva dňa 16. marca 2020.

</doc>
<doc id="686374" url="https://sk.wikipedia.org/wiki?curid=686374" title="DMD FIN">
DMD FIN



</doc>
<doc id="686375" url="https://sk.wikipedia.org/wiki?curid=686375" title="13 (album)">
13 (album)

13 je názov trinásteho štúdiového albumu slovenskej rockovej skupiny Gladiator. Tento album v roku 2014 vydalo hudobné vydavateľstvo DUNA. 

</doc>
<doc id="686376" url="https://sk.wikipedia.org/wiki?curid=686376" title="Deň, čo mal dávno prísť">
Deň, čo mal dávno prísť

Deň, čo mal dávno prísť je názov štrnásteho štúdiového albumu slovenskej rockovej skupiny Gladiator. Tento album v roku 2020 vydalo hudobné vydavateľstvo Gladius Group.

</doc>
<doc id="686378" url="https://sk.wikipedia.org/wiki?curid=686378" title="Domárka (rozlišovacia stránka)">
Domárka (rozlišovacia stránka)

Domárka môže byť:

</doc>
<doc id="686380" url="https://sk.wikipedia.org/wiki?curid=686380" title="Nicola Girasoli">
Nicola Girasoli

Mons. Nicola Girasoli (* 21. júl 1957, Ruvo di Puglia) je prelát rímskokatolíckej cirkvi, ktorý je od júna 2022 apoštolským nunciom na Slovensku a doyenom diplomatického zboru. V rokoch 2017 až 2022 bol apoštolským nunciom v Peru od roku 2006 do roku 2011 pôsobil ako nuncius v Zambii a Malawi a od roku 2011 ako nuncius v Antilách a niekoľkých ďalších karibských krajinách do roku 2017. V roku 2006 sa stal arcibiskupom.
Život.
Girasoli, narodený v talianskom Ruvo di Puglia, sa narodil 21. júla 1957. Za kňaza bol vysvätený 15. júna 1980 pápežom Jánom Pavlom II. Získal doktorát z kanonického práva. 
Aby sa pripravil na diplomatickú kariéru, vstúpil v roku 1981 na Pápežskú cirkevnú akadémiu. Do diplomatických služieb Svätej stolice vstúpil 1. mája 1985. Medzi jeho úlohy patrili vyslania v Indonézii, Austrálii, Maďarsku, Belgicku, Spojených štátoch amerických a Argentíne, ako aj práca v sekcii pre všeobecné záležitosti Štátneho sekretariátu Vatikánu. Pápež Benedikt XVI. ho 24. januára 2006 vymenoval za nuncia v Zambii a Malawi a za titulárneho arcibiskupa v Egnazia Appula. Biskupskú konsekráciu prijal 11. marca 2006 od kardinála Angela Sodana, spoluzasvätiteľmi boli arcibiskup Robert Sarah a biskup Luigi Martella. Dňa 29. októbra 2011 bol vymenovaný za apoštolského delegáta na Antily a nuncia v Antiguu a Barbudu, Bahamy, Dominiku, Jamajku, Grenadu, Svätý Krištof a Nevis, Svätú Luciu, Svätý Vincent a Grenadíny, Surinam a Guyanu. 21. decembra 2011 sa stal aj nunciom v Trinidade a Tobagu a na Barbadose. Pápež František ho 16. júna 2017 vymenoval za nuncia v Peru. V máji 2018 bol spomenutý ako možný kandidát na obsadenie pozície zástupcu (subsitúta) pre všeobecné záležitosti na Štátnom sekretariáte, pretože sa považoval za „veľmi blízkeho pápežovi Františkovi a súhlasil s kardinálom Pietrom Parolinom“, štátnym sekretárom. 
Okrem taliančiny hovorí anglicky, francúzsky a španielsky. Niekoľko rokov sa venoval štúdiu práv menšín a písal na túto tému.
Apoštolský nuncius na Slovensku.
Pápež František ho 2. júla 2022 vymenoval za nuncia na Slovensku. Girasoliho prijala 26. augusta 2022 prezidentka Zuzana Čaputová.

</doc>
<doc id="686383" url="https://sk.wikipedia.org/wiki?curid=686383" title="Mestská hromadná doprava v Levoči">
Mestská hromadná doprava v Levoči

Mestská hromadná doprava v Levoči je zabezpečovaná autobusovou dopravou, ktorú tvorí 1 autobusová linka s číslovaním 201. Prevádzkuje ju spoločnosť SAD Poprad. Vozidlový park tvorí jeden autobus. Linka premáva celý týždeň od 5:20 do 20:10.

</doc>
<doc id="686384" url="https://sk.wikipedia.org/wiki?curid=686384" title="Mestská hromadná doprava v Lučenci">
Mestská hromadná doprava v Lučenci

Mestská hromadná doprava v Lučenci označuje sieť liniek mestskej hromadnej dopravy v Lučenci, ktorú prevádzkuje akciová spoločnosť SAD Lučenec a tvorí ju päť autobusových liniek. Linky premávajú v čase cca 05:00 - 22:30. Autobusové linky jazdia v pracovných dňoch každých najviac 30 minút, večer a cez voľné dni každých najviac 30 - 60 minút.
Vozidlový park.
MHD v Lučenci tvorí 8 vozidiel, čiže dva elektrické mikrobusy Iveco Rošero First FCLLI Electric, štyri autobusy Iveco Streetway 12M a dva autobusy Iveco Crealis 12M.

</doc>
<doc id="686385" url="https://sk.wikipedia.org/wiki?curid=686385" title="Vrbovica">
Vrbovica

Vrbovica () je vrch v Nízkych Tatrách. Leží nad Vyšnou Bocou, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Banskobystrického a Žilinského kraja, okresov Brezno a Liptovský Mikuláš a zasahuje na katastrálne územie obcí Polomka a Malatiná. Najbližšími sídlami sú západne ležiaca Vyšná a Nižná Boca, severozápadne je situovaná Malužiná a južným smerom Bacúch a Polomka. Masív patrí do Národného parku Nízke Tatry.
Opis.
Vrbovica je súčasťou hlavného hrebeňa medzi Bacúšskym sedlom a sedlom Homôľka. Severným smerom susedí Domárka (), Pavlová () a Špíglové (), západným Fišiarka (), Jánov grúň () a Končisté (), južným Vrchbánsky grúň (), Babina () a Javorinka () a východným Homôľka (), Zadná Široká () a Veľký bok (). Severnú a východnú časť masívu odvodňuje potok Malužiná do Boce v povodí Váhu, voda z južných častí hrebeňa odteká Bacúšskym potokom do Hrona. Vrchol traverzuje značená turistická magistrála Cesta hrdinov SNP.
Výhľady.
Vrcholovú časť pokrýva riedka mladá vegetácia po plošnej ťažbe, ktorá umožňuje kruhový rozhľad. Z vhodných lokalít je možné pozorovať okolité vrcholy Nízkych Tatier, no tiež Vysoké a Západné Tatry a časť Veporských vrchov.

</doc>
<doc id="686386" url="https://sk.wikipedia.org/wiki?curid=686386" title="Vasil Grivna">
Vasil Grivna

Ing. Vasil Grivna (* 10. september 1958, Praha) je slovenský diplomat. Od júla 2022 je veľvyslanec Slovenska v Bulharsku. Pôsobil tiež ako veľvyslanec v Poľsku a na Ukrajine.
Životopis.
V rokoch 1977 až 1982 študoval na Oddelení medzinárodných ekonomických vzťahov Fakulty medzinárodných vzťahov a medzinárodného práva Kyjevskej štátnej univerzity.
Od augusta 1982 do apríla 1984 pracoval v Exico, a.s., obchodná skupina kožušiny v Prahe, v období 1. októbra 1982 až 30. septembra 1983 však vykonával prezenčnú vojenskú službu.
Od 15. apríla 1984 pracoval pre Federálne ministerstvo zahraničných vecí, do 30. septembra 1990 bol pracovník 1.teritoriálneho odboru. Od 1. októbra 1990 bol 3. tajomník veľvyslanectva ČSFR v Rusku, od 1. januára 1993 prešiel na rovnakú funkciu na slovenskom veľvyslanectve v Rusku. Následne bol v období 1. júl 1994 až 14. február 1995 pracovníkom 4. odboru na Ministerstve zahraničných vecí SR. Od 15. februára 1995 do 31. decembra 1998 bol riaditeľom Politického odboru E MZV, v období 1. januára 1999 až 14. marca 1999 bol riaditeľ 3. teritoriálneho odboru MZV.
Veľvyslanec na Ukrajine.
Od 15. marca 1999 do 31. januára 2005 bol Vasil Grivna veľvyslancom Slovenska na Ukrajine. Jeho predchodcom bol v rokoch 1995 až 1996 Jozef Migaš a nástupcom v rokoch 2005 až 2009 Urban Rusnák.
Po návrate pracoval vo februári 2005 ako pracovník Analytického odboru MZV SR. Následne bol generálnym riaditeľom na MZV SR, 1. marca 200531. augusta 2008 Sekcie vonkajšej komunikácie a 1. septembra 2008 31. novembra 2010 Sekcie verejnej diplomacie a služieb občanom. Následne bol pracovníkom 2. teritorálneho odboru.
Veľvyslanec v Poľsku.
V období 22. februára 2011 až 31. júla 2015 bol veľvyslancom Slovenska v Poľsku. Jeho predchodcom bol v rokoch 2005 až 2010 František Ružička a nástupcom v rokoch 2015 až 2020 Dušan Krištofík.
Po návrate z Poľska bol od 1. augusta 2015 pracovníkom Politickej sekcie MZVEZ, následne bol od 24. septembra riaditeľom Odboru generálnej inšpekcie na MZVEZ.
Veľvyslanec v Bulharsku.
11. júla 2022 bol prezidentkou Zuzanou Čaputovou vymenovaný za veľvyslanca Slovenska v Bulharsku, funkciu dezignovaného veľvyslanca vykonáva od 15. júla 2022. Jeho predchodcom bol v rokoch 2017 až 2022 Manuel Korček.

</doc>
<doc id="686409" url="https://sk.wikipedia.org/wiki?curid=686409" title="IU Medzinárodná Univerzita Aplikovaných Vied">
IU Medzinárodná Univerzita Aplikovaných Vied

IU Medzinárodná Univerzita Aplikovaných vied (do roku 2021 "IUBH Medzinárodná Univerzita Aplikovaných vied", do roku 2017 "Medzinárodná Univerzita Aplikovaných vied Bad Honnef / Bonn") je štátom-uznaná súkromná univerzita aplikovaných vied so sídlom v Erfurte a 28 pobočkami v Nemecku.
Ponúka prezenčné študijné programy v anglickom jazyku, duálne študijné programy v nemeckom jazyku, ako aj programy diaľkového štúdia a kombinované vzdelávanie v nemčine a angličtine. Medzinárodná univerzita aplikovaných vied IU je s viac ako 85 000 študentmi najväčšou univerzitou v Nemecku od roku 2021.
História.
IU bola založená v roku 1998 ako "Medzinárodná univerzita aplikovaných vied Bad Honnef / Bonn (IFH)" v Bad Honnefe a výučba sa začala v zimnom semestri 2000/2001 s 23 študentmi.
Univerzita pôvodne začala svoju činnosť v "Feuerschlößchene", bývalom dome Wilhelma Girardeta, severne od centra mesta Bad Honnef. V roku 2000 sa presťahovala do bývalých priestorov historickej budovy Bischofshof v okrese Bad Honnef-Beuel, ktoré predtým využívala obchodná škola. Komplex pamiatkovo chránených budov bol v roku 2005 rozšírený o dve ubytovne a refektár. Vo februári 2007 bola slávnostne otvorená nová administratívna budova s knižnicou, seminárnymi miestnosťami a kanceláriami.
V júli 2009 Nemecká rada pre vedu a humanitné vedy inštitucionálne akreditovala univerzitu na desať rokov a v roku 2021 bola reakreditovaná na ďalších päť rokov. V roku 2010 sa stala členom Nemeckej konferencie rektorov.
V polovici roka 2013 sa IU zlúčila s Univerzitou aplikovaných vied Adama Riesa v Erfurte, ktorá je tiež súkromnou univerzitou, a rozšírila tak svoju ponuku o model duálneho štúdia. V marci 2016 sa zlúčila s Univerzitou medzinárodného obchodu a logistiky (HIWL) v Brémach a odvtedy ponúka aj duálne študijné programy na tomto mieste.
V októbri 2017 bola premenovaná z "Medzinárodnej univerzity aplikovaných vied Bad Honnef / Bonn" na "Medzinárodnú univerzitu aplikovaných vied IUBH". V marci 2021 bola opäť premenovaná na IU Medzinárodnú univerzitu aplikovaných vied.
V roku 2019 sa sídlo univerzity presunulo do Erfurtu, odvtedy sa na ňu vzťahuje durínsky zákon o vysokých školách.
Organizácia.
Univerzita je štátom uznaná od roku 1999 a akreditovaná vedeckou radou v rokoch 2009 a 2021. Študijné programy, ako aj vnútorné manažérstvo kvality univerzity ("systémová akreditácia") sú dodatočne akreditované Nadáciou pre akreditáciu medzinárodnej obchodnej administratívy(FIBAA) v mene Akreditačnej rady nadácie.
Sponzorom univerzity je IU Internationale Hochschule GmbH, ktorej jediným akcionárom je od roku 2007 spoločnosť Career Partner GmbH (od roku 2021: IU Group N.V.) Tú od roku 2017 vlastní britská investorská skupina Oakley; pred tým ju v rokoch 2007 až 2015 vlastnila mníchovská investičná spoločnosť Auctus a v rokoch 2015 až 2017 americká spoločnosť Apollo Group.
Riadiacimi orgánmi univerzity sú rektorát, senát a odborný poradný zbor, ktorý zastupuje odborné záujmy katedier a podnikov. Vnútorne je univerzita rozdelená na takzvané "jednotky" pozdĺž rozsahu študijných programov, z ktorých každá je podriadená prorektorátu. Okrem toho je univerzita rozdelená do prevažne autonómnych, regionálnych a miestnych manažmentov a deviatich tematických oblastí.
Lokality.
Okrem "virtuálneho kampusu" má univerzita v súčasnosti 28 pobočiek: Augsburg, Bad Honnef, Berlín, Bielefeld, Braunschweig, Brémy, Dortmund, Dresden, Duisburg, Düsseldorf, Erfurt, Essen, Frankfurt nad Mohanom, Freiburg, Hamburg, Hannover, Karlsruhe, Kolín nad Rýnom, Lipsko, Lübeck, Mainz, Mannheim, Mníchov, Münster, Norimberg, Peine (do konca roka 2021), Stuttgart a Ulm. V roku 2022 pribudnú tieto lokality: Aachen, Bochum, Kassel, Kiel, Mönchengladbach, Potsdam, Ravensburg, Regensburg, Rostock, Saarbrücken a Wuppertal.
Na diaľkové štúdium je k dispozícii aj niekoľko skúšobných centier v zahraničí v sídlach Goetheho inštitútov.
Študijné programy.
Medzinárodná univerzita IU ponúka približne 200 bakalárskych, magisterských a MBA študijných programov v rôznych formách štúdia (diaľkové štúdium, kombinované štúdium, MyStudium, duálne štúdium) z týchto oblastí:

</doc>
<doc id="686414" url="https://sk.wikipedia.org/wiki?curid=686414" title="Seán Patrick O'Malley">
Seán Patrick O'Malley

Seán Patrick kardinál O'Malley (* 29. jún 1944, Lakewood, Ohio) je americký rímskokatolícky kňaz, arcibiskup Bostonu a kardinál rímskokatolíckej cirkvi. 
Kňaz.
Vstúpil do rádu kapucínov a rehoľné sľuby zložil 14. júla 1965. Študoval v meste Washington DC v rádovom kolégiu (Capuchin College) a štúdiá dokončil na škole St. Fidelis. Získal doktorát zo španielskej a portugalskej literatúry. Kňazské svätenie prijal 29. augusta 1970. V rokoch 1969 až 1973 prednášal na Americkej katolíckej univerzite (Catholic University of America) vo Washingtone. Neskôr pôsobil ako duchovný v komunite tzv. Latinos, teda osôb hovoriacich španielsky a portugalsky, taktiež vo Washingtone a okolí.
Biskup.
V júni 1984 bol menovaný biskupom koadjútorom na Panenských ostrovoch, biskupské svätenie prijal 2. augusta toho istého roku. Riadenie diecézy prevzal v októbri 1985 po tom, čo dovtedajší biskup odišiel na odpočinok. V júni 1992 bol menovaný biskupom diecézy Fall River, v septembri 2002 sa stal biskupom v Palm Beach. O necelý rok neskôr, v júli 2003, nahradil kardinála Bernarda Lawa na čele Bostonskej arcidiecézy.
Kardinál.
Vo februári 2006 ohlásil pápež Benedikt XVI. jeho kardinálsku nomináciu, kardinálske insígnie prevzal na konzistóriu 24. marca toho istého roku. V septembri 2006 začal ako jeden z mála kardinálov prevádzkovať svoj blog, na ktorom raz týždenne komentuje udalosti v živote katolíckej cirkvi v Spojených štátoch aj vo svete. Dňa 13. apríla 2013 bolo vo Vatikáne oznámené, že pápež František ustanovil nový poradný zbor ôsmich kardinálov, ktorý mu má pomôcť pri vypracovaní reformy vatikánskej kúrie. Jedným z členov tejto pracovnej skupiny sa stal aj kardinál O'Malley. V marci 2014 ho pápež František vymenoval za člena novo vzniknutej komisie na ochranu maloletých. Tá sa má zaoberať napr. oblasťou výchovy, ktorá má predísť zneužívaniu detí, trestnými postupmi v oblasti zločinov páchaných na deťoch, civilnými i kanonickými povinnosťami alebo rozvíjaním „dobrej praxe“, ktorá sa na celospoločenskej úrovni osvedčila. Dňa 10. septembra toho istého roku bol menovaný za predsedu tejto komisie.

</doc>
<doc id="686415" url="https://sk.wikipedia.org/wiki?curid=686415" title="No Name (album)">
No Name (album)

No Name je názov debutového štúdiového albumu slovenskej skupiny No Name. Tento album v roku 1998 vydalo hudobné vydavateľstvo Mercury.

</doc>
<doc id="686417" url="https://sk.wikipedia.org/wiki?curid=686417" title="Počkám si na zázrak">
Počkám si na zázrak

Počkám si na zázrak je názov druhého štúdiového albumu slovenskej skupiny No Name. Tento album v máji roku 2000 vydalo hudobné vydavateľstvo Universal Music.

</doc>
<doc id="686421" url="https://sk.wikipedia.org/wiki?curid=686421" title="Oslávme si život">
Oslávme si život

Oslávme si život je názov tretieho štúdiového albumu slovenskej skupiny No Name. Tento album v máji roku 2001 vydalo hudobné vydavateľstvo Universal Music.

</doc>
<doc id="686422" url="https://sk.wikipedia.org/wiki?curid=686422" title="Hem A">
Hem A

Hem A je druh hemu, čo je koordinačný komplex pozostávajúci z makrocyklického ligandu, patriaceho medzi porfyrín, ktorý cheluje atóm železa. Hem A je biomolekula, ktorá je prirodzene produkovaná mnohými organizmami. V roztoku má dichroicku zeleno-červenú farbu. Štruktúrne je podobný hemu B, ktorý je súčasťou hemoglobínu, červeného farbiva v krvi.
Vzťah k ostatným hemom.
Hem A sa líši od hemu B v tom, že metylová skupina na uhlíku 8 v kruhu je oxidovaná na formylovú skupinu a na vinylovú skupinu na uhlíku 2 je naviazaná hydroxyfarnezylová skupina, ktorá patrí medzi izoprenoidy. Hem A sa podobá na hem O, keďže obe majú farnezylovú skupinu na uhlíku 2, ale hem O nemá formylovú skupinu na uhlíku 8, namiesto ktorej má metylovú skupinu. Správna štruktúra hemu A, určená pomocou meraní NMR a IR spektroskopií, zistená pre redukované podobnu komplexu (s FeII), bola prvýkrát publikovaná v roku 1975. Štruktúra bola potom potvrdená syntézou dimetylesteru hemu A bez atómu železa.
História.
Hem A ako prvý izoloval nemecký biochemik Otto Warburg v roku 1951. Warburg takisto ukázal, že je to aktívna zložka integrálneho membránového metaloproteínu cytochróm c oxidázy.
Stereochémia.
Poslednou otázkou v štruktúre hemu A bolo presné geometrické usporiadanie na prvom uhlíku na pozícii 3 v kruhu I, teda uhlíku viazanom na hydroxylovú skupinu. V roku 2005 bolo ukázané, že konfigurácia tohto chirálneho uhlíku je "S".
Podobne ako hem B, aj hem A je často naviazaný na apoproteín pomocou koordinačnej väzby medzi atómom železa a bočnými reťazcami zachovaných aminokyselín. V enzýme respiračného reťazca, cytochróm c oxidáze (CCO), je piatym ligandom hemu A, ktorý tvorí reakčné miesto pre kyslík, histidylová skupina. Tento ligand (histidín) sa takisto bežne nachádza aj v iných hemoproteínoch, ako sú hemoglobín a myoglobín.
Ako kofaktor.
Príkladom metaloproteínu, ktorý viaže hem A, je cytochróm c oxidáza (CCO). Táto zložitá bielkovina obsahuje hem A na dvoch rôznych miestach, každý s inou finkciou. Jednotlivé miesta sú označované ako cytochróm a a cytochróm a3. Atóm železa v heme A v cytochróme a je hexakoordinovaný, teda viazaný na 6 ďalších atómov. V molekule cytochrómu a3 ja niekedy viazaný na 5 iných atómov (pentakoordinácia), čo necháva voľné šieste väzbové miesto, kam sa môže viazať molekula kyslíku (O2). Okrem toho tento enzým viaže tri ióny mede, horčík, zinok a niekoľko iónov sodíka a draslíka. Predpokladá sa, že tieto dve hemové skupiny si vymieňajú elektróny medzi sebou, iónmi mede a proteínom cytochrómom c poblíž.
Predpokladá sa, že formylová skupina a izoprenoidový bočný reťazec majú v CCO dôležitú úlohu v zachovávaní energie pri redukcii kyslíka. CCO je podľa všetkého zodpovedaná za zachovávanie energie redukcie dikyslíku tým, že pumpuje protóny do intermembránového priestoru mitochondrie. Tento predpoklad bol publikovaný skupinou S. Yoshikawovej.

</doc>
<doc id="686424" url="https://sk.wikipedia.org/wiki?curid=686424" title="Hem B">
Hem B

Hem B je najbežnejší druh hemu. Nachádza sa napríklad v hemoglobíne a myoglobíne, čo sú bielkoviny, ktoré prenášajú kyslík. Enzýmová rodina peroxidáz takisto obsahuje hem B. Cyklooxygenázy COX-1 a COX-2 takisto obsahujú hem B na jednom zo svojich dvoch aktívnych miest.
Štruktúra.
Hem B je štruktúrne najmenší zo základných hemov. Na uhlíkoch 3 a 8 obsahuje vinylovú skupinu a na uhlíku 18 má metylovú skupinu.
Štruktúru hemu B a hemu S ako prvý určil nemecký chemik Hans Fischer. 
Väzba.
Hem B sa na bielkovinu viaže nekovalentne. Všeobecne je hem B naviazaný na bielkovinu (apoproteín bez koenzýmu) pomocou jednej koordinačnej väzby medzi iónom železa a bočným reťazcom aminokyseliny. Najčastejšie je touto aminokyselinou histidín, okrem neho sa však v axiálnej polohe vyskytuje aj cysteín, metionín, tyrozín a lyzín. V hemoglobíne i myoglobíne tvorí túto koordinačnú väzbu evolučne zachovaný histidín. Syntáza oxidu dusnatého a cytochróm P450, ktoré takisto obsahujú hem B, majú evolučne zachovaný cysteín.
Keďže je ión železa v bielkovinách obsahujúcich hem B viazaný na štyri atómy dusíka porfyrínu (ktoré sú v rovine) a jeden atóm proteínu (z bočného reťazca aminokyseliny), tento ión sa často nachádza v pentakoordinovanom stave (tvorí päť väzieb). Pri naviazaní kyslíku alebo toxického oxidu uhoľnatého sa železo dostáva do hexakoordinovaného stavu.

</doc>
<doc id="686425" url="https://sk.wikipedia.org/wiki?curid=686425" title="Hem a">
Hem a



</doc>
<doc id="686426" url="https://sk.wikipedia.org/wiki?curid=686426" title="Hem b">
Hem b



</doc>
<doc id="686427" url="https://sk.wikipedia.org/wiki?curid=686427" title="Springer Science+Business Media">
Springer Science+Business Media

Springer Science+Business Media (alternatívne písané s medzerami, t.j. Springer Science + Business Media; skrátené názvy: Springer SBM, SSBM alebo Springer) bola v rokoch 20032015 medzinárodná (primárne nemecká a holandská) skupina podnikov (koncern) so sídlom v Luxemburgu, ktorá bola primárne vydavateľstvom odborných kníh a vedeckých časopisov z oblasti prírodných, ekonomických, technických a lekárskych vied. Výraz "Springer Science+Business Media" obsahovali v názve aj viaceré konkrétne podniky tejto skupiny podnikov, vrátane jej materskej spoločnosti (pozri nižšie). Vydavateľstvo malo hlavné pobočky v Berlíne, Heidelbergu, Dordrechte a New Yorku.
Materská spoločnosť.
Materskou spoločnosťou skupiny Springer Science+Business Media bola najprv od roku 2003 spoločnosť KAP Global Publishers S. A. (KAP znamená Kluwer Academic Publishers) so sídlom v Luxemburgu, ktorá bola v októbri 2004 premenovaná na Springer Science + Business Media S. A. (v obch. registri zapísaná s medzerami okolo znaku +), a ktorá (pri zmenených vlastníckych pomeroch) existuje dodnes, ale už pod novým menom Tuesday S.à.r.l.. Neskôr, od jesene 2013, bola materskou spoločnosťou skupiny Springer Science+Business Media spoločnosť Springer Science+Business Media GP Acquisition S.C.A. (v obch. registri zapísaná bez medzier okolo znaku +) so sídlom v Luxemburgu, ktorá (pri zmenených vlastníckych pomeroch) existuje dodnes.
Dejiny.
Do roku 2003.
Predchodcu vydavateľstva Springer Science+Business Media založil Julius Springer v roku 1842 v Berlíne. Toto vydavateľstvo publikovalo najprv pod názvom (Verlag von) Julius Springer a potom od 40. rokov 20. storočia pod názvom Springer-Verlag. Springer-Verlag v druhej polovici 20. storočia expandoval do zahraničia (Amerika, Francúzsko, Ázia atď.).
Krátky čas, presnejšie v rokoch 19992003, vydavateľstvo patrilo do skupiny Bertelsmann (pričom bolo rozšírené o dovtedajšie podnikanie Bertelsmannu v oblasti vedeckého publikovania).
Od roku 2003.
Bertelsmann v roku 2003 vydavateľstvo predal investorom a čoskoro nato bol bývalý Springer-Verlag zlúčený s vydavateľstvom Kluwer Academic Publishers odkúpeným od spoločnosti Wolters Kluwer. Týmto zlúčením vzniklo v októbri 2003 nové vydavateľstvo Springer Science+Business Media. Springer Science+Business Media bol zároveň názov príslušnej skupiny podnikov, ako aj obchodné meno niektorých konkrétnych podnikov z tejto skupiny podnikov (napr. v niektorých štátoch Európy, v USA a pod.); niektoré z týchto podnikov sa tak volajú (resp. ich obchodné meno tieto slová obsahuje) dodnes a jeden z týchto podnikov v Nemecku bol v roku 2006 premenovaný zo Springer Science+Business Media GmbH na Springer-Verlag GmbH (existuje dodnes).
V roku 2015 bolo vydavateľstvo Springer Science+Business Media zlúčené s ďalšími zahraničnými vydavateľstvami a stalo sa tak súčasťou novej skupiny podnikov Springer Nature (s rovnomennou materskou spoločnosťou).
Produkcia.
Vydavateľstvo bolo podľa rôznych kritérií druhým či prvým najväčším vydavateľstvom vedeckej literatúry na svete.
Od roku 1996 Springer prevádzkuje elektronický prístup k vydávaným knihám a časopisom cez stránku SpringerLink.

</doc>
<doc id="686428" url="https://sk.wikipedia.org/wiki?curid=686428" title="Ballantine's (No Name)">
Ballantine's (No Name)

Ballantine's je názov EP slovenskej skupiny No Name. Tento album, na ktorom je výber piatich skladieb kapely, v roku 2001 vydalo hudobné vydavateľstvo Universal Music.

</doc>
<doc id="686429" url="https://sk.wikipedia.org/wiki?curid=686429" title="Slová do tmy">
Slová do tmy

Slová do tmy je názov štvrtého štúdiového albumu slovenskej skupiny No Name. Tento album v roku 2003 vydalo hudobné vydavateľstvo Universal Music.

</doc>
<doc id="686431" url="https://sk.wikipedia.org/wiki?curid=686431" title="Micheláda v Nimes">
Micheláda v Nimes

Micheláde (francúzska výslovnosť: [ miʃəlad ]) je názov masakru katolíkov a to vrátane 18 katolíckych kňazov a mníchov ktorých protestantskí predstavitelia prevratu v Nîmes na Michaelmas 29. septembra 1567, po vypuknutí druhej náboženskej vojny vo Francúzku. Po neúspechu tzv. Prekvapenia v Meaux masaker predstavoval jeden z najväčších nevojenských masakrov protestantov počas občianskych vojen. 
V noci 30. septembra skupiny vojakov odobrali niektorých väzňov z ich rôznych zadržiavacích miest v súlade so zoznamami, ktoré zostavilo vedenie výboru. Rôzni väzni boli odvedení na nádvorie biskupského paláca, v ktorom bola studňa a tam boli zabití mečmi, dýkami a pištoľami, pričom časť ich zakrvavených tiel vyhodili do studne. Svedkovia tvrdili, že d'Estenet a L'Hermite boli medzi tými, ktorí vykonávali prácu zabíjania, a že muži z nižšej triedy ako aristokratické súdne vedenie, ktoré vypracovalo príkazy na zabíjanie. Väčšina z 37 známych obetí by boli kňazi pri 18 popravách, pričom len 2 z 8 zatknutých konzulov boli popravení a 1 zo 7 zatknutých sudcov Présidial, keď sa predtým pokúsil utiecť. Popravených by bolo 6 remeselníkov a 6 nižších právnikov. Celkovo sa odhaduje cez 100 obetí masakru v Nimes.
Číslami možno povedať, že k násiliu došlo z veľkej časti medzi elitou, vďaka čomu bolo pravdepodobné, že všetky obete mali mená, ktoré by si svedkovia neskôr vybavili a boli dostatočne pozoruhodné na to, aby im venovali pozornosť. Podľa historika Allana A. Tulchina v samotnom meste Paríž zomrelo pri masakre svätého Bartolomeja 2 000 až 4 000 ľudí s populáciou 250 000 – 300 000 (údaje o masakre pochádzajú z Arlette Jouanna, La France du XVIe siècle [Paríž, 1996], 472; pre obyvateľstvo Paríža porov. tamže, 33, a Filip Benedikt, ed., Cities and Social Change in Early Modern France [Londýn, 1989], 9), kým Nimes malo 10 000 – 12 000 obyvateľov; ak sa použijú stredné body rozsahov, 1,1 % populácie zomrelo v Svätého Bartolomeja v porovnaní s 0,9 % v Michelade. 

</doc>
<doc id="686432" url="https://sk.wikipedia.org/wiki?curid=686432" title="Zadná Široká">
Zadná Široká

Zadná Široká () je vrch v Nízkych Tatrách. Leží nad Malužinou, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a zasahuje na katastrálne územie obce Malužiná a Východná. Najbližšími sídlami sú západným smerom ležiaca Vyšná a Nižná Boca, severozápadne sa nachádza Malužiná a Kráľova Lehota, severne osady Svarín a Čierny Váh a južne obce Heľpa, Závadka nad Hronom a Polomka. Vrch je súčasťou Národného parku Nízke Tatry.
Opis.
Zadná Široká je súčasťou mohutnej rázsochy, ktorá vybieha severným smerom na Veľký bok () zo Zadnej hole () v hlavnom hrebeni, medzi Bacúšskym sedlom a sedlom Priehybka. Zo západného smeru masív vymedzuje dolina Hodruša, juhovýchodným smerom leží Hošková. Západným smerom susedí Domárka () a Kvasna (), južným Homôľka (), Zadná hoľa a Oravcová (), východným Kolesárová (), Veľká Vápenica () a Javorový grúň () a severným Nemecká (), Veľký a Malý bok (). Masív patrí do povodia Váhu, kde vodu zo západnej časti odvádza Hodruša, čoby prítok riečky Boca, z východných voda odteká riečkou Ipoltica. Vrcholovou časťou vedie traverzom značený turistický chodník.
Výhľady.
Vrcholovú časť pokrýva nesúvislý, miestami riedky les, s viacerými holinami v oblasti hrebeňa, umožňujúcimi tak obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež časť Západných Tatier, Chočských vrchov a Oravskej Magury.

</doc>
<doc id="686433" url="https://sk.wikipedia.org/wiki?curid=686433" title="Čím to je">
Čím to je

Čím to je je názov piateho štúdiového albumu slovenskej skupiny No Name. Tento album v roku 2005 vydalo hudobné vydavateľstvo Universal Music.

</doc>
<doc id="686434" url="https://sk.wikipedia.org/wiki?curid=686434" title="Danovov dom">
Danovov dom

Danovov dom () je meštiansky dom z polovice 19. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku.
Iné názvy.
Budova je známa aj pod názvami Dom Christa G. Danova (), prípadne (), Dom-múzeum „Christo G. Danov“ (), alebo Múzeum vydávania kníh ().
Lokalita.
Danovov dom leží v centrálnej časti mesta Plovdiv v hraniciach architektonicko-historickej rezervácie Starý Plovdiv na úpätí tzv. Trojpahorčia v skalnatej časti pahorku Taksim tepe oproti katedrále Zosnutia Bohorodičky na ulici „Mitropolit Pajsij“ () č. 2.
Dejiny a súčasnosť.
Budova bola postavená v 50. rokoch 19. storočia. V roku 1860 dom kúpil prvý bulharský vydavateľ kníh a zakladateľ organizovaného vydávania bulharských kníh Christo G. Danov a žil v ňom až do svojej smrti v roku 1911.
V roku 1975 bola v budove otvorená stála expozícia plovdivského Regionálneho historického múzea, venovaná vydávaniu kníh v Bulharsku v druhej polovici 19. a na začiatku 20. storočia.
Charakteristika.
Budova je charakteristickým exemplárom bulharskej obrodeneckej architektúry. Je typickým predstaviteľom symetrického domu plovdivského typu. 
Exteriér.
Dom je postavený na plošine vo vrcholovej časti strmej skaly v úpätí pahorku Taksim tepe. Rozprestiera sa v priestornom dvore, z ktorého sa vďaka polohe na skalnej plošine otvárajú výhľady na mesto. Jedna zo stien domu je pokračovaním pevnostnej steny z obdobia antiky, ktorá bola postavená v skalách pahorku. 
Dom je jednoposchodový. Pred vchodom do budovy sa nachádza štvorstĺpový portikus so štítovým frontónom. Steny budovy ako aj frontón na portiku pred vchodom sú zdobené freskami. Použité motívy sú ozdobné medailóny, rastlinné motívy a rôzne línie.
V dvore sa okrem samotného Danovovho domu nachádza ešte niekoľko menších hospodárskych budov.
Interiér.
Centrálnu časť interiéru tvorí priestorný salón okolo ktorého je symetricky rozložených šesť izieb.
Steny v interiéri sú taktiež zdobené rôznymi freskami. Medzi motívy patria napríklad, rôzne druhy ozdobných medailónov, geometrické tvary, rastlinné motívy, ako aj portréty antických gréckych fizozófov. Stropy sú zdobené drevorezbou ako aj maľbou. Vyniká z nich umeleckým prevedením predovšetkým strop v salóne, ktorého centrálnym motívom je rozmerná drevorezba predstavujúca Slnko obkolesené rôznými portrétmi.
Expozícia „Vydávanie kníh v Bulharsku v druhej polovici 19. a na začiatku 20. storočia“.
V budove sa nachádza múzejná expozícia „Vydávanie kníh v Bulharsku v druhej polovici 19. a na začiatku 20. storočia“ (). Patrí pod plovdivské Regionálne historické múzeum.
Na účely expozície sa využíva celkovo päť izieb. 
Tri izby sú venované samotnej expozícii predstavujúcej predovšetkým:
Štvrtá izba predstavuje repliku kníhkupectva, ktoré bolo súčasťou Danovovho vydavateľstva. Piata izba bola upravená aby, predstavovala repliku bulharskej školskej triedy z obdobia prelomu 19. a 20. storočia.
Medzi exponáty múzea patria okrem iného rôzne exempláre kníh vydaných a vytlačených v obdodeneckom období, dobové učebné pomôcky ako aj súkromné predmety a korešpondencia Christa G. Danova, ako aj jeho vydavateľstva.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku v Štátnom vestníku č.43 z roku 1971, pričom ako dôvod ochrany bola uvedená historická hodnota budovy. Štatút bol obnovený v Štátnom vestníku č.4 z roku 1995, pričom ako dôvod ochrany pribudla historickej hodnote aj architektonicko-umelecká hodnota budovy. Názov budovy ako je uvedený na zozname kultúrnych pamiatok národného významu je "Kăšta na Christo G. Danov" (, doslova "Dom Christa G. Danova").

</doc>
<doc id="686436" url="https://sk.wikipedia.org/wiki?curid=686436" title="Live in Prague">
Live in Prague

Noname Tour 2006 (Live In Prague) je názov prvého koncertného dvojalbumu aj DVD slovenskej skupiny No Name. Tento album, ako aj DVD v roku 2006 vydalo hudobné vydavateľstvo Universal Music.
Zoznam nahrávok na 114 minútovom DVD je zhodný s CD nosičmi koncertného dvojalbumu. V rámci bonusov je na DVD "Tour 2006 Live In Prague" fotogaléria obsahujúca šesť položiek a asi desaťminútový rozhovor, kde skupina No Name hovorí o fungovaní kapely a o turné. V texte na obale je ohlásené viac-uhlovo premietané video, ktoré sa týka jednej štvor-minutovej nahrávky. Posledným bonusom je videoklip.

</doc>
<doc id="686437" url="https://sk.wikipedia.org/wiki?curid=686437" title="V rovnováhe">
V rovnováhe

V rovnováhe je názov šiesteho štúdiového albumu slovenskej skupiny No Name. Tento album v roku 2008 vydalo hudobné vydavateľstvo Universal Music.

</doc>
<doc id="686438" url="https://sk.wikipedia.org/wiki?curid=686438" title="Total">
Total



</doc>
<doc id="686440" url="https://sk.wikipedia.org/wiki?curid=686440" title="Ježatec laločnatý">
Ježatec laločnatý

Ježatec (lat. "Echinocystis") je rod čeľade tekvicovité ("Cucurbitaceae"). Jeho jediným druhom je ježatec laločnatý (). 
Ježatec je jednoročná bylinná popínavá rastlina s pichľavými plodmi, pôvodom z východu Severnej Ameriky, vyskytujúca sa vo veľkej miere najmä v oblasti Veľkých jazier. Vo svojom pôvodnom areáli zaberá vlhké až mokré biotopy, brehy riek a jazier, húštiny a okraje ciest.
Opis.
Ježatec laločnatý je jednoročná, jednodomá, bylinná úponková liana. Byľ má bohato rozkonárenú, popínavú, s dĺžkou 2 až 7 metrov (zriedkavo až do 12 m), s holými úponkami.
Listy má stopkaté, stopky dlhé 3 až 8 cm (ojedinele až 13 cm dlhé), na báze s 2 až 3 ramennými úponkami. Čepele listov má široko vajcovité, dlaňovito laločnaté až dlaňovito dielne, na báze sú srdcovité, celistvookrajové, na vrchole končisté, na líci na žilách sú riedko a krátko chlpaté.
Kvety sú jednotlivé alebo v mnohokvetých strapcovitých súkvetiach a sú 6-početné. Tyčinkové kvety sú početné, v nápadných, vzpriamených, 25 až 35 cm dlhých, úzkych „klasovitých“ metlinách. Koruna je tanierovitá, žltkasto biela, s priemerom 10 až 24 mm, korunné cípy sú úzko trojuholníkovité až čiarkovité, na vrchole končisté, 6 až 12 mm dlhé, na oboch stranách žliazkaté. Piestikové kvety sú nenápadné, ovisajúce, zväčša jednotlivé (zriedkavejšie po 2 až 3, len výnimočne viac) v pazuchách listov. Koruna je zvončekovitá, s priemerom 5 až 17 mm, žltkasto biela. Opeľované sú hmyzom.
Úponky, ktoré slúžia na ukotvenie a uľahčujú šplhanie po oporách (väčšinou iných rastlín), sú modifikované bočné výhonky, dlhé do 15 cm. Úponky reagujú na dotyk. Keď sa úponka dotkne objektu, bunky dotýkajúce sa objektu sa skracujú, zatiaľ čo bunky na opačnej strane sa predlžujú. Čistým efektom je zvinutie úponky okolo potenciálnej podpory. Niektoré úponky môžu reagovať na kontakt pomerne rýchlo, len za niekoľko minút. Akonáhle je koniec úponky ukotvený ovinutím okolo podpery, zvyšok sa zvinie, ako pružina, čím sa stonka pritiahne bližšie k podpere.
Plodmi sú pichľavo štetinaté vysychavé bobule so štyrmi semenami. Bobule sú guľovito vajcovité až široko elipsoidné, dlhé 35 až 60 mm a široké 25 až 40 mm. Sú ovisajúce, 2-puzdrové, zelené, na povrchu pichľavo štetinaté (štetiny do 8 mm dlhé). Oplodie so sieťkovanou štruktúrou je v nezrelom stave vyplnené pletivom želatínovej konzistencie. Dozrievaním želatínová výplň vysychá, schránka bobule (žilnatina a oplodie) zhnedne a stvrdne. Po dozretí a vypadaní semien ovísajú sucho blanité hnedé prázdne schránky bobúľ počas celej zimy.
Semená sú sploštené, v obryse vajcovité, dlhé 13 až 20 mm a široké 5 až 10 mm. Sú sivé až sivohnedé, s tmavšími škvrnami („mramorované“). Ježatec sa rozmnožuje iba semenami, pričom nové rastliny sa objavujú na jar, zvyčajne v blízkosti minuloročnej materskej rastliny. Rastie rýchlo a prináša množstvo plodov. Pri rozširovaní semien a plodov obsahujúcich semená hrá významnú úlohu voda, pretože druh sa najčastejšie vyskytuje pozdĺž vodných tokov.
Podľa výskumov vykonaných v roku 2018 (september - október) v strednej a východnej Európe (Lotyšsko, Litva, Poľsko, Slovensko), priemerná dĺžka a šírka plodov dosahovala 47 mm x 34,3 mm, priemerná hmotnosť čerstvých semien bola 15,92 g a ich priemerný počet v jednotlivých plodoch tesne prekračoval počet 4. Uvedené hodnoty pochádzajú z plodov odobratých na prirodzených stanovištiach. Hodnoty zistené na antropogénnych biotopoch boli nižšie. Veľkosť plodov a počet semien sú ovplyvnené dostupnosťou vody v biotope. Ježatec má plytké korene (4–15 cm dlhé a asi 1 mm široké). 
Rozšírenie.
Pôvodný areál výskytu ježatca laločnatého zahŕňa Kanadu a Spojené štáty, siahajúci na severovýchode po Nové Škótsko a New Brunswick (na pobreží Atlantického oceánu), na juhu po rieku Ohio a na západe zasahuje do Skalnatých vrchov.
Celkový sekundárny areál jeho výskytu nie je dostatočne zmapovaný, zahŕňa však väčšiu časť strednej a východnej Európy, vzácnejší je v jej severných častiach. Počas jedného storočia sa stal naturalizovaným a inváznym, najmä v Rakúsku, Bulharsku, Chorvátsku, Česku, Francúzsku, Nemecku, Maďarsku, Lotyšsku, Poľsku, Rumunsku, Slovensku, Slovinsku, Švajčiarsku, Ukrajine a v európskej časti Ruska. Je bežný vo všetkých regiónoch severozápadného a stredného Ruska a je uvedený medzi druhmi, ktoré sa rozšírili alebo preukázali tendenciu expandovať v regiónoch južného Uralu. Podľa hodnotenia rizika šírenia v dôsledku globálneho otepľovania, má tento druh potenciál rozšíriť sa do najjužnejších častí Nórska.
Na Slovensku bol ježatec prvýkrát zaznamenaný v roku 1933 a to v Púchove ako pestovaná rastlina. V 60. rokoch je už lokálne naturalizovaný, ale ešte pomerne zriedkavý. Z údajov zo 70. rokov sa už výrazne prejavuje inváznosť druhu, a to najmä v povodiach riek Hron, Ipeľ a Slaná. Nepretržitý monitoring v rokoch 1998 až 2006 potvrdzuje, že výskyt je každoročne na vzostupe.
Ekológia.
Vo svojom pôvodnom areáli ježatec laločnatý kvitne od júna do októbra. Na introdukovaných stanovištiach klíči v máji, kvitne od júla do septembra a odumiera v októbri až novembri. Na jarné klíčenie semien sú potrebné relatívne vysoké teploty pôdy. Po vypadnutí sú semena nečinné. Dormancia je spôsobená podmienkami v embryu, ktoré bránia klíčeniu a vyžadujú dodatočné dozrievanie. Dozretie sa vyskytuje v prírode v pôde. Pri pokusoch sa zistilo, že intaktné semená ježatca nedokázali vyklíčiť a vyžadovali stratifikáciu pri teplote 5-10 °C počas najmenej dvoch týždňov. Semená v pôde môžu zostať životaschopné aj dlhšie ako jeden rok.
V Severnej Amerike je výskyt ježatca spájaný s boreálnymi lesmi, útesmi, severnými nížinnými lesmi, piesočnými dunami, ostricovými lúkami, krovinami a južnými nížinnými lesmi. Biotopmi pre tento druh sú hlavne brehy potokov a okraje lesov, a to až do nadmorskej výšky 2000 m. 
V introdukovanom areáli ježatec kolonizuje najmä brehové biotopy, mokrade a okraje lesov, nivy, rašeliniská a močiare lužných lesoch a v aluviálnych rovinách. Ide o veľmi agresívneho člena brehovej vegetácie. V porastoch viacerých spoločenstiev má potenciál rýchlo rásť a súťažiť o svetlo a pokryť pôvodnú bylinnú aj krovinatú vegetáciu a vytvára nad nimi samostatnú vrstvu.
Na Slovensku sa druh vyskytuje od nížinného až po podhorský stupeň, s najvyšším výskytom do výšky 1 170 metrov nad morom. Obsadzuje brehy vodných tokov na stanovištiach, ktoré sú periodicky krátkodobo zaplavované a zásobované živinami z nánosov záplav.
Ježatec laločnatý vykazuje široké spektrum adaptačných reakcií, vysokú ekologickú plasticitu, vysokú produktivitu semien a stabilitu voči nepriaznivým environmentálnym faktorom. Je tolerantný na neutrálne až kyslé pôdy, so strednou až ťažkou štruktúrou.
Invazivita.
Ježatec laločnatý bol zaradený medzi 100 najnebezpečnejších inváznych druhov rastlín v Európe. V introdukovanom areáli tento druh napáda údolia riek, brehy jazier a mokradí, vytvára spletité koberce a husté rohože likviduje tak ostatné bylinné rastliny, dokonca je schopný rozkladať a likvidovať aj kroviny. Pod poprepletanými vrstvami jeho výhonkov sa drasticky znižuje množstvo svetla, čo môže potlačiť vývoj iných rastlín.
Ako jednoročný rastlinný druh sa ježatec môže šíriť v rôznej miere v rôznych vegetačných obdobiach. Po masívnej invázii v jednom roku nedosahuje vždy takú frekvenciu v nasledujúcom vegetačnom období. Spravidla však po kolonizácii môže pretrvávať na stanovišti mnoho rokov.
V Poľsku bol výskyt ježatca laločnatého zaznamenaný v 9 národných parkoch a na niektorých chránených územiach.
Monitoring výskytu ježatca na Slovensku, ktorý sa vykonal v rokoch 2003 až 2008 v lokalite chráneného areálu Plavečské štrkoviská na rieke Poprad, zaznamenal od jeho prvého objavenia v roku 2003 jeho neustálu expanziu do celého areálu. Výskyt v tejto lokalite posunul jeho severnú hranicu výskytu na Slovensku.
Infekčnosť.
Ježatec laločnatý je prirodzeným hostiteľom viacerých druhov vírusov. Vírus mozaiky uhorky (po anglicky "cucumber mozaic virus") je jedným z najvýznamnejších rastlinných patogénnych vírusov (aj v Európe). Hlavným prenášačom tejto infekcie je chrobák "Acalymma vittatum", ktorý je v pôvodných oblastiach prirodzeným nepriateľom ježatca (larvy aj dospelé jedince sa živia pletivami jeho listov a kvetov). 
Ježatec bol zaradený aj medzi hostiteľov patogénnej plesne "Pseudoperonospora cubensis", ktorá sa v prírode vyskytuje len na rastlinách z čeľade tekvicovité ("Cucurbitaceae").
Význam a využitie.
Ježatec laločnatý bol introdukovaný do Európy ako okrasná rastlina, pretože tvorí množstvo efektných nápadných súkvetí a dekoratívne plody má pretrvávajúce do neskorej jesene a zimy. Vo svojom prirodzenom areáli má však iba malú záhradnícku hodnotu. V Severnej Amerike sa tento druh používal aj ako liečivá rastlina (všeliek). Domorodé národy používali čaj vyrobený z jeho koreňov pri žalúdočných alebo obličkových chorobách a ako obklady pri bolestiach hlavy.
Hustá rastová forma ježatca poskytuje útočisko rôznym druhom voľne žijúcich živočíchov a jeho veľké semená slúžia ako zdroj potravy pre vtáky a malé cicavce. Veľké semená sú často zaujímavo vzorované a dajú sa použiť na umelecké diela alebo ako dekorácie. 

</doc>
<doc id="686441" url="https://sk.wikipedia.org/wiki?curid=686441" title="Ježatec">
Ježatec



</doc>
<doc id="686442" url="https://sk.wikipedia.org/wiki?curid=686442" title="Vŕba rakyta">
Vŕba rakyta



</doc>
<doc id="686444" url="https://sk.wikipedia.org/wiki?curid=686444" title="Hem C">
Hem C

Hem C je jeden druh hemu. Je to jeden z najbežnejších hemov. Bielkoviny, ktoré majú vo svojej štruktúre hem C, patria medzi hemoproteíny.
História.
Štruktúru hemu C publikoval v polovici 20. storočia švédsky biochemik K.-G. Paul. V tomto článku potvrdil štruktúru, ktorú predpokladal Hugo Theorell. Štruktúra hemu C, meraná pre redukovanú formu s FeII, ktorá bola založená na NMR a IR meraniach, bola potvrdená v roku 1975. Štruktúra hemu C, vrátane absolútnej konfigurácie stereocentier na tioéterových väzbách, bola ukázaná pre proteín stavovcov, cytochróm c, a aktuálne je známe, že platí i pre mnohé ďalšie bielkoviny obsahujúce hem C.
Vzťah k ostatným hemom.
Hem C sa od hemu B líši tým, že obe vinylové skupiny hemu B sú nahradené tioéterovou väzbou na apoproteín. Tieto väzby sú typicky sprostredkované cysteínovými reziduami. Vďaka týmto väzbám sa hem C nemôže jednoducho disociovať z holoproteínu, napríklad cytochrómu c, na rozdiel od ľahko disociovateľného hemu B, ktorý môže disociovať i za bežných podmienok. Hem C je teda v bielkovinách prostetickou skupinou. Tento fakt umožňuje široké možnosti pre štruktúru a funkcie cytochrómov typu c, pričom väčšina z nich funguje hlavne ako prenášače elektrónov. Redoxný potenciál cytochrómu c je takisto možné „naladiť“ malými zmenami v štruktúre proteínu a interakcií s rozpúšťadlom.
Väzba na bielkoviny.
Tioéterové väzby evidentne umožňujú väčšiu voľnosť v rámci funkcie holoproteínov. Všeobecne platí, že cytochrómy c je možné „poupraviť“ na širšie rozpätie redukčného potenciálu oproti cytochrómom b (obsahujúcim hem B). Toto môže byť dôležitý dôvod, preťo je cytochróm c prítomný takmer vo všetkých formách života. 
Okrem tioéterových väzieb je ión železa v heme zvyčajne koordinovaný ďalšími axiálnymi (kolmými na rovinu hemu) ligandmi bielkoviny. Tieto ligandy predstavujú bočné reťazce aminokyselín a zvyčajne sú dva (jeden z každej strany roviny hemu), takže je železo hexakoordinované (má celkom šesť väzbových partnerov - štyri atómy dusíka z tetrapyrolu a dva bočné reťazce aminokyselín). Najčastejšie je touto aminokyselinou histidín, okrem neho sa však v axiálnej polohe vyskytuje aj cysteín, metionín, tyrozín a lyzín. U cytochrómu c z cicavcov a tuniaka sa nachádza len jeden hem C, ktorý je axiálne koordinovaný histidínom a metionínom. Možno práve vďaka tioéterovým väzbám je železo niekedy koordinované na lyzín alebo dokonca vodu.
Počet jednotiek.
Počet jednotiek hemu C v holoproteíne je rôznorodý. Niektoré hemoproteíny, hlavne u jednobunkových organizmov, majú až päť hemov C. U buniek stavovcov je vždy jeden hem C na jednu bielkovinu, ale u baktérií môže jedna bielkovina viazať dokonca až 16 jednotiek hemu C. Všeobecne platí, že počet a usporiadanie jednotiek hemu C súvisí alebo je priamo nutné pre správne fungovanie holoproteínu. Napríklad proteíny, ktoré obsahujú niekoľko hemov C, sa účastia reakcií, pri ktorých sa prenáša niekoľko elektrónov. Z tých je obzvlášť dôležitá šesťelektrónová redukcia nutná na redukciu dusitanu na amoniak. U bakteriálnych hemoproteínov je bežný vysoký pomer hemov C k aminokyselinám, takže vnútro niektorých cytochrómov c vyzerá byť naplnené hemami C oproti ostatným hemoproteínom. Komplex bc1 je ďalší dôležitý enzým, ktorý obsahuje hem C.
Apoptóza.
Hem C má takisto dôležitú úlohu v apoptóze, kde stačí niekoľko molekúl cytoplazmatického cytochrómu c, ktoré musia obsahovať hem C, na spôsobenie programovanej bunkovej smrti. Meranie hladiny cytochrómu c v ľudskej krvi je možné použiť ako marker pre zápaly.

</doc>
<doc id="686462" url="https://sk.wikipedia.org/wiki?curid=686462" title="Hem c">
Hem c



</doc>
<doc id="686478" url="https://sk.wikipedia.org/wiki?curid=686478" title="Hem O">
Hem O

Hem O je druh hemu, ktorý je príbuzý hemu A. Na rozdiel od hemu A má však namiesto formylovej skupiny na uhlíku 8 metylovú skupinu.Zároveň je podobný hemu B, ale namiesto vinylovej skupiny na uhlíku 2 má hydroxyfarnezylovú skupinu (ktorá je prítomná i u hemu A). 
Funkcia hemu O je podobná hemu A v redukcii kyslíka u cicavcov. Hem O sa nachádza v rôznych bakteriálnych oxidázach, napríklad v terminálnej oxidáze v "E. coli." Inhibícia syntézy hemu O u "Plasmodium falciparum" by mohla predstavovať vhodný cieľ antimalarík.

</doc>
<doc id="686479" url="https://sk.wikipedia.org/wiki?curid=686479" title="Hem o">
Hem o



</doc>
<doc id="686484" url="https://sk.wikipedia.org/wiki?curid=686484" title="Zoltán Jurko">
Zoltán Jurko

Zoltán Jurko (* 25. január 1940 – † 18. november 2021) bol slovenský silový trojbojár a tréner silového trojboja.
Život.
Vzpieraniu sa začala venovať počas základnej vojenskej služby v rokoch 1959 – 1961. V tomto športe pokračoval počas svojho zamestnania v Ostrave (1962 – 1964) a od roku 1974 pôsobil v Telovýchovnej jednotke Zemplín Michalovce. Zúčastnil sa mnohých súťaží v silovom trojboji, pričom k jeho najvýznamnejším úspechom patrí titul majstra Slovenska, majstra Európy a majstra sveta, ako aj stanovenie viacerých národných, európskych a svetových rekordov v kategórii Masters. Zároveň sa organizačne podieľal na usporiadaní viacerých krajských a majstrovských súťaží na Slovensku.
Od roku 2003 sa venoval aj tréningu dorastencov a v roku 2005 po dohode s riaditeľom Spojenej školy Kollárova 17, Sečovce Ing. Milanom Leškaničom na tejto škole založil Oddiel silového trojboja.
Bol členom výboru Slovenskej asociácie silového trojboja a za svoj celoživotný prínos a rozvoj silového trojboja na Slovensku bol uvedený do Siene slávy silového trojboja.

</doc>
<doc id="686496" url="https://sk.wikipedia.org/wiki?curid=686496" title="Malý bok">
Malý bok

Malý bok () je vrch v Nízkych Tatrách. Leží nad Malužinou, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a zasahuje na katastrálne územie obce Malužiná a Východná. Najbližšími sídlami sú západným smerom ležiaca Vyšná a Nižná Boca a Malužiná, severozápadne sa nachádza Kráľova Lehota a severne sú osady Svarín a Čierny Váh. Vrch je súčasťou Národného parku Nízke Tatry.
Opis.
Malý bok je súčasťou mohutnej rázsochy, ktorá vybieha severozápadným smerom z masívu Veľkého boku (). Je pokračovaním výrazného bočného hrebeňa, ktorý vedie severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka a pokračuje cez Zadnú Širokú (). Z juhozápadného smeru masív vymedzuje dolina Hodruša severovýchodným smerom leží dolina Ústredok. Západným smerom susedí Domárka () a Pavlová (), severným Pukanec (), Pálenica () a Mačacia (), východným Chmelinec () a Veľký bok () a južným Zadná Široká, Zadná hoľa, Homôľka () a Kvasna (). Masív patrí do povodia Váhu, kde vodu z južnej a západnej časti odvádza Hodruša, čoby prítok riečky Boca, zo severovýchodných voda odteká Bystrým potokom do Svarínky. Na vrchol nevedie značený turistický chodník.
Výhľady.
Vrcholovú časť pokrýva nesúvislý, miestami riedky les s viacerými holinami v okolí i v oblasti hrebeňa, umožňujúcimi tak obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež Vysoké a Západné Tatry, časť Chočských vrchov, Oravskej Magury a Poľany.
Prístup.
Na vrchol nevedie značená turistická trasa, no juhozápadným úpätím prechádza dolinou Hodruša chodník z Malužinej do Sedla pod Veľkým bokom. Odtiaľ vedie žlto značený chodník na susedný Veľký bok.

</doc>
<doc id="686497" url="https://sk.wikipedia.org/wiki?curid=686497" title="Fontána Demetra">
Fontána Demetra

Fontána „Demetra“ (, doslova "Fontána „Démétér“"), alebo Fontan na Demetra ( je fontána z konca 19. storočia, nachádzajúca sa v centrálnej časti mesta Plovdiv v Plovdivskej oblasti v južnom Bulharsku. Kultúna pamiatka národného významu.
Lokalita.
Fontána sa nachádza v centrálnej časti Plovdivu v parku Car Simeonova gradina v blízkosti hlavného vchodu.
Dejiny a súčasnosť.
Fontánu zhotovil taliansky sochár Arnaldo Zocchi v roku 1892. Zhotovená bola na základe objednávky rakúskeho cisára Františka Jozefa I. a mala slúžiť ako svadobný dar pre knieža Ferdinanda I. Knieža fontánu pri príležitosti konania Prvej bulharskej poľnohospodársko-priemyselnej výstavy () podaroval Plovdivu, aby skrášlila časť novovybudovaného parku Car Simeonova gradina pri hlavnom vchode na výstavu. Fontána sa tak už od jeho otvorenia stala súčasťou parku Car Simeonova gradina. Odhalená bola spoločne s otvorením výstavy 1. augusta 1892.
V druhej polovici 20. a na začiatku 21. storočia bola fontána približne 50 rokov nefunkčná. V roku 2015 však prešla reštauráciou, v rámci ktorej bola jej funkčnosť obnovená. V tom istom roku bol fontáne pridelený štatút kultúrnej pamiatky národného významu. 
Charakteristika.
Fontána je dielom významného talianskeho sochára Arnalda Zocchiho.
Fontána pozostáva z ozdobnej nádrže nad ktorou je socha bohyne Démétér, ktorá drží amforu naplnenú strapcami hrozna. Architektonickým prevedením fontána napodobňuje barokový sloh.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku v Štátnom vestníku č.100 z roku 2015, pričom ako dôvod ochrany bola uvedená architektonicko-staviteľská ako aj umelecká hodnota budovy. Názov budovy ako je uvedený na zozname kultúrnych pamiatok národného významu je "Fontan na Demetra" (, doslova "Démétérina fontána").

</doc>
<doc id="686501" url="https://sk.wikipedia.org/wiki?curid=686501" title="The Best Of 1998–2009">
The Best Of 1998–2009

The Best Of 1998–2009 je je prvá oficiálna kompilácia, ktorú na dvojalbume v roku 2009 vydalo slovenskej skupine No Name hudobné vydavateľstvo Universal Music. V zbierke štyridsiatich nahrávok nájdeme okrem známych originálnych hitov skupiny No Name aj coververziu piesne „Kristínka iba spí“ od Petra Nagya a Jula Kinčeka, šesť remixov pôvodných nahrávok skupiny a duet, rádiový hit No Name a českej kapely Chinaski česko-slovensky naspievaná pesnička nazvaná jednoducho „Ná, ná, náá“.

</doc>
<doc id="686502" url="https://sk.wikipedia.org/wiki?curid=686502" title="Mykofaktocín">
Mykofaktocín

Mykofaktocín je malá molekula, ktorý vzniká z peptidu patriaceho medzi RiPP (ribozomálne syntetizované a posttranslačne upravené peptidy). Vyskytuje sa u mnohých mykobaktérií. Mykofaktocín bol objavený v bioinformatickej štúdii v roku 2011. Podľa všetkého funguje ako redoxný kofaktor.
Názov.
Názov „mykofaktocín“ je odvodený z troch slov:
Funkcia.
Predpokladá sa, že mykofaktocín sa účastní redoxných dráh nikoproteínov, teda bielkovín, ktoré majú nevymeniteľný pevne viazaný nikotínamidadeníndinukleotid (NAD). Tento predpoklad vychádza hlavne z komparatívnej genomickej práve, ktorá poukázala na mnohé paralely medzi mykofaktocínom a pyrolochinolínchinónom (PQQ). V oboch prípadoch 
Počet potenciálnych oxidoreduktáz, ktoré sú závislé na mykofaktocíne, kódovaných jedným genómom, môže byť celkom vysoký: aspoň 19 v "Rhodococcus jostii" RHA1 a dokonca až 26 pre rodinu krátkych dehydrogenáza/reduktáz (SDR) v "Mycobacterium avium".
Biosyntéza.
Dráha biosyntézy mykofaktocínu je aktuálne jedna z najbežnejších pre akýkoľvek RiPP systém v zbierke osekvenovaných bakteriálnych genómov. Nachádza sa v rôznych druhoch organizmov, avšak je prítomný prakticky výhradne v Actinomycetota, vrátane "Mycobacterium tuberculosis", ktoré spôsobuje tuberkulózu a teda je baktériou spôsobujúcou najväčší počet úmrtí spomedzi ľudských bakteriálnych patogénov. Tento systém prakticky úplne chýba v bežnom ľudskom mikrobióme, i keď je bežný v pôdnych baktériách.
Biosyntéza mykofaktocínu z prekurzorovho peptidu, MftA, začína dekarboxyláciou C-terminálneho tyrozínu pôsobením radikálového SAM enzýmu MftC, čomu napomáha bielkovina MftB, ktorá viaže prekurzorový peptid. Podľa všetkého potom MftC vykonáva i ďalšiu úpravu prekurzorového peptidu MftA, ktorou je izomerizácia, ktorú je možné ľahko minúť, tým, že vytvára novú väzbu tyramín-valín a v procese spotrebováva ďalší S-adenozylmetionín. Potreba týchto dvoch úprav, ktorými MftC upravuje MftA, by vysvetľovala vysoký stupeň zachovania aminokyselinovej sekvencie posledných ôsmych reziduí MftA, v porovnaní s úrovňou zachovania sekvencie v PqqA, prekurzorovom peptide pre pyrolochinolínchinón (PQQ). Homológ kreatininázy, MftE, následne uvoľňuje C-terminálny dipeptid, VY* (valín-tyrozín, kde * naznačuje upravený tyrozín). Enzým MftD potom premieňa dipeptid VY* na premykofaktocín, ktorý je biologicky aktívnym redoxným centrom. Posledná úprava je katalyzovaná glykozyltransferázou MftF, ktorá katalyzuje naviazanie rôzne veľkých β-1,4-oligomérov glukózy na premykofaktocín, niekedy nahradených za deriváty glukózy ako je 2-O-metylglukóza. Mykofaktocín teda nepredstavuje len jednu zlúčeninu, ale zmes niekoľkých príbuzných prenášačov elektrónov, ktoré sa líšia naviazanými oligosacharidmi.

</doc>
<doc id="686503" url="https://sk.wikipedia.org/wiki?curid=686503" title="Nový album">
Nový album

Nový album je názov siedmeho štúdiového albumu slovenskej skupiny No Name. Tento album v roku 2011 (tri roky po predošlom) vydalo hudobné vydavateľstvo Sony Music.

</doc>
<doc id="686504" url="https://sk.wikipedia.org/wiki?curid=686504" title="No name (album)">
No name (album)



</doc>
<doc id="686507" url="https://sk.wikipedia.org/wiki?curid=686507" title="Lekáreň Hippokrates (Plovdiv)">
Lekáreň Hippokrates (Plovdiv)

Lekáreň „Hippokrates“ () je meštiansky dom s lekárňou z druhej polovice 19. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku.
Iné názvy.
Budova je známa aj pod názvami Dom dr. Sotira Antoniadiho (), Dom s lekárňou dr. Sotira Antoniadiho (), Stará lekáreň „Hippokrates“ (), Lekáreň-múzeum „Hippokrates“ (), Antoniadiho dom (), alebo Múzejná lekáreň „Hippokrates“ ().
Lokalita.
Danovov dom leží v centrálnej časti mesta Plovdiv v hraniciach architektonicko-historickej rezervácie Starý Plovdiv na ulici „Săborna“ () č. 16.
Dejiny a súčasnosť.
Dom bol postavený v roku 1872 pre potreby Sotira Antoniadiho, prominentného predstaviteľa plovdivskej gréckej komunity a jedného z prvých diplomovaných lekárov v Plovdive v období pred oslobodením Bulharska.
Budova fungovala ako lekáreň v rokoch 18721947. Múzejná expozícia bola v budove otvorená 18. septembra 1981.
Charakteristika.
Dom je neveľká dvojposchodová obrodenecká budova plovdivského typu. Napriek malej veľkosti je budova pomerne masívna. Typovo patrí dom k asymetricky usporiadaným budovám.
Prízemná časť budovy bola využívaná ako lekáreň, prvé poschodie sa využívalo ako obytná časť. Do prízemnej, lekárenskej, časti budovy vedie vchod priamo z ulice, do obytnej časti budovy sa vchádza z dvora. Vonkajšia fasáda budovy pri pohľade z ulice „Săborna“ je zdobená reliéfmi, ktoré predstavujú boha lekárstva Asklépia, bohyňu zdravia Hygieiu a antického lekára Hippokrata.
Do miestnosti lekárne sa vchádza z predsiene cez presklené dvere. Tri zo štyroch stien miestnosti lekárne sú obložené dreveným obkladom vyzdobeným drevorezbou, ktorý bol do domu za týmto účelom privezený na konci 19. storočia z Viedne. Na prvom poschodí sa okrem obytnej časti nachádzala malá čakáreň, kabinet slúžiaci ako knižnica, ako aj malý sklad. Stropy miestností sú maľované a bohato dekorované. Ako dekorácie sa objavujú maľované rozety a rastlinné motívy.
Múzejná expozícia.
Ide o bohatú expozíciu venovanú dejinám farmácie v Plovdive a v Plovdivskom kraji. Je jedinou múzejnou expozíciou svojho druhu na území Bulharska. Predstavuje farmáciu v časovom období od Bulharského národného obrodenia do začiatku 20. storočia.
V prízemnej časti budovy je replika dobovej lekárne z obdobia bulharského obrodenia. Na policiach je vystavené veľké množstvo dobových liekov, preparátov a rôznych nádob na lieky. Väčšina z nich bola privezená z Viedne a Berlína. Súčasťou zbierky je aj sada tzv. cárskych nádob na lieky a preparáty. Tieto nádoby boli vyrobené v Berlíne v roku 1890 a sú zdobené špecifickou výzdobou označujúcou, že nádoby sú určené na lieky pre príslušníkov cárskej rodiny. Vlastníctvo týchto nádob označuje privilégium vyrábať a podávať liečivá členom cárskej rodiny, pričom toto privilégium mala v každom meste vždy len jedna lekáreň. V miestnosti lekárne sa nachádza aj do súčasnosti funkčná kasa, ktorá pochádza z roku 1903.
Na prvom poschodí sa nachádza malá čakáreň z ktorej sa vchádza do kabinetu s bohatým výberom farmaceutickej literatúry. Medzi najvzácnejšie predmety zbierky tu patrí spis „Lekarstvenik“ (, doslova "„Lekárnik“") od Neofita Rilského vydaný v roku 1846, v Bukurešti ako aj veľa lekárnických spisov zo začiatku 19. storočia vydaných vo francúzskom, nemeckom, ruskom a českom jazyku.
V miestnosti, ktorá slúžila v minulosti ako sklad sa nachádzajú predovšetkým dobové inštrumenty, napríklad rôzne váhy a závažia, banky, skúmavky, liehové variče, mikroskopy.

</doc>
<doc id="686508" url="https://sk.wikipedia.org/wiki?curid=686508" title="Dom dr. Sotira Antoniadiho">
Dom dr. Sotira Antoniadiho



</doc>
<doc id="686509" url="https://sk.wikipedia.org/wiki?curid=686509" title="Dom doktora Sotira Antoniadiho">
Dom doktora Sotira Antoniadiho



</doc>
<doc id="686510" url="https://sk.wikipedia.org/wiki?curid=686510" title="Antoniadiho dom">
Antoniadiho dom



</doc>
<doc id="686511" url="https://sk.wikipedia.org/wiki?curid=686511" title="Stará lekáreň „Hippokrates“">
Stará lekáreň „Hippokrates“



</doc>
<doc id="686512" url="https://sk.wikipedia.org/wiki?curid=686512" title="Múzejná lekáreň „Hippokrates“">
Múzejná lekáreň „Hippokrates“



</doc>
<doc id="686513" url="https://sk.wikipedia.org/wiki?curid=686513" title="Aurora (Ontário)">
Aurora (Ontário)

Aurora je kanadské mesto v provincii Ontário.
Mesto je vzdelávacím a priemyselným centrom a časť obyvateľstva dochádza za prácou do metropolitnej oblasti Toronta.
Poloha.
Mesto sa nachádza 30 kilometrov severne od provinčného hlavného mesta Toronta.
Dejiny.
Originálny názov bol Machell's Corners, od roku 1854 sa volá Aurora, po gréckej bohyni východu Slnka. V roku 1863 bola založená ako „village“ a v roku 1888 ako „town“. V roku 1970 sa stala súčasťou Regional Municipality of York/York Region.
Demografia.
V sčítaní obyvateľstva v roku 2021 malo mesto 62 057 obyvateľov. Podľa sčítania v roku 2016 malo mesto 55 445 obyvateľov, z 53 715 z nich 37 320 uvádza ako rodný jazyk angličtinu, 675 francúzštinu a 15 720 neoficiálne jazyky, z toho 0 jazyky pôvodných obyvateľov. 35 ľudí uvádza češtinu, 45 slovenčinu. 215 ľudí udalo ako etnický pôvod český, 140 slovenský a 95 československý.

</doc>
<doc id="686515" url="https://sk.wikipedia.org/wiki?curid=686515" title="Gravenhurst">
Gravenhurst

Gravenhurst môže byť:

</doc>
<doc id="686516" url="https://sk.wikipedia.org/wiki?curid=686516" title="Gravenhurst (Ontário)">
Gravenhurst (Ontário)

Gravenhurst je kanadské mesto v provincii Ontário. 
Poloha.
Nachádza sa na južnom konci jazera Lake Muskoka, asi 170 kilomestrov severne od provinčného hlavného mesta Toronta.
Dejiny.
Mesto bolo v roku 1887 založené ako „town“, názov bol zvolený federálnou vládou. Gravenhurst bol centrom drevárskeho priemyslu, v súčasnosti je dôležitejší turizmus. V meste sa narodil významný lekár Norman Bethune.
Demografia.
V sčítaní obyvateľstva v roku 2021 malo mesto 13 157 obyvateľov. Podľa sčítania v roku 2016 malo mesto 12 311 obyvateľov, z 11 110 z nich 10 420 uvádza ako rodný jazyk angličtinu, 125 francúzštinu a 570 neoficiálne jazyky, z toho 5 jazyky pôvodných obyvateľov. 15 ľudí uvádza češtinu, 5 slovenčinu. 55 ľudí udalo ako etnický pôvod český, 30 slovenský a nikto československý.

</doc>
<doc id="686517" url="https://sk.wikipedia.org/wiki?curid=686517" title="No Name G2 Acoustic Stage">
No Name G2 Acoustic Stage

G2 Acoustic Stage je koncertný album a DVD slovenskej skupiny No Name. Tento album v roku 2014 vydalo hudobné vydavateľstvo Universal Music.

</doc>
<doc id="686518" url="https://sk.wikipedia.org/wiki?curid=686518" title="Bracebridge">
Bracebridge

Bracebridge môže byť:

</doc>
<doc id="686520" url="https://sk.wikipedia.org/wiki?curid=686520" title="S láskou">
S láskou

S láskou je názov ôsmeho štúdiového albumu slovenskej skupiny No Name. Tento album vyšiel v nezávislej distribúcii v roku 2015.

</doc>
<doc id="686522" url="https://sk.wikipedia.org/wiki?curid=686522" title="Bracebridge (Ontário)">
Bracebridge (Ontário)

Bracebridge je kanadské mesto v provincii Ontário. Je sídlom inštitúcií pre kanadský dištrikt Muskoka. V roku 2021 malo 17 305 obyvateľov. Mesto sa nachádza sa na rieke Muskoka.
Dejiny.
Pôvodné sídlo bolo založené na brode cez rieku Muskoka River. Do roku 1864 sa nazývalo North Falls. Súčasný názov mesta zvolil kanadský štátny zamestnanec a spisovateľ William Dawson LeSueur. Odvodený bol pravdepodobne z názvu románu "Bracebridge Hall" od Washingtona Irvinga.
V roku 1886 bola do sídla privedená železničná trať. V roku 1889 obdržalo Bracebridge, v ktorom v tom čase žilo asi 1600 obyvateľov, status mesta ("town"). 1. októbra 1894 sa Bracebridge stalo prvým mestom v Ontáriu, ktoré vlastnilo vodnú elektráreň. Odvtedy bolo pridaných niekoľko ďalších elektrární. V meste sa rozvinul kožiarsky priemysel, mlyn, píla a závody na spracovanie vlny, ktorým sa darilo vďaka zdroju vodnej energie.
Ekonomika.
V meste sa dnes vyrábajú káble a drôty, cement, drevárske produkty a automobilové časti. Dôležitý je aj turizmus.
Demografia.
V sčítaní obyvateľstva v roku 2021 malo mesto 17 305 obyvateľov. Podľa sčítania v roku 2016 malo mesto 16 010 obyvateľov, z 15 675 z nich 14 845 uvádza ako rodný jazyk angličtinu, 185 francúzštinu a 655 neoficiálne jazyky, z toho nula jazykov pôvodných obyvateľov. 10 ľudí uviedlo češtinu a nula slovenčinu. 25 ľudí udalo ako etnický pôvod český, 40 slovenský a 45 československý.

</doc>
<doc id="686523" url="https://sk.wikipedia.org/wiki?curid=686523" title="Springer">
Springer

Springer môže byť:

</doc>
<doc id="686524" url="https://sk.wikipedia.org/wiki?curid=686524" title="Turistická značkovaná trasa číslo 8857">
Turistická značkovaná trasa číslo 8857



</doc>
<doc id="686525" url="https://sk.wikipedia.org/wiki?curid=686525" title="Turistická značkovaná trasa číslo 8860">
Turistická značkovaná trasa číslo 8860



</doc>
<doc id="686529" url="https://sk.wikipedia.org/wiki?curid=686529" title="Dom s medailónom">
Dom s medailónom

Dom s medailónom () je dom zo začiatku 20. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku.
Lokalita.
Dom doktora Stojana Čomakova dom leží v centrálnej časti mesta Plovdiv na ulici „Šesti septemvri“ (, doslova "bulvár Šiesteho septembra").
Charakteristika a dejiny.
Budova bola postavená v roku 1908 v secesnom architektonickom slohu s barokovými elementami.
Autorom projektu bol významný architekt Penčo Kojčev. Budova býva považovaná za jednu z najkrajších secesných stavieb v Plovdive. Fasáda budovy je zdobená rastlinnými a geometrickými motívmi ako aj veľkým množstvom ornamentálnej výzdoby napríklad vo forme pilastrov, vlysov, alebo erbov nad oknami. Najvýznamnejším ozdobným prvkom je však plastika ženskej tváre v medailóne pod kupolou na hlavnom priečelí v rohu budovy, podľa ktorej budova získala svoj zaužívaný názov. Vo vnútornom dvore budovy sa v minulosti nachádzala fontána, bola však demontovaná v období socializmu a jej ďalší osud nie je známy.
Budova bola majetkom plovdivského lekárnika Charitona Kueva, ktorý dal len o niečo neskôr v rokoch 19091910 postaviť neďaleko „Domu s medailónom“ taktiež secesnú budovu lekárne „Marica“, ktorá bola neskôr zbúraná.
Vďaka svojej masívnej tehlovej konštrukcii budova prestála zemetrasenie v roku 1928. V 30. rokoch 20. storočia ju kúpil bohatý kupec Aris Gurbeťan, no v roku 1944 bola znárodnená. V 70. rokoch 20. storočia bola budova využívaná ako sídlo plovdivského advokátskeho kolégia. V 80. rokoch 20. storočia prešla rekonštrukciou pri ktorej bol vybudovaný z jednej strany prízemnej časti budovy priechod v podobe kolonády.
Po roku 1989 bola budova v reštitúcii vrátená do súkromného vlastníctva. V roku 2015 prebehla na budove reštaurácia.

</doc>
<doc id="686530" url="https://sk.wikipedia.org/wiki?curid=686530" title="Prícestný kanál">
Prícestný kanál

Prícestný kanál je vodný kanál v regióne Podunajsko, na území obce Michal na Ostrove v okrese Dunajská Streda v Trnavskom kraji. Nachádza sa v geomorfologickom celku Podunajská rovina. Ústi do Starého Klátovského kanála. Má dĺžku . Rád toku VI. 
Začiatok.
Začína sa v v poľnohospodárskom extraviláne obce Michal na Ostrove 500 m severovýchodne od severného okraja intravilánu časti obce "Kolónia".
Opis toku.
Od začiatku až do svojho ústia preteká "Prícestný kanál" územím obce Michal na Ostrove severovýchodným smerom cez poľnohospodársky extravilán, preteká cez pole "Panské" a ďalej cez pole "Mokré pastviny", v ústi do Starého Klátovského kanála ako jeho pravostranný prítok.
"Prícestný kanál" patrí do okresu Dunajská Streda v Trnavskom kraji. Nachádza sa v geomorfologickej oblasti Podunajská nížina v geomorfologickom celku Podunajská rovina. Nemá prítoky.
Pôvod názvu.
Motivantom názvu vodného toku "Prícestný kanál" bola charakteristická poloha kanála vzhľadom na cestu, ktorá vedie z časti obce "Kolónia" severovýchodným smerom k začiatku vodného toku "Prícestný kanál" a pokračuje popri kanáli z pravej (juhovýchodnej) strany kanála ako poľná cesta až k ústiu kanála. Z apelatíva cesta s významom "miestna komunikácia nižšieho rádu" bolo po rozšírení o systémovo predĺženú predponu "pri-/ prí-", po rozšírení o formant "-ný" a po kombinácii so všeobecným podstatným menom kanál s významom "umelý vodný tok so spevnenými aspoň bokmi" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Prícestný kanál" ako súčasť veľmi početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1978.
V priestore slovenskej hydronymie vodných tokov hydronymum "Prícestný kanál" je jedinečným hydronymom (august 2022). 
Referencie.
 
 
 

</doc>
<doc id="686531" url="https://sk.wikipedia.org/wiki?curid=686531" title="Kolesárová (vrch)">
Kolesárová (vrch)

Kolesárová () je vrch v Nízkych Tatrách. Leží nad Závadkou nad Hronom, približne severovýchodne od Brezna. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Žilinského a Banskobystrického kraja, na pomedzí okresov Liptovský Mikuláš a Brezno a zasahuje na katastrálne územie obce Východná a Závadka nad Hronom. Najbližšími sídlami sú južne situované obce Heľpa, Závadka nad Hronom a Polomka, západným smerom leží Vyšná a Nižná Boca, severne sú osady Svarín a Čierny Váh a severovýchodne obec Liptovská Teplička. Vrch je súčasťou Národného parku Nízke Tatry.
Opis.
Kolesárová leží v hlavnom hrebeni Kráľovohoľských Tatier, medzi Homôľkou () a Veľkou Vápenicou (). Západným smerom leží Babina (), Zadná hoľa (), Homôľka (), Zadná Široká () a Oravcová (), severným Veľký bok (), Nemecká () a Holica (), východným Malá () a Veľká Vápenica (), Medvedia () a Andrejcová (), južným sa za blízkym Horehronským podolím nachádza Kľak () a Fabova hoľa (). Severnú časť hrebeňa odvodňuje riečka Ipoltica do Váhu, voda z južných častí odteká Veľkým a Hlbokým potokom do Hrona. Vrcholovou časťou vedie hrebeňová magistrála.
Výhľady.
Hrebeň i vrcholovú časť pokrýva nesúvislý, miestami riedky lesný porast, umožňujúci obmedzený rozhľad. Z vhodných lokalít je možné pozorovať okolité vrcholy Nízkych Tatier, no tiež Vysoké a Západné Tatry, Poľanu, Veporské a Stolické vrchy.

</doc>
<doc id="686533" url="https://sk.wikipedia.org/wiki?curid=686533" title="Komrat">
Komrat



</doc>
<doc id="686534" url="https://sk.wikipedia.org/wiki?curid=686534" title="James Marsden">
James Marsden

James Paul Marsden (* 18. september 1973, Stillwater, Oklahoma, USA) je americký herec, model a spevák. Je známy vďaka stvárneniu superhrdinu Cyclopsa, vo filmovej sérii "X-Men". 
Detstvo a mladosť.
Marsden je anglického a francúzskeho pôvodu. Jeho rodičia sa rozviedli, keď mal deväť rokov. Otec bol profesorom zoológie na Univerzite v Kansase a matka bola výživová poradkyňa. Má dve mladšie sestry a dvoch bratov. 
Kariéra.
Jeho prvé herecké úlohy, boli prevažne v televíznych seriáloch ako napríklad "Pestúnka Franny", z roku 1993. Po boku Katie Holmes, si zahral vo filme "Podozrivé správanie", z roku 1998. O rok neskôr, bol obsadený do filmu "X-Men", kde stvárnil rolu superhrdinu menom Cyclopse a film mal premiéru v roku 2000. Postavu Cyclopsea, si zopakoval aj v ostatných pokračovaniach. V rovnakom roku, si tiež zahral aj v dráme "Fáma". Účinkoval tiež v televíznom seriály "Ally McBealová", kde sa objavil v piatej sérii, kde aj preukázal aj svoje spevácke schopnosti. 
V roku 2004 si zahral v úspešnom filme, "Zápisník jednej lásky". Po boku Kate Bosworth, Parker Posey, Brandona Routha a Kevina Spaceya, si zahral vo filme "Superman sa vracia", z roku 2006. Za svoj herecký výkon, získal Marsden pozitívne ohlasy a získal tiež nomináciu na Saturn Awards. O rok neskôr, si zahral rolu princa vo filme "Začarovaní", kde tiež aj spieval. Film získal komerčný úspech a pozitívne recenzie od filmových kritikov.
V roku 2010 si zahral v komédii "Horšie než smrť", po boku herečky Zoe Saldana. V roku 2012 účinkoval v šiestej sérii televízneho seriálu "Studio 30 Rock". Nahradil herca Paula Walkera, vo filme "Čo s láskou" z roku 2014. V rokoch 2016 až 2022 účinkoval v televíznom seriály, "Westworld" a v roku 2019 sa pripojil k hereckému obsadeniu televízneho seriálu "Smrť nás spojí".
Súkromný život.
Marsden sa venoval aj modelingu, pre značku Versace. V roku 2000 sa Marsden oženil za Lisu Linde, ktorou má dve deti. Ich manželstvo sa skončilo rozvodom v roku 2011. V roku 2012 sa mu narodil syn, s bývalou priateľkou Rose Costa. 

</doc>
<doc id="686535" url="https://sk.wikipedia.org/wiki?curid=686535" title="Axel Springer">
Axel Springer

Axel Springer môže byť:

</doc>
<doc id="686536" url="https://sk.wikipedia.org/wiki?curid=686536" title="Vojtech Fürst">
Vojtech Fürst

MUDr. Vojtech Fürst (* 3. október 1902, Chtelnica† asi 1944) bol slovenský lekár gynekológ a pôrodník zrejme židovského pôvodu.
Život.
Štúdium všeobecného lekárstva absolvoval na Lekárskej fakulte Univerzity Komenského v Bratislave (LF UK), kde spromoval v roku 1930. V rokoch 19321934 pracoval ako gynekológ a pôrodník v Bratislave, pričom počas letnej sezóny ordinoval v Kúpeľoch Sliač. Z roku 1935 je zachovaná zmienka o tom, že pôsobil ako nehonorovaný sekundár na Klinike pôrodníckej a nemocí ženských LF UK na Zochovej ulici 5. V roku 1941 mu bola v dôsledku protižidovských perzekučných opatrení realizovaných režimom Slovenskej republiky zakázaná lekárska prax. V marci 1941 až auguste 1942 pôsobil ako lekár v Židovskej nemocnici v Seredi a od marca 1943 ako externý lekár v Štátnej nemocnici v Nitre. V auguste 1944 bol zaistený a padol za obeť holokaustu.

</doc>
<doc id="686539" url="https://sk.wikipedia.org/wiki?curid=686539" title="Afganský islamský emirát">
Afganský islamský emirát



</doc>
<doc id="686540" url="https://sk.wikipedia.org/wiki?curid=686540" title="Springer-Verlag">
Springer-Verlag

Springer-Verlag môže byť:

</doc>
<doc id="686541" url="https://sk.wikipedia.org/wiki?curid=686541" title="Silvia Glendová">
Silvia Glendová



</doc>
<doc id="686542" url="https://sk.wikipedia.org/wiki?curid=686542" title="Habera 2">
Habera 2

Habera 2 je názov druhého sólového albumu slovenského speváka Paľa Haberu. Tento album vydalo v roku 1992 hudobné vydavateľstvo Tommü Records.

</doc>
<doc id="686543" url="https://sk.wikipedia.org/wiki?curid=686543" title="Julius Springer">
Julius Springer

Julius Springer môže byť:

</doc>
<doc id="686544" url="https://sk.wikipedia.org/wiki?curid=686544" title="Afganská islamská republika">
Afganská islamská republika

Afganská islamská republika bol dlhý tvar názvu štátu Afganistan v rokoch 2004 až 2021. Nahradil Prechodný islamský štát Afganistan. V auguste 2021 krajinu znova dobylo hnutie Taliban, ktoré na území Afganistanu vyhlásilo islamský emirát.
Dejiny.
Po páde vlády Talibanu v roku 2001 krajinu chvíľu riadila dočasná vláda, až kým 9. októbra 2004 neprebehli prezidentské voľby. Prezidentom sa stal Hámid Karzaj, ktorý krajine vládol do roku 2014, keď bol nahradený Ashrafom Ghanim. 
Počas celej existencie republiky boli v štáte prítomné ozbrojené sily krajín NATO, hlavne USA, ktoré mali za úlohu chrániť novozaloženú republiku pred Talibanom a taktiež pomôcť pri výcviku novej afganskej armády. 
Kolaps.
14. apríla 2021 generálny tajomník NATO Jens Stoltenberg vyhlásil, že aliancia začne 1. mája z územia Afganistanu svoje vojská sťahovať. Taliban na toto zareagoval ofenzívou a už 15. augusta vojská Talibanu vtrhli do Kábulu, kde prevzali moc a 19. augusta vyhlásili obnovenie Afganského islamského emirátu.

</doc>
<doc id="686545" url="https://sk.wikipedia.org/wiki?curid=686545" title="Tibor Glenda">
Tibor Glenda

Ing. Tibor Glenda (* 22. júl 1955, Rumanová) je bývalý slovenský politik a podnikateľ.
Životopis.
Vyštudoval Strednú priemyselnú školu strojársku, roku 2008 ukončil štúdium na Mechanizačnej fakulte Slovenskej poľnohospodárskej univerzity v Nitre.
Podnikateľská činnosť.
Glenda začal v roku 1991 podnikať v oblasti predaja a servisu kopírovacej techniky. 17. septembra 1991 spolu s Jaroslavom Juríkom v Nitre založil REVIS, verejnú obchodnú spoločnosť, ktorú 7. mája 1992 pretransformovali na REVIS spol. s r.o., Glenda a Jurík pôsobili ako konatelia novej spoločnosti, pričom 9. novembra 1995 rozhodli o jej likvidácii (11. septembra 1998 bola vymazaná z obchodného registra). Od 1. januára 1996 do 2. októbra 2007 bol držiteľom živnostenského oprávnenia na podnikanie v oblasti maloobchodu kopírovacej a kancelárskej techniky, montáže a opravy kancelárskej a reprodukčnej techniky, kopírovacích a fotografických služieb s viacerými prevádzkarňami v meste Nitra. V júli 2006 spolu so svojou manželkou Danielou, rod. Plevovou ako konateľkou založil spoločnosť REVIS-SERVIS spol. s r.o., ktorá sa venuje predaju, prenájmu a servisu tlačiarní, multifunkčných zariadení a kopírovacích strojov, predajom tonerov a spotrebného materiálu do tlačiarní, multifunkčných zariadení a kopírovacích strojov a predajom kancelárskych potrieb.
Okrem svojho podnikania v maloobchode kancelárskej techniky Glenda od 12. marca 2003 do 31. júla 2006 pôsobil ako konateľ nitrianskeho mestského podniku Službyt Nitra, s.r.o.
Politická činnosť.
Glenda pôsobil ako predseda krajskej organizácie strany SMER – sociálna demokracia (SMER-SD) a v rokoch 20062020 bol poslancom Národnej rady Slovenskej republiky (SR) za SMER-SD.
Osobný život.
Je ženatý, má tri deti.

</doc>
<doc id="686546" url="https://sk.wikipedia.org/wiki?curid=686546" title="Hem (chémia)">
Hem (chémia)

Hem alebo hém (zo ) je koordinačný komplex, ktorý sa skladá zo železa koordinovaného porfyrínom, ktorý funguje ako tetradentátny ligand, a jedným alebo dvoma axiálnymi ligandmi. Táto definícia je všeobecná a mnohé zobrazenia vynechávajú axiálne ligandy. Hem je často viazaný v enzýmoch pomocou kovalentnej väzby, teda ako prostetická skupina. Spomedzi metaloporfyrínov, ktoré sú využívané metaloproteínmi ako prostetické skupiny, je hem najbežnejšie využívaný a definuje skupinu takzvaných hemoproteínov, ktoré viažu hem. Hemy sú bežne známe ako zložka hemoglobínu, červeného farbiva v krvi, ale sú prítomné i v mnohých iných biologicky významných hemoproteínoch, ako sú myoglobín, cytochrómy, kataláza, hemová peroxidáza a endoteliálne syntázy oxidu dusnatého. V hemoglobíne je hem nutný na viazanie kyslíka v krvi. Hem sa syntetizuje v kostnej dreni a v pečeni.
Funkcia.
Hemoproteíny majú rôznorodé biologické funkcie, medzi ktoré patrí transport dvojatómových plynov, chemická katalýza, detekcia dvojatómových plynov a prenos elektrónov. Atóm železa v heme funguje ako zdroj a cieľ pre elektróny pri prenose elektrónov alebo redoxných reakciách. V peroxidázových reakciách je molekula porfyrínu zdrojom elektrónov a je schopná delokalizovať radikálové elektróny v konjugovanom kruhu. Pri transporte a detekcii dvojatómových plynoch sa molekuly plynu viažu na hemové železo. Počas detekcie dvojatómových plynov sa plyn viaže ako ligand, čo spôsobuje konformačnú zmenu v bielkovine v okolí hemu. Všeobecne sa plyny viažu len na redukovaný hem, teda hem obsahujúci FeII, zatiaľ čo u väčšiny peroxidáz dochádza k premene medzi oxidačnými stavmi FeIII a FeIV a u hemoproteínov, ktoré sa účastnia mitochondriálnych redoxných procesov, dochádza k premene medzi oxidačnými stavmi FeII a FeIII.
Objavili sa špekulácie, že pôvodná evolučná funkcia hemoproteínov bola prenos elektrónov v primitívnych fotosyntetických dráhach založených na síre u organizmov podobných siniciam predtým, než sa objavil molekulárny kyslík.
Hemoproteíny dosahujú svoju pozoruhodnú funkčnú diverzitu pomocou úpravy okolia hemového makrocyklu v proteínovej matrici. Schopnosť hemoglobínu efektívne prenášať kyslík k rôznym tkanivám je napríklad daná špecifickými aminokyselinovými reziduami, ktoré sa nachádzajú poblíž molekuly hemu. Hemoglobín reverzibilne viaže kyslík v pľúcach pri vysokom pH a nízkej koncentrácii oxidu uhličitého. Keď je situácia opačná (nízke pH a vysoká koncentrácia CO2), hemoglobín uvoľňuje kyslík v tkanivách. Tento fenomén, ktorý tvrdí, že väzbová afinita hemoglobínu ku kyslíku je nepriamo úmerná kyslosti a koncentrácii oxidu uhličitého, sa nazýva Bohrov efekt. Molekulárny mechanizmus, ktorý stojí za týmto efektom, je stérická organizácia globínového reťazca – histidínové reziduum, ktoré sa nachádza poblíž hemovej podjednotky, sa v kyslých podmienkach (ktoré vznikajú rozpusteným oxidom hličitým napríklad v svaloch) stáva kladne nabitým, čo vedie k uvoľneniu kyslíka z molekuly hemu.
Druhy.
Hlavné hemy.
Existuje niekoľko biologicky dôležitých druhov hemu:
Najbežnejším hemom je hem B, medzi ostatné hlavné druhy hemu patria hem A a hem C. Izolované hemy sú bežne označované veľkými písmenami, zatiaľ čo hemy viazané na bielkoviny sú označované malými písmenami. „Cytochróm a“ teda označuje hem A viazaný v špecifickej kombinácii s membránovým proteínom (cytochrómom), ktorý tvorí časť cytochróm c oxidázy.
 "Táto sekcia obsahuje číslovanie uhlíkov v porfyríne, ktoré odpovedá staršiemu číslovaniu používanému biochemikmi a nie číslovaniu 1-24, ktoré odporúča IUPAC a je zobrazené v tabuľke vyššie."
Ostatné hemy.
Názvy cytochrómov typicky (ale nie vždy) naznačujú, ktorý druh hemu je prítomný v ich štruktúre: cytochróm a obsahuje hem A, cytochróm c obsahuje hem C a podobne. Tento zvyk bol prvýkrát použitý pri zverejnení štruktúry hemu A.
Použitie veľkých písmen na označenie druhu hemu.
Používanie veľkých písmen pri popisovaní hemov bolo zavedené v poznámke v článku od Puustinena a Wikstroma, ktorá popisuje, v ktorých prípadoch by sa mali používať veľké písmená: „uprednostňujeme veľké písmena pri popise štruktúry hemu v izolovanej podobe. Malé písmená je potom možné používať pre cytochrómy a enzýmy, ako i na popis individuálnych skupín hemov viazaných na proteíny (napríklad cytochróm bc, aa3 komplex, cytochróm b5, hem c1 v bc1 komplexe, hem a3 v aa3 komplexe, atď.)“ Inak povedané, chemické zlúčeniny by mali byť označované veľkými písmenami, ale konkrétne prípady štruktúr by mali byť označované malými písmenami. Cytochrómoxidáza, ktorá vo svojej štruktúre obsahuje dva hemy A (heme a a hem a3), obsahuje dva moly hemu A na jeden mol proteínu. Cytochróm bc1, ktorý obsahuje hemy bH, bL a c1, obsahuje hem B a hem C v pomere 2:1. Tento spôsob označovania evidentne začal v článku od Caugheyho a Yorka, v ktorom označili produkt izolácie hemu z cytochrómu aa3 ako hem A, čím ho odlíšili od ostatných pripravených produktov: „Náš produkt nie je po všetkých stránkach identický s hemom a získaným v roztoku v iných prácach redukciou hemínu a. Z tohto dôvodu ho budeme označovať ako hem A, kým sa zjavné rozdiely nevysvetlia.“ V neskoršom článku od Caugheyho skupiny sa využívajú veľké písmena na označenie izolovaných hemov B, C i A.
Syntéza.
Enzýmový proces, ktorým vzniká hem, sa nazýva syntéza porfyrínu, keďže všetky intermediáty sú tetrapyroly, ktoré sú chemicky zaradené medzi porfyríny. Tento proces je zachovaný v rôznych organizmoch. U ľudí existuje prakticky výlučne na syntézu hemu. U baktérií sa ním syntetizujú i iné zložité látky, ako sú kofaktor F430 a kobalamín (vitamín B12).
Dráha začína syntézou kyseliny δ-aminolevulovej (dALA alebo δALA) z aminokyseliny glycínu a zo sukcinyl-CoA, ktorý pochádza z Krebsovho cyklu. Enzým katalyzujúci rýchlosť určujúci krok, ALA syntáza (ALAs), je negatívne regulovaný koncentráciou glukózy a hemu. Mechanizmus inhibície ALAs hemom alebo hemínom spočíva v znížení stability syntézey mRNA a znížením prechodu mRNA do mitochondrie. Tento mechanizmus má i terapeutický význam: infúzia hemarginátu alebo hematínu a glukózy môže zastaviť prípady akútnej intermitentnej porfýrie u pacientov s vrodenými poruchami metabolizmu tohto procesu vďaka redukcii transkripcie ALA syntázy.
Orgány, ktoré sa podieľajú na syntéze hemu, sú pečeň (v ktorej je rýchlosť syntézy hemu veľmi premenlivá, podľa dostupnosti hemu v organizme) a kostná dreň (v ktorej je syntéza hemu relatívne konštantná a závisí na produkcii globínových reťazcov), aj keď každá bunka vyžaduje hem na správne fungovanie. Kvôli toxickým vlastnostiam hemu sú však vyžadované bielkoviny ako hemopexín (Hx) na udržiavanie fyziologických zásob železa, ktoré sa používajú pri syntéze hemu. Hem vystupuje ako intermediát v katabolizme hemoglobínu v bilirubínovom metabolizme. Nedostatky rôznych enzýmov v syntéze hemu môžu viesť k rôznym poruchám, ktoré sa označujú ako porfýrie. Medzi ne patrí akútna intermitentná porfýria, kongenitálna erytropoetická porfýria, neskorá kožná porfýria, dedičná koproporfýria, variegátna porfýria a erytropoetická protoporfýria.
Syntéza v potravinách.
Impossible Foods, spoločnosť vyrábajúca náhrady mäsa založené na rastlinách, využíva urýchlenú syntézu hemu, ktorá využíva kvasinky a leghemoglobín z koreňov sóje fazuľovej, a vznikajúci hem pridáva do bezmäsitých (vegánskych) Impossible burgerových fašírok. DNA pre produkciu leghemoglobínu bola extrahovaná z koreňových hľúz sóje a exprimovaná v bunkách kvasiniek, ktoré nadprodukujú hem pre použitie v bezmäsitých burgeroch. Tento proces vraj pomáha vytvoriť chuť mäsa vo výsledných produktoch.
Rozklad.
Rozklad začína v makrofágoch v slezine, ktoré odstraňujú staré a poškodene červené krvinky z krvného obehu. V prvom kroku sa hem premieňa na biliverdín pomocou hemoxygenázy (HO). Ako redukčné činidlo je použitý NADPH a do reakcie vstupuje molekulárny kyslík, produktmi sú potom oxid uhoľnatý a uvoľnené železo v podobe katiónu Fe2+. Oxid uhoľnatý, CO, potom funguje ako bunkový posol a pomáha vazodilatácii (rozťahovaniu ciev).
Okrem toho vyzerá, že rozklad hemu je evolučne zachovaná odpoveď na oxidatívny stres. V skratke, keď sú bunky vystavené voľným radikálom, vzniká rýchly nábeh na expresiu izoenzýmu hemoxygenázy-1 (HMOX-1) ktorá katabolizuje hem ako odpovede na stres. Dôvod, prečo bunky musia exponenciálne zvýšiť svoju kapacitu rozkladať hem ako reakciu na oxidatívny stres, stále nie je úplne objasnený, ale vyzerá to tak, že je to súčasť cytoprotektívnej odpovede, ktorá bráni pred potenciálne škodlivými účinkami voľného hemu. Keď sa nazbiera veľké množstvo voľného hemu, systémy zodpovedné za jeho rozklad či detoxifikáciu ho nemusia stihnúť spracovať, takže môže dôjsť k prejavu jeho škodlivých účinkov.
V druhej reakcii sa biliverdín premieňa na bilirubín pôsobením biliverdínreduktázy (BVR):
Bilirubín sa potom prenáša naviazaný na bielkovinu (sérový albumín) do prečene pomocou sprostredkovanej difúzie, kde sa konjuguje s kyselinou glukurónovou, aby bol lepšie rozpustný vo vode. Táto reakcia je katalyzovaná UDP-glukuronozyltransferázou:
V tejto podobe je bilirubín vylúčený z pečene do žlče. Vylučovanie bilirubínu z pečene je aktivny prenos spotrebovávajúci energiu, ktorý je zároveň rýchlosť určujúcim procesom. Črevné baktérie dekonjugujú bilirubíndiglukuronid a premieňajú bilirubín na urobilinogény. Časť urobilinogénu je absorbovaná bunkami čriev a prenesená do obličiek, odkiaľ sa vylučuje močom (v podobe urobilínu, ktorý je zodpovedný za žltú farbu moču a vzniká oxidáciou urobilinogénu). Zvyšok pokračuje tráviacim traktom a premieňa sa na sterkobilinogén. Ten sa oxiduje na sterkobilín, ktorý sa vylučuje a je zodpovedný za hnedú farbu výkalov.
Súvis so zdravím a chorobami.
Reaktivita hemu je v homeostáze riadená jeho vložením do uspôsobených vreciek hemoproteínov. Počas oxidačného stresu však môžu niektoré hemoproteíny, napr. hemoglobín, uvoľniť svoje hemové prostetické skupiny. Neviazaný (voľný) hem, ktorý vzniká týmto spôsobom, môže byť veľmi cytotoxický, pravdepodobne kvôli prítomnosti železa v kruhu protoporfyrínu IX, ktorý funguje ako Fentonovo činidlo a nekontrolovane katalyzuje tvorbu voľných radikálov. Katalyzuje oxidáciu a agregáciu bielkovín, tvorbu cytotoxických lipidových peroxidov cez lipoperoxidáciu a poškodzuje DNA prostredníctvom oxidatívneho stresu. Kvôli jeho lipofilným vlastnostiam rozrušuje lipidové dvojvrstvy v organelách, napríklad mitochondrách a jadre. Tieto vlastnosti hemu môžu u mnohých buniek viesť k programovanej bunkovej smrti, čo je efekt, ktorý hrá dôležitú úlohu v niektorých zápalových ochoreniach, ako sú malária a sepsa.
Rakovina.
Existuje asociácia medzi vysokým príjmom hemového železa z mäsa a zvýšeným rizikom kolorektálneho karcinómu. Obsah hemu v červenom mäse je asi desaťkrát vyšší než v bielom mäsa, napríklad kuratách. Review z roku 2019 zistila, že príjem hemového železa je spojený so zvýšeným rizikom rakoviny prsníka.
Gény.
Nasledujúce gény (radené abecedne) sú súčasťou chemickej dráhy, ktorá vedie k produkcii hemu:

</doc>
<doc id="686547" url="https://sk.wikipedia.org/wiki?curid=686547" title="Springer-Verlag (nemecké vydavateľstvo)">
Springer-Verlag (nemecké vydavateľstvo)

Springer-Verlag je od 40. rokov 20. stor. názov významného nemeckého vydavateľského podniku, ktorý dnes patrí do koncernu Springer Nature, v rámci ktorého je zodpovedný najmä za vydavateľskú činnosť na území Nemecka. De iure išlo postupne o názov troch rôznych podnikov (prvý do roku 2003/2004, druhý v rokoch 2003-2006, tretí od roku 2006), ktoré ale de facto na seba bezprostredne chronologicky nadväzujú. 
Tradične, ale nepresne, sa názvom Springer-Verlag označuje vyššie spomínaný podnik už od jeho faktického vzniku v roku 1842, hoci sa pôvodne v skutočnosti volal Verlag (von) Julius Springer či Julius Springer.
Názvy a právne formy.
1. Prvý z vyššie spomínaných troch podnikov vznikol v roku 1842. Väčšinou publikoval pod názvom Verlag von Julius Springer. Od roku 1880 bol podnik podľa údajov jeho vtedajšieho vlastníka zapísaný pod názvom Julius Springer, ale vydavateľstvo publikovalo naďalej väčšinou pod názvom Verlag von Julius Springer či Verlag Julius Springer. Od roku 1880 (do roku 1964) mal tento podnik právnu formu verejná obchodná spoločnosť (offene Handelsgesellschaft, skr. OHG). Niekedy v 40. rokoch 20. storočia bolo meno podniku zmenené na Springer-Verlag; nové celé meno teda znelo Springer-Verlag, offene Handelsgesellschaft (skrátene Springer-Verlag, OHG). Sídlo bolo v Berlíne, organizačná zložka (pobočka) bola v Heidelbergu. V roku 1964 bola právna forma zmenená na komanditnú spoločnosť; nové celé meno teda znelo Springer-Verlag, Kommanditgesellschaft (skrátene Springer-Verlag, KG). V roku 1979 bola právna forma zmenená na GmbH &amp; Co. KG (t.j. komanditná spoločnosť s s. r. o. ako komplementárom); nové celé meno teda znelo Springer-Verlag GmbH &amp; Co. KG. V roku 1999 sa významným komanditistom tejto spoločnosti stala spoločnosť Bertelsmann Fachinformation GmbH , pretože Springer-Verlag sa vtedy stal súčasťou koncernu Bertelsmann. V roku 2003/2004 spoločnosť Springer-Verlag GmbH &amp; Co. KG zanikla.
2. Druhý z vyššie uvedených podnikov sa volal Springer-Verlag GmbH (číslo v registri: HRB 91022), mal sídlo v Berlíne a jeho právna forma bola (ako vidno podľa názvu) spoločnosť s ručením obmedzeným. Vznikol v roku 2003 premenovaním spoločnosti City Data GmbH - Institut für Stadtinformationssysteme založenej v roku 1991. Bol (od roku 2003) súčasťou koncernu Springer Science+Business Media. V roku 2006 bol zlúčený so spoločnosťou Springer-Verlag tu označenou ako č. 3 (pozri nižšie), a teda zanikol.
3. Tretí z vyššie uvedených podnikov existuje dodnes (číslo v registri: HRB 91881 B a HRB 13323). Vznikol v roku 2003 pod názvom Wing Zweite Vermögensverwaltungs-GmbH, v roku 2004 bol premenovaný na Springer Science+Business Media Verwaltungs GmbH, v roku 2005 bol premenovaný na Springer Science+Business Media GmbH a od roku 2006 sa volá Springer-Verlag GmbH. Jeho právna forma je (ako vidno podľa názvu) spoločnosť s ručením obmedzeným. Podnik najprv sídlil vo Wiesbadene, od roku 2004 sídli v Berlíne; významná pobočka je v Heidelbergu. Je súčasťou koncernu Springer Nature (resp. do roku 2015 koncernu Springer Science+Business Media).
Dejiny.
19. storočie.
10. mája 1842 založil Julius Springer v Berlíne kníhkupectvo a vydavateľstvo (Verlag von Julius Springer). Vo vydavateľstve vychádzali spočiatku najmä politické karikatúry a spisy, ale stále viac aj špecializovaná odborná literatúra z oblasti prírodných vied a techniky. Pribúdali technické disciplíny. Medzi autormi boli známe mená ako Werner von Siemens či Rudolf Diesel. Od roku 1880 malo vydavateľstvo podobu verejnej obchodnej spoločnosti (pozri vyššie - bod 1). V 80. rokoch 19. storočia vydavateľstvo prevzalo niekoľko vedeckých časopisov, ktoré sa rýchlo etablovali v odbornom svete, ako napríklad VDI.
Od roku 1881 má firma svoje dnešné logo – šachového koňa. Slovo Springer totiž znamená po nemecky okrem iného šachového koňa. Logo symbolizuje vášeň zakladateľa spoločnosti a jeho synov pre šach. Súčasnú podobu má logo od roku 2004.
Prvá polovica 20. storočia.
V prvej polovici 20. storočia vydavateľstvo, podobne ako iné vydavateľstvá, bolo hybnou silou vedeckého pokroku. Vo vydavateľstve vydávali svoje práce špičkoví odborníci, vrátane nositeľov Nobelovej ceny, napr. Paul Ehrlich, Emil Fischer a Ferdinand Graf Zeppelin. V roku 1913 bol Springer druhým najväčším nemeckým vydavateľstvom. V tomto období veľký rozmach vo vydavateľstve zaznamenalo najmä vydávanie medicínskych kníh a časopisov (napr. Handbuch der Neurologie, Handbuch der Inneren Medizin, Allgemeine Zeitschrift für die gesamte Neurologie und Psychiatrie). V roku 1913 začalo vydavateľstvo vydávať časopis Die Naturwissenschaften (dnes The Science of Nature), čo bolo interdisciplinárne periodikum inšpirované časopisom Nature. V roku 1914 prvýkrát vyšlo dnes štandardné dielo Taschenbuch für den Maschinenbau (doslova: Príručka strojárstva) Heinricha Dubbelsa. V 20. rokoch Springer prevzal popredný časopis v oblasti matematiky Mathematische Annalen, ktorý vydávali David Hilbert, Albert Einstein, Otto Blumenthal a Felix Klein. V oblasti fyziky v roku 1920 Max Born vo vydavateľstve publikoval Relativitätstheorie Einsteins und ihre physikalischen Grundlagen a začal vychádzať Handbuch der Physik (doslova: Príručka fyziky) s príspevkami Maxa Borna, Jamesa Francka, Otta Hahna a Erwina Schrödingera.
Počas vlády nacistov v Nemecku malo vydavateľstvo problémy. Vyše 50 židovských vydavateľov časopisu muselo prestať pracovať pre Springer-Verlag. Okrem toho Springerovci museli zveriť svoju vydavateľskú činnosť do rúk svojho dôverníka Tönjesa Langea, aby tak zabránili vyvlastneniu vydavateľstva. Ernst Springer zomrel v koncentračnom tábore, Fritz Springer spáchal v roku 1944 vo veku 94 samovraždu, aby unikol deportácii.
Druhá polovica 20. storočia.
Po skončení druhej svetovej vojny vnuci zakladateľa firmy vydavateľstvo znova postavili na nohy. Vydavateľstvo najprv sídlilo v Berlíne na Reichpietschufer 20, potom sa v roku 1958 presťahovalo do svojho dnešného sídla na Heidelberger Platzi v Berlíne. V roku 1946 vznikla nová pobočka vydavateľstva pre medicínu a prírodné vedy v Heidelbergu. V 60. rokoch vydavateľstvo založilo svoju prvú dcérsku spoločnosť mimo nemecky hovoriacich krajín, a to v New Yorku. V rokoch 1970 až 1990 Springer-Verlag založil dcérske spoločnosti v ostatnom zahraničí, napr. v Londýne, Tokiu, Paríži, Hong Kongu, Barcelone a Budapešti, a v roku 1978 začal prekladať a vydávať čínske vedecké práce v angličtine. V rovnakom období vydavateľstvo expandovalo aj na nemecky hovoriacom trhu prevzatí niektorých vydavateľstiev. V roku 1979 bola zmenená právna forma vydavateľstva, čím podnik dostal názov Springer-Verlag GmbH &amp; Co. KG (pozri vyššie - bod 1).
V 90. rokoch nastali najmä vďaka nastupujúcej digitalizácii vo vydavateľskom priemysle zásadné zmeny. Na jednej strane sa Springer-Verlagu darilo reagovať na nové požiadavky trhu. Napríklad v roku 1996 bol Springer-Verlag spoluzakladateľom spoločnosti Scientific Publishing Services (SPS) v Madrase (dnes: Čennai), ktorá zabezpečuje výrobu a editovanie textov aj pre iných vydavateľov. Na druhej strane bol rast veľmi slabý, v Ázii skolaboval odbyt, bolo potrebné výrazne zvýšiť predplatné odborných časopisov a zároveň boli potrebné značné investície do digitálnej infraštruktúry. V roku 1996 Springer-Verlag predstavil online platformu LINK (neskorší názov: SpringerLink) umožňujúcu čítať a kupovať vedecké publikácie online. Springer plánuje postupne ponúkať svoje časopisy aj elektronicky na vlastnom serveri. V roku 2002 bolo na LINKu k dispozícii 500 časopisov a 1 300 elektronických kníh, vďaka čomu sa Springer stal v tejto oblasti svetovým lídrom na trhu.
Od roku 1999.
V roku 1998 bol Springer-Verlag kúpený koncernom Bertelsmann, ktorý začiatkom roku 1999 založil vydavateľskú skupinu BertelsmannSpringer, do ktorej dnes patrili aj tradičné vydavateľstvá ako Gabler (dnes: Springer Gabler), Teubner a Vieweg (dnes: Springer Vieweg). Na jar 2003 predal Bertelsmann divíziu BertelsmannSpringer britským private equity spoločnostiam Cinven a Candover. Čoskor nato bol Springer-Verlag (resp. BertelsmannSpringer) zlúčený s holandským vedeckým vydavateľstvom Kluwer Academic Publishers (KAP), čím v roku 2003 vzniklo druhé najväčšie odborné vydavateľstvo na svete - Springer Science+Business Media. V rámci týchto predajov a zlučovaní z právneho hľadiska (v roku 2003/2004) zanikla pôvodná spoločnosť Springer-Verlag GmbH &amp; Co. KG a bola (v roku 2003 resp. 2006) formálne nahradená novo založenou dnešnou spoločnosťou Springer-Verlag GmbH (pozri vyššie - body 2 a 3).
Dejiny po roku 2003 pozri v článku Springer Science+Business Media a dejiny po roku 2015 pozri v článku Springer Nature.

</doc>
<doc id="686548" url="https://sk.wikipedia.org/wiki?curid=686548" title="Bisfenol A diglycidyléter">
Bisfenol A diglycidyléter

Bisfenol A diglycidyléter (bežne označovaný ako BADGE alebo DGEBA ) je organická zlúčenina používaná ako zložka epoxidových živíc. Táto zlúčenina je bezfarebná pevná látka (komerčné vzorky môžu vyzerať ako žlté), ktorá sa topí mierne nad teplotou miestnosti.
Príprava a reakcie.
Pripravuje sa O-alkyláciou bisfenolu A epichlórhydrínom . Táto reakcia poskytuje hlavne bisfenol A diglycidyléter a tiež nejaký oligomér. Stupeň polymerizácie môže byť až 0,1. Zaujímavý je obsah epoxidu v takýchto epoxidových živiciach. Tento parameter sa bežne vyjadruje ako epoxidové číslo, čo je počet epoxidových ekvivalentov v 1 kg živice (Ekv./kg) alebo ako ekvivalentná hmotnosť, čo je hmotnosť v gramoch živice obsahujúcej 1 molárny ekvivalent epoxidu (g/mol). Pretože asymetrické epoxidy sú chirálne, bis epoxid pozostáva z troch stereoizomérov, aj keď nie sú oddelené.
Diglycidyléter bisfenolu A pomaly hydrolyzuje na 2,2-bis[4(2,3-hydroxypropoxy)fenyl)propán (bis-HPPP).
Podobne bisfenol A diglycidyléter reaguje s kyselinou akrylovou za vzniku vinylesterových živíc. Výsledkom reakcie je otvorenie epoxidového kruhu, čím sa na každom konci molekuly vytvoria nenasýtené estery. Takéto materiály sa často riedia styrénom a premieňajú na živicu.
Epoxidové živice sú termosetové polyméry, ktoré sú zosieťované pomocou tvrdidiel (tvrdidiel). Najbežnejšími tužidlami pre epoxidové živice sú polyamíny, aminoamidy a fenolové zlúčeniny.
Bezpečnosť.
Bisfenol A diglycidyléter je vysoko reaktívny a vytvára množstvo druhov po vystavení vode alebo kyseliny chlorovodíkovej a mnohé z týchto zlúčenín (vrátane Bisfenolu A diglycidyléteru) sú podozrivé z endokrinných disruptorov Hydrolýzou éterových väzieb sa uvoľňuje bisfenol A, ktorý je tiež silne podozrivý, že je endokrinný disruptor. Od 90. rokov 20. storočia sa objavili obavy z používania epoxidových živíc na báze bisfenola A diglycidylétera vo výstelkách niektorých plechoviek na potraviny, pričom sa zistilo, že chemikália preniká do potravín.

</doc>
<doc id="686549" url="https://sk.wikipedia.org/wiki?curid=686549" title="Turistická značkovaná trasa číslo 8858">
Turistická značkovaná trasa číslo 8858



</doc>
<doc id="686550" url="https://sk.wikipedia.org/wiki?curid=686550" title="Turistická značkovaná trasa číslo 8855">
Turistická značkovaná trasa číslo 8855



</doc>
<doc id="686551" url="https://sk.wikipedia.org/wiki?curid=686551" title="Verlag von Julius Springer">
Verlag von Julius Springer



</doc>
<doc id="686552" url="https://sk.wikipedia.org/wiki?curid=686552" title="Turistická značkovaná trasa číslo 8856">
Turistická značkovaná trasa číslo 8856



</doc>
<doc id="686553" url="https://sk.wikipedia.org/wiki?curid=686553" title="Zhasni a svieť">
Zhasni a svieť

Zhasni a svieť je názov tretieho sólového albumu slovenského speváka Paľa Haberu. Tento album vydalo v roku 1995 hudobné vydavateľstvo Polydor.

</doc>
<doc id="686555" url="https://sk.wikipedia.org/wiki?curid=686555" title="Svet lásku má">
Svet lásku má

Svet lásku má je názov štvrtého sólového albumu slovenského speváka Paľa Haberu. Tento album v roku 1996 vydalo hudobné vydavateľstvo Polydor.

</doc>
<doc id="686557" url="https://sk.wikipedia.org/wiki?curid=686557" title="Caitriona Balfe">
Caitriona Balfe

Caitriona Balfeová (* 4. október 1979, Monagham, Írsko) je írska herečka, známa z televízneho seriálu "Cudzinka" (od 2014).
Detstvo a mladosť.
Vyrastala v sedemčlennej rodine, v dedine Tydavnet, neďaleko mesta Monaghan. Je štvrtou z piatich detí. Študovala na Dublinskom technologickom inštitúte drámu, no keď si ju všimol modelingový agent, rozhodla sa venovať modelingu.
Kariéra.
Modeling.
Balfeová začala s modelingom po tom, čo si ju všimol modelingový agent, keď zbierala peniaze na charitu v miestnom nákupnom centre. Keď mala 18 rokov, niekoľko mesiacov pracovala ako modelka v Dubline, neskôr získala príležitosť sa venovať modelingu v Paríži.
Herectvo.
Počas pobytu v New Yorku si zahrala menšiu rolu vo filme "Diabol nosí Pradu", z roku 2006. Neskôr sa rozhodla vrátiť k herectvu. 
V septembri 2013 bol obsadená do hlavnej postavy, Claire Beauchamp Randall Fraser, v televíznom seriáli "Cudzinka", na základe románov napísaných Dianou Gabaldon. Herecký výkon Balfeovej, bol vysoko pozitívne ohodnotený filmovými kritikmi a tiež získala niekoľko nominácii na viaceré filmové a televízne ocenenia. 
V roku 2016 bola obsadená Jodie Foster, do jej filmu, s názvom "Hra peňazí" a v roku 2019 si zahrala po boku Christiana Balea, v akčnej dráme "Ford vs. Ferrari".
Súkromný život.
Od roku 2014, žila v Glasgowe, predtým žila v Los Angeles, kde sa začala profesionálne venovať herectvu, a v New Yorku, Paríži, Londýne, Miláne, Hamburgu a Tokiu, kým pracovala ako modelka. Okrem angličtiny hovorí po írsky a francúzsky.
V auguste 2019 sa Balfeová vydala za škóta Anthonyho „Tonyho“ McGillom, s ktorý má syna, narodeného v roku 2021.

</doc>
<doc id="686560" url="https://sk.wikipedia.org/wiki?curid=686560" title="Slepé pliesko">
Slepé pliesko



</doc>
<doc id="686561" url="https://sk.wikipedia.org/wiki?curid=686561" title="Madrás">
Madrás



</doc>
<doc id="686562" url="https://sk.wikipedia.org/wiki?curid=686562" title="Habera '97">
Habera '97

Habera (pre lepšie rozlíšenie aj Habera '97) je názov piateho sólového albumu slovenského speváka Paľa Haberu. Tento album v roku 1997 vydalo hudobné vydavateľstvo Polydor.

</doc>
<doc id="686563" url="https://sk.wikipedia.org/wiki?curid=686563" title="Vianočné koncerty">
Vianočné koncerty

Vianočné koncerty je koncertný album s vianočnou, či zimnou tématikou, ktorý nahrali operný spevák Peter Dvorský a slovenský rockový spevák Pavol Habera. Tento album v roku 1998 vydalo hudobné vydavateľstvo Polydor.
Výroba albumu.
Výroba albumu je výsledkom úsilia viac ako dvoch stovák ľudí...

</doc>
<doc id="686564" url="https://sk.wikipedia.org/wiki?curid=686564" title="Nemecká (vrch v Nízkych Tatrách)">
Nemecká (vrch v Nízkych Tatrách)

Nemecká () je vrch v Nízkych Tatrách. Leží južne od Svarína, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú severne ležiace osady Svarín a Čierny Váh, západným smerom leží Vyšná a Nižná Boca a Malužiná, južne sa nachádza Závadka nad Hronom a Heľpa a východne Liptovská Teplička. Vrch je súčasťou Národného parku Nízke Tatry.
Opis.
Nemecká je súčasťou rázsochy, ktorá vybieha severovýchodným smerom z masívu Veľkého boku () na Holicu (). Je pokračovaním výrazného bočného hrebeňa, ktorý vedie severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka a pokračuje cez Zadnú Širokú () na Veľký bok, kde sa vetví. Z južného smeru masív vymedzuje dolina Hodruša, východným smerom leží dolina Studená a severozápadným dolina Torysa. Západným smerom susedí Veľký bok (), Malý bok () a Mačacia (), severným Pálenica (), Chmelinec () a Holica, východným Oselná (), Medvedia () a Malá Vápenica () a južným Kolesárová (), Oravcová () a Zadná hoľa (). Masív patrí do povodia Váhu, kde vodu z južnej a východnej časti odvádza riečka Ipoltica, zo severnej voda odteká Svarínkou. Vrcholom vedie značený turistický chodník zo Svarína.
Výhľady.
Vrcholovú časť pokrýva nesúvislý, miestami riedky les s viacerými holinami, umožňujúcimi tak obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež Vysoké a Západné Tatry a Chočské vrchy.

</doc>
<doc id="686566" url="https://sk.wikipedia.org/wiki?curid=686566" title="Debra Jo Ruppová">
Debra Jo Ruppová

Debra Jo Ruppová (* 24. február 1951, Glendale, Kalifornia, USA) je americká herečka, známa z televízneho seriálu "Tie roky sedemdesiate" (1998-2006). 
Detstvo a mladosť.
Ruppová sa narodila v Glendale, v Kalifornia ale vyrastala v meste Boxford, v štáte Massachusetts. Má dve sestry. Ruppová odmalička snívala, že sa stane herečkou, ale jej rodičia boli proti tomu a preto začala študovať na University of Rochester, v New Yorku, kde však začala navštevovať dramatický krúžok. Po absolvovaní univerzity, sa presťahovala do New Yorku, aby sa naplno venovala svojej hereckej kariére. 
Kariéra.
Ruppová sa začala venovať divadelnému herectvu v roku 1980. V rovnakom roku, tiež získala jednu z úloh v televíznom seriály "All My Children". V roku 1988 si zahrala vo filme "Veľký", po boku Toma Hanksa a Elizabeth Perkins. 
V roku 1990 účinkovala v divadle Broadway. Neskôr, hosťovala vo viacerých televíznych seriáloch, ako napríklad "Blossom" (1990-1995), "L.A. Law" (1986-1994) či "Priatelia" (1994-2004). V roku 1997 si zahrala jednu z vedľajších úloh po boku, Lisy Kudrow, Parker Posey, Toni Collette a Alanny Ubach, vo filme "Clockwatchers". O rok neskôr, získala postavu Kitty Forman, v televíznom seriály, "Tie roky sedemdesiate". Seriál mal záverečnú epizódu v roku 2006. V roku 2022 vznikol spin-off seriálu "Tie roky sedemdesiate", s názvom, Tie roky devedesiate, kde Ruppová hrá jednu z hlavných úloh. 
V rokoch 2010 až 2011 účinkovala v sitcome "Bláznivá rodinka". Hosťovala tiež v televíznom seriály, "Toto sme my", v rokoch 2016 až 2018 a "WandaVision", z roku 2021. Ruppová sa tiež aktívne venuje divadelnému herectvu a dabingu. 
Súkromný život.
Ruppová má dva domy, jeden v meste Lee v Massachusetts a druhý v Los Angeles. Nikdy sa nevydala a nemá žiadne deti. Tiež o sebe tvrdí, že je metodistka. 

</doc>
<doc id="686567" url="https://sk.wikipedia.org/wiki?curid=686567" title="Debra Jo Rupp">
Debra Jo Rupp



</doc>
<doc id="686568" url="https://sk.wikipedia.org/wiki?curid=686568" title="Dom Kirkora Mesroboviča">
Dom Kirkora Mesroboviča

Dom Kirkora Mesroboviča () je meštiansky dom z polovice 19. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku.
Lokalita.
Danovov dom leží v centrálnej časti mesta Plovdiv v hraniciach architektonicko-historickej rezervácie Starý Plovdiv v úpätí pahorku Nebet tepe na ulici „Artin Gidikov“ () č. 11.
Dejiny a súčasnosť.
Dom dal postaviť v rokoch 18451846 Kirkor Mesrobovič, poľnohospodár a lichvár a významný predstaviteľ plovdivskej arménskej komunity. Dom si dal postaviť vo vtedajšej arménskej štvrti v susedstve chrámu svätého Juraja, arménskej školy, ako aj domu Stepana Chindlijana, ďalšieho významného arménskeho obchodníka.
V 70. rokoch 20. storočia bol dom poškodený v dôsledku požiaru a následne prešiel reštauráciou.
Charakteristika.
Do areálu domu sa z ulice vchádza cez drevenú bránu. Fasáda budovy je plne symetrická. Dom plne kopíruje svah pahorku v ktorom bol postavený a tak je pri vchode z ulice budova len jednoposchodová, ale zo strany zadného dvora dosahuje výšky takmer troch poschodí.
Kompozičný plán je takisto symetrický na princípe dvoch vzájomne na sebe kolmých osí. Pred hlavným vchodom do domu sa nachádza portikus podopieraný dvomi stĺpmi a zakončený vo vrchnej časti štítovým frontónom. Do samotnej budovy sa vchádza z vonkajšieho dvora po dvojramennom drevenom schodisku.
Izby sú v dome logicky rozmiestnené a ich rozmiestnenie kopíruje symetrický plán budovy. Za schodiskom nasleduje priestranný salón obdĺžnikového pôdorysu. Na každej z dlhších strán salónu sa nachádzajú dve obytné izby, medzi ktorými je vždy umiestnená ešte jedna malá miestnosť. Rozmiestnenie izieb na ďalších poschodiach je totožné. V dome sa nenachádzajú vnútorné schodiská. Každé poschodie je dostupné samostatne zvonku z príslušného dvora.
Steny sú bohato zdobené freskami a stropy všetkých miestností v budove aj drevorezbou. Vo výzdobe prevládajú geometrické motívy. Okrasným prvkom miestností sú v dome aj alafrangy (špecifické interiérové niky vyskytujúce sa v domoch z obdobia bulharského národného obrodenia). Zložito umelecky profilované sú aj dvere v interiéri budovy.
Expozície.
V dome sú umiestnené dve expozície Mestskej umeleckej galérie.
Stála expozícia „Canko Lavrenov“.
Stála expozícia „Canko Lavrenov“ () sa nachádza na prvom poschodí domu. Bola otvorená v roku 2002. Je venovaná tvorbe významného bulharského umelca Canka Lavrenova. Vystavené sú diela, ktoré zachytávajú jeho tvorbu od roku 1926 do 60. rokov 20. storočia.
Expozícia „Mexická grafika“.
Expozícia „Mexická grafika“ () je umiestnená v miestnostiach v prízemnej časti budovy. V dome je umiestnená od roku 1981, kedy exponáty održal Plovdiv darom od Mexika pri príležitosti výročia 1300 rokov od založenia Prvej bulharskej ríše. Predstavuje výber rôznorodej tvorby mexických umelcov 20. storočia.
Štatút a dôvod pamiatkovej ochrany.
Kategória: kultúrna pamiatka miestneho významu

</doc>
<doc id="686569" url="https://sk.wikipedia.org/wiki?curid=686569" title="Rivne">
Rivne

Rivne (ukr. "Рівне" - Rivne , rus. "Ровно" - Rovno, poľ. "Równe") je mesto na západe Ukrajiny, v historickom regióne Volyň, s približne 250 000 obyvateľmi. Je administratívnym strediskom Rivnenskej oblasti a Rivnenskeho rajónu.
Prvá písomná zmienka pochádza z roku 1282 a dlho patrilo Litovskému veľkovojvodstvu, resp. Poľsko-litovskej únii. V roku 1793 prešlo do rúk Ruska a o štyri roky neskôr sa oficiálne stalo mestom. Koncom 19. storočia sa mesto stalo významnou železničnou križovatkou. Po prvej svetovej vojne patrilo Poľsku, no v roku 1939 ho obsadili Sovieti. Medzi rokmi 1941 - 1944 ho okupovali Nemci a vyhlásili ho za hlavné mesto Ríšskeho komisariátu Ukrajina. Po druhej svetovej vojne bolo začlenené do Ukrajinskej sovietskej socialistickej republiky ako sídlo oblasti a toto postavenie si zachovalo aj po vzniku samostatnej Ukrajiny v roku 1991.
Rivne zažilo najväčší rozmach v druhej polovici 20. storočia, kedy sa vo veľkom začal rozvíjať priemysel, najmä chemický a strojárenský. Dodnes je mesto aj dôležitou dopravnou križovatkou. Nachádzajú sa tu 3 vysoké školy, filharmónia, bábkové divadlo a niekoľko múzeí.Mesto bolo zasiahnuté aj ruskou inváziou na Ukrajinu - 14. marca 2022 tu ruské jednotky zbombardovali televíznu vežu, pričom zahynulo 9 ľudí. V Rivenskom regióne je aj jedna z ukrajinských jadrových elektrární "Rivenská jadrová elektráreň". 

</doc>
<doc id="686570" url="https://sk.wikipedia.org/wiki?curid=686570" title="František Schöbl">
František Schöbl

Armádny generál IV. triedy v. v. František Schöbl (* 6. jún 1868 Jindřichův Hradec – † 8. júl 1937 Praha) bol český dôstojník.
V rakúsko-uhorskej cisárskej armáde počas prvej svetovej vojny pôsobil ako plukovník. Následne pôsobil ako generál novo vytvorenej Československej armády. Krátko po vzniku Československa pôsobil ako vrchný veliteľ čs. jednotiek v československo-maďarskej vojne na Slovensku a stal sa tak jedným z prvých československých aktívne slúžiacich generálov Československej armády.

</doc>
<doc id="686572" url="https://sk.wikipedia.org/wiki?curid=686572" title="Klepáč (mlyn v Bratislave)">
Klepáč (mlyn v Bratislave)

Mlyn Klepáč je historická usadlosť a ôsmy mlyn z deviatich mlynov na potoku Vydrica približne 4500 metrov od ústia do Dunaja. Nachádza sa v hornej časti Mlynskej doliny na Železnej studničke v Bratislave. 
Názov.
Meno "Klepáč" dostal objekt podľa nemeckého označenia "záhonu" - "Clepeis", ktorý sa pre túto lokalitu používal už v 15. storočí. 
História objektu.
Presný vznik mlynu nie je doložený no predpokladá sa, že existoval už koncom 16. storočia, nakoľko už v 17. storočí tu existovala jednoposchodová budova. Pôvodne boli niektoré časti mlyna pravdepodobne drevene hrázdené. Išlo o chudobnú mlynskú usadlosť, nakoľko okrem priľahlej lúky k nej nepatrili nijaké ďalšie pozemky. 
V druhej polovici 18. storočia bol majiteľom Mathias Strohofer.
V polovici 19. storočia vlastnil usadlosť s mlynom Henrich Hackl, následne mlynárovi Krištofovi Cellérovi, ktorý ju v roku 1842 predal bratovi Samuelovi Cellérovi. V predajnej zmluve je uvedené, že ide o tzv. dvojchodový mlyn (mlyn s dvoma kolesami), s vrchným náhonom vody. V areáli mlyna sa už nachádzala ďalšia hospodárska budova, ktorú tvorili maštale a kôlňa. 
V roku 1855 bol vlastnikom Schreiber. V roku 1911 usadlosť kúpil známy bratislavský staviteľ Ľudovít Gratzl s úmyslom vybudovať v mlyne výletnú reštauráciu. Objekt však obnovil iba čiastočne a od roku 1921 sa vlastníkom stal Jozef Raban, ktorý budovu prestaval na reštauráciu s bývaním. 
Výskum.
Počas výskumu v 80. rokoch 20. storočia bola na juhozápadnom nároží a postupným plošným odkryvom na západnej a južnej fasáde odkrytá prvá omietková vrstva na kompaktnom kamennom lomovom murive, ktoré svojim charakterom a maľovanou výzdobou umožnilo datovať najstaršiu čast objektu do poslednej tretiny 17. storočia.
Predpokladá sa, že pôvodne mali miestnosti trámový strop, nakoľko klenba zachovaná do 70. rokov 20. storočia bola postavená až v 18. storočí. 
V 18. storočí sa mlyn zväčšil, dostal nový krov, ku ktorému boli vymurované aj štíty, ktoré mohli byt predtym drevené. Počas tejto prestavby bol vybudovaný aj prízemný objekt, ktorý je zreteľný aj na dobových fotografiách z 30. rokov 20. storocia. Následne po ňom zostal už iba odtlačok na východnom priečelí budovy. 
Na základe dispozícii objektu môžeme konštatovať, že miyn stál pôvodne medzi dvoma ramenami potoka Vydrica na akomsi ostrovčeku. 
Dve mlynské kolesá boli umiestnené pod svahom na južnej strane v miestach, kde bol vyhĺbeny zaklenutý priestor (v popisoch technológie mlyna označovaný ako "ľadnica").
Z obdobia baroka sa dala identifikovať pec postavená do otvoru v stene medzi dvoma miestnosťami tak, že ich vykurovala obe naraz. Z tohto obdobia sa dochovali aj okenné mreže na západnom priečelí budovy.
K ďalším stavebným úpravám došlo okoo roku 1845 a v poslednej tretine 19. storočia. V tomto období však už objekt stráca svoju pôvodnú funkciu a je upravený na reštauráciu, ktorá nesie názov Klepáč. V 30. rokoch 20. storočia to bola obľúbená destinácia mnohých výletníkov.
Súčasný stav.
V 70. a 80. rokoch 20. storočia došlo k vysťahovaniu posledných nájomníkov (medzi ktorými bola aj pani Rabanová, ktorá ešte do roku 1950 viedla v budove hostinec). Následne tu pracovníci Mestskej správy pamiatkovej starostlivosti nvykonali umelecko-historický a architektonický výskum. Napriek tomu, že bola v tomto období vypracovaná dokumentácia na jeho záchranu ako "múzea mlyna a pohostinstva", objekt chátral.
V súčasnosti je objekt v súkromnom vlastníctve.

</doc>
<doc id="686573" url="https://sk.wikipedia.org/wiki?curid=686573" title="Ketoplasticita">
Ketoplasticita



</doc>
<doc id="686575" url="https://sk.wikipedia.org/wiki?curid=686575" title="Ondřej Havelka (cestovateľ)">
Ondřej Havelka (cestovateľ)

Dr. Ondřej Havelka (* 24. máj 1980, Jablonec nad Nisou ) je český cestovateľ, religionista, teológ, spisovateľ, podnikateľ.
Životopis.
Narodil sa 24. mája 1980 v Jablonci nad Nisou. Precestoval viac ako 100 krajín celého sveta. V rokoch 2004 a 2005 uskutočnil spolu s Michaelou Lorencovou unikátnu dvojročnú cestu stopom a pešo cez celú Afriku. Na svojich dobrodružných výpravách sa zameriava na odľahlé domorodé etniká, ich kultúru, históriu a religiozitu. Napísal viac ako 200 reportáží a niekoľko kníh. Vyštudoval humanitné vedy na Univerzite Hradec Králové (summa cum laude), teológiu na Univerzite Karlovej v Prahe (summa cum laude), manažment na CBS v Prahe a etiku na Univerzite Karlovej v Prahe (summa cum laude). Rigoróznu skúšku a doktorandské štúdium absolvoval na Katolíckej teologickej fakulte Univerzity Karlovej v Prahe. Zaoberá sa medzikultúrnym a medzináboženským dialógom z cestovateľskej perspektívy. V posledných publikáciách prepája filozofiu cestovania s teológiou a biblistikou. Je propagátorom pojmu – v oblastiach sociológie náboženstva a psychológie náboženstva – náboženský šok.
Publikuje reportáže v popredných geografických, spoločenských a odborných (teologických a religionistických) magazínoch, píše knihy, organizuje fotografické výstavy.
Havelka sa dlhodobo venuje tradičným africkým náboženstvám aj ich vzťahu k africkému kresťanstvu a islamu.
Ocenenie.
Hlavná novinárska cena Czech Travel Press za článok o náboženských rituáloch vo svete. 
Iniciatíva "Cestovatelia pre medzináboženský dialóg".
Havelka je zakladateľom iniciatívy "Cestovatelia pre medzináboženský dialóg". 
Knihy.
Havelka je autorom niekoľkých kníh:

</doc>
<doc id="686577" url="https://sk.wikipedia.org/wiki?curid=686577" title="Boli sme raz milovaní">
Boli sme raz milovaní

Boli sme raz milovaní je názov šiesteho sólového albumu slovenského speváka Paľa Haberu. Tento album v roku 2000 vydalo hudobné vydavateľstvo Mercury.

</doc>
<doc id="686578" url="https://sk.wikipedia.org/wiki?curid=686578" title="Bob Odenkirk">
Bob Odenkirk

Robert „Bob“ John Odenkirk (* 22. október 1962, Berwyn, Illinois) je americký herec, komik a filmár írsko-nemeckého pôvodu. Známy je predovšetkým svojou rolou právnika Saula Goodmana v kriminálno-dramatickom seriáli Perníkový tatko (20082013) a Better Call Saul (20152022), za ktorú bol päťkrát nominovaný na Cenu Primetime Emmy pre najlepšieho herca v hlavnej úlohe dramatického seriálu.

</doc>
<doc id="686579" url="https://sk.wikipedia.org/wiki?curid=686579" title="Vianočná hviezda (Habera)">
Vianočná hviezda (Habera)

Vianočná hviezda je názov spoločného kompilačného albumu s Vianočnými piesňami, ktorý vyšiel opernému spevákovi Petrovi Dvorskému a slovenskému rockovému spevákovi Pavlovi Haberovi. Tento album v roku 2001 vydalo hudobné vydavateľstvo Forza Music.

</doc>
<doc id="686582" url="https://sk.wikipedia.org/wiki?curid=686582" title="Nikotínamidadeníndinukleotidfosfát">
Nikotínamidadeníndinukleotidfosfát

Nikotínamidadeníndinukleotidfosfát alebo NADP+ je kofaktor, ktorý sa vyskytuje v anabolických reakciách, ako napríklad Calvinovom cykle alebo syntéze lipidov či nukleových kyselín, ktoré využívajú NADPH ako redukčné činidlo. Využívajú ho všetky formy bunkového života.
NADPH je redukovaná forma NADP+. NADP+ sa líši od NAD+ tým, že NADP+ má naviac fosfátovú skupinu na 2' pozícii ribózy. Táto fosfátová skupina je pridávaná NAD+ kinázou a odstraňovaná NADP+ fosfatázou.
Vlastnosti.
NADP+ je schopný prijať dva elektróny a protón, čím sa mení na redukovanú formu, NADPH. NADP+ vystupuje v reakciách ako oxidačné činidlo, NADPH potom ako redukčné činidlo.
Fluorescencia.
Podobne ako NADH, i NADPH vykazuje fluorescenciu. NADPH sa vo vodných roztokoch excituje pri nikotínamidovom absorpčnom maxime (asi 335 nm, pri UV) a má fluorescenčné emisné maximum, ktoré má píky pri 445-460 nm (fialová až modrý). NADP+ nevykazuje žiadnu výraznú fluorescenciu.
Stabilita.
NADH a NADPH sú veľmi stabilné v zásaditých roztokoch, ale NAD+ a NADP+ sa v zásaditých roztokoch rozkladajú na fluorescentný produkt, ktorá je možné využíť na kvantifikáciu. Naopak sú NAD+ a NADP+ celkom stabilné v kyslých roztokoch, ale kyslé roztoky rozkladajú NADH a NADPH.
Biosyntéza.
NADP+.
Všeobecne sa najprv syntetizuje NADP+, ktorý sa potom premieňa na NADPH. Reakcie syntézy zvyčajne začínajú z NAD+, ktorý sa syntetizuje "de novo" alebo recyklačnými reakciami, na ktorý potom NAD+ kináza pridáva fosfátovú skupinu. ADP-ribozylcykláza umožňuje syntézu z nikotínamidu v obnovovacej dráhe a NADP+ fosfatáza premieňa NADPH naspäť na NADH, aby sa udržala rovnováha. Niektoré formy NAD+ kinázy, hlavne tá prítomná v mitochondriách, premieňa aj NADH naspäť na NADPH (katalyzuje teda reakciu oboma smermi). Prokaryotická dráha je menej objasnená, ale obsahuje všetky podobné enzýmy, takže tento proces by mal prebiehať podobne.
NADPH.
NADPH vzniká z NADP+. Hlavným zdrojom NADPH u zvierat a iných nefotosyntetických organizmov je pentózafosfátová dráha, kde ho produkuje glukóza-6-fosfátdehydrogenáza (G6PDH) v prvom kroku tejto dráhy. Pentózafosfátová dráha z glukózy tvorí aj pentózy, ktoré sú takisto dôležitou súčasťou NAD(P)H. Niektoré baktérie využívajú G6PDH v Entner–Doudoroffovej dráhe, ale tvorba NADPH je rovnaká.
Ferredoxín-NADP+ reduktáza (FNR), ktorá je prítomná vo všetkých doménach života, je hlavných zdrojom NADPH u fotosyntetických organizmov, vrátane rastlín a siníc. Nachádza sa v poslednom kroku elektrón transportného reťazca v svetelnej fáze fotosyntézy. Využíva sa ako redukčná sila pre biosyntetické dráhy v Calvinovom cykle na asimiláciu oxidu uhličitého a pomáha premeniť ho na glukózu. FNR prijíma elektróny aj v iných nefotosyntetických dráhach: je vyžadovaná pre redukciu dusičnanu na amoniak u rastlinnej asimilácie v dusíkovom cykle a v tvorbe olejov.
Existuje i ďalšie menej známe mechanizmy, ktorými sa tvorí NADPH, ktoré u eukaryotov všetky závisia na prítomnosti mitochondrií. Hlavnými enzýmami v týchto procesoch, ktoré súvisia s metabolizmom uhlíka, sú izoformy malátdehydrogenázy, izocitrátdehydrogenázy (IDH) a glutamátdehydrogenázy spojené s NADP+. V týchto reakciách sa ako oxidačné činidlo využíva NADP+, podobne ako NAD+ v obdobných enzýmoch. Mechanizmus IDH vyzerá byť hlavným zdrojom NADPH v tukových bunkách a možno i bunkách pečene. Tieto procesy sa nachádzajú aj v baktériách. Baktérie sú takisto schopné využiť i NADP-dependentnú glyceraldehydr-3-fosfátdehydrogenázu za tým istým účelom. Podobne ako pentózafosfátová dráha, tieto dráhy sú príbuzné častiam glykolýzy. Ďalšou dráhou, ktorá súvis s metabolizmom uhlíka, ktorá sa účastní tvorby NADPH, je mitochondriálny cyklus folátu, ktorý využíva serín ako zdroj jednouhlíkových jednotiek na udržanie syntézy nukleotidov a redoxnej homeostázy v mitochondriách. Mitochondriálny cyklus folátu bol nedávno navrhnutý ako hlavný zdroj tvorby NADPH v mitochondriách rakovinných buniek.
NADPH môže vznikať aj dráhami, ktoré nie sú spojené s metabolizmom uhlíka. Jedným príkladom je ferredoxínreduktáza. Nikotínamidnukleotidtranshydrogenáza presúva vodík medzi NAD(P)H a NAD(P)+ a nachádza sa v eukaryotických mitochondriách a mnohých baktériách. Existujú i verzie, ktorých funkcia je závislá na protónovom gradiente. Niektoré anaeróbne organizmy využívajú hydrogenáza spojené s NADP+ a štiepia hydrid z plynného vodíka, čím tvoria protón a NADPH.
Funkcia.
NADPH poskytuje redukčné ekvivalenty, zvyčajne vodíkové atómy, pre biosyntetické reakcie a redoxné procesy, ktoré sa účastnia ochrany proti toxicite reaktívnych foriem kyslíka (ROS), čím umožňuje regeneráciu glutatiónu (GSH). NADPH sa takisto účastní anabolických dráh, ako je syntéza cholesterolu, syntéza steroidov, syntéza kyseliny askorbovej, syntéza xylitolu, syntéza cytozolových mastných kyselín a mikrozomálneho predlžovania mastných kyselín.
Systém NADPH je takisto zodpovedný za tvorbu voľných radikálov pomocou NADPH oxidázy v bunkách imunitného systému. Tieto radikály sa používajú na ničenie patogénov v procese nazývanom respiračné vzplanutie. Je to zdroj redukčných ekvivalentov pre hydroxyláciu aromatických zlúčenín, steroidov, alkoholov a drog katalyzovanú cytochrómom P450.
Enzýmy, ktoré využívajú NADP(H).
NADP+ sa ako kofaktor účastní minimálne 140 chemických reakcií katalyzovaných enzýmami. 
NADPH ako koenzým.
Medzi enzýmy, ktoré využívajú NADPH ako kofaktor, patrí napríklad:
NADPH ako substrát.
V rokoch 2018 a 2019 sa objavili prvé články, ktoré popisovali enzýmy, ktoré odstraňujú 2' fosfátovú skupinu NADP(H) u eukaryotov. Ako prvý bol popísaný cytoplazmatický proteín MESH1 (Uniprot Q8N4P3) a potom mitochondriálny proteín nokturnín. Čo je zaujímavé, štruktúra a viazanie NADPH u proteínov MESH1 () a nokturnínu () si nie sú pribuzné.

</doc>
<doc id="686583" url="https://sk.wikipedia.org/wiki?curid=686583" title="Jake Allen">
Jake Allen

Jake Allen (* 7. august 1990, Fredericton, New Brunswick, Kanada) je kanadský profesionálny hokejový brankár aktuálne pôsobiaci v tíme Montreal Canadiens v National Hockey League. Preslávil sa najmä svojim pôsobením v tíme St. Louis Blues, kde v roku 2019 získal Stanleyho pohár.
Najväčšie individuálne úspechy Allen dosiahol ešte pred vstupom do NHL. V roku 2010 získal cenu Jacqua Planta za najlepšieho brankára QMJHL a v roku 2014 cenu Baza Bastiena za najlepšieho brankára American Hockey League. 
V roku 2015 bol vyhlásený za najlepšieho nováčika spomedzi brankárov v NHL.
Na úrovni medzinárodného hokeja Allen raz reprezentoval Kanadu na Majstrovstvách sveta juniorov v ľadovom hokeji do 18 rokov (2008, zlatá medaila, vyhlásený za najlepšieho brankára turnaja) a raz do 20 rokov (2010, strieborná medaila). 
Jake Allen bol draftovaný v roku 2008 v 2. kole (celkovo ako 34.) tímom St. Louis Blues.
Kariéra.
Juniorský hokej.
Jake Allen hokejovo vyrastal vo svojom rodnom meste Fredericton, kde najskôr zastáva pozíciu korčuliara, ale neskôr sa presunul na brankársky post. 
V roku 2007 odchádza z regionálnej juniorskej ligy a presúva sa do QMJHL. Tu najskôr pôsobí v tíme St. John Fog, kde chytáva ako brankárska dvojka za Nemcom Timom Pielmeierom. Napriek tomu sú však Allenove výkoný presvedčivé a tím Kanada si ho vyberá ako brankára na Majstrovstvá sveta juniorov do 18 rokov. Allen na šampionáte zažiaril a zo 7 štartov získal až 6 víťazstiev a udržal si až 94,8% úspešnosť zákrokov, 1,43 priemer inkasovaných gólov na zápas a dve čisté kontá. Kanada nakoniec na šampionáte získala zlatú medailu. Allen bol tak jednoznačne vyhlásený za najlepšieho brankára turnaja. 
Výkony na Majstrovstvách mu výrazne pomohli v Drafte, keď bol vybraný už v 2. kole (celkovo 34.) ako štvrtý najvyššie draftovaný brankár toho roku. Z brankárov, ktorí sa v NHL presadili ho predbehol len Švéd Jacob Markström, ktorý bol vybraný z 31. miesta. Allena draftoval tím St. Louis Blues. 
22. októbra 2008 podpísal so St. Louis Blues vstupný 5-ročný kontrakt vo výške 4,170 834 amerických dolárov.
Allenova kariéra pokračovala v QMJHL, kde v rokoch 2008-2010 pôsobil ešte v kluboch Montreal Juniors a Drummondville Voltigeurs. Jeho čísla sa postupne vylepšovali a kľúčovým úspechom bola pre neho sezóna 09/10, keď v 22 zápasoch v drese Drummondvillu udržal až 93,3% úsepešnosť zákrokov a odchytal aj 14 zápasov v Play-Off. Po sezóne bol vyhlásený nielen za najlepšieho brankára QMJHL, ale celej asociácie elitných kanadsko-amerických juniorských líg CHL. 
V roku 2010 odchytal v drese Kanady Majstrovstvá sveta hráčov do 20 rokov, kde sa predstavil v 5 zápasoch, z ktorých 4 vyhral. Kanada na šampionáte získala striebornú medailu.
Vstup do NHL.
Od sezóny 10/11 Allen začal pôsobiť v seniorskom hokeji. Jeho prvým profesionálnym tímom boli Peoria Rivermen hrajúci v American Hockey League. V bránkovisku sa delil o priestor s talentovaným Benom Bishopom a spoločne vytvorili stabilné duo. Allen odchytal 47 zápasov, v ktorých si pripísal 25 výhier a 91,7% úspešnosť zákrokov. V tíme pokračoval aj v nasledujúcej sezóne 10/11, v ktorej si udržal podobnú výkonnosť. V 38 zápasoch získal 13 výhier a 91,5% úspešnosť zákrokov. 
Svoj debut v NHL zažil 30. apríla 2012 v Play-Off sérii proti Los Angele Kings, keď vystriedal Briana Elliota. V krátkom predstavení sa v drese Blues neinkasoval. 
V poslednej sezóne svojho vstupného kontraktu, ktorá bola skrátená čiastočným Lockoutom, zasiahol až do 15 stretnutí, keď zaskakoval za zraneného Jaroslava Haláka. Vyhral 9 zápasov a pripísal si 90,5% úspešnosť zákrokov. Zvyšok sezóny Allen strávil v AHL. 
25. júla 2013 s ním Blues predĺžili kontrakt o dva roky, pričom v každom z nich si zarobil 800,000 $. 
Sezóna 13/14 bola jeho posledná v American Hockey League a zároveň aj finálnou previerkou jeho pripravenosti na NHL. Allen v nej pôsobil v drese Chicago Wolves a v 52 zápasoch si pripísal 92,8% úspešnosť zákrokov a 2,03 priemer inkasovaného gólu na zápas. Wolves priviedol aj do druhého kola Play-Off. Po sezóne dostal ocenenie za najlepšieho brankára AHL.
St. Louis Blues.
Stálou súčasťou zostavy Blues bol Allen od sezóny 14/15. V nej pôsobil na pozícii dvojky za Brianom Elliotom. Stabilnou výkonnosťou si však rýchlo vytvoril dôveru a odchytal až 37 zápasov so ziskom 91,3% úspešnosti zákrokov, Elliota sa mu podarilo úplne vytlačil z bránky v Play-Off. V prvom kole Blues podľahli v 6 zápasoch Minnesote Wild. Vo všetkých šiestich stretnutiach sa predstavil Allen, ktorý si pripísal 90,4% úspešnosť zákrokov. 
V lete 2015 Allen podpísal ďalší, tentokrát už plný, kontrakt s Blues v hodnote 4,700 000 $ a začali sa objavovať špekulácie, kto bude prvým brankárom tímu. Elliot v minulosti odchytal síce historickú sezónu 11/12, v ktorej si pripísal až 94%nú úspešnosť zákrokov, ale jeho výkonnosť nebola stabilná a v minulosti ho z popredného miesta vytláčali Ryan Miller a Jaroslav Halák. 
V sezóne 15/16 však obaja brankári predviedli nadpriemerné výkony. Sezónu si rozdelili na polovicu a kým Allen v 42 zápasoch získal 92,0% úspešnosť zákrokov, Elliot znova zažiaril a blysol sa až 93,0% úspešnosťou. Elliot bol jasnou jednotkou aj v Play-Off, v ktorom odchytal 18 zápasov a priviedol Blues do finále konferencie. Allen zasiahol iba do piatich, z ktorých vyhral jediný.
Napriek tomu, že po sezóne sa predpokladalo, že tandem Elliot-Allen bude pokračovať, vedenie Blues sa rozhodlo Elliota vymeniť za 2. a podmienečný 3. výber v drafte 2017. 
Allen sa v sezóne 16/17 tak stal novou jednotkou tímu a zaskvel sa slušnou výkonnosťou. V 61 zápasoch si udržal 91,5% úspešnosť zákrokov a Blues sa znova dostali do Play-Off. Tu Allen pokračoval v excelentných výkonoch a v 11 zápasoch si udržal až 93,5% úspešnosť zákrokov a priemer inkasovaného gólu na zápas 1,96. 
Po sezóne s ním 1. júla Blues predĺžili zmluvu na ďalšie 4 roky v hodnote 17,400 000$ (4,35 miliónov ročne). 
Sezóna 17/18 pre Blues ani Allena však nebola šťastná a do Play-Off sa neprebojovali. Allen si pripísal v 59 zápasoch 90,6% úspešnosť zákrokov a začali sa vynárať pochybnosti o jeho schopnosti byť prvým brankárom. 
Aj keď sezónu 18/19 začínal na poste jednotky, výkonnostne sa znova trápil a v 46 zápasoch získal 19 výhier a 90,5% úspešnosť zákrokov. Z bránky bol vytlačený mladým Jordanom Binningtonom, ktorý fantastickými výkonmi v Play-Off získal pre Blues historicky prvý Stanleyho pohár. Allen v Play-off iba krátko zasiahol do jediného stretnutia. 
Po úspechu Blues bol Allen znova vytlačený do pozície náhradníka a hlavný priestor dostával Binnington. Allen si však svoju pozíciu v tíme obhájil a v 24 zápasoch získal 92,7% úspešnosť zákrokov a v Play-Off sa zhostil role prvého brankára po tom čo Binnington nedokázal nadviazať na svoje predošlé úspechy. Blues vypadli v prvom kole proti Vancouveru Canucks. Allen si v 5 zápasoch pripísal 93,5% úspešnosť zákrokov. 
V lete 2020 vedenie Blues prehodnotilo svoju situáciu v bránkovisku a rozhodli sa udržať si mladého Binningtona. Allen bol spolu s výberom v 7. kole draftu vymemený do Montrealu Canadiens za výber v 3. a 7. kole. 
Montreal Canadiens.
Montreal dlhodobo zháňal vhodného náhradníka k ich elitnému brankárovi Careymu Priceovi. Zisk Allena mal pre bránkovisko priniesť stabilitu v prípade Priceovho zranenia. 
V sezóne 20/21 Allen zasiahol iba do 29 stretnutí a udržal si 90,7% úspešnosť zákrokov. Montreal sa prekvapivo dostal až do finále Play-Off, ale Price Allena do bránky nepustil ani na jediný zápas. Montreal nakoniec podľahol Tampe Bay Lightning a Stanleyho pohár nezískal. 
Po sezóne Carey Price oznámil, že kvôli zraneniu a terapii bude dlhodobo zraneným hráčom. Montreal následne podpísal nový dvojročný kontrakt s Allenom vo výške 5,75 milióna $. 
V sezóne 21/22 Allen nastupoval ako prvý brankár tímu. Avšak na pozícii stihol odchytať iba 35 zápasov, keď 9. apríla 2022 utrpel zranenie dolnej časti tela, ktoré ho vyradilo zo zvyšku sezóny. V bránke ho tak musel zastúpiť neskúsený Sam Mountembeault a Montreal skončil v ligovej tabuľke na úplne poslednom mieste. 
Priceove zranenia sa podľa správ predĺži a v možnostiach ostáva aj koniec kariéry. V sezóne 22/23 by mal tak Allen nastupovať v plnom zdraví na pozícii jednotky tímu. Dvojkou tímu by sa mal stať Sam Mountembeault.

</doc>
<doc id="686587" url="https://sk.wikipedia.org/wiki?curid=686587" title="Chrám svätých Cyrila a Metoda a svätého Alexandra Nevského (Plovdiv)">
Chrám svätých Cyrila a Metoda a svätého Alexandra Nevského (Plovdiv)



</doc>
<doc id="686588" url="https://sk.wikipedia.org/wiki?curid=686588" title="Chrám svätých Cyrila a Metoda (Plovdiv)">
Chrám svätých Cyrila a Metoda (Plovdiv)



</doc>
<doc id="686589" url="https://sk.wikipedia.org/wiki?curid=686589" title="Chrám svätého Alexandra Nevského (Plovdiv)">
Chrám svätého Alexandra Nevského (Plovdiv)



</doc>
<doc id="686591" url="https://sk.wikipedia.org/wiki?curid=686591" title="Tomáš Ferko">
Tomáš Ferko

Mgr. Tomáš Ferko (* 26. apríl 1978) je slovenský diplomat, od augusta 2023 veľvyslanec Slovenska v Indonézii, v Singapure, na Filipínach, na Východnom Timore, v Malajzii, v Bruneji a na Papue-Novej Guinei. Od marca 2019 bol veľvyslanec v Austrálii s akreditáciou aj na Novom Zélande a v štátoch Oceánie (Cookove ostrovy, Fidži, Kiribati, Nauru, Papua-Nová Guinea, Samoa, Šalamúnove ostrovy, Tonga, Tuvalu, Vanuatu).
Život.
Po absolvovaní štúdia na Gymnáziu Poštová 9 v Košiciach (1992 – 1996) vyštudoval Fakultu politických vied a medzinárodných vzťahov Univerzity Mateja Bela v Banskej Bystrici (19962001) a neskôr absolvoval kurz medzinárodného diplomatického vzdelávania na Akadémii zahraničnej služby, ktorá spadá pod Ministerstvo zahraničných vecí Nemeckej spolkovej republiky (2003).
V rokoch 20142019 pôsobil ako riaditeľ odboru protokolu Kancelárie prezidenta SR Andreja Kisku. 13. februára 2019 ho prezidentka SR Zuzana Čaputová poverila vedením veľvyslanectva v Austrálii a následne 12. marca T. Ferko odovzdal kópie poverovacích listín do rúk riaditeľky protokolu Ministerstva zahraničných záležitostí a obchodu Austrálie Lyndall Sachs.
V auguste 2023 ho prezidentka Zuzana Čaputová vymenovala za veľvyslanca v Indonézii, v Singapure, na Filipínach, na Východnom Timore, v Malajzii, v Bruneji a na Papue-Novej Guinei.

</doc>
<doc id="686593" url="https://sk.wikipedia.org/wiki?curid=686593" title="Rovno">
Rovno



</doc>
<doc id="686595" url="https://sk.wikipedia.org/wiki?curid=686595" title="Dom Konstantina Stoilova">
Dom Konstantina Stoilova

Dom Konstantina Stoilova () je meštiansky dom z polovice 19. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku. V dome sa narodil neskorší bulharský premiér Konstantin Stoilov.
Lokalita.
Danovov dom leží v centrálnej časti mesta Plovdiv v hraniciach architektonicko-historickej rezervácie Starý Plovdiv na ulici „Săborna“ () č. 21 oproti schodisku vedúcemu ku Katedrále Zosnutia Bohorodičky.
Dejiny a charakteristika.
Dom bol postavený v roku 1850. Je typickým predstaviteľom obrodeneckého domu plovdivského typu. Svojím vznikom v polovici 19. storočia sa radí k zástupcom neskoroobrodeneckej plovdivskej architektúry. Budova je asymetrická, jednoposchodová s typickým štítovým frontónom nad portikom pri vchode. Zadná fasáda domu je dvojposchodová pričom jej súčasťou sú zvyšky starej pevnostnej steny antického Filipopolu spolu s časťou obrannej pevnostnej veže. V dvoch miestnostiach sú zachované zdobené alafrangy, špecifické interiérové niky vyskytujúce sa v domoch z obdobia bulharského národného obrodenia, pričom ich výzdoba je tvorená freskami, ktoré zobrazujú malebné krajinky.
V dome sa narodil neskorší bulharský premiér Konstantin Stoilov.
Od roku 2013 je dom sídlom plovdivskej pobočky Bulharskej šachovej federácie a je známy ako "Dom šachistu" ().
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku v Štátnom vestníku č.4 z roku 1995, pričom ako dôvod ochrany bola uvedená architektonicko-historická hodnota budovy. Názov budovy ako je uvedený na zozname kultúrnych pamiatok národného významu je "Kăšta на Konstantin Stoilov" (, doslova "Dom Konstantina Stoilova").

</doc>
<doc id="686596" url="https://sk.wikipedia.org/wiki?curid=686596" title="Svetový deň zvierat">
Svetový deň zvierat



</doc>
<doc id="686597" url="https://sk.wikipedia.org/wiki?curid=686597" title="Alafranga">
Alafranga

Alafranga () je druh bohato zdobenej interiérovej dekoratívnej niky polkruhového klenutého tvaru, ktorá sa zvykne vyskytovať v bulharských obrodeneckých domoch. 
Stavali sa väčšinou v domoch bohatých občanov približne od polovice 19. storočia. Umiestnené bývali buď ako samostatný prvok alebo bývali súčasťou steny. Do vnútorného priestoru niky sa buď vkladal nejaký okrasný prvok, typicky kvety alebo zrkadlo, alebo bola dekoratívnymi freskami vyzdobená samotná alafranga a tvorila okrasný prvok sama o sebe. Motívy fresiek v alafrangách bývali často orientálne obrazce, zátišia s kvetmi, ale aj vyobrazenia krajiniek a výjavov z miest. Často tak pôsobili ako pomyselné okno, cez ktoré človek mohol vidieť výjav z iluzórnej krajiny. 
Pôvod slova.
Slovo pochádza z talianskeho výrazu "alla franca" a doslovne by sa dal preložiť ako "po francúzsky", alebo "na francúzsky spôsob". V prenesenom význame môže výraz znamenať aj "po európsky", alebo "na európsky spôsob".
Výskyt.
Alafrangy sa vyskytujú v mnohých domoch z obdobia bulharského národného obrodenia. Významným centrom výskytu tohto architektonického prvku je Plovdiv, kde sa alafrangy nachádzajú napríklad v Chindlijanovom dome, v Dančovovom dome, v Kliantiho dome, v dome Verena Stamboľana, v Nedkovičovom dome, alebo v dome, kde sa dnes nachádza plovdivské Etnografické múzeum. Ďalej sa nachádzajú napríklad v Koprivštici (Oslekovov dom, Ľutovov dom), v Slivene (Marinkevov dom), v Karlove, v Kazanlăku, ale aj v ďalších bulharských mestách.

</doc>
<doc id="686598" url="https://sk.wikipedia.org/wiki?curid=686598" title="Národné jedlo">
Národné jedlo

Národné jedlo je jedlo, ktoré je silné späté s konkrétnou krajinou. Je súčasťou identity a sebaobrazu národa.
Počas budovania európskeho impéria si národy vytvorili národnú kuchyňu, aby sa odlíšili od svojich rivalov.

</doc>
<doc id="686599" url="https://sk.wikipedia.org/wiki?curid=686599" title="Bryndzové pirohy">
Bryndzové pirohy

Bryndzové pirohy sú typickým jedlom slovenskej kuchyne; pozostávajú z pirôh plnených zemiakovou kašou a bryndzou. Na tanier sa servíruje asi 1214 pirôh s prídavkom kyslej smotany, kúskov chrumkavej slaniny a byliniek.

</doc>
<doc id="686600" url="https://sk.wikipedia.org/wiki?curid=686600" title="Mestské divadlo Pavla Országha Hviezdoslava">
Mestské divadlo Pavla Országha Hviezdoslava



</doc>
<doc id="686602" url="https://sk.wikipedia.org/wiki?curid=686602" title="Zuzana Mauréry na plátne, na obrazovke a na javisku">
Zuzana Mauréry na plátne, na obrazovke a na javisku



</doc>
<doc id="686604" url="https://sk.wikipedia.org/wiki?curid=686604" title="„Kăštata s medaľona“">
„Kăštata s medaľona“



</doc>
<doc id="686605" url="https://sk.wikipedia.org/wiki?curid=686605" title="Židovský dom „Šalom Alejchem“">
Židovský dom „Šalom Alejchem“



</doc>
<doc id="686606" url="https://sk.wikipedia.org/wiki?curid=686606" title="Lekáreň „Hippokrates“ (Plovdiv)">
Lekáreň „Hippokrates“ (Plovdiv)



</doc>
<doc id="686607" url="https://sk.wikipedia.org/wiki?curid=686607" title="Fontána „Demetra“">
Fontána „Demetra“



</doc>
<doc id="686608" url="https://sk.wikipedia.org/wiki?curid=686608" title="Kino „Excelsior“ (Plovdiv)">
Kino „Excelsior“ (Plovdiv)



</doc>
<doc id="686609" url="https://sk.wikipedia.org/wiki?curid=686609" title="Dom „Levski“">
Dom „Levski“



</doc>
<doc id="686610" url="https://sk.wikipedia.org/wiki?curid=686610" title="Menestratos">
Menestratos

Menestratos () môže byť:

</doc>
<doc id="686613" url="https://sk.wikipedia.org/wiki?curid=686613" title="Holica (vrch v Nízkych Tatrách; 1575 m n. m.)">
Holica (vrch v Nízkych Tatrách; 1575 m n. m.)

Holica () je vrch v Nízkych Tatrách. Leží juhovýchodne od Svarína, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú severne ležiace osady Svarín a Čierny Váh, západným smerom leží Nižná Boca a Malužiná a východným Liptovská Teplička. Vrch je súčasťou Národného parku Nízke Tatry.
Opis.
Holica je súčasťou rázsochy, ktorá vybieha severovýchodným smerom z masívu Veľkého boku () cez Nemeckú () na Mendíčku (). Je pokračovaním výrazného hrebeňa, ktorý vedie severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka a pokračuje cez Zadnú Širokú () na Veľký bok, kde sa vetví. Západným smerom sa nachádza Pálenica (), Mačacia (), Chmelinec () a Malý bok (), južným susedí Veľký bok (), Nemecká () a Malá Vápenica (), východným Medvedia () a Oselná () a severným Mendíčka, Hošková () a Turková (). Masív patrí do povodia Váhu, kde vodu zo západných svahov odvádza potok Nižný Chmelinec, zo severných Vyšný Chmelinec a z južnej časti prítoky riečky Ipoltica. Na vrchol nevedie značený turistický chodník.
Výhľady.
Vrcholovú časť pokrýva nesúvislý riedky les s viacerými holinami, umožňujúcimi tak obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež Vysoké a Západné Tatry a Chočské vrchy.
Prístup.
Na vrchol nevedie značená trasa, no sedlom Nemecká pod rovnomenným vrchom vedie žlto značený turistický chodník zo Svarína údolím Torysa a smerujúci do Sedla pod Veľkým bokom.

</doc>
<doc id="686614" url="https://sk.wikipedia.org/wiki?curid=686614" title="Vince Vaughn">
Vince Vaughn

Vincent Anthony Vaughn (; * 28. marec 1970,Minneapolis, Minnesota, USA) je americký herec, komik, scenárista a producent. Je známy z filmov ako "Stratený svet: Jurský park" (1997), "Poprava" (1998), "Cela" (2000), "Starsky &amp; Hutch" (2004), "Ako uloviť družičku" (2005), "Útek do divočiny" (2007), "Problémy v raji" (2009), "Stážisti" (2013), "Hacksaw Ridge: Zrodenie hrdinu" (2016), "Blok 99" (2017) a "Na zlej strane" (2019). 
Detstvo a mladosť.
Vaughn sa narodil v meste Minneapolis, v štáte Minnesota v bohatej rodine. Jeho matka, Sharon Eileen je realitná maklérka, ktorú časopis Bloomberg Wealth Manager kedysi zaradil medzi najlepších peňažných manažérov v Spojených štátoch. Jeho otec, Vernon Lindsay Vaughn, pracoval ako predajca pre hračkársku spoločnosť. Ako dieťa bol vychovávaný ako protestant, tak aj katolík svojou katolíckou matkou a protestantským otcom. Má libanonských, talianskych, írskych, anglických a nemeckých predkov.
Vaughn vyrastal v Buffalo Grove v štáte Illinois, kde hral futbal, bejzbal. Potom sa presťahoval do Lake Forest, kde v roku 1988 ukončil strednú školu. K hudobnému divadlu sa dostal už v mladom veku a v roku 1987 sa rozhodol stať sa hercom. 
Kariéra.
V roku 1988 bol obsadený do televíznej reklamy Chevrolet. Tiež sa objavil vo vedľajších úlohách vo v niekoľkých televíznych seriáloch. Jeho prvou filmovou úlohou bol film "Rudy", z roku 1993. V roku 1996 sa objavil vo filme "Swingers", kde si zahral po boku Jona Favreaua a Rona Livingstona. Film bol úspešný. Krátko potom, si Vaughna všimol režisér Steven Spielberg a obsadil ho do filmového trháku "Stratený svet: Jurský park", ktorý mu priniesol značnú popularitu.
V roku 1998 si zahral v kriticky uznávanom filme, "Poprava", s Anne Heche. V Hecheovou, si v rovnakom roku zahral aj v remakeu "Psycho", kde Vaughn stvárnil postavu Normana Batesa. Vaughnova popularita sa zvyšovala a získal aj viacero filmových ponúk. 
V roku 2000 si zahral v dráme "Cela" a o rok neskôr, hral v komédii "Zoolander", po boku Bena Stillera. Po boku Bena Stillera, si Vaughn zahral aj v roku 2004, vo filme "Vybíjaná: Choď do toho na plné gule" a "Starsky &amp; Hutch". Krátko po tom, sa stal členom komediálnej skupiny hercov s názvom "Frat Pack", ktorí často hrajú vo filmových komédiách. K týmto hercom patrí napríklad Ben Stiller, Owen Wilson, Luke Wilson, Steve Carell, Jack Black a Will Ferrell.
V roku 2005 si zahral v komédii "Ako uloviť družičku", ktorý v pokladniach Spojených štátov zarobil viac ako 200 miliónov dolárov. V roku 2008 sa pripojil k hereckému obsadeniu ako Reese Witherspoon, Robert Duvall, Sissy Spacek, Mary Steenburgen a Jon Favreau vo filme "Vianoce na štvrtú". 
V roku 2011 hral vo filme Dilema, po boku Winony Ryder, Jennifer Connelly a Kevina Jamesa. V roku 2015 sa objavil v druhej sérii televízneho seriálu "True Detective". V roku 2017 hral hlavnú úlohu vo filme "Blok 99", kde za svoj herecký výkon získal nomináciu na ocenenie Saturn Awards. V rokoch 2020 až 2021 si zahral v televíznom seriály "Larry, kroť sa" a v roku 2022 sa pripojil k hereckému obsadeniu televízneho seriálu "Bad Monkey". 
V auguste 2024 získal Vaughn hviezdu na Hollywoodskom chodníku slávy v kategórii Film. 
Súkromný život.
V roku 2005 začal Vaughn chodiť s Jennifer Aniston, s ktorou hral v komédii "Rozchod!" Rozišli sa koncom roka 2006.
2. januára 2010 sa oženil za kanadskú realitnú maklérku Kylu Weber, s ktorou má dve deti. 
V roku 2016 začal Vaughn trénovať brazílske jiu-jitsu na akadémii Gracie v Torrance v Kalifornii a vo februári 2018 získal modrý pás.

</doc>
<doc id="686615" url="https://sk.wikipedia.org/wiki?curid=686615" title="Poprava (film z roku 1998)">
Poprava (film z roku 1998)

Poprava () je dramatický film z roku 1998, natočený podľa knižnej predlohy "Force majeure" od Pierra Joliveta. Film získal pozitívne recenzie od filmových kritikov. 
Film hovorí príbeh troch kamarátov (Lewis, Sheriff a Tony), ktorí spolu trávia leto v Malajzii. Tony a Sheriff sa rozhodnú Malajziu opustiť a Lewis tam zostáva žiť. Krátko po ich odchode, však miestna polícia prehľadáva dom Lewisa, kde hľadá ukradnutý bicykel ale namiesto bicykla, tam nájdu veľké množstvo hašiša a Lewisa uväznia a odsúdia na trest smrti. Po čase, Lewis povie svojej právničke Beth, že jeho dvaja kamaráti - Tony a Sheriff boli do tejto kauzy zaplatení a ak zoberú časť viny na seba, zachránia život Lewisovi. To má však háčik. 

</doc>
<doc id="686618" url="https://sk.wikipedia.org/wiki?curid=686618" title="Siverskodoneck">
Siverskodoneck

Siverskodoneck (ukr. "Сіверськодонецьк," rus. "Северодонецк" Severodoneck, do r. 2024 Sjevjerodoneck, ukr. "Сєвєродонецьк") je mesto v Luhanskej oblasti na východe Ukrajiny, ležiace na ľavom brehu rieky Siverskyj Donec. Od roku 2014 bolo administratívnym strediskom Luhanskej oblasti, keďže jej hlavné mesto Luhansk je pod kontrolou separatistickej Luhanskej ľudovej republiky.
Dejiny.
Mesto bolo založené v roku 1934 počas stalinskej industrializácie ZSSR ako Lischimstroj (rus. Лисхімстрой; skratka pre "Lisičanskoje chimičeskoe stroiteľstvo"). Ležalo 6 km od železničnej stanice Lisičansk, resp. Lysyčansk. V roku 1950 bolo premenované na Sjevjerodoneck (ukr.), resp. Sievierodoneck (rus.). V roku 1958 získalo štatút mesta. Postupným rozvojom a výstavbou ďalších tovární sa stalo veľkomestom. Od rozpadu Sovietskeho zväzu, kedy malo mesto viac než 130 000 obyvateľov, však začal postupný pokles až na hranicu 100 tisíc obyvateľov.
Siverskodoneck bol pred ruskou inváziou najväčším centrom chemického priemyslu na Ukrajine, predovšetkým vďaka dvom továrňam - Azot, ktorá produkovala hnojivá a iné chemikálie, a Skloplastyk, ktorá vyrábala plexisklá. Okrem toho bol sídlom dvoch univerzít, ktoré sa v roku 2014 premiestnili z okupovaného Luhanska.
Mesto bolo následne až do ruskej invázie v roku 2022 dočasným administratívnym centrom Ukrajinou ovládanej časti Luhanskej oblasti.
V dôsledku ruskej invázie na Ukrajinu bolo mesto po ťažkých bojoch medzi ruskými a ukrajinskými jednotkami značne poškodené. Od 25. júna 2022 je pod plnou kontrolou ruskej armády. Pred napadnutím malo približne 100 tisíc obyvateľov, po skončení bojov ostalo v meste údajne len okolo 10 tisíc civilistov.
V roku 2024 rozhodla Verchovna rada Ukrajiny o premenovaní mesta na "Siverskodoneck," keďže dovtedajší názov nezodpovedal štandardom ukrajinského jazyka. 

</doc>
<doc id="686621" url="https://sk.wikipedia.org/wiki?curid=686621" title="Rodina (album)">
Rodina (album)

Rodina je názov štúdiového albumu skupiny IMT Smile. Tento album v roku 2012 vydalo hudobné vydavateľstvo Universal Music.

</doc>
<doc id="686622" url="https://sk.wikipedia.org/wiki?curid=686622" title="Drakunkulóza">
Drakunkulóza

 
Drakunkulóza je ochorenie spôsobené vlasovcom medinským ("Dracunculus medinensis"). 
K nákaze dochádza vypitím vody, v ktorej sú perloočky alebo veslonôžky infikované larvami vlasovca. Prv sa neprejavujú žiadne symptómy. Približne po roku začne nakazená osoba pociťovať bolestivé pálenie, keď samička vlasovca začne v pokožke tvoriť zapuzdrenie, obvykle na dolnej končatine. O niekoľko týždňov neskôr začne z pokožky vyliezať červ. Počas tejto doby môže byť chôdza alebo práca obtiažna. Úmrtie spôsobené ochorením je veľmi zriedkavé.
Človek nie je jediným druhom, u ktorého dochádza k nákaze vlasovcom medinským. K nákeze môže dôjsť aj napríklad u psov a mačiek. Červ má jeden až dva milimetre v priemere a dospelá samička má dĺžku 60 až 100 centimetrov (samčeky sú oveľa kratšie). Vajíčka dokážu mimo tela človeka prežiť až tri týždne. Predtým musia byť vajíčka požité perloočkami. Larva môže v tele perloočky prežívať štyri mesiace. Aby sa teda ochorenie v oblasti udržalo, musí každý rok dôjsť k nákaze človeka. Diagnózu ochorenia možno obvykle stanoviť na základe príznakov a symptómov ochorenia.
Súčasťou prevencie je včasná diagnóza ochorenia a následná prevencia styku poranenia s pitnou vodou. Medzi ďalšie snahy o prevenciu patrí zlepšenie prístupu k čistej vode alebo filtrácia vody, pokiaľ nie je čistá. Filtrácia cez tkanú látku je obvykle dostačujúca. Kontaminovanú pitnú vodu je možné ošetriť chemickým prípravkom temefos, ktorý larvy vlasovca zabije. Voči ochoreniu neexistuje žiadny liek či očkovanie. Červa je možné v priebehu času pomaly vyťahovať navíjaním na paličku. Vredy, ktoré sa v priebehu rastu červa tvoria, môžu byť infikované baktériami. Aj niekoľko mesiacov po vybratí červa môže byť miesto stále bolestivé. 
V roku 2013 bolo ohlásených 148 prípadov nákazy. Toto číslo je v prudkom kontraste s 3,5 miliónmi prípadov v roku 1986. Ochorenie sa dnes vyskytuje už len v štyroch krajinách v Afrike, oproti 20 krajinám v 80. rokoch 20. storočia. Najviac postihnutou krajinou je Južný Sudán. Pravdepodobne pôjde o prvé parazitné ochorenie, ktoré sa podarí vyhubiť. 
Drakunkulóza je známa už od dávnych čias. Zmienka o nej je uvedená už v egyptskom lekárskom spise Ebersov papyrus, ktorý pochádza asi z roku 1550 pred Kristom. Názov drakunkulóza je odvodený z latinského „strádanie spôsobené malými dráčikmi“, zatiaľ čo názov „guinejský červ“ vznikol až keď sa Európania prvýkrát objavili na guinejskom pobreží západnej Afriky v 17. storočí. Druh príbuzný vlasovcovi medinskému spôsobuje ochorenie aj u iných druhov zvierat. Zdá sa, že tento iný druh nespôsobuje nákazu u človeka. Drakunkulóza je klasifikovaná ako zanedbávaná tropická choroba (NTD).

</doc>
<doc id="686626" url="https://sk.wikipedia.org/wiki?curid=686626" title="Dom s hlavami">
Dom s hlavami

Dom s hlavami () je budova z konca 19. storočia, nachádzajúca sa v centrálnej časti mesta Plovdiv v Plovdivskej oblasti v južnom Bulharsku.
Iné názvy.
V čase vzniku bola budova známa ako Dochodno zdanie (, doslova "Príjmová budova"), neskôr v čase socializmu ako Pokazen magazin (, doslova "Výstavná predajňa").
Lokalita.
Kăštata s glavite leží v centrálnej časti mesta Plovdiv na ulici „Kňaz Aleksandăr I“ () oproti budove Mestkej umeleckej galérie.
Charakteristika a dejiny.
Dom býva považovaný za jednu z najkrajších budov na ulici „Kňaz Aleksandăr I“. Budova bola postavená v priebehu konania Prvej bulharskej poľnohospodársko-priemyselnej výstavy () v roku 1892. Autorom projektu budovy bol švajčiarsky architekt Emanuel Lupus a vlastníkom budovy bol Ilija Kalev.
V roku 1896 bola k budove zo strany ulice „Kňaz Aleksandăr I“ pristavaná budova obchodného domu Orozdi Bak, podľa projektu architekta Josefa Schnittera a v roku 1905 bola k domu z druhej strany pristavaná ďalšia trojposchodová budova, taktiež podľa projektu Josefa Schnittera. Všetky tri budovy sú kultúrnymi pamiatkami a vytvárajú dokopy jedinečný architektonický ansámbel.
V roku 1905 postihol budovu požiar, ktorý poškodil strechu a dom tak bol o niečo neskôr reštaurovaný. V období Bulharskej ľudovej republiky sídlil v budove tzv. "pokazen magazin" (doslovne výstavná predajňa), čo bol špecifický druh predajne s potravinami v období socializmu, ktorý ponúkal vzácny a nezvyčajný tovar za vyššie ceny, ako sú dotované ceny masového tovaru, typické pre obchodnú sieť fungujúcu v podmienkach trvalého deficitu komodít – teda napríklad skorú skleníkovú zeleninu, konzervy (inak určené na export), ako aj dovážané komodity, medzi inými napríklad citrusové plody a banány.
V neskoršom období budova prešla niekoľkými reštauráciami, pričom posledná je z roku 2022.
Štatút a dôvod pamiatkovej ochrany.
Kategória: kultúrna pamiatka miestneho významu

</doc>
<doc id="686628" url="https://sk.wikipedia.org/wiki?curid=686628" title="Patron (pes)">
Patron (pes)

Patron (; * 20. júl 2019) je pes rasy teriér Jacka Russella, ktorý slúži v Štátnej službe Ukrajiny pre mimoriadne situácie () ako služobný pes na vyhľadávanie výbušnín.
Je maskotom Medzinárodného koordinačného centra pre humanitárne odmíňovanie, ktorého zriadenie 5. mája 2022 ohlásil ukrajinský minister vnútra Denys Monastyrskyj. 8. mája prezident Volodymyr Zelenskyj v sprievode kanadského premiéra Justina Trudeau vyznamenal Patrona a jeho psovoda Radom za odvahu tretej triedy. K tomuto dňu mal Patron na konte až 236 kusov nájdenej nevybuchnutej munície.

</doc>
<doc id="686629" url="https://sk.wikipedia.org/wiki?curid=686629" title="Chennai">
Chennai



</doc>
<doc id="686630" url="https://sk.wikipedia.org/wiki?curid=686630" title="Čennaí">
Čennaí



</doc>
<doc id="686631" url="https://sk.wikipedia.org/wiki?curid=686631" title="Čennaj">
Čennaj



</doc>
<doc id="686632" url="https://sk.wikipedia.org/wiki?curid=686632" title="Sennai">
Sennai



</doc>
<doc id="686633" url="https://sk.wikipedia.org/wiki?curid=686633" title="Sennei">
Sennei



</doc>
<doc id="686635" url="https://sk.wikipedia.org/wiki?curid=686635" title="Pip (package manager)">
Pip (package manager)

pip je odporúčaný systém na správu balíkov napísaný v Pythone a používa sa na inštaláciu a správu softvérových balíkov. Pripája sa k online úložisku verejných balíkov s názvom Python Package Index . pip je možné nakonfigurovať aj na pripojenie k iným úložiskám balíkov (lokálnym alebo vzdialeným) za predpokladu, že sú v súlade s návrhom vylepšenia Pythonu 503.
Väčšina distribúcií pythonu sa dodáva s predinštalovaným pipom. Python 2.7.9 a novší (v sérii python2) a Python 3.4 a novší štandardne obsahujú pip (pip3 pre Python 3).
História.
Prvý krát predstavený ako pyinstall v roku 2008 Ianom Bickingom (tvorcom balíka virtualenv) ako alternatíva k easy_install, pip bol vybraný ako nový názov z jedného z niekoľkých návrhov, ktoré tvorca dostal na svojom blogovom príspevku. Podľa samotného Bickinga je názov rekurzívnym akronymom pre „Pip Installs Packages“. V roku 2011 bol vytvorený Python Packaging Authority (PyPA), ktorý prevzal správu pip a virtualenv od Bickingu, pod vedením Carla Meyera, Briana Rosnera a Jannisa Leidela.
S vydaním pip verzie 6.0 (2014-12-22) bol proces pomenovávania verzie zmenený tak, aby mal verziu vo formáte XY a predchádzajúcu 1 vypustila z označenia verzie.
Rozhranie príkazového riadku.
Jednou z hlavných výhod pip je jednoduchosť jeho rozhrania príkazového riadku, vďaka ktorému je inštalácia softvérových balíkov Python rovnako jednoduchá ako zadanie príkazu:
pip install nejaký-názov-balíka
Používatelia môžu tiež ľahko odstrániť balík:
pip uninstall nejaký-názov-balíka
Najdôležitejšie je, že pip má funkciu na správu úplných zoznamov balíkov a zodpovedajúcich čísel verzií, čo je možné prostredníctvom súboru s požiadavkami. To umožňuje efektívne opätovné vytvorenie celej skupiny balíkov v samostatnom prostredí (napr. inom počítači) alebo virtuálnom prostredí . Dá sa to dosiahnuť správne naformátovaným súborom a nasledujúcim príkazom, kde codice_1 je názov súboru:
pip install -r requirements.txt
Ak chcete nainštalovať nejaký balík pre konkrétnu verziu pythonu, pip poskytuje nasledujúci príkaz, kde codice_2 je nahradené 2, 3, 3.4 atď.:
pip${version} install nejaký-názov-balíka
Použite setup.py.
Pip poskytuje spôsob lokálnej inštalácie užívateľom definovaných projektov pomocou súbor . Táto metóda vyžaduje, aby projekt python mal nasledujúcu štruktúru súborov:
 example_project/
 ├── ukážkový projekt/ balík Python so zdrojovým kódom.
 | ├── __init__.py Vytvorte z priečinka balík.
 | └── example.py Príklad modulu.
 └── README.md README s informáciami o projekte.
V rámci tejto štruktúry môže používateľ pridávať  do koreňového adresára projektu (t.j example_project pre vyššie uvedenú štruktúru) s nasledujúcim obsahom:
from setuptools import setup, find_packages
setup(
 nazov='example', # Názov balíka. Tento názov sa použije, keď sa projekt importuje ako balík.
 verzia='0.1.0',
 baliky=find_packages(include=['exampleproject', 'exampleproject.*']) # Pip automaticky nainštaluje tu uvedené závislosti.
Potom môže pip nainštalovať tento vlastný projekt spustením nasledujúceho príkazu z koreňového adresára projektu:pip install -e .
Vlastné úložisko.
Okrem predvoleného úložiska PyPI podporuje Pip aj vlastné úložiská. Takéto archívy môžu byť umiestnené na HTTP(s) URL alebo na umiestnení v systéme súborov.
Vlastné úložisko je možné zadať pomocou voľby -i alebo --index-url, napríklad takto:pip install -i https://your-custom-repo/simple &lt;package name&gt;Alebo so súborovým systémom:pip install -i /path/to/your/custom-repo/simple &lt;package name&gt;

</doc>
<doc id="686637" url="https://sk.wikipedia.org/wiki?curid=686637" title="Na ceste 1979">
Na ceste 1979

Na ceste 1979 je názov štúdiového albumu skupiny IMT Smile. Tento album v roku 2015 vydalo hudobné vydavateľstvo Universal Music.

</doc>
<doc id="686639" url="https://sk.wikipedia.org/wiki?curid=686639" title="Turistické značkované trasy vo Vysokých Tatrách">
Turistické značkované trasy vo Vysokých Tatrách

Toto je zoznam značkovaných turistických trás vo Vysokých Tatrách.
Červené TZT.
Turistická značkovaná trasa číslo 0932.
 Turistická značkovaná trasa číslo 0932 (skr. TZT 0932) je turistická trasa vo Vysokých Tatrách. Začína na Rázcestí pod Temnými smrečinami a končí na Nižnom Temnosmrečinskom plese. Prístup pre verejnosť je možný len v letnom období od 16. júna do 31. októbra.
Turistická značkovaná trasa číslo 0933.
 Turistická značkovaná trasa číslo 0933 (skr. TZT 0933) je turistická trasa vo Vysokých Tatrách. Začína na rázcestí nad Žabím potokom a končí na štíte Rysy. Trasa prechádza okolo Veľkého a Malého Žabieho plesa, Chatou pod Rysmi a Sedlom Váha. Prístup pre verejnosť je možný len v letnom období od 16. júna do 31. októbra.
Turistická značkovaná trasa číslo 0934.
 Turistická značkovaná trasa číslo 0934 (skr. TZT 0934) je turistická trasa vo Vysokých Tatrách. Začína na Vyšnom Kôprovskom sedle a končí na Kôprovskom štíte. Prístup pre verejnosť je možný len v letnom období od 16. júna do 31. októbra.
Turistická značkovaná trasa číslo 0935.
 Turistická značkovaná trasa číslo 0935 (skr. TZT 0935) je turistická trasa vo Vysokých Tatrách. Začína na Chate pod Soliskom a končí na Prednom Solisku. Prístup pre verejnosť je možný celoročne.
Zelené TZT.
Turistická značkovaná trasa číslo 5805.
 Turistická značkovaná trasa číslo 5805 (skr. TZT 5805) je turistická trasa vo Vysokých Tatrách. Začína na rázcestí Trigan a končí na Popradskom plese. Prístup pre verejnosť je možný celoročne.
Žlté TZT.
Turistická značkovaná trasa číslo 8854.
 Turistická značkovaná trasa číslo 8854 (skr. TZT 8854) je turistická trasa vo Vysokých Tatrách. Začína na Rázcestí na Popradskej poľane a končí na Popradskom plese. Prístup pre verejnosť je možný len v letnom období od 16. júna do 31. októbra.
Turistická značkovaná trasa číslo 8855.
 Turistická značkovaná trasa číslo 8855 (skr. TZT 8855) je turistická trasa vo Vysokých Tatrách. Začína v Štôle a končí na Batizovskom plese. Prístup pre verejnosť je čiastočne možný celoročne.
Turistická značkovaná trasa číslo 8856.
 Turistická značkovaná trasa číslo 8856 (skr. TZT 8856) je turistická trasa vo Vysokých Tatrách. Začína na Rázcestí na Velickom moste a končí na Rázcestí Pod Suchým vrchom. Prístup pre verejnosť je čiastočne možný celoročne.
Turistická značkovaná trasa číslo 8857.
 Turistická značkovaná trasa číslo 8857 (skr. TZT 8857) je turistická trasa vo Vysokých Tatrách. Začína na Poľskom hrebeni a končí na Východnej Vysokej. Prístup pre verejnosť je možný len v letnom období od 16. júna do 31. októbra.
Turistická značkovaná trasa číslo 8858.
 Turistická značkovaná trasa číslo 8858 (skr. TZT 8858) je turistická trasa vo Vysokých Tatrách. Začína v Starom Smokovci a končí na Velickej poľane. Prístup pre verejnosť je možný celoročne.
Turistická značkovaná trasa číslo 8859.
 Turistická značkovaná trasa číslo 8859 (skr. TZT 8859) je turistická trasa vo Vysokých Tatrách. Začína v Tatranskej Lesnej a končí na Vodopádoch Studeného potoka. Prístup pre verejnosť je možný celoročne.
Turistická značkovaná trasa číslo 8860.
 Turistická značkovaná trasa číslo 8860 (skr. TZT 8860) je turistická trasa vo Vysokých Tatrách. Začína na Téryho chate a končí na Zbojníckej chate. Prístup pre verejnosť je možný len v letnom období od 16. júna do 31. októbra.
Turistická značkovaná trasa číslo 8861.
 Turistická značkovaná trasa číslo 8861 (skr. TZT 8861) je turistická trasa vo Vysokých Tatrách. Začína na Bielej vode a končí na Jahňacom štíte. Prístup pre verejnosť je možný celoročne. V úseku Chata pri Zelenom plese – Jahňací štít, len v letnom období od 16. júna do 31. októbra.
Turistická značkovaná trasa číslo 8862.
 Turistická značkovaná trasa číslo 8862 (skr. TZT 8862) je turistická trasa vo Vysokých Tatrách. Začína v Tatranskej Kotline a končí pri Belianskej jaskyni. Prístup pre verejnosť je možný celoročne.
Turistická značkovaná trasa číslo 8863.
 Turistická značkovaná trasa číslo 8863 (skr. TZT 8863) je turistická trasa vo Vysokých Tatrách. Začína na Rázcestí pri hoteli Grand a končí na Rázcestí pri tenise. Prístup pre verejnosť je možný celoročne.
Turistická značkovaná trasa číslo 8864.
 Turistická značkovaná trasa číslo 8864 (skr. TZT 8864) je turistická trasa vo Vysokých Tatrách. Začína na rázcestí Čierna voda a končí na Chate Plesnivec. Prístup pre verejnosť je možný celoročne.
Hnedé NTZT.
Neoficiálna turistická značkovaná trasa „Chata pod Rysmi, WC“.
 Neoficiálna turistická značkovaná trasa „Chata pod Rysmi, WC“ je neoficiálna turistická trasa vo Vysokých Tatrách. Začína na Chate pod Rysmi a končí pri najvyššie položenom suchom WC na Slovensku pri Chate pod Rysmi. Prístup pre verejnosť je možný len v letnom období od 16. júna do 31. októbra.

</doc>
<doc id="686640" url="https://sk.wikipedia.org/wiki?curid=686640" title="Menestratos z Pergamonu">
Menestratos z Pergamonu

Menestratos () bol starogrécky sochár z Pergamonu.
Menestratos, syn Hippia z Pergamonu, bol činný zrejme v neskoro helenistickom období. Jeho signatúry sa našli na dvoch stojacich sochách mužov v životnej veľkosti, už bez hlavy. Tieto sochy (mužov v himatiónoch) patrili do skupiny šiestich mramorových portrétnych sôch (je možné, že aj sochu pod č. 2 vytvoril Menestratos) z tohto obdobia objavených v rokoch 2004 – 2006 tureckými archeológmi v ruinách buleutérionu (vo svojom pôvodnom umiestnení boli sochy evidentne umiestnené na mramorových podstavcoch vo vnútri špeciálneho výklenku na severnej stene buleutérionu) starovekého mesta Aigai (Nemrud Kalesi) v Aiolii (v západnej Anatólii). Nápisy na oboch sochách sú vyryté na podperách sôch v tvare kmeňa stromu za pravou nohou:
Predpokladá sa, že tieto sochy boli vyrobené v dielni Menestrata v Pergamone a potom prevezené do Aigai. (dnes sa nachádzajú v archeologickom múzeu v Manise pod inv. číslami "A04.Pl.3" a "A04.Pl.4.") 
Menestratos a Hippias boli bežné starogrécke mená a znalci poukazujú na to, že sú to dve z najčastejšie používaných mien v Pergamone počas 2. a 1. storočia pred Kr.

</doc>
<doc id="686645" url="https://sk.wikipedia.org/wiki?curid=686645" title="Play-off">
Play-off

Play-off (iné zápisy: "playoff", "play off") je séria vylučovacích športových zápasov o konečného víťaza hraná v závere súťaže. Na tomto princípe fungujú napr. majstrovstvá sveta v ľadovom hokeji či NHL.

</doc>
<doc id="686646" url="https://sk.wikipedia.org/wiki?curid=686646" title="Stereo systém">
Stereo systém

Stereosystém (iné názvy: stereo systém, hi-fi [alebo hifi] systém, hi-fi [alebo hifi] veža, stereoveža, audioveža; skrátene veža) je všeobecné označenie súboru samostatných, ale prepojených elektroakustických zariadení (pôvodne) naukladaných na seba, takže spolu tvoria akoby "vežu".
Súbor hi-fi zariadení populárny v 80. rokoch spočiatku pozostával z: magnetofónu, rozhlasového tuneru, zosilňovača a možno ekvalizéru a gramofónu. K dispozícii bola aj menej prepracovaná konfigurácia, ktorá obsahovala prijímač. Neskôr sa k zosilňovaču alebo prijímaču pripojí CD prehrávače, SACD, hudobné servery, časovače atď. Reproduktory sú pripojené k zosilňovaču alebo prijímaču.
Progresívna miniaturizácia elektronických komponentov umožnila zmenšiť veľkosť a hmotnosť hi-fi zariadenia natoľko, že ho už nebolo potrebné umiestňovať do niekoľkých samostatných krytov. V dôsledku toho sa začala výroba minisystémov ("miniveží"), ako aj ich miniatúrnej podoby mikrosystémov ("mikroveží"). V súčasnosti sú veže pozostávajúce iba z audio segmentov zriedkavé. Nahradili ich súpravy, ktoré obsahujú aj video zariadenia. Tie sa nazývajú systémami domáceho kina.
Tendencia uzatvárať komponenty do mnohých samostatných krytov s oddelenými napájacími zdrojmi zostáva v segmente najdrahších domácich audio zariadení nezmenená. Typické sú súpravy s dodatočne oddelenými predzosilňovač a výkonový zosilňovač. Podľa marketingových materiálov dokážu takéto riešenia radikálne zlepšiť zvuk odstránením rôznych skreslení. Neexistujú na to žiadne overiteľné dôkazy.

</doc>
<doc id="686647" url="https://sk.wikipedia.org/wiki?curid=686647" title="Veža (audio)">
Veža (audio)



</doc>
<doc id="686648" url="https://sk.wikipedia.org/wiki?curid=686648" title="Hi-fi systém">
Hi-fi systém



</doc>
<doc id="686649" url="https://sk.wikipedia.org/wiki?curid=686649" title="Hi-fi veža">
Hi-fi veža



</doc>
<doc id="686650" url="https://sk.wikipedia.org/wiki?curid=686650" title="Minisystém">
Minisystém



</doc>
<doc id="686651" url="https://sk.wikipedia.org/wiki?curid=686651" title="Mikrosystém">
Mikrosystém



</doc>
<doc id="686652" url="https://sk.wikipedia.org/wiki?curid=686652" title="Stereo veža">
Stereo veža



</doc>
<doc id="686653" url="https://sk.wikipedia.org/wiki?curid=686653" title="Chmelinec (vrch v Nízkych Tatrách)">
Chmelinec (vrch v Nízkych Tatrách)

Chmelinec () je vrch v Nízkych Tatrách. Leží juhovýchodne od Svarína, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú severne ležiace osady Svarín a Čierny Váh, západným smerom leží Nižná Boca a Malužiná a východným Liptovská Teplička. Vrch je súčasťou Národného parku Nízke Tatry.
Opis.
Chmelinec je súčasťou rázsochy, ktorá vybieha severovýchodným smerom z masívu Veľkého boku () cez Nemeckú () a následne sa stáča na severozápad k vrchu Pálenica (). Je pokračovaním hrebeňa, ktorý vedie severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka a pokračuje cez Zadnú Širokú () na Veľký bok, kde sa vetví. Západným smerom sa nachádza Mačacia () a Pukanec (), severným Pálenica (), Hošková () a Turková (), východným Mendíčka (), Holica () a Malá Vápenica () a južným Veľká Vápenica (), Nemecká () a Veľký bok (). Masív patrí do povodia Váhu, kde vodu z južných a západných svahov odvádza Svarínka, zo severných potok Nižný Chmelinec. Na vrchol nevedie značený turistický chodník.
Výhľady.
Hrebeň i vrcholovú časť pokrýva nesúvislý, miestami riedky les s viacerými holinami v okolí, umožňujúcimi tak obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež Vysoké a Západné Tatry a Chočské vrchy.
Prístup.
Na vrchol nevedie značená trasa, no juhozápadným úpätím vedie údolím Torysa žlto značený turistický chodník zo Svarína do sedla Nemecká a ďalej do Sedla pod Veľkým bokom.

</doc>
<doc id="686654" url="https://sk.wikipedia.org/wiki?curid=686654" title="Chmelinec">
Chmelinec

Chmelinec môže byť:

</doc>
<doc id="686656" url="https://sk.wikipedia.org/wiki?curid=686656" title="Pyridoxalfosfát">
Pyridoxalfosfát

Pyridoxalfosfát alebo pyridoxálfosfát (PLP) je aktívna forma vitamínu B6. Je to koenzým rôznych enzýmových reakcií. Medzinárodná únia pre biochémiu a molekulárnu biológiu zaznamenala do roku 2003 viac ako 140 PLP-dependentných enzýmových aktivít, čo odpovedá asi 4 % zaznamenaných aktivít. Verzatilita PLP vychádza z jeho schopnosti kovalentne viazať substrát a potom vystupovať ako elektrofilný katalyzátor, ktorý je schopný stabilizovať rôzne druhy karbaniónových reačných intermediátov.
Úloha ako koenzým.
PLP je koenzým všetkých transaminačných reakcií a takisto niektorých dekarboxylácií, deaminácií a racemizačných reakcií aminokyselín a ďalších enzýmov. Aldehydová skupina PLP tvorí väzbu v podobe Schiffovej bázy (interný aldimín) s ε-aminoskupinou konkrétnych lyzínových reziduí v aminotransferázach. α-Aminoskupina aminokyseliny, ktorá vystupuje ako substrát, potom nahrádza ε-aminoskupinu lyzíu v aktívnom mieste. Tento proces je známy ako transaldiminácia. Výsledný externý aldimín môže odštiepiť protón, oxid uhličitý alebo aminokyselinový bočný reťazec, čím z neho vzniká chinoidový intermediát, ktorý potom môže fungovať ako nukleofil v niekoľkých reakčných dráhach. 
V transaminácii po deprotonácii chinoidového intermediátu dochádza k prijatiu protónu na rôznych pozíciách, čím vzniká ketimín. Výsledný ketimín hydrolyzuje tak, že aminoskupina ostáva naviazaná na komplex. Okrem toho je PLP využívaný aminotransferázami (transaminázami), ktoré prijímajú ako substrát nezvyčajné sacharidy, napríklad perozamín a dezozamín. V týchto reakciách reaguje PLP s glutamátom, ktorý presúva svoju α-aminoskupinu na PLP, čím vzniká pyridoxamínfosfát (PMP). PMP potom presúva túto aminoskupinu na sacharidy, čím vznikajú aminosacharidy.
PLP sa takisto účastní rôznych β-eliminácií, napríklad reakcií katalyzovaných seríndehydratázou a GDP-4-keto-6-deoxymanóza-3-dehydratázou (ColD).
PLP takisto vystupuje v kondenzačnej reakcii v syntéze hemu počas syntézy kyseliny δ-aminolevulovej.
Okrem toho má PLP dôležitú úlohu pri premeno levodopy na dopamín, sprostredkováva premeni excitačného neurotransmiteru glutamátu na inhibičný neurotransmiter GABA a umožňuje dekarboxyláciu SAM za vzniku propylamínu, ktorý vystupuje ako prekurzor v syntéze polyamínov.
Úloha v ľudskom tele.
Pyridoxalfosfát má v ľudskom tele rôznorodé využitie. Medzi ne patria napríklad:
Ďalšie príklady PLP.
PLP sa takisto nachádza v glykogénfosforyláze v pečeni, kde pomáha pri štiepení glykogénu v glykogenolýze na základe signálu od glukagónu alebo epinefrínu. Tento enzým však nevyužíva jeho reaktívnu aldehydovú skupinu a namiesto toho na katalýzu využíva fosfátovú skupinu PLP.
Aj keď drtivá väčšina PLP-dependentných enzýmov tvorí interný aldimín s PLP pomocou lyzínového rezidua v aktívnom mieste, niektoré PLP-dependentné enzýmy toto lyzínové reziduum nemajú a namiesto neho majú na aktívnom mieste histidín. V takom prípade histidín nemôže vytvoriť interný aldimín a kvôli tomu sa tento kofaktor neviaže na enzým kovalentne. Príkladom takého enzýmu je GDP-4-keto-6-deoxymanóza-3-dehydratáza (ColD). Ľudská serínhydroxymetyltransferáza 2 reguluje prenos jednouhlíkovej skupiny, ktorá je vyžadovaná na syntézu aminokyselín a metabolizmus nukleotidov, existuje v podobe diméru a tetraméru. Dimérny variant SHMT2 je potentný inhibítor BRISC deubikvitylázového enzýmového komplexu, ktorý reguluje bunkovú signalizáciu. Nedávne štúdie ukázali, že tetramerizácia SHMT2 je indukovaná PLP. Tým sa zabráni interakcii s BRISC deubikvitylázovým komplexom, čo potenciálne prepája hladinu vitamínu B6 s metabolizmom zápalov.
Katalytický mechanizmus.
Enzýmy využívajúce PLP (PLP enzýmy) katalyzujú mnoho rôznorodých reakcií. Aj keď rozsah týchto reakcií vyzerá byť veľmi široký, stojí za nimi tvorba interného aldimínu s lyzínom polypeptidového reťazca. Keď substrát s aminoskupinou interaguje s aktívnym miestom, dochádza k vytvoreniu Schiffovej báze, ktorá sa označuje ako externý aldimín. Po tomto kroku je mechanizmus každej reakcie odlišný.
Špecificita.
Špecificita je daná tým, ktorá väzba sa rozštiepi. Zo štyroch väzieb vychádzajúcich z α-uhlíku aminokyselinového aldimínu sa rozštiepi väzba kolmá na pyridínový kruh (Dunathanova stereoelektronická hypotéza). Špecificita je teda daná tým, ako enzýmy viažu svoje substráty. Okrem toho hrá v špecificite úlohu i jednoduchosť protonácie pyridínového dusíka.
PLP enzýmy.
PLP sa drží v aktívnom mieste nielen vďaka lyzínu, ale i vďaka interakciám fosfátovej skupiny a fosfátového väzbového vrecka a do menšej miery vďaka skladaniu báz (pyridínového kruhu a aromatických reziduí, zvyčajne tyrozínu, ktorý sa niekedy účastní i acidobázickej katalýzy, poblíž). Napriek tomuto malému počtu požiadavok patria PLP enzýmy len do piatich rôznych rodín. Tieto rodiny nie vždy odpovedajú konkrétnemu typu reakcie (v rámci jednej rodiny sa teda môže vyskytovať viac rôznych reakcií a jeden typ reakcie môže byť vo viacerých rodinách). Týchto päť rodín sa značí rímskymi číslicami podľa skladby proteínu:
Evolúcia.
PLP-dependentné enzýmy majú niekoľko evolučných pôvodov. Pôvodne sa sa PLP enzýmy delili do štyroch nezávislých evolučných línií:
Tieto rodiny však odpovedajú vyššie uvedeným typom, ku ktorým bol pridaný Typ V (ktorý, na rozdiel od ostatných, využíva fosfátovú skupinu PLP, nie aldimínový intermediát). Príklad evolučnej podobnosti je však vidieť napríklad v β rodine. Všetky enzýmy, ktoré do nej patria, sú lyázy, ktoré katalyzujú reakcie, ktorých sa účastnia Cα a Cβ. Vo väčšine reakcií (okrem zmieneného typu V) sa PLP viaže kovalentou imínovou väzbou na aminoskupinu v aktívnom mieste.
Biosyntéza.
Z vitamérov.
Zvieratá sú auxotrofné organizmy voči tomuto kofaktoru, takže potrebujú v potrave prijímať priamo vitamín alebo intermediát v jeho syntéze, preto je PLP zaradený medzi vitamíny (ako vitamín B6), na rozdiel od napríklad MoCo alebo CoQ10. PLP sa syntetizuje z pyridoxalu pôsobením pyridoxalkinázy, ktorá v procese spotrebováva jednu molekulu ATP. PLP sa metabolizuje v pečeni.
Prototrofia.
Existujú dve prírodné dráhy syntézy PLP: jedna vyžaduje deoxyxylulóza-5-fosfát (DXP) a druhá nie, takže sú známe ako DXP-dependentná a DXP-independentná (R5P-dependentná). Tieto dráhy boli skúmané do detailov v "E. coli" (DPX-dependentná) a "B. subtilis" (DXP-independentná). Napriek rozdielnosti počiatočných zlúčenín a rôznemu počtu krokov majú tieto dráhy mnoho spoločného.
DXP-dependentná biosyntéza.
DXP-dependentná biosyntéza vyžaduje niekoľko krokov a predstavuje spojenie dvoch vetiev. V jednej vetve vzniká 3-hydroxy-1-aminoacetónfosfát z erytróza-4-fosfátu a v druhej vzniká (pôsobením jediného enzýmu) deoxyxylulóza-5-fosfát (DXP) z glyceraldehyd-3-fosfátu (GAP) a pyruvátu. Kondenzáciou 3-hydroxy-1-aminoacetónfosfátu a deoxyxylulóza-5-fosfát vzniká pyridoxín-5-fosfát. Túto kondenzáciu katalyzuje PNP syntáza, kódovaná génom "pdxJ". Posledným enzýmom tejto dráhy je PNP oxidáza (gén "pdxH"), ktorá katalyzuje oxidáciu 4' hydroxylovej skupiny na aldehyd pomocou dikyslíku. V procese vzniká peroxid vodíka.
Prvá vetva je v "E. coli" syntetizovaná enzýmami "epd", "pdxB", "serC" a "pdxA". Tieto enzýmy sa podobajú trom enzýmom vystupujúcim v biosyntéze serínu ("serA" (homológ "pdxB"), "serC", "serB", ale "epd" je homológ "gap"), z mechanistického hľadiska ( majú podobné mechanizmy) i zo štruktúrneho hľadiska (sú k nim homologické), čo poukazuje na zdieľaný evolučný pôvod týchto dráh. V niekoľkých druhoch existujú dva homológy génu "serC" z "E. coli", zvyčajne jeden v "ser" operóne ("serC") a jeden v "pdx" operóne (kde sa nazýva "pdxF").
Okrem toho bola náhodou objavená dráha, ktorá umožňuje potlačiť auxotrofiu, ktorá vzniká deléciou génu "pdxB" (ktorý kóduje erytronát-4-fosfátdehydrogenázu) v "E. coli". Táto dráha je veľmi neefektívna, ale funguje vďaka promiskuitnej aktivite rôznych enzýmov. Začína 3-fosfohydroxypyruvátom (3PHP; produktom enzýmu kódovaným génom "serA" z biosyntézy serínu) a nevyžaduje erytronát-4-fosfát. 3PHP sa defosforyluje, čím vzniká nestabilný intermediát, ktorý sa spontánne dekarboxyluje (preto je v biosyntéze serínu prítomná fosfátová skupina) na glykolaldehyd. Glykaldehyd potom kondenzuje s glycínom a produkt sa fosforyluje za vzniku 4-fosfohydroxytreonínu (4-PHT), čo je kanonický substrát pre 4-PHT dehydrogenázu ("pdxA"). Ak je v rastovom médiu prítomný 4-hydroxytreonín, nadexpresia enzýmu homoserínkinázy (kódovaná "ThrB") môže takisto obnoviť syntézu PLP v mutantoch, ktorí nemajú "pdxB".
DXP-independentná (R5P-dependentná) biosyntéza.
DXP-independentná biosyntéza PLP pozostáva z kroku, ktorý katalyzuje PLP syntáza, čo je enzým zložený z dvoch podjednotiek. Produkt "pdxS" katalyzuj kondenzáciu ribulóza-5-fosfátu, glyceraldehyd-3-fosfátu a amoniaku. Amoniak je produkovaný pomocou produktu "pdxT" z glutamínu. "PdxS" je (β/α)8 barel (známy i ako TIM barel), ktorá tvorí dodekamér.
Abiotická syntéza.
Široké využitie PLP v centrálnom metabolizme, hlavne v biosyntéze aminokyselín, a jeho aktivita v neprítomnosti enzýmov naznačujú, že PLP môže byť „prebiotická“ zlúčenina – teda že je to zlúčenina, ktorá je staršia než život sám (nezamieňať s prebiotikami, teda látkami, ktoré sa využívajú ako potrava pre baktérie s pozitívnym účinkom na ľudské zdravie). Zahrievanie amoniaku a glykolaldehydu spontánne tvorí celú radu pyridínov vrátane pyridoxalu. Za istých podmienok vzniká PLP z kyanoacetylénu, diacetylénu, oxidu uhoľnatého, vodíka, vody a kyseliny fosforečnej.
Inhibítory.
Je známych niekoľko inhibítorov PLP enzýmov.
Jeden druh inhibítorov nevratne reaguje s PLP za vzniku aduktu, ktorý je viazaný na na lyzínové reziduum v aktívnom mieste. Príkladom takýchto inhibítorov sú acetylénové zlúčeniny (napríklad propargylglycín) a vinylové zlúčeniny (napríklad vinylglycín). Ďalším druhom inhibítorov sú α-metyl a amino-oxy analógy substrátov (napríklad α-metylglutamát), ktoré reagujú za vzniku nereaktívnych aldimínov. Ďalším príkladom inhibítorov sú látky, ktoré majú dobrú odstupujúcu skupinu, ktoré potom nukleofilne atakujú PLP, medzi ktoré patrí napríklad β-chlóralanín. Okrem toho existujú ďalšie druhy inhibítorov.
Medzi príklady inhibítorov patria:

</doc>
<doc id="686657" url="https://sk.wikipedia.org/wiki?curid=686657" title="Pyridoxal-5'-fosfát">
Pyridoxal-5'-fosfát



</doc>
<doc id="686659" url="https://sk.wikipedia.org/wiki?curid=686659" title="Budeme to stále my">
Budeme to stále my

Budeme to stále my je názov štúdiového albumu skupiny IMT Smile. Tento album v roku 2018 vydalo hudobné vydavateľstvo Universal Music.

</doc>
<doc id="686660" url="https://sk.wikipedia.org/wiki?curid=686660" title="Skejter">
Skejter



</doc>
<doc id="686661" url="https://sk.wikipedia.org/wiki?curid=686661" title="Skejtbordista">
Skejtbordista



</doc>
<doc id="686662" url="https://sk.wikipedia.org/wiki?curid=686662" title="DDT (rozlišovacia stránka)">
DDT (rozlišovacia stránka)

DDT môže byť:

</doc>
<doc id="686664" url="https://sk.wikipedia.org/wiki?curid=686664" title="Florence Nightingale">
Florence Nightingale



</doc>
<doc id="686667" url="https://sk.wikipedia.org/wiki?curid=686667" title="John Krasinski">
John Krasinski

John Burke Krasinski (* 20. október 1979, Newton, Massachusetts, USA) je americký herec, režisér a scenárista. Objavil sa napr. vo filmoch "Svadba a iné pohromy", "Je to komplikované", "Všade dobre, prečo byť doma?", prepožičal svoj hlas postave Lancelota v animovanom filme "Shrek Tretí", ale najväčšiu popularitu si získal úlohou Jima Halperta v seriáli "The Office".
Osobný život.
Narodil sa v Newtone v Massachusetts internistovi poľského pôvodu Ronaldovi Krasinskému a Mary Clare, írskeho pôvodu. Má dvoch starších bratov Kevina a Paula a bol vychovávaný ako rímskokatolík. Od detstva sa kamaráti so svojím kolegom zo seriálu The Office B. J. Novakom, chodili spoločne na rovnakú základnú a strednú školu.
Pred nástupom na vysokú školu rok vyučoval angličtinu na Kostarike. Potom pokračoval v štúdiu na Brownovej univerzite, kde študoval divadelné umenie. Školu absolvoval v roku 2001.
V novembri 2008 začal chodiť s britskou herečkou Emily Bluntovou, s ktorou sa v auguste nasledujúceho roku zasnúbil a v júni 2010 oženil.
Kariéra.
Po absolvovaní Brownovej univerzity sa presťahoval do New Yorku, aby sa venoval herectvu. Objavil sa v niekoľkých reklamách a televíznych reláciách, pracoval aj ako čašník. Objavil sa v divadelnej hre "What the Eunuch Saw", ktorú napísal a režíroval jeho bývalý spolužiak. V roku 2000 pôsobil ako pomocný dramaturg v Late Night with Conan O'Brien.
Pred kamerou sa poprvýkrát objavil v roku 2000 v malej úlohe vo filme "State and Main". Nasledovali ďalšie malé úlohy v seriáloch a vo filmoch, ale veľkú popularitu si získal rolou Jima Halperta v seriáli "The Office", v ktorom začal účinkovať v roku 2005. V roku 2010 jednu epizódu tohoto seriálu aj sám režíroval.
V roku 2006 bol uvedený film "Nová vlna", kde stvárnil postavu Gideona. V rovnakom roku napísal a zrežíroval film "Brief Interviews with Hideous Men", ktorý bol uvedený v roku 2009 na Filmovom festivale Sundance.
Objavil sa aj v hlavných alebo vedľajších úlohách v niekoľkých romantických komédiách. V roku 2007 hral vo filme "Svadba a iné pohromy" s Mandy Moorovou a Robinom Williamsom, o rok neskôr vo filme "Tvrdé palice" s Georgom Clooneym a Renee Zellwegerovou. V roku 2009 sa objavil po boku Meryl Streepovej, Aleca Baldwina a Steva Martina vo filme "Je to komplikované".
V roku 2012 si zahral vo filme "Nobody Walks", ktorý mal premiéru na Filmovom festivale Sundance. V roku 2015 sa stal výkonným producentom televízneho programu "Súboj playbackov". O rok neskôr program získal nomináciu na Cenu Emmy. V roku 2015 si zahral po boku Emmy Stone vo filme "Aloha". Film mal negatívny ohlas. V roku 2016 si zahral vo vojnovom filme "13 hodín: Tajní vojaci z Bengházi" a v dramatickom filme "The Hollars".
V roku 2018 režíroval a napísal scenár k hororovému filmu "Tiché miesto", v ktorom si aj zahral spolu so svojou manželkou Emily Bluntovou. Film získal veľa dobrých ohlasov a zarobil vyše 325 miliónov dolárov. V tom istom roku získal hlavnú úlohu v seriáli "Jack Ryan".

</doc>
<doc id="686668" url="https://sk.wikipedia.org/wiki?curid=686668" title="Marcel Nemec">
Marcel Nemec

Marcel Nemec (* 8. jún 1971, Žiar nad Hronom – † 16. február 2024, Kremnica) bol slovenský herec, hudobník a zabávač. Bol spoluzakladateľom satiricko-umeleckého súboru Jána Kopytu (Kopytovci). V roku 2003 napísal knihu "HomoŠapiens", ktorá je jedinečná v tom, že sa v nej prvýkrát na Slovensku mediálne známy človek, ktorý pôsobí v šoubiznise, otvorene hlási k homosexualite.
Životopis.
Narodil sa 8. júna 1971 v žiarskej pôrodnici, vyrastal v Kremnici. Vyštudoval herectvo na Štátnom konzervatóriu v Bratislave. Počas jeho štúdia založil spolu so spolužiakmi satiricko-umelecký súbor Jána Kopytu (Kopytovci), s ktorým hrávali autorské predstavenia a kabarety. Po štúdiu sa zamestnal v reklamnej agentúre, kde neskôr zastával pozíciu riaditeľa obchodu a marketingu futbalovej Sparty Praha.
Pracoval pre svoje občianske združenie "Moonlight camp", ktoré sa venuje zážitkovému vzdelávaniu detí a mládeže. Je jedným zo zakladateľov občianskeho združenia "Tatry máme radi", ktoré v lete organizuje zážitkový tábor v slovenských horách. Účinkoval v televíznych reklamách, televíznych seriáloch, filme, v divadle Aréna a v Mestskom divadle Žilina. Na Novej scéne hral v muzikáli "Fontána pre Zuzanu". V minulosti hrával v divadle La Komika. V roku 2019 kandidoval v eurovoľbách za Európsku demokratickú stranu. Zomrel 16. februára 2024 doma v Kremnici, v blízkosti svojej rodiny. Príčinou smrti bola rakovina slepého čreva, ktorá postupom času napadla aj pečeň.

</doc>
<doc id="686671" url="https://sk.wikipedia.org/wiki?curid=686671" title="Štefan Martinovič">
Štefan Martinovič

Mgr. art. Štefan Martinovič (* 25. augusta 1982, Zlaté Moravce) je slovenský herec, dabér a komik. 
Životopis.
Narodil sa v Zlatých Moravciach.
Odmalička sa venoval herectvu v ochotníckom súbore Petra Kereša. Študoval na Súkromnom konzervatóriu Dezidera Kardoša v Topoľčanoch po ktorom začal študovať herectvo na Vysokej škole múzických umení v Bratislave. 
Keď mal 12 rokov, prvýkrát si zahral v poľskom seriáli "Jest jak jest" v troch epizódach. Neskôr si v roku 2006 zahral v študentskom filme Ábelov čierny pes, ktorý režírovala Mariana Čengel Solčanská. V súčasnosti pôsobí ako herec v divadle La Komika, účinkuje vo viacerých filmoch a seriáloch a vo voľnom čase sa venuje dabérstvu a sociálnych sieťam. 

</doc>
<doc id="686672" url="https://sk.wikipedia.org/wiki?curid=686672" title="Kalina siripútková">
Kalina siripútková

Kalina siripútková (iné názvy: siripútka; staršie kalina siripútka; ) je ker vysoký až 4 m alebo krovito rastúci strom s nahými zimnými púčikmi a väčšinou s opadavými listami z rodu kalina ("Viburnum"). 
Rod kalina patrí do čeľade pižmovkovité ("Adoxaceae"), nazývanej aj kalinovité ("Viburnaceae"); v starších systémoch sa zaraďoval do čeľade z zemolezovité ("Loniceraceae"/"Caprifoliaceae").
Opis.
Kalina siripútková je hustý ker vysoký 4 až 6 m, ktorý zriedka tvorí iba jeden hlavný kmeň, zvyčajne je značne rozkonárený už od zeme. Mladé výhonky a konáre sú oblé alebo slabo hranaté, nápadne plstnato chlpaté, neskoršie lysé. Kôra je šedivohnedá až hnedá, pozdĺžne rozpukaná. Dreň je biela a tvrdá. Vetvenie výhonkov je pseudo-dichotomické, pretože listy sú protiľahlé a po rozvinutí koncového kvetového púčika do súkvetia sa z dvoch bočných púčikov vyvinú nové hlavné výhonky. 
Nahé prezimujúce púčiky kaliny siripútkovej a vývoj kvetných púčikov na začiatku jesene naznačujú, že rastlina je vhodná pre relatívne mierne podnebie. Zimné púčiky sú bez diferencovaných šupín, ale pokryté hustými hviezdicovitými chĺpkami; kvetné púčiky sú čiastočne pokryté listeňmi. Púčiky sú krátko stopkaté (&lt; 1 mm) s jedným až dvoma pármi šupín, vonkajší pár je čiastočne zrastený, červenohnedý, zvyčajne holý, vnútorný pár je viac zrastený, zelený s trojlaločnou špičkou. Bazálne dlhé výhonky nesú koncové púčiky, ktoré sú šesťhranné. Kvetné púčiky sú okrúhlejšie ako vegetatívne. Púčiky kaliny bývajú miestom, kde parazitická voška "Aphis viburni" prezimuje. Na jeseň tam kladie vajíčka, z ktorých sa liahnu larvy práve v čase, keď sa na jar púčiky otvárajú. Do troch týždňov bývajú listy už značne zdeformované. Stredné hodnoty vymrznutia zimných púčikov sú -9,6 °C.
Protistojné listy kaliny siripútkovej sú široko vajcovité, na báze slabo srdcovité, ostro pílkovité. Čepeľ je na líci roztrúsene hviezdicovito chlpatá, staršie listy olysievajú; hviezdicovité trichómy sú i na rube čepele, ktorá v mladosti vyzerá úplne plstnatá. Dlhá je 3 až 16 cm a široká 2 až 12 cm. Listová stopka je dlhá 0,5 až 4 cm, zhora sploštená a na najväčších listoch s ryhou (&lt; 1 mm hlbokou) po celej dĺžke, najhustejšie je chlpatá na okrajoch ryhy; je bez žliaz. Kalina je v dospelosti opadavá, ale v mladom veku má tendenciu byť vždyzelená (prvé postklíčne listy na semenáčikoch môžu zotrvať najmenej 2 roky). Priemerné hodnoty vymrznutia jarných listov sú -5,2 °C a letných listov -3,5 °C.
Súkvetie kaliny siripútkovej je vrcholové, tvorené obojpohlavnými kvetmi, plocho vyduté, s priemerom 6 až 10 cm. Kvetná stopka dlhá 10 až 20 (-25) mm, je takisto chlpatá. Súkvetie je tvorené systémom rozkonárených stopiek. Na hlavnú stredovú stopku nadväzuje zvyčajne 6 až 7 bočných primárnych stopiek, dlhých 15 až 25 mm, z nich vyrastá 2 až 5 sekundárnych stopiek, dlhých 6 až 15 mm a z nich 1 až 5 terciárnych stopiek, dlhých 5 až 10 mm, každá s 1 až 4 kvetmi. Všetky kvety sú podobnej veľkosti a tvaru, s nepríjemným zápachom; nemajú takmer žiadne stopky, len dva malé listene. Kalich je zredukovaný na päť veľmi malých zúbkov s dĺžkou asi 0,5 mm. Koruna je biela, lievikovitá (3–5 mm dlhá a asi 4–8 mm široká) s piatimi rozširujúcimi sa lalokmi, dvakrát dlhšími ako trubica. Päť tyčiniek je len o niečo dlhších ako koruna; žlté peľnice sa otvárajú smerom k stredu kvetu. Blizna je trojlaločná, semenník spodný, s jedným zaveseným vajíčkom; dva plodolisty zostávajú nerozvinuté. Kalina kvitne v apríli a v máji.
Plodom je silne sploštená oválna kôstkovica s lesklou šupkou a roztrúsenými hviezdicovitými chĺpkami; je 7-11 mm dlhá, 5-8 mm široká a 4-7 mm hrubá. Plody dozrievajú postupne, pričom prechádzajú od zelenej cez červenú do čiernej farby. Kôstka je jednoduchá, plochá, kožovitá, so štyrmi prednými a tromi chrbtovými rebrami, s rozmermi 8-8,5 × 5,5-6,5 × 1,5 mm; jej priemerná suchá hmotnosť 35 až 44 mg.
Stonka klíčiacej sadenice (hypocotyl) kaliny siripútkovej je dlhá 2,5 až 3,0 cm, je tmavohnedá, lysá a drevnatá. Dva klíčne listy sú lysé, vajcovité až okrúhlo klinovité, dlhé 16 až 21 mm, na stopke dlhej 2 až 3 mm. Rastový vrchol (epicotyl) je husto pokrytý hviezdicovými chĺpkami a je dlhý 3 až 5 mm. Prvé pravé listy sú protiľahlé, vajcovito podlhovasté, jemne zúbkaté, na báze zaoblené, 9 až 13 mm dlhé, na stopkách dlhých 1,5 až 2,0 mm. Hlavný koreň sadeníc je v rannom štádiu drevnatý a nerozkonárený.
Rozšírenie.
Prirodzeným areálom kaliny siripútkovej je západná, stredná a južná Európa, s rozsahom podobným ako má kalina obyčajná. Na Britských ostrovoch sa vyskytuje severnejšie ako v strednej Európe, zasahuje do Belgicka, ale nie do Holandska a v Nemecku sa obmedzuje na južnú polovicu. Od severného Španielska je rozšírená až po strednú Ukrajinu a nachádza sa tiež v severnej Malej Ázii. Juhovýchodná hranica jej výskytu je v severnom Iráne. Severovýchodnú hranicu tvorí rieka Dneper, s výnimkou jej dolných častí. Okolo Stredozemného mora sa vyskytuje iba v niektorých vlhkejších pohoriach (napr. Abruzzy, Andalúzska vysočina, centrálny Atlas, a Peloponéz.
V Afrike sa kalina siripútková vyskytuje v Maroku a Alžírsku. Druh bol zavlečený aj do severovýchodných Spojených štátov. Na Novom Zélande sa rastlina často používaná ako podpník pre iné druhy kaliny, pestuje sa záhradách, no nenaturalizovala sa.
Ekológia.
Kalina siripútková znáša vďaka svojmu odeniu vyššie teploty. Preto tiež najčastejšie rastie na slnných krovinatých stráňach, v lesostepiach, na skalách v spoločenstve dráčových krovinatých formácií, často aj so svíbom krvavým a zobom vtáčím a v dubových sucholesoch s dubom plstnatým. Chýba však v krovinových spoločenstvách bazy červenej, ktoré sú typické skôr pre lesné úžľabiny. Kalina vyhľadáva pôdy bohaté na živiny, na neutrálnom až slabo zásaditom podklade a na vápenatých pôdach. 
Kalina siripútková je pomerne atraktívna pre vtáky, najmä v neskorom lete, preto sú jej semená nimi široko roznášané. Keďže však jej výskyt nie je veľmi hojný a produkuje menšiu úrodu ako iné druhy s dužinatým ovocím, celková hustota rozptýlených semien je relatívne nízka. Podľa pozorovaní v južnom Anglicku a severozápadnom Španielsku, sa plodmi kaliny živili hlavne drozd čierny, drozd plavý, červienka obyčajná, penica čiernohlavá, penica popolavá a penica slávikovitá. Pre rôzne ďalšie európske regióny sa navyše uvádzajú aj chochláč severský, drozd červenkavý, drozd čvíkota, drozd kolohrivec a drozd trskota.
Význam a využitie.
Kalina siripútková je drevina vhodná nielen pre slnné miesta v parkoch, ale je čiastočne odolná aj voči znečistenému ovzdušiu, podobne ako iné „chlpaté“ dreviny. Často sa používa ako podpník na vegetatívne rozmnožovanie vzácnych kalín, napríklad "Viburnum carlesii" alebo kultivarov.
Hrozby a choroby.
Kalinu siripútkovú napadá viacero škodcov, pričom niektorí z nich sú monofágy špecializujúce sa na rod kalina ("Viburnum"), čo sa prejavilo aj na ich druhových menách. Z roztočov ("Acari") je to "Eriophyes viburni", ktorý na listoch hostiteľa vytvára hálky. Z dvojkrídlovcov ("Diptera") pochádza hálkotvorný druh "Contarinia viburnorum". Z chrobákov sa listami kaliny živí druh "Pyrrhalta viburni", ktorého larvy aj dospelé jedince vyžierajú listové pletiva, až nakoniec z listov ostávajú iba kostry tvorené žilnatinou a obrysy listových čepelí. Viacero vošiek, ktoré na kaline parazituje, spôsobuje rolovanie a následne aj vysýchanie jej listov. Najčastejšie sa vyskytuje voška maková ("Aphis fabae"), "Aphis lantanae", "Aphis viburni" a "Ceruraphis eriophori".
Fosílie.
Prvé fosílne nálezy listov rastlín zastupujúcich rod kalina pochádzajú už z obdobia strednej kriedy, teda spred 65,5 mil. až 145,5 mil. rokov. Ďalšie nálezy sú už oveľa mladšie a sú známe z medziľadovej doby z ložísk v Británii a Švajčiarsku. Po poslednej ľadovej dobe, keď sa klíma dostatočne oteplila, kalina siripútková, ale aj kalina obyčajná, opäť kolonizovali strednú Európu. Zo Švajčiarska peľové záznamy oboch druhov pochádzajú z obdobia 11 000 až 12 000 rokov BP. V juhozápadnom Nemecku prvé záznamy o kaline siripútkovej a kaline obyčajnej pochádzajú z obdobia približne 6 000 rokov BP.

</doc>
<doc id="686674" url="https://sk.wikipedia.org/wiki?curid=686674" title="Mám, čo som chcel">
Mám, čo som chcel

Mám, čo som chcel je názov debutového štúdiového albumu slovenského speváka Bystríka. V roku 2005 tento album vydalo hudobné vydavateľstvo Street Production.

</doc>
<doc id="686677" url="https://sk.wikipedia.org/wiki?curid=686677" title="Hayley Atwellová">
Hayley Atwellová

Hayley Elizabeth Atwellová (* 5. apríla 1982, Londýn) je anglicko-americká herečka. Preslávila sa najmä úlohou agentky Peggy Carterovej vo filmoch a seriáloch od série Marvel Cinematic Universe.
Životopis.
Narodila sa v Londýne, je dcérou Allison a Granta Atwella. Jej matka pochádza z Anglicka, otec z amerického Kansasu. Má britské aj americké občianstvo. Jej rodičia sa rozviedli, keď mala 2 roky. Navštevovala Sion-Manning Roman Catholics Girl's School v Londýne a London Oratory School. V roku 2005 promovala na Guidhall School of Music and Drama.
Kariéra.
V roku 2007 sa poprvýkrát objavila vo filme Woodyho Allena - "Kasandrin sen". O rok neskôr sa objavila vo filme "Návrat na Brideshead" a vo filme "Vojvodkyňa", za ktorý bola nominovaná na British Independent Film Award.
V januári 2009 se predstavila v divadelnej hre "A View from the Bridge" v divadle Duke of York's, za čo bola nominovaná na Laurence Oliver Award. Získala úlohu v minisérii stanice AMC "Vezeň". O rok neskôr si zahrala rolu Freyu Deverell v adaptácií románu Williama Boyda "Any Human Heart".
V roku 2011 si zahrala agentku Peggy Carterovú v superhrdinskom filmue '. MTV Networks ju nominovalo ako jeden z objavov roku 2011. Úlohu Peggy si zopakovala v krátkom filme z roku 2013" Agentka Carterová", v roku 2014 vo filme ' a v televíznim seriáli "Agenti S.H.I.E.L.D.", roku 2015 vo filmoch ' a "Ant-Man", v roku 2019 vo filme ' a v roku 2022 vo filme "Doctor Strange v mnohovesmíre šialenstva". V rokoch 2015–2016 bol odvysielaný seriál "Agent Carter" o živote agentky Peggy Carterovej. Svôj hlas postave Peggy Carterovej prepožičala aj v animovanom seriáli Čo keby...? a do videohier "Captain America: Super Solider" a "Lego Marvel's Avengers".
V roku 2016 bola obsadená do nového právnického seriálu "Conviction".

</doc>
<doc id="686679" url="https://sk.wikipedia.org/wiki?curid=686679" title="Grand Prix Drivers’ Association">
Grand Prix Drivers’ Association

Grand Prix Drivers’ Association (GPDA) je odborová organizácia jazdcov Formuly 1.
História.
Asociácia jazdcov Grand Prix (GPDA) bola založená v máji 1961 a po voľbách členov sa jej prvým predsedom stal Stirling Moss.
Počiatočným cieľom tejto organizácie bolo získať zastúpenie v Medzinárodnej automobilovej federácii (FIA), ktorá bola v tom čase riadiacim orgánom motoristického športu, s cieľom zlepšiť bezpečnostné štandardy a ustanovenia pre jazdcov aj divákov. Po tom čo Moss ukončil kariéru v roku 1963 ho nahradil Jo Bonnier.
Organizácia bola rozpustená po udalostiach počas Veľkej ceny Juhoafrickej republiky v roku 1982 v dôsledku meniacich sa obchodných dohôd v športe, Fédération Internationale du Sport Automobile (FISA), pridala obmedzujúce klauzuly do Superlicencie FIA. Na stretnutí jazdcov v Paríži pred plánovanou a vtedy zrušenou Veľkou cenou Argentíny ju nahradila Asociácia profesionálnych pretekárov (PRDA).
Niki Lauda, Christian Fittipaldi, Michael Schumacher a Gerhard Berger obnovili GPDA počas pretekárskeho víkendu Veľkej ceny Monaka v roku 1994 po udalostiach predchádzajúcej Veľkej ceny San Marína, ktoré vyvrcholili smrťou Ayrtona Sennu a Rolanda Ratzenbergera. Krátko pred svojou vlastnou smrteľnou nehodou a po smrteľnej nehode Ratzenbergera a vážnej nehode Rubensa Barrichella počas štvrtkového tréningu, strávil Senna svoje posledné nedeľné ráno rozhovorom s bývalým tímovým kolegom a rivalom Alainom Prostom, aby prediskutoval znovuzaloženie GPDA a ponúkol, že sa ujme funkcie predsedu od Veľkej ceny Monaka.
V roku 1996 bola asociácia zaregistrovaná v Spojenom kráľovstve ako spoločnosť s ručením obmedzeným („Grand Prix Drivers Association Ltd“). Po prvýkrát mala asociácia formálnu ústavu a stále kancelárie v Monaku.
Členstvo a vedenie.
Členstvo v GPDA nie je povinné. Napríklad počas sezóny Formuly 1 v roku 2013 bolo členmi iba 19 z 22 aktívnych jazdcov (výnimkami boli Kimi Räikkönen, Adrian Sutil a Valtteri Bottas ). Vstup do GPDA stojí 2 000 £. Dňa 13. decembra 2017 bolo oznámené, že všetci pretekári sa stali členmi. 
Členovia GPDA si volia svojich zástupcov. V súčasnosti sú to štyria riaditelia: aktívni jazdci Formuly 1 Sebastian Vettel a George Russell, právna poradkyňa Anastasia Fowle (prvý človek mimo F1, ktorý bol vymenovaný za riaditeľa GPDA) a bývalý jazdec Formuly 1 Alexander Wurz, ktorý pôsobí ako predseda predstavenstva.
Zoznam riaditeľov.
"Poznámka: od roku 1996"
Hlavné aktivity.
Vďaka aktivizmu GPDA bol Circuit de Spa-Francorchamps v roku 1969 bojkotovaný z bezpečnostných dôvodov, rovnako ako Nürburgring v roku 1970 a po roku 1976 
V roku 2013, po sérii prasknutých pneumatík na Veľkej cene Británie, sa bezpečnosť pneumatík stala hlavným problémom, pričom GPDA prostredníctvom vyhlásenia oznámila, že jej členovia odstúpia z nasledujúcej Veľkej ceny Nemecka, pokiaľ nebudú prijaté nápravné opatrenia.
V máji 2015 spojili GPDA a Motorsport.com svoje sily, aby umožnili fanúšikom Formuly 1 vyjadriť svoje názory na tento šport prostredníctvom rozsiahleho celosvetového prieskumu. Do prieskumu sa zapojilo viac ako 200 000 respondentov.
V júli 2015, po smrti Julesa Bianchiho, GPDA oznámila, že považuje za svoju zodpovednosť „nikdy nepoľaviť pri zlepšovaní bezpečnosti“.
V marci 2016, po zmenách v kvalifikačnom systéme, GPDA zverejnila otvorený list napísaný Jensonom Buttonom, Sebastianom Vettelom a Alexom Wurzom v mene všetkých jazdcov, v ktorom sa uvádza, že vedenie tohto športu je rozbité, pričom rozhodovanie vo Formule 1 označil za „zastarané“. a „zle štruktúrované“. GPDA verí, že rozhodovanie by mohlo „ohroziť budúci úspech F1“.
Po druhom voľnom tréningu Veľkej ceny Saudskej Arábie v roku 2022 usporiadala GPDA štvorhodinové stretnutie po niekoľkých prípadoch raketových útokov, niektoré iba 10 km od okruhu. Pierre Gasly sa neskôr vyjadril pre médiá a povedal im, že „Každý mohol vyjadriť svoj názor. Boli sme v súlade s našimi zámermi." Neskoršie vyhlásenie FIA a Formuly 1 ubezpečilo, že pretekanie bude pokračovať a trať je bezpečná. Vyhlásenie vydal aj predseda GPDA Alexander Wurz. 

</doc>
<doc id="686681" url="https://sk.wikipedia.org/wiki?curid=686681" title="J.K. Simmons">
J.K. Simmons

Jonathan Kimble Simmons (* 9. január 1955, Detroit, USA) je americký herec. Jedna z jeho najznámejších úloch je J. Jonah Jameson z filmovej série Spiderman a úloha starostu Lionhearta z animovaného filmu Zootropolis.
Začiatky.
Narodil sa v Detroite v USA do rodiny úradničky Patricie a profesora Donalda. Jeho brat David je spevák a skladateľ, sestra Elizabeth je vysokoškolskou profesorkou. Vyrastal v Ohii a Montane. Neskôr sa stal členom divadla v Seattli.
Kariéra.
Pred kamerou sa poprvýkrát objavil v roku 1976 v televíznom filme "Detektív Doyle". Divákom môže býť známy z mnohých úspešných filmov napr. "Nezvaný hosť", "Šakal", "Anastázia", "Celebrity", "Pravidlá muštárne", "Hra snov", "Takmer dokonalý zločin", " alebo "Whiplash", za ktorý získal Oscara, Zlatý Glóbus a cenu British Academy Film Awards v kategórii Najlepší mužský herec vo vedľajšej úlohe.
Objavil sa aj v hlavných úlohách seriálov: "" alebo "Closer".
Patrí aj medzi hercov vystupujúcich na Broadwayi.
Osobný život.
Od roku 1996 je ženatý s Michelle Schumacherovou a majú spolu 3 deti.

</doc>
<doc id="686683" url="https://sk.wikipedia.org/wiki?curid=686683" title="Matej Ftáčnik">
Matej Ftáčnik

Mgr. Matej Ftáčnik (* 29. september 1988, Bratislava) je slovenský technologický podnikateľ roka 2019 a spoluzakladateľ softvérovej firmy Vacuumlabs a Vacuum Group, tímu vyše 500 odborníkov v oblasti budovania produktov a služieb v 13 firmách.
Životopis.
Narodil sa v Bratislave. Je absolventom fakulty matematiky, fyziky a informatiky na Univerzite Komenského v Bratislave. Svoje skúsenosti s business developmentom získal v Silicon Valley, kde pomáhal pri expandovaní slovenských startupov do USA. Je zakladateľom Spotu - prvého slovenského kreatívneho priestoru, ktorý sa veľmi rýchlo stal tvorivým ekosystémom a urýchľovačom mnohých komunitne orientovaných aktivít (vzdelávanie, sieťovanie, mentoring) a podnikateľských činností (podnikové poradenstvo, podpora, fundraising). Od roku 2012 Spot prilákal viac ako 6500 nadšencov, má 120 mentorov, ktorí pracovali na 150 startupoch.
Organizoval prvé tri Startup Weekends na Slovensku. Vďaka tejto aktivite v roku 2011 vyhral Startup Award. Bol spoluzakladateľom Startup Campov na Slovensku a v Česku, kde usporiadal startup Summit v Prahe, ktorého sa zúčastnilo 250 CEE.
Zároveň je spoluzakladateľom prvej LGBTQ+ bankovej služby v USA s názvom "Daylight". V roku 2021 zaznamenala úspechy a napriek globálnej pandémii a neistote v bankovníctve si našla tisícky záujemcov vďaka silnej podpore komunity, ktorou je založená a vedená. Podporuje diverznú spoločnosť a otvorene bojuje za práva znevýhodnených skupín.
V súčasnosti je spoločník a riaditeľ vo firme Vacuumlabs s.r.o., ktorá organizuje ReactiveConf – druhú najväčšiu konferenciu na svete na tému web a mobile vývoj v prostredí React a príbuzných technológiách.

</doc>
<doc id="686686" url="https://sk.wikipedia.org/wiki?curid=686686" title="Koenzým A">
Koenzým A

Koenzým A (CoA, SHCoA, CoASH) je koenzým, ktorý je významný hlavne v syntéze a oxidácii mastných kyselín a v oxidácii pyruvátu v citrátovom cykle. Všetky genómy, ktoré boli zatiaľ osekvenované, obsahujú enzýmy, ktoré využívajú koenzým A ako substrát a ako substrát ho (alebo jeho tioester) použivajú približne 4 % bunkových enzýmov. U ľudí vyžaduje biosyntéza CoA cysteín, pantotenát (vitamín B5) a adenozíntrifosfát (ATP).
V jeho acetylovej podobe je koenzým A veľmi mnohoúčelná molekula, ktorá má svoje uplatnenie v anabolických i katabolických dráhach. Acetyl-CoA sa využíva i v posttranslačnej regulácii a alosterickej regulácii pyruvátdehydrogenázy a pyruvátkarboxylázy, čím sa udržiava a podporuje syntéza a rozklad pyruvátu.
Objav štruktúry.
Ako prvý identifikoval koenzým A Fritz Lipmann v roku 1946. Lipmann ho neskôr aj pomenoval. Štruktúra koenzýmu A bola určená na začiatku 50. rokov 20. storočia na Listerovom Inštitúte v Londýne v spolupráci Lipmanna a ostatných pracovníkov na Harvard Medical School a Massachusetts General Hospital. Lipmann mal pôvodne v pláne študovať prenos acetylovej skupiny u zvierat a počas týchto experimentov si všimol jedinečný faktor, ktorý nebol prítomný v extraktoch enzýmov, ale bol evidentný vo všetkých orgánoch zvierat. Tento faktor sa mu podarilo úspešne izolovať a purifikovať z prasacej pečene a zistil, že jeho funkcia bola príbuzná koenzýmu, ktorý sa účastnil acetylácie cholínu. V spolupráci s Beverly Guirardovou, Nathanom Kaplanom a ďalšími zistil, že kyselina pantoténová je hlavnou súčasťou koenzýmu A. Tento koenzým pomenoval „koenzým A“, čo znamenalo „aktivácia acetátu.“ V roku 1953 získal Lipmann Nobelovu cenu za fyziológiu alebo medicínu „za jeho objav koenzýmu A a jeho dôležitosti v metabolizme.“
Biosyntéza.
Koenzým A je prirodzene syntetizovaný z pantotenátu (vitamín B5), ktorý sa nachádza v potravinách, ako sú mäso, zelenina, obilné zrná, strukoviny, vajcia a mlieko. U ľudí a väčšiny živých organizmov je pantotenát esenciálnym vitamínom, ktorý má rôzne funkcie. V niektorých rastlinách a baktériách, vrátane "Escherichia coli", môže byť pantotenát syntetizovaný "de novo" a preto sa jeho príjem v potrave nepovažuje za nevyhnutný. Tieto baktérie syntetizujú pantotenát z aminokyseliny aspartátu a metabolitu v biosyntéze valínu.
Vo všetkých živých organizmoch sa koenzým A syntetizuje v piatich krokoch, ktoré si vyžadujú štyri molekuly ATP, pantotenát a cysteín:
Skratky názvov enzýmov v zátvorkách predstavujú cicavčie, iné eukaryotické a prokaryotické enzýmy. U cicavcov sú kroky 4 a 5 katalyzované bifunkčným enzýmom nazývaným COASY (koenzým A syntáza). Táto dráha je regulovaná inhibíciou produktom. CoA je kompetitívny inhibítor pantotenátkinázy, ktorá normálne viaže ATP. Počas tejto biosyntézy vznikajú koenzým A, tri ADP, jeden monofosfát a jeden difosfát.
Koenzým A môže byť syntetizovaný alternatívnymi dráhami, keď je hladina intracelulárneho koenzýmu A nízka a "de novo" cesta je narušená. V týchto dráhach je potrebné, aby bol koenzým A dodávaný z externého zdroja, ako je jedlo, aby sa vytvoril 4'-fosfopanteteín. Extracelulárne ektonukleotidové pyrofosfatázy (ENPP) štiepia koenzým A na ADP a 4′-fosfopanteteín, molekulu, ktorá je v organizmoch stabilná aspoň niekoľko hodín. Proteíny prenášajúce acyl (ACP) sú tiež využívané na výrobu 4'-fosfopanteteínu. Príjem 4'-fosfopanteteínu potom umožňuje doplnenie 4′-fosfopanteteínu v bunke a umožňuje konverziu na koenzým A prostredníctvom posledných dvoch enzýmov, konkrétne PPAT a DPCK.
Komerčná výroba.
Koenzým A sa komerčne vyrába extrakciou z kvasiniek, avšak tento proces je neefektívny (výťažok je približne 25 mg/kg), čo vedie k drahému produktu. Boli skúmané rôzne spôsoby výroby CoA synteticky alebo polosynteticky, hoci v súčasnosti (koniec roka 2023) nie je žiadny z nich využívaný v priemyselnom merítku.
Funkcia.
Syntéza mastných kyselín.
Keďže koenzým A je z chemického hľadiska tiol, môže reagovať s karboxylovými kyselinami za vzniku tioesterov, takže funguje ako nosič acylovej skupiny. Pomáha pri prenose mastných kyselín z cytoplazmy do mitochondrií. Molekula koenzýmu A nesúca acylovú skupinu sa tiež označuje ako acyl-CoA. Keď nie je pripojený k acylovej skupine, zvyčajne sa označuje ako „CoASH“ alebo „HSCoA“. Tento proces umožňuje produkciu mastných kyselín, ktoré sú nevyhnutné v štruktúre bunkovej membrány, v bunkách.
Koenzým A je tiež zdrojom fosfopanteteínovej skupiny, ktorá sa pridáva ako prostetická skupina k proteínom, ako sú proteíny prenášajúce acyl (ACP) a formyltetrahydrofolátdehydrogenáza.
Produkcia energie.
Koenzým A je jedným z piatich kľúčových koenzýmov, ktoré sú nevyhnutné v reakčnom mechanizme cyklu kyseliny citrónovej. V podobe acetylkoenzýmu A je primárnym vstupom do cyklu kyseliny citrónovej. Acetylkoenzým A sa získava z glykolýzy, metabolizmu aminokyselín a beta-oxidácie mastných kyselín. Tento proces je primárnou katabolickou dráhou tela a je nevyhnutný pri rozklade stavebných kameňov bunky, ako sú Sacharidy, aminokyseliny a lipidy.
Regulácia.
Pri prebytku glukózy sa koenzým A používa v cytozole na syntézu mastných kyselín. Tento proces je realizovaný reguláciou acetyl-CoA karboxylázy, ktorá katalyzuje záväzný krok v syntéze mastných kyselín. Inzulín stimuluje acetyl-CoA karboxylázu, zatiaľ čo epinefrín a glukagón inhibujú jej aktivitu.
Počas hladovania buniek sa syntetizuje koenzým A, ktorý potom transportuje mastné kyseliny v cytozole do mitochondrií. V tých vzniká acetyl-CoA, ktorý sa oxiduje a vyrába sa z neho energia. V cykle kyseliny citrónovej pôsobí koenzým A ako alosterický regulátor pri stimulácii enzýmu pyruvátdehydrogenázy.
Nový výskum zistil, že naviazanie CoA na proteíny hrá dôležitú úlohu pri regulácii reakcie na oxidačný stres. Naviazanie CoA na proteíny hrá podobnú úlohu ako "S"-glutationylácia v bunke a zabraňuje ireverzibilnej oxidácii tiolovej skupiny v cysteíne na povrchu bunkových proteínov, pričom tiež priamo reguluje enzymatickú aktivitu v reakcii na oxidačný alebo metabolický stres.
Použitie v biologickom výskume.
Koenzým A je dostupný od rôznych dodávateľov chemikálií ako voľná kyselina a ako lítne alebo sodné soli. Voľná kyselina koenzýmu A je zistiteľne nestabilná, s približne 5% degradáciou pozorovanou po 6 mesiacoch pri skladovaní pri -20 °C a takmer úplnou degradáciou po 1 mesiaci pri 37 °C. Lítne a sodné soli CoA sú stabilnejšie, so zanedbateľným rozkladom zaznamenaným počas niekoľkých mesiacov pri rôznych teplotách. Vodné roztoky koenzýmu A sú nad pH 8 nestabilné, pričom 31 % aktivity sa stratilo po 24 hodinách pri 25 °C a pH 8. Zásobné roztoky CoA sú relatívne stabilné, keď sú zmrazené pri pH 2–6. Hlavnou cestou straty aktivity CoA je pravdepodobne oxidácia na vzduchu, pri ktorej sa CoASH oxiduje na disulfidy (CoAS-SCoA). Zmiešané disulfidy CoA, ako je CoA-S–S-glutatión, sú bežne známymi kontaminantmi v komerčných prípravkoch CoA. Voľný CoA je možné regenerovať z disulfidu CoA a zmiešaných disulfidov CoA pomocou redukčných činidiel, ako sú ditiotreitol alebo 2-merkaptoetanol.
Neúplný zoznam acylových skupín aktivovaných koenzýmom A.
Medzi aktivované acyly, ktoré sa prenášajú pomocou koenzýmu A, patria:

</doc>
<doc id="686687" url="https://sk.wikipedia.org/wiki?curid=686687" title="Pantotenát">
Pantotenát



</doc>
<doc id="686692" url="https://sk.wikipedia.org/wiki?curid=686692" title="Afroameričan">
Afroameričan



</doc>
<doc id="686693" url="https://sk.wikipedia.org/wiki?curid=686693" title="Čierni Američania">
Čierni Američania



</doc>
<doc id="686694" url="https://sk.wikipedia.org/wiki?curid=686694" title="Len ty a ja">
Len ty a ja

Len ty a ja je názov druhého štúdiového albumu slovenského speváka Bystríka. V roku 2007 tento album vydalo hudobné vydavateľstvo Street Production.

</doc>
<doc id="686695" url="https://sk.wikipedia.org/wiki?curid=686695" title="Pálenica (vrch v Nízkych Tatrách; 1370 m n. m.)">
Pálenica (vrch v Nízkych Tatrách; 1370 m n. m.)

Pálenica () je vrch v Nízkych Tatrách. Leží juhovýchodne od Svarína, približne juhovýchodne od Liptovského Hrádku. 
Poloha.
Nachádza sa na severe strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú severne ležiace osady Svarín a Čierny Váh, západným smerom leží Kráľova Lehota a Malužiná. Vrch je súčasťou Národného parku Nízke Tatry.
Opis.
Pálenica je súčasťou rázsochy, ktorá vybieha severovýchodným smerom z masívu Veľkého boku () cez Nemeckú () a následne sa stáča na severozápad k vrchu Vysoké (). Je pokračovaním hrebeňa, ktorý vedie severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka a pokračuje cez Zadnú Širokú () na Veľký bok, kde sa vetví. Západným smerom sa nachádza Milkovo () a Pukanec (), južným Malý () a Veľký bok (), Mačacia (), Chmelinec () a Nemecká (), východným Holica (), Mendíčka () a Garajky () a severným Hošková (), Turková () a Vysoké (). Masív patrí do povodia Váhu, kde vodu zo západných svahov odvádza Svarínka, z východných potok Nižný Chmelinec. Na vrchol nevedie značený turistický chodník.
Výhľady.
Vrcholovú časť pokrýva súvislý, miestami riedky les, umožňujúci obmedzený rozhľad. Z vhodných lokalít je možné pozorovať okolité vrcholy Nízkych Tatier, no tiež Vysoké a Západné Tatry, Chočské vrchy a Malú Fatru.
Prístup.
Na vrchol nevedie značená trasa, no juhozápadným úpätím vedie Svarínskou dolinou žlto značený turistický chodník zo Svarína do sedla Nemecká a ďalej do Sedla pod Veľkým bokom.

</doc>
<doc id="686696" url="https://sk.wikipedia.org/wiki?curid=686696" title="Antik (Stargate)">
Antik (Stargate)



</doc>
<doc id="686697" url="https://sk.wikipedia.org/wiki?curid=686697" title="Goa’uld">
Goa’uld



</doc>
<doc id="686698" url="https://sk.wikipedia.org/wiki?curid=686698" title="Hobbit (umelecká postava)">
Hobbit (umelecká postava)



</doc>
<doc id="686699" url="https://sk.wikipedia.org/wiki?curid=686699" title="Hayley Atwell">
Hayley Atwell



</doc>
<doc id="686700" url="https://sk.wikipedia.org/wiki?curid=686700" title="Charlie Cox">
Charlie Cox

Charlie Thomas Cox (* 15. december 1982 Londýn, Anglicko, Spojené kráľovstvo) je britský herec. Medzi jeho najznámejšie role patrí Tristan Thorn vo filme "Hviezdny prach" (2007) alebo Matt Murdock / Daredevil v seriáloch na Netflixe "Daredevil" (2015–2018), "The Defenders" (2017) a v pripravovanom seriáli od Marvel Cinematic Universe: 
Životopis.
Narodil sa v Londýne v Anglicku ako najmladší z piatich súrodencov. Vyrastal vo Východnom Essexe ako syn Patricie C. A. "Trishy" a Andrewa Fredericka Seafortha Coxa, ktorý je vydavateľ. Medzi jeho predkov z otcovej strany patrí Sir Andrew Agnew, kapitán kráľovského námorníctva Frederick Lewis Maitland, James Ogilvy, Sir David Carnegie a guvernér New Yorku, Andrew Elliot. Bol vychovávaný ako rímskokatolík.
Navštevoval dve nezávislé školy: Ashdown House a Sherborne School. Neskôr sa vzdelával na divadelnej škole Bristol Old Vic Theatre School v Bristole.
Kariéra.
Cox hral hlavnú úlohu Tristana Thorna vo filme "Hviezdny prach". Ďalej sa objavil v roku 2008 vo filme "Stone of Destiny", kde si zahral Iana Hamiltona. V tom istom roku si zahral úlohu vojvodu z Crowborough v dramatickom seriáli "Panstvo Downton". Zahral si aj hlavnú úlohu v dráme "The Prince of Homburg". V roku 2011 stvárnil úlohu Josemaría Escrivá de Balaguer vo filme "There Be Dragons". V tom istom roku získal vedľajšiu úlohu v druhej sérií seriálu televízie HBO, "Impérium – Mafia v Atlantic City", kde hrá írského imigranta. V roku 2015 získal hlavnú úlohu Matta Murdocka v americkom seriáli "Daredevil". Úlohu Daredevila si zopakoval aj v projektoch od Marvel Cinematic Universe: a . Objaví sa aj v nadchádzajúcich MCU projektoch Echo a .

</doc>
<doc id="686701" url="https://sk.wikipedia.org/wiki?curid=686701" title="Robert Vano">
Robert Vano

Robert Vano, rodným menom Róbert Vanyó (slovakizovane písané Robert Vaňo) (* 5. máj 1948, Nové Zámky) je slovenský fotograf žijúci v Prahe.
Život a tvorba.
Narodil sa v Nových Zámkoch na Slovensku maďarským rodičom. Po maturite v roku 1967 namiesto nástupu na vojnu emigroval cez Juhosláviu a Taliansko do Spojených štátov, kde sa uchytil ako kaderník a vizážista. Bol asistentom módnych fotografov, ako sú napríklad Horst P. Horst, Marco Glaviano alebo Leo Castelli. Od roku 1984 je samostatným fotografom. Pôsobil v New Yorku, Paríži a Miláne a v Prahe, kde fotografoval pre módne časopisy (napr. "Cosmopolitan", "Harper's Bazaar", "Vogue").
Od roku 1995 žije v Prahe, kde v období 1996–2003 pracoval ako umelecký riaditeľ v českom vydaní časopisu "Elle" a potom do roku 2009 ako kreatívny riaditeľ v agentúre "Czechoslovak models". Od tej doby pracuje ako fotograf na voľnej nohe.
Robert Vano je predovšetkým módny a reklamný fotograf. Fotografuje čiernobiele portréty a akty na klasický film a používa už málo používanú techniku platinotypie. Spolupracuje so svetovými značkami, vedie workshopy „Daylight nude“. Najradšej fotografuje pri dennom svetle.
Magazín "Colour Planet" ho v roku 2009 označil za „medzinárodne presláveného fotografa“ a umiestnil Vana na 11. miesto v rebríčku pätnástich najvplyvnejších českých gayov. V roku 2010 mu bola udelená Európska cena Trebbia za tvorivú činnosť. Preslávili ho okrem iného mužské akty. Jedným z jeho hlavných umeleckých vzorov je napr. i americký fotograf Bruce Weber.
V roku 2009 sa uskutočnila v pražskom Mánesu Vanova dosiaľ najväčšia výstava, ktorej názov "The Platinum Collection" odkazuje na jeho techniku.

</doc>
<doc id="686703" url="https://sk.wikipedia.org/wiki?curid=686703" title="Revištský potok">
Revištský potok

Revištský potok je potok v regióne Horehronie, na území obce Nemecká v okrese Brezno v Banskobystrickom kraji. Nachádza sa v geomorfologickom celku Veporské vrchy. Ústi do Hrona. Má dĺžku . Rád toku III. 
Prameň.
Pramení v v lesnom extraviláne v 
stredozápadnej časti územia obce Nemecká na severozápadnom svahu vrchu "Rakytovec" s 
Opis toku.
Od prameňa až do svojho ústia preteká "Revištský potok" územím obce Nemecká prevažne severným smerom najprv cez lesný extravilán, nepodstatne mení smer od severozápadu po severovýchod, v priberá ľavostranný bezmenný prítok prameniaci na severovýchodnom svahu vrchu "Kopok", v priberá ďalší ľavostranný bezmenný prítok, postupne preteká zmiešaným lesným a poľnohospodárskym extravilánom, ľavým brehom obmýva úpätie lúky "Revište", preteká cez lúku a pasienok "Štvrte" a hneď v vteká do intravilánu obce Nemecká, v podteká železnicu Banská Bystrica – Brezno, v ústi do Hrona ako jeho ľavostranný prítok.
"Revištský potok" patrí do okresu Brezno v Banskobystrickom kraji. Nachádza sa v geomorfologickej oblasti Slovenské rudohorie v geomorfologickom celku Veporské vrchy v geomorfologickom podcelku Čierťaž. Nemá dôležitejšie prítoky.
Pôvod názvu.
Motivantom názvu vodného toku "Revištský potok" bola charakteristická poloha lúky "Revište" na území obce Nemecká, ktorej severovýchodné úbočie je obmývané "Revištským potokom". Z toponyma "Revište" bolo po rozšírení o formant "-ský" a a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Revištský potok" ako súčasť veľmi početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 2020.
V priestore slovenskej hydronymie vodných tokov hydronymum "Revištský potok" je jedinečným hydronymom (september 2022). 
Referencie.
 

</doc>
<doc id="686704" url="https://sk.wikipedia.org/wiki?curid=686704" title="Adrián Macho">
Adrián Macho

Adrián Macho (* 27. jún 1982, Smrdáky) je slovenský ilustrátor, grafik a dizajnér.
Životopis.
Narodil sa 27. júna 1982 v obci Smrdáky na Záhorí. Študoval na strednej škole v Modre odbor umeleckej keramiky. Dlhé roky pracoval ako grafický dizajnér v rôznych reklamných agentúrach, naposledy na voľnej nohe. Jeho talent skutočne vystúpil do popredia, keď začal pracovať ako ilustrátor, keď začal ilustrovať knihy pre deti, napr. pre Mira Jaroša, alebo Zvieratká z abecedy od Ivony Ďuričovej. Viaceré detské knihy s Machovými ilustráciami sa stali na Slovensku bestsellermi a sú čitateľmi vysoko hodnotené. 
Jeho knižný debut Gerda – Príbeh veľryby dosiaľ vyšiel zatiaľ v 10 jazykoch. V roku 2019 získala v Prahe ocenenie Detská kniha roka, jej pokračovanie získalo 2. miesto.
Macho ilustroval všetkých sedem obálok knižnej čarodejníckej ságy o Harrym Potterovi. Po dvadsiatich rokoch od vydania prvého príbehu z pera J. K. Rowlingovej totiž vyšiel špeciálny potterovský box. Macho, ktorý je v kresbe samouk, vytvoril také krásne obrázky, že ich Rowlingovej vydavateľstvo označilo za jedny z najkrajších na svete.
Aktuálne žije a tvorí v Šamoríne.
Ocenenia.
2019 - Kniha roku - Čtení tě mění (Dětská kniha) - Gerda: Příběh velryby

</doc>
<doc id="686705" url="https://sk.wikipedia.org/wiki?curid=686705" title="Russell Crowe">
Russell Crowe

Russell Ira Crowe (* 7. apríl 1964, Wellington, Nový Zéland) je austrálsky herec, hudobník a držiteľ Oscara a Zlatého glóbusu v kategórii herec v hlavnej úlohe za film Gladiátor.
Hereckú kariéru začínal v druhej polovici 80. rokov v australských televíznych seriáloch (Police Rescue) a filmoch (Proof, Romper Stomper). Trikrát bol nominovaný na Oscara; získal ho až pri druhej z jeho nominácií, v roku 2000. Je aj spoluvlastníkom australského ragbyového tímu South Sydney Rabbitohs.
Životopis.
Narodil sa vo Wellingtone na Novom Zélande Jocelyne Yvonneovej a Johnovi Alexanderovi Croweovi. Vo veku štyroch rokov, sa s rodinou presťahoval do Austrálie, kde sa jeho rodičia živili cateringom pri filmových natáčaniach. Keď mal štrnásť rokov, vrátil sa s rodinou späť do jeho rodnej krajiny. Tu začal študovať na gymnáziu v Aucklande, potom pokračoval na gymnáziu Mount Roskill. V prvej polovice 80. rokov hrával v skupine Russ Le Roq, ktorá bola zameraná prevažne na revival. V roku 1986 získal prvú profesionálnu úlohu v muzikáli "The Rocky Horror Show". Potom, čo sa objavil v niekoľkých seriáloch Neighbours alebo Living with the Law, bol obsadený do svojej prvej veľkej filmovej úlohy vo filme "The Crossing" (1990).
Následne sa presadil v Hollywoode, kde bol za svoje úlohy vo filmoch Dymová clona (1999), Gladiátor (2000) a Čistá duša (2001), trikrát za sebou nominovaný na Oscara. V roku 2001 ho získal v kategorií Najlepší herec v hlavnej úlohe za film Gladiátor od režiséra Ridleyho Scotta. Ďalej sa preslávil napr. vo filmoch: Robin Hood (2010), Bedári (2012), Muž z ocele (2013) alebo Noe (2014) 
V deň svojích 39. narodenín sa oženil s austrálskou speváčkou a herečkou Daniellou Spencerovou. Majú spolu dvoch synov, Charlesa Spencera (* 2003) a Tennysona Spencera (* 2006). V súčasnosti žije prevažne v Sydney.
Pred manželstvom mal vzťah s herečkou Meg Ryanovou.

</doc>
<doc id="686707" url="https://sk.wikipedia.org/wiki?curid=686707" title="Sufražetka">
Sufražetka



</doc>
<doc id="686709" url="https://sk.wikipedia.org/wiki?curid=686709" title="Tetrahydrobiopterín">
Tetrahydrobiopterín

Tetrahydrobiopterín (BH4, THB) alebo sapropterín je kofaktor troch hydroxyláz aromatických aminokyselín, ktoré vystupujú pri rozklade aminokyseliny fenylalanínu a pri biosyntéze neurotransmiterov serotonínu (5-hydroxytryptamín, 5-HT), melatonínu, dopamínu, noradrenalínu a adrenalínu. Takisto je kofaktorom produkcie oxidu dusnatého (NO) syntázami oxidu dusnatého. Chemicky je to redukovaný pteridínový derivát.
Lekárske použitie.
Tetrahydrobiopterín je dostupný ako tableta na perorálne podávanie vo forme "dihydrochloridu sapropterínu" (BH4·2HCL). BH4 bol schválený na použitie v Spojených štátoch vo forme tabliet v decembri 2007 a vo forme prášku v decembri 2013. Na používanie v Európskej únii bol schválený v decembri 2008, v Kanade v apríli 2010 a Japonsku v júli 2008. Predáva sa pod obchodnými názvami Kuvan a Biopten. Typické náklady na liečbu pacienta s Kuvanom sú US$100,000 ročne. BioMarin vlastní patent na Kuvan minimálne do roku 2024, ale Endo International mala právo vyrábať generickú verziu do roku 2020.
Sapropterín je indikovaný pri deficite tetrahydrobiopterínu spôsobenom deficitom GTP cyklohydrolázy I (GTPCH) alebo deficitom 6-pyruvoyltetrahydropterínsyntázy (PTPS). FDA takisto schválila BH4*2HCL na použitie pri fenylketonúrii (PKU) spolu s diétnymi opatreniami. Väčšina ľudí s PKU má však malý alebo nemá žiadny úžitok z BH4*2HCL.
Nepriaznivé účinky.
Medzi najčastejšie nežiaduce účinky, pozorované u viac ako 10 % ľudí, patrí bolesť hlavy a nádcha alebo upchatý nos. Hnačka a zvracanie sú tiež pomerne časté, pozorované u najmenej 1 % ľudí.
Interakcie.
Neuskutočnili sa žiadne interakčné štúdie. Kvôli svojmu mechanizmu môže tetrahydrobiopterín interagovať s inhibítormi dihydrofolátreduktázy, ako sú metotrexát a trimetoprim, a liekmi zvyšujúcimi NO, ako sú nitroglycerín, molsidomín, minoxidil a inhibítory PDE5. Kombinácia tetrahydrobiopterínu s levodopou môže viesť k zvýšenej excitabilite.
Funkcia.
Tetrahydrobiopterín má v ľudskej biochémii viacero úloh. Hlavnou z nich je premena aminokyselín, ako sú fenylalanín, tyrozín a tryptofán, na prekurzory dopamínu a serotonínu, hlavných monoamínových neurotransmiterov. Funguje ako kofaktor, ktorý je potrebný pre aktivitu enzýmov, najmä hydroxyláz.
Kofaktor pre tryptofánhydroxylázy.
Tetrahydrobiopterín je kofaktorom tryptofánhydroxylázy (TPH), ktorá katalyzuje premenu -tryptofánu (TRP) na 5-hydroxytryptofán (5-HTP).
Kofaktor pre fenylalanínhydroxylázu.
Fenylalanínhydroxyláza (PAH) katalyzuje premenu -fenylalanínu (PHE) na L-tyrozín (TYR). Preto nedostatok tetrahydrobiopterínu môže spôsobiť toxické nahromadenie -fenylalanínu, čo sa prejavuje ako závažné neurologické problémy pozorované pri fenylketonúrii.
Kofaktor pre tyrozínhydroxylázu.
Tyrozínhydroxyláza (TH) katalyzuje premenu -tyrozínu na -DOPA, ktorý je prekurzorom dopamínu. Dopamín je životne dôležitý neurotransmiter a je prekurzorom norepinefrínu a epinefrínu . Nedostatok BH4 teda môže viesť k systémovým nedostatkom dopamínu, norepinefrínu a epinefrínu. Jedným z primárnych stavov, ktoré môžu vyplynúť z nedostatku BH4 súvisiaceho s GTPCH, je dopamín-responzívna dystónia. V súčasnosti sa tento stav zvyčajne lieči kombináciou liekov karbidopou/levodopou, ktorá priamo obnovuje hladiny dopamínu v mozgu.
Kofaktor pre syntázu oxidu dusnatého.
Syntáza oxidu dusnatého (NOS) katalyzuje premenu guanidínového dusíka -arginínu (-Arg) na oxid dusnatý (NO). Okrem iného sa oxid dusnatý podieľa na vazodilatácii, čo zlepšuje systematický prietok krvi. Úloha BH4 v tomto enzymatickom procese je tak kritická, že niektoré výskumy poukazujú na nedostatok BH4 – a tým aj oxidu dusnatého – ako hlavnú príčinu neurovaskulárnej dysfunkcie, ktorá je charakteristickým znakom chorôb súvisiacich s krvným obehom, ako je diabetes.
Kofaktor pre éterlipidoxidázu.
Éterlipidoxidáza (alkylglycerolmonooxygenáza, AGMO) katalyzuje premenu 1-alkyl-sn-glycerolu na 1-hydroxyalkyl-sn-glycerol.
História.
Prvým objaveným enzýmom, ktorý využíva tetrahydrobiopterín, bola fenylalanínhydroxyláza (PAH) v roku 1958.
Biosyntéza a obnova.
Tetrahydrobiopterín sa biosyntetizuje z guanozíntrifosfátu (GTP) tromi chemickými reakciami sprostredkovanými enzýmami GTP cyklohydrolázou I (GTPCH), 6-pyruvoyltetrahydropterínsyntázou (PTPS) a sepiapterínreduktázou (SR).
BH4 môže byť oxidovaný jedno- alebo dvojelektrónovými reakciami za vzniku buď BH4 alebo BH3 radikálu, alebo za vzniku BH2. Výskum ukazuje, že kyselina askorbová (tiež známa ako askorbát alebo vitamín C) môže redukovať radikál BH3 na BH4, čím bráni radikálu BH3 reagovať s inými voľnými radikálmi (konkrétne so superoxidovým a peroxydusitanovým). Bez tohto recyklačného procesu dochádza k odpojeniu enzýmu endoteliálnej syntázy oxidu dusnatého (eNOS) a k zníženej biologickej dostupnosti vazodilatačného oxidu dusnatého, čo vedie k forme endoteliálnej dysfunkcie. Kyselina askorbová sa počas tohto procesu oxiduje na kyselinu dehydroaskorbovú, ktorá sa môže recyklovať späť na kyselinu askorbovú.
Zdá sa, že kyselina listová a jej metabolity sú obzvlášť dôležité pri recyklácii BH4 a jeho spojení s NOS.
Výskum.
Okrem štúdií PKU bol tetrahydrobiopterín skúmaný v klinických skúškach študujúcich iné prístupy k riešeniu stavov vyplývajúcich z nedostatku tetrahydrobiopterínu. Medzi tieto stavy patria autizmus, ADHD, hypertenzia, endoteliálna dysfunkcia a chronické ochorenie obličiek. Experimentálne štúdie naznačujú, že tetrahydrobiopterín reguluje nedostatočnú produkciu oxidu dusnatého pri kardiovaskulárnych chorobných stavoch a prispieva k reakcii na zápal a poranenie, napríklad pri bolestiach spôsobených poranením nervov. Štúdia financovaná spoločnosťou BioMarin z roku 2015 na pacientoch s PKU zistila, že tí, ktorí reagovali na tetrahydrobiopterín, taktiež vykazovali zníženie symptómov ADHD.
Autizmus.
V roku 1997 bola publikovaná malá pilotná štúdia o účinnosti tetrahydrobiopterínu (BH4) na zmiernenie symptómov autizmu, v ktorej sa dospelo k záveru, že „môže byť užitočný pre podskupinu detí s autizmom“ a že sú potrebné dvojito zaslepené štúdie a takisto skúšky, ktoré merajú výsledky počas dlhšieho časového obdobia. V roku 2010 Frye a spol. publikovali dokument, ktorý dospel k záveru, že BH4 je bezpečný, a tiež poznamenal, že „niekoľko klinických štúdií naznačilo, že liečba pomocou BH4 zlepšuje symptomatológiu ASD u niektorých jedincov.“
Srdcovocievne ochorenia.
Keďže produkcia oxidu dusnatého je dôležitá pri regulácii krvného tlaku a prietoku krvi, čím hrá významnú úlohu pri kardiovaskulárnych ochoreniach, tetrahydrobiopterín je potenciálnym terapeutickým cieľom. V endoteliálnej bunkovej výstelke krvných ciev je endoteliálna syntáza oxidu dusnatého závislá na dostupnosti tetrahydrobiopterínu. Zvýšenie tetrahydrobiopterínu v endotelových bunkách zvýšením hladín biosyntetického enzýmu GTPCH alebo doplnením tetrahydrobiopterínu môže zachovať funkciu endotelovej syntázy oxidu dusnatého v experimentálnych modeloch chorobných stavov, ako sú diabetes, ateroskleróza a hypoxická pľúcna hypertenzia. Liečba ľudí s existujúcim ochorením koronárnych artérií perorálne podávaným tetrahydrobiopterínom je však obmedzená oxidáciou tetrahydrobiopterínu na jeho neaktívnu formu, dihydrobiopterín, s malým prínosom pre vaskulárnu funkciu.
Neuroprotekcia pri prenatálnej hypoxii.
V hypoxickom mozgu dochádza k vyčerpaniu tetrahydrobiopterínu a vedie k produkcii toxínov. Predklinické štúdie na myšiach ukazujú, že liečba perorálnou terapiou tetrahydrobiopterínom zmierňuje toxické účinky hypoxie na vyvíjajúci sa mozog, špecificky zlepšuje vývoj bielej hmoty u hypoxických zvierat.
Programovaná bunková smrť.
Zistilo sa, že GTPCH (GCH1) a tetrahydrobiopterín majú sekundárnu úlohu pri ochrane pred bunkovou smrťou spôsobenou feroptózou v bunkových modeloch, kde obmedzujú tvorbu toxických lipidových peroxidov. Tetrahydrobiopterín pôsobí ako silný, difundovateľný antioxidant, ktorý odoláva oxidačnému stresu a umožňuje prežitie rakovinových buniek prostredníctvom podpory angiogenézy.

</doc>
<doc id="686711" url="https://sk.wikipedia.org/wiki?curid=686711" title="Hana Fábry">
Hana Fábry

Hana Fábry (rod. Anna Fábryová; * 1963, Bratislava) je slovenská politická a občianska aktivistka, publicistka, novinárka, politická glosátorka, komentátorka, pedagogická voľnočasová pracovníčka a fotografka.
Životopis.
Narodila sa v roku 1963 v Bratislave. Študovala na Gymnázium Metodova, po ktorom 12 rokov pracovala v školstve, aj súkromne ako voľnočasová pedagogička. Po roku 1992 sa angažovala ako korektorka, publicistka, novinárka, komentátorka a editorka denníka Pravda, redaktorka internetového denníka changenet.sk, glosátorka webnoviny.sk agentúry SITA, scenáristka Talkshow Sone Müllerovej či produkčná v zahraničnom spravodajstve Slovenskej televízie a v spravodajskom archíve.
V roku 1992 bola členkou výboru Hnutia za rovnoprávnosť homosexuálnych občanov Ganymedes. O dva roky neskôr založila prvé lesbické združenie Museion, od roku 2013 existujúceho ako Ženská sieť HEPY.
Od roku 1999 bola členkou a jednou z hovorkýň neformálneho zoskupenia Iniciatíva Inakosť až do roku 2006.
V roku 2000 sa stala koordinátorkou a jednou z hovorkýň kampane proti klerikalizácii Slovenska Povedz to nahlas. V tom čase taktiež spravovala spoločensko-politický mesačník Atribút, ktorý sa zaoberal homosexuálnou tematikou až do roku 2002.
V roku 2007 sa stala členkou Národnej skupiny európskej kampane Za rozmanitosť, proti diskriminácii. Viedla celoslovenskú petičnú kampaň za prijatie zákona o registrovanom partnerstve osôb rovnakého pohlavia.
V súčasnosti vedie občianske združenie Bratislava fotogenická, je šéfredaktorkou webu Lesba.sk a je členkou Iniciatívy Bratislava otvorene, ktorej cieľom je aktívne riešenie problémov kvality života v Bratislave.

</doc>
<doc id="686715" url="https://sk.wikipedia.org/wiki?curid=686715" title="Pteridín">
Pteridín

Pteridín je aromatická zlúčenina, ktorá pozostáva zo spojených kruhov pyrimidínu a pyrazínu. 
Ako pteridíny sa označuje i skupina heterocyklických zlúčenín, ktoré môžu byť substituované na mnohých miestach v molekule. Patria medzi ne napríklad pteríny a flavíny, ktoré majú široké uplatnenie v biochemických procesoch.
Vlastnosti.
Pteridín je rozpustný vo vode a alkohole. Vo vákuu sublimuje. Jeho kryštály majú slabožltú farbu.
Syntéza.
Pteridín možno syntetizovať z 4,5-diaminopyrimidínu a glyoxalu:

</doc>
<doc id="686716" url="https://sk.wikipedia.org/wiki?curid=686716" title="Jean Gabin">
Jean Gabin

Jean Gabin (* 17. máj 1904, Paríž, Francúzsko† 15. november 1976, Neuilly-sur-Seine, Francúzsko) bol francúzsky herec a producent. Patril k najpopulárnejším a najuznávanejším francúzskym filmovým hercom.
Životopis.
Gabin narodený ako Jean-Alexis Moncorgé v Paríži bol synom Madeleine Petit a Ferdinanda Moncorgého, kaviarenského zabávača, ktorého umelecké meno bolo Gabin. Vyrastal v dedine Mériel v departemente Seine-et-Oise, asi 35 km severne od Paríža. Syn kabaretných zabávačov navštevoval Lycée Janson-de-Sailly. Predčasne opustil školu a pracoval ako robotník až do veku 19 rokov, keď vstúpil do šoubiznisu s malou účasťou v produkcii Folies Bergères. Pred odchodom do armády pokračoval vo vystupovaní v rôznych menších úlohách. Po skončení vojenskej služby sa Gabin vrátil do zábavného priemyslu a pracoval pod umeleckým menom Jean Gabin. Hral vo všetkom, čo ponúkali parížske hudobné sály a operety, napodobňujúc spevácky štýl Mauricea Chevaliera, ktorý bol v tom čase v móde. Bol súčasťou skupiny, ktorá cestovala po Južnej Amerike a po návrate do Francúzska si našiel prácu v Moulin Rouge. Jeho výkony si začali všímať a prišli aj lepšie javiskové úlohy, ktoré viedli k častiam v dvoch nemých filmoch z roku 1928. O dva roky neskôr ľahko prešiel na filmy v produkcii Pathé Frères z roku 1930 s názvom "Chacun sa chance". Gabin, ktorý hral vedľajšie úlohy, nakrútil počas nasledujúcich štyroch rokov viac ako tucet filmov.
Skutočné uznanie však získal až za účinkovanie v romantickej dráme "Maria Chapdelaine", inscenácia z roku 1934, ktorú režíroval Julien Duvivier. Druhý film režiséra Duviviera obsadený ako romantický hrdina vo vojnovej dráme z roku 1936 s názvom "La bandera" (1935) urobil z Gabina hlavnú hviezdu. Nasledujúci rok sa opäť spojil s Duvivierom, tentoraz vo veľmi úspešnom "Pépé le Moko" (1937); jeho popularita priniesla Gabinovi medzinárodné uznanie. V tom istom roku hral vo filme Jeana Renoira "La Grande Illusion" (1937), protivojnovom filme, ktorý bežal v newyorskom divadle bezprecedentných šesť mesiacov. Nasledovalo ďalšie z významných Renoirových diel: "Človek beštia" (1938), filmová čierna tragédia podľa románu Émila Zolu s Gabinom a Simone Simonovou v hlavných úlohách, ako aj "Le quai des brumes" (1938), jeden z klasikov poetického realizmu režiséra Marcela Carného. So svojou druhou manželkou sa rozviedol v roku 1939. Zaplavený ponukami z Hollywoodu ich Gabin istý čas všetky odmietal až do vypuknutia druhej svetovej vojny. Po nemeckej okupácii Francúzska v roku 1940 sa pridal k Jeanovi Renoirovi a Julienovi Duvivierovi v Spojených štátoch. Počas svojho pôsobenia v Hollywoode začal Gabin vášnivý románik s herečkou Marlene Dietrich, ktorý trval až do roku 1948. Jeho filmy v Amerike"Moontide" (1942) a "The Impostor" (1944), neboli až tak úspešné. Jean Gabin sa neohrozene pripojil k Slobodným francúzskym silám generála Charlesa de Gaulla. Bojoval na fronte a za odvahu v bojoch v Severnej Afrike bol vyznamenaný Médaille militaire a Croix de guerre. Po dni D bol Gabin súčasťou vojenského kontingentu francúzskej 2. obrnenej divízie, ktorý oslobodil Paríž.
V roku 1946 Gabina najal Marcel Carné, aby si zahral vo filme "Les portes de la nuit" (1946), ale režisér sa radšej obrátil na Yvesa Montanda. Gabin následne kontaktoval francúzskeho producenta a režiséra, ktorý bol ochotný obsadiť jeho a Marlene Dietrichovú spolu, ale ich film "Martin Roumagnac" (1946) nemal úspech a ich osobný vzťah sa čoskoro skončil. Po ďalšom komerčne neúspešnom filme v roku 1947 sa Gabin vrátil na scénu, ale aj tam bola produkcia ďalšou finančnou katastrofou. Napriek tomu ho obsadili do hlavnej úlohy vo filme Reného Clémenta "Le mura di Malapaga" (1949), ktorý získal Oscara za najlepší cudzojazyčný film z roku 1949. Napriek tomuto uznaniu sa filmu vo Francúzsku nedarilo. Nasledujúcich päť rokov prinieslo len o málo viac ako opakované neúspechy. Zdalo sa, že Gabinova kariéra smeruje do zabudnutia. Vrátil sa však vo filme z roku 1954 "Touchez pas au grisbi" (1954; réžia: Jacques Becker). Jeho výkon mu vyslúžil uznanie u kritikov a film bol veľmi výnosným medzinárodným úspechom. Neskôr opäť spolupracoval s Jeanom Renoirom vo francúzskom "Cancan" (1955), s Maríou Félix a Françoise Arnoul. Gabin hral následne v Simenonovych troch filmoch v rokoch 1958, 1959 a 1963 detektíva Julesa Maigreta.
Počas nasledujúcich dvadsiatich rokov Gabin nakrútil ďalších takmer 50 filmov, z ktorých väčšina bola komerčne a kriticky veľmi úspešných, vrátane mnohých pre Gafer Films, jeho produkčné partnerstvo s kolegom herecom Fernandelom. Na konci 60. rokoch si zahral v troch hitových filmoch "Tetovaný" (1968) "Paša" (1968) a "Sicilský Klan" (1969). Medzi jeho herecké hviezdy patrili popredné osobnosti povojnovej kinematografie ako Brigitte Bardot, Alain Delon, Lino Ventura, Jean-Paul Belmondo a Louis de Funès. V roku 1976 hral vo svojom poslednom filme "Svätý rok" s hercom Jeanom-Claudeom Brialyom v réžii Jeana Giraulta.
Gabin zomrel na leukémiu v Americkej nemocnici v Paríži na parížskom predmestí Neuilly-sur-Seine. Jeho telo bolo spopolnené a s plnými vojenskými poctami bol jeho popol rozptýlený na mori z vojenskej lode.
Filmografia.
Zoznam nie je kompletný.

</doc>
<doc id="686722" url="https://sk.wikipedia.org/wiki?curid=686722" title="BB puding">
BB puding

BB puding je slovenský kakaový puding s keksovou múčkou, ktorý od polovice 90. rokov 20. storočia vyrába závod spoločnosti Dr. Oetker v Bolerázi.
Autorom BB pudingu je Ľudovít Winter, ktorý ho s pomocou dietológov, chemikov i pediatrov vyvinul ako výživu pre dospelých v podobe pudingu. Pudingom chcel pomôcť prežívším z koncentračných táborov, pretože bol jedným z nich. Po druhej svetovej vojne BB puding vyrábal podnik "Panvita" na Námestí slobody v Piešťanoch, ktorého sídlo a kancelárie sa nachádzali v "Zelenom strome" v centre mesta. Podnik bol počas socializmu zoštátnený.
Pôvodne sa predával v lekárniach ako liek a neskôr sa rozšíril o výrobky Dado (pre troj- až päťmesačné deti), Silopan (pre sedemtýždňové deti) a Cerasil (na črevné choroby).

</doc>
<doc id="686723" url="https://sk.wikipedia.org/wiki?curid=686723" title="Bohéma">
Bohéma

Bohéma alebo bohémstvo (z ) je voľný, neviazaný, neusporiadaný, nekonvenčný až anarchistický životný štýl, zámerne porušujúci spoločenské konvencie, protestujúc tak proti oficiálnej spoločnosti, jej zvykom a hodnotám. Osoba vyznačujúca sa týmto spôsobom života sa nazýva bohém (bohémka), pričom spravidla ide o umelca, a jej správanie ako bohémskosť. Slovo "bohéma" zároveň označuje skupinu takto žijúcich ľudí, bohémske prostredie, spoločnosť bohémov.
Tento výraz sa zaužíval vo Francúzsku v 19. storočí, kedy umelci začali opúšťať buržoáznu spoločnosť a utiekali sa k chudobnému životu v lacných štvrtiach plných podobne zmýšľajúcich ľudí. Pre väčšinu z nich to bolo krátke, avšak formatívne obdobie ich života. Pomenovanie je odvodené z toho, že ako "bohème" boli označovaní Rómovia, ktorí prikočovali do Paríža cez Čechy (, str. lat. "Bohemia") a usídľovali sa v zmieňovaných štvrtiach. Romány ako "Scènes de la vie de bohème" (1845) Henriho Murgera a "Vanity Fair" (18471848) Williama Makepeacea Thackerayho či Pucciniho opera "La bohème" (1896) viedli k spopularizovaniu a zromantizovaniu bohémskeho života, ktorý sa popri Paríži udomácňoval aj v ďalších mestských centrách. Bohémstvo do veľkej miery vyprchalo do vypuknutia prvej svetovej vojny, hoci vo svojich moderných podobách sa naďalej udržiava.

</doc>
<doc id="686724" url="https://sk.wikipedia.org/wiki?curid=686724" title="Bohémstvo">
Bohémstvo



</doc>
<doc id="686725" url="https://sk.wikipedia.org/wiki?curid=686725" title="Bohém">
Bohém



</doc>
<doc id="686726" url="https://sk.wikipedia.org/wiki?curid=686726" title="Bohémskosť">
Bohémskosť



</doc>
<doc id="686731" url="https://sk.wikipedia.org/wiki?curid=686731" title="Mačacia">
Mačacia

Mačacia () je vrch v Nízkych Tatrách. Leží nad Svarínom, približne juhovýchodne od Liptovského Hrádku. 
Poloha.
Nachádza sa v strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú severne ležiace osady Svarín a Čierny Váh, západným smerom sa nachádza Nižná Boca a Malužiná, severozápadne Kráľova Lehota. Vrch je súčasťou Národného parku Nízke Tatry.
Opis.
Mačacia je súčasťou rázsochy, ktorá vybieha severným smerom z masívu Veľkého boku () a je pokračovaním výrazného bočného hrebeňa, smerujúceho severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka. Masív Mačacej je zovretý od východu údolím Torysa a od západu dolinou Ústredok. Západným smerom susedí Pavlová () a Pukanec (), severným Vysoké () a Pálenica (), východným Mendička (), Holica (), Chmelinec () a Nemecká () a južným Veľký bok () a Malý bok (). Masív patrí do povodia Váhu, kde vodu z východnej časti odvádza Svarínka a zo západnej jej prítok Bystrý potok. Na vrchol nevedie značený turistický chodník.
Výhľady.
Vrcholovú časť pokrýva súvislý, miestami riedky les s viacerými holinami v okolí, umožňujúcimi obmedzený rozhľad. Z vhodných lokalít je možné pozorovať okolité vrcholy Nízkych Tatier, no tiež Vysoké a Západné Tatry, Chočské vrchy a časť Oravskej Magury.
Prístup.
Na vrchol nevedie značená turistická trasa, no severovýchodným úpätím prechádza dolinou Torysa chodník zo Svarína na Nemeckú.

</doc>
<doc id="686732" url="https://sk.wikipedia.org/wiki?curid=686732" title="Florence Pughová">
Florence Pughová

Florence Pughová (neprechýlene Florence Pugh; * 3. január 1996, Oxford, Spojené kráľovstvo) je anglická herečka.
Životopis.
Poprvýkrát sa pred kamerami objavila v roku 2014 v mysterióznom filme "The Falling". Jej prvý americký televízny debut prišiel v pilotnom diely "Studio City", ktorý sa neodvysielal. Za výkon v nezávislej dráme "Lady Macbeth" (2016) získala prvé ocenenie Britskej akadémie filmového a televízneho umenia v kategorií objav roku. V roku 2018 stvárnila herečku Charmian „Charlie“ Ross v špionážnej minisérií "The Little Drummer Girl", podľa knihy "Malá bubeníčka" od Johna le Carrého. 
V roku 2019 nastal zlom v jej kariére, pretože získala tri hlavné úlohy v kritikmi oceňovaných filmoch. V prvom z nich, komediálnej dráme "Súboj s rodinou", stvárnila profesionálnu wrestlerku Paige. V horore "Slnovrat" si zahrala študentku Dani, ktorá sa spolu so svojím priateľom dostane na švédsku okultnú slávnosť. V dráme "Malé ženy" zase stvárnila Amy March, umelecky založenú sestru z klanu Marchovcov. Za posledný zmienený film bola nominovaná na cenu BAFTA a Oscara. V roku 2019 získala na Filmovom festivale v Cannes cenu Trophée Chopard, v kategórií ženský herecký objav roku. 
V roku 2021 sa objavila vo filme "Black Widow" po boku Scarlett Johansson a v roku 2022 sa objavila v thrilleri "Don't Worry, Darling", ktorý režírovala Olivia Wilde.
Súkromný život.
Od roku 2019 chodí s americkým hercom a režisérom Zachom Braffom a žije s ním v Los Angeles. 

</doc>
<doc id="686734" url="https://sk.wikipedia.org/wiki?curid=686734" title="ZŠ">
ZŠ



</doc>
<doc id="686740" url="https://sk.wikipedia.org/wiki?curid=686740" title="Sansculoti">
Sansculoti

Sansculoti alebo sansculotti (, sg.: sansculote, ) bolo pôvodne výsmešné pomenovanie heterogénnej sociálnej skupiny tvorenej príslušníkmi nižších mestských spoločenských vrstiev v Paríži počas Veľkej francúzskej revolúcie, ktorí sa vyznačovali značnou revolučnosťou a podporou princípov republikánstva, zvrchovanosti ľudu a priamej demokracie. Tvorili ich remeselníci, drobní obchodníci, námezdní robotníci, služobníctvo ap.
Vzhľadom na ich sociálne postavenie išlo o najľahšie manipulovateľnú vrstvu spoločnosti, receptívnu na demagógiu a prísľuby jednoduchých riešení. Zástupcovia sansculotov spravidla vstupovali do klubu jakobínov alebo ešte radikálnejších kordeliérov, pričom priebeh revolúcie najviac ovplyvnili v období Národného konventu (17921795). Najradikálnejší predstavitelia sansculotov boli pejoratívne označovaní ako "enragés" („zbesilí“).
Pomenovanie vzniklo podľa toho, že príslušníci tejto sociálnej skupiny nenosili krátke nohavice siahajúce po kolená ("culotte") typické pre šľachtu a buržoáziu, ale zvyčajne mali voľné nohavice nad členky (pantalóny, ), krátky kabát (karmaňolu, ) a frýgicku čiapku s kokardou a dreváky.
V prvej polovici 19. storočia sa termín sansculoti objavuje často ako označenie pre všetkých politických radikálov.

</doc>
<doc id="686741" url="https://sk.wikipedia.org/wiki?curid=686741" title="Sansculotti">
Sansculotti



</doc>
<doc id="686742" url="https://sk.wikipedia.org/wiki?curid=686742" title="Sansculote">
Sansculote



</doc>
<doc id="686743" url="https://sk.wikipedia.org/wiki?curid=686743" title="Sans-culottes">
Sans-culottes



</doc>
<doc id="686744" url="https://sk.wikipedia.org/wiki?curid=686744" title="Sans-culotte">
Sans-culotte



</doc>
<doc id="686746" url="https://sk.wikipedia.org/wiki?curid=686746" title="Mendíčka">
Mendíčka

Mendíčka () je vrch v Nízkych Tatrách. Leží južne od osady Čierny Váh, približne juhovýchodne od Liptovského Hrádku. 
Poloha.
Nachádza sa na severe strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú severne ležiace osady Svarín a Čierny Váh, západným smerom leží Kráľova Lehota a Malužiná a východným Liptovská Teplička. Vrch je súčasťou Národného parku Nízke Tatry.
Opis.
Mendíčka je súčasťou rázsochy, ktorá vybieha severovýchodným smerom z masívu Veľkého boku () cez Nemeckú () na Garajky (). Je pokračovaním výrazného hrebeňa, ktorý vedie severným smerom zo Zadnej hole () v hlavnom hrebeni medzi Bacúšskym sedlom a sedlom Priehybka. Západným smerom sa nachádza Pálenica (), Holica () a Chmelinec (), južným Malá () a Veľká Vápenica (), Medvedia () a Oselná (), východným Zadný Grúň (), Grúň () a Veľká Hazička () a severným Garajky, Hošková () a Turková (). Masív patrí do povodia Váhu, kde vodu zo západných svahov odvádza potok Vyšný Chmelinec, zo severných Plevovský potok a z východných Mandiška, oba prítoky riečky Ipoltica. Na vrchol nevedie značený turistický chodník.
Výhľady.
Vrcholovú časť pokrýva nesúvislý riedky les s viacerými holinami, umožňujúcimi tak obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež Vysoké a Západné Tatry a Chočské vrchy.
Prístup.
Na vrchol nevedie značená trasa, no východne situovanou dolinou Ipoltica vedie modro značený turistický chodník z osady Čierny Váh do sedla Priehybka.

</doc>
<doc id="686748" url="https://sk.wikipedia.org/wiki?curid=686748" title="Medvedia">
Medvedia

Medvedia môže byť:

</doc>
<doc id="686753" url="https://sk.wikipedia.org/wiki?curid=686753" title="IDLE">
IDLE

IDLE (skratka pre Integrated Development and Learning Environment ) je integrované vývojové prostredie pre Python, ktoré je od verzie 1.5.2b1 dodávané s predvolenou implementáciou jazyka. Je zahrnutý ako voliteľná súčasť balenia Pythonu s mnohými distribúciami Linuxu . Je kompletne napísaný v Pythone a Tkinter GUI toolkit (funkcie wrapper pre Tcl / Tk ).
IDLE má byť jednoduché IDE vhodné pre začiatočníkov, najmä vo vzdelávacom prostredí. Na tento účel je multiplatformový a vyhýba sa preplnenosti funkciami.
Podľa priloženého README sú jeho hlavné vlastnosti:
Autor Guido van Rossum hovorí, že IDLE znamená „Integrated Development and Learning Environment“, a keďže Van Rossum pomenoval jazyk Python po britskej komediálnej skupine Monty Python, názov IDLE bol pravdepodobne tiež vybraný čiastočne na počesť Erica Idlea, jedného zo zakladajúcich členov skupiny Monty Python. 

</doc>
<doc id="686754" url="https://sk.wikipedia.org/wiki?curid=686754" title="David Harbour">
David Harbour

David Harbour (* 10. apríl 1975, White Plains, New York, USA) je americký herec. Známy sa stal vďaka úlohe Jima Hoppera v hororovom seriáli "Stranger Things" od spoločnosti Netflix. Za túto úlohu bol nominovaný na cenu Emmy a Zlatý Glóbus.
Život.
Harbour sa narodil v New Yorku Kennethovi a Nancy Harbourovým. Obaja jeho rodičia pracovali v oblasti nehnuteľností: matka v bytovom sektore, otec v komerčnom. Ako mladý navštevoval strednú školu Byram Hills v Armonku v New Yorku spolu s ďalšími hercami Seanom Maherom a Eyalom Podellom. Harbour promoval na Dartmouth College v Hannoveri v New Hampshire v roku 1997. Bol členom bratstva Sigma Phi Epsilon v Dartmouthe.
Kariéra.
Harbour začal profesionálne hrať na Broadwayi v roku 1999, v divadelnej hre "Obchodník s dážďom". V tom istom roku debutoval v televíznom seriáli "Zákon a poriadok útvar pre zvláštne obete", kde hral čašníka. V roku 2005 bol nominovaný na cenu Tony za svoj výkon v inscenácii "Kto sa bojí Virginie Woolfovej?."
V roku 2008 stvárnil úlohu agenta CIA Gregga Beama v bondovke "Quantum of Solace" a v nasledujúcom roku stvárnil úlohu Shepa Campbella vo filme "Núdzový východ". Objavil sa aj vo filme "Na odstrel", kde hral po boku Russella Crowa.
Od roku 2016 stvárňuje úlohu policajného šerifa Jima Hoppera v americkom hororovo-mysterióznom seriáli "Stranger Things.
Harbour stvárnil aj hlavnú rolu vo filme "Hellboy" (2019), za ktorú bol nominovaný na cenu Zlatá malina v kategórii najhorší herec. Objavil sa aj v roli Red Guardiana v Marvelovke "Black Widow" (2021).

</doc>
<doc id="686755" url="https://sk.wikipedia.org/wiki?curid=686755" title="ABC (programming language)">
ABC (programming language)

ABC je imperatívny univerzálny programovací jazyk a integrované vývojové prostredie (IDE) vyvinutý v Centre Wiskunde &amp; Informatica (CWI), v Holandskom Leom Geurtsom, Lambertom Meertensom a Stevenom Pembertonom. Je interaktívny, štruktúrovaný, na vysokej úrovni a je určený na používanie namiesto BASICu, Pascalu alebo AWK . Je určený na výučbu alebo prototypovanie, ale nie ako systémový programovací jazyk.
ABC malo veľký vplyv na dizajn jazyka Python, ktorý vyvinul Guido van Rossum, ktorý predtým v polovici osemdesiatych rokov niekoľko rokov pracoval na systéme ABC. 
Vlastnosti.
Jeho tvorcovia tvrdia, že programy v jazyku ABC majú zvyčajne približne štvrtinovú veľkosť oproti ekvivalentným programom v jazykoch Pascal alebo C a sú čitateľnejšie
Medzi kľúčové vlastnosti patrí:
ABC bola pôvodne monolitickou implementáciou, čo viedlo k neschopnosti prispôsobiť sa novým požiadavkám, ako je napríklad vytvorenie grafického používateľského rozhrania (GUI). ABC nemohol priamo získať prístup k základnému súborovému systému a operačnému systému .
Kompletný systém ABC obsahuje programovacie prostredie s editorom štruktúry (editor zameraný na syntax), návrhmi, statickými premennými (perzistentné) a viacerými pracovnými priestormi a je dostupný ako interpret – kompilátor . K roku 2020 , najnovšia verzia je 1.05.02 a je portovaná na Unix, DOS, Atari a Apple MacOS .
Príklad kódu.
Príklad funkcie na zhromaždenie množiny všetkých slov v dokumente:
 HOW TO RETURN words document: 
 PUT {} IN collection 
 FOR line IN document: 
 FOR word IN split line: 
 IF word not.in collection: 
 INSERT word IN collection 
 RETURN collection
Referencie.
Obsah tejto úpravy je prevzatý z existujúceho článku na anglickej Wikipédii na adrese pre určenie autora pozri jeho históriu.

</doc>
<doc id="686756" url="https://sk.wikipedia.org/wiki?curid=686756" title="Preprocessor">
Preprocessor

Preprocesor alebo predkompilátor je v informatike program, ktorý spracováva svoje vstupné dáta, aby vytvoril výstup, ktorý sa používa ako vstup pre iný program. Výstup je považovaný za predspracovanú formu vstupných údajov, ktoré často používajú niektoré následné programy, ako sú kompilátory. Množstvo a druh vykonaného spracovania závisí od povahy preprocesora; niektoré preprocesory sú schopné vykonávať iba relatívne jednoduché textové substitúcie a rozšírenia makier, zatiaľ čo iné majú silu plnohodnotných programovacích jazykov.
Bežným príkladom z počítačového programovania je spracovanie vykonané na zdrojovom kóde pred ďalším krokom kompilácie. V niektorých počítačových jazykoch (napr. C a PL/I) existuje fáza prekladu známa ako predspracovanie ("preprocessing"). Môže tiež zahŕňať spracovanie makier, zahrnutie súborov a jazykové prípony.
Lexikálne preprocesory.
Lexikálne preprocesory sú najnižšou úrovňou preprocesorov, pretože vyžadujú iba lexikálnu analýzu, to znamená, že pracujú so zdrojovým textom pred akoukoľvek analýzou vykonávaním jednoduchého nahradenia tokenizovaných sekvencií znakov za iné tokenizované sekvencie znakov podľa užívateľom definovaných pravidiel. Zvyčajne vykonávajú substitúciu makra, textové zahrnutie iných súborov a podmienenú kompiláciu alebo zahrnutie.
C preprocesor.
Najbežnejším príkladom je C preprocesor, ktorý používa riadky začínajúce znakom '#' ako direktívy. Pretože nevie nič o základnom jazyku, jeho použitie bolo kritizované a mnohé z jeho funkcií sú priamo zabudované do iných jazykov. Napríklad makrá nahradené agresívnym vložením a šablónami, vrátane importov v čase kompilácie (to si vyžaduje zachovanie typových informácií v kóde objektu, čo znemožňuje spätné prispôsobenie tejto funkcie do jazyka); podmienená kompilácia sa v niektorých jazykoch efektívne vykonáva pomocou codice_1 a eliminácie mŕtveho kódu. Kľúčovým bodom na zapamätanie je však to, že všetky príkazy preprocesora by mali začínať na novom riadku.
Iné lexikálne preprocesory.
Medzi ďalšie lexikálne preprocesory patrí univerzálny m4, ktorý sa najčastejšie používa v systémoch zostavovania medzi platformami, ako je autoconf, a GEMA, makroprocesor s otvoreným zdrojovým kódom, ktorý pracuje so vzormi kontextu.
Syntaktické preprocesory.
Syntaktické preprocesory boli zavedené s rodinou jazykov Lisp. Ich úlohou je transformovať syntaktické stromy podľa niekoľkých pravidiel definovaných používateľom. Pre niektoré programovacie jazyky sú pravidlá napísané v rovnakom jazyku ako program. To je prípad Lisp a OCaml. Niektoré iné jazyky sa pri definovaní transformácií spoliehajú na úplne externý jazyk, ako napríklad preprocesor XSLT pre XML alebo jeho staticky typovaný náprotivok CDuce.
Syntaktické preprocesory sa zvyčajne používajú na prispôsobenie syntaxe jazyka, rozšírenie jazyka pridaním nových primitív alebo vloženie doménovo špecifického programovacieho jazyka (DSL) do jazyka na všeobecné použitie.
Prispôsobenie syntaxe.
Dobrým príkladom prispôsobenia syntaxe je existencia dvoch rôznych syntaxov v programovacom jazyku Objective Caml. Programy môžu byť napísané ľahostajne pomocou „normálnej syntaxe“ alebo „revidovanej syntaxe“ a môžu byť na požiadanie pekne vytlačené s ktoroukoľvek syntaxou.
Podobne množstvo programov napísaných v OCaml prispôsobuje syntax jazyka pridaním nových operátorov.
Rozšírenie jazyka.
Najlepšie príklady rozšírenia jazyka prostredníctvom makier možno nájsť v rodine jazykov Lisp. Zatiaľ čo jazyky sú samy osebe jednoduchými dynamicky typovanými funkčnými jadrami, štandardné distribúcie Scheme alebo Common Lisp umožňujú imperatívne alebo objektovo orientované programovanie, ako aj statické písanie. Takmer všetky tieto funkcie sú implementované syntaktickým predspracovaním, aj keď je potrebné poznamenať, že fázu kompilácie „rozširovania makra“ má na starosti kompilátor v Lispe. Toto možno stále považovať za formu predspracovania, pretože prebieha pred ďalšími fázami kompilácie.
Špecializácia na jazyk.
Jednou z neobvyklých vlastností rodiny jazykov Lisp je možnosť použitia makier na vytvorenie interného DSL. Vo veľkom projekte založenom na jazyku Lisp môže byť modul zvyčajne napísaný v rôznych minijazykoch, jeden môže používať dialekt jazyka Lisp založený na SQL, ďalší je napísaný v dialekte špecializovanom na grafické používateľské rozhranie alebo peknú tlač atď. Štandardná knižnica Common Lisp obsahuje príklad tejto úrovne syntaktickej abstrakcie vo forme makra LOOP, ktoré implementuje minijazyk podobný Algolu na opis komplexnej iterácie, pričom stále umožňuje použitie štandardných operátorov Lisp.
Preprocesor/jazyk MetaOCaml poskytuje podobné funkcie pre externé DSL. Tento preprocesor preberá popis sémantiky jazyka (tj tlmočníka) a kombináciou interpretácie v čase kompilácie a generovania kódu premení túto definíciu na kompilátor do programovacieho jazyka OCaml – az tohto jazyka buď do bajtkódu alebo do natívny kód.
Predprocesor na všeobecné použitie.
Väčšina preprocesorov je špecifická pre konkrétnu úlohu spracovania údajov (napr. kompilácia jazyka C). Preprocesor môže byť propagovaný ako "všeobecný", čo znamená, že nie je zameraný na konkrétne použitie alebo programovací jazyk a je určený na použitie pre širokú škálu úloh spracovania textu.
M4 je pravdepodobne najznámejším príkladom takéhoto preprocesora na všeobecné použitie, hoci preprocesor C sa niekedy používa v úlohe, ktorá nie je špecifická pre C.
Príklady:
GPP je všeobecný lexikálny preprocesor, ktorý sa podobá cpp. Okrem iného ho možno použiť na predbežné spracovanie markdown súborov.

</doc>
<doc id="686757" url="https://sk.wikipedia.org/wiki?curid=686757" title="Hruška planá">
Hruška planá

Hruška planá (, staršie: "Pirus piraster") je druh z rodu hruška ("Pyraster") z čeľade ružovité ("Rosaceae"). Alternatívne sa zaraďuje ako poddruh (hruška obyčajná planá), varieta a pod. z druhu hruška obyčajná ("Pyrus communis") - pozri v kapitole Systematika.
Je to opadavý strom s vysoko nadsadenou korunou. 
Opis.
Hruška planá je ker alebo strom s vysoko nadsadenou korunou, vyrastajúci do výšky 8 až 20 m. Kôra je šedivohnedá, hladká, výrazne štvorčekovaná.
Listy sú dlhostopkaté, stopky sú 2 až 7 cm dlhé, v mladosti chlpaté, neskôr takmer lysé. Čepeľ je široko vajcovitá alebo okrúhlastá, na báze býva dosť variabilná, od klinovitej, cez okrúhlastú až po srdcovitú. Na vrchole je krátko končistá, celistvookrajová alebo drobne pílkovitá, 2,5 až 4 cm dlhá a 2,5 až 3,5 cm široká, v mladosti chlpatá, neskôr na líci lysá, tmavozelená, lesklá, na rube lysavejúca, šedivozelená a matná. Prílistky sú kopijovité a opadavé. Púčiky sú červené až červenohnedé, púčikove šupiny holé.
Kvety sú po 6 až 9 v chocholíkoch. Kvetné stopky sú 2 až 3 cm dlhé, plstnaté. Kalich je nadsemenníkový, trváci alebo čiastočne opadavý a plstnatý. Korunné lupienky sú vajcovité až okrúhlasté, 10-17 mm dlhé, 7-13 mm široké, bielej farby, zriedka ružovkasté. Tyčinky sú s tmavočervenými peľnicami, čnelky sú chlpaté len na báze.
Dužinatý plod hrušky planej je drobná, takmer guľovitá malvica na dlhej stopke, 1,5-3,5 cm dlhá, 1,8-3,5 cm široká, zelená až hnedozelená, tvrdá s trpkou príchuťou.
Od splanených kultúrnych (drobnoplodých) hrušiek sa hruška planá líši predovšetkým tvarom a veľkosťou listov (sú menšie a okrúhlejšie), prítomnosťou tŕňov a guľatým plodom na dlhej stopke.
Rozšírenie.
Prirodzeným areálom hrušky planej je stredná, západná a južná Európa, Ukrajina, Rusko, severné Turecko. Vyskytuje sa od Pyrenejského polostrova po polostrov Krym.
Ekológia.
Hruška planá rastie roztrúsene ako jednotlivci alebo v malých skupinách na slnečných stráňach, na skalách porastených krovinami, v svetlých listnatých lesoch alebo na ich okrajoch, najmä v spoločenstvách dubových porastov a to na rozličných typoch podloží, väčšinou uprednostňuje čerstvé, vápenaté pôdy, ale môže rásť takmer na všetkých pôdach, okrem tých najkyslejších. Je mimoriadne náročná na svetlo, preto má slabé konkurenčné schopnosti.
Hruška planá sa vyskytuje od rovinného stupňa až po podhorský, na Slovensku s najvyšším výskytom 950 metrov nad morom. Ťažisko jej výskytu na Slovensku je sústredené v Ipeľsko-rimavskej brázde, západnej časti Slovenského krasu, Podunajskej nížine a v juhozápadnej časti Východoslovenskej nížiny. Na Slovensku patri medzi vzácnejšie dreviny. Kvitne v apríli až máji a dožíva sa do 300 rokov. 
V rokoch 1994 – 1999 prebiehala na Slovensku podrobná štúdia prirodzených populácií hrušky planej. Výskum bol zameraný na vnútro-druhovú variabilitu, kvalitatívne vlastnosti kmeňa a koruny, rastové dispozície, rozmnožovanie a nároky na prostredie.
Hodnotených bolo 1 111 jedincov tohto taxónu na 64 pokusných plochách. V rámci celej analyzovanej populácie sa hodnoty priemerov kmeňov pohybovali od 30 mm do 1110 mm a hodnoty výšky stromu od 2,5 do 25 metrov. Najväčší dokumentovaný strom mal výšku 31 m a priemer 850 mm. Porasty s hruškou sa nachádzali prevažne na pasienkoch, lúkach a v roztrúsených lesoch. Populácie divých hrušiek sa našli aj pozdĺž koryta suchého potoka a v riedkom lese. Hruška planá často rastie na okraji lesa, alebo na bývalých pasienkoch, ktoré sa postupne zmenili na lesy. Väčšina porastov s hruškou planou (80 %) sa nachádzala v nadmorských výškach do 500 m. Najnižšie položená poloha na Slovensku bola v nadmorskej výške 100 m, najvyššie analyzovaný porast bol v nadmorskej výške 800 m (Jezersko). Na základe získaných údajov mala väčšina porastov (80 %) južnú, juhovýchodnú alebo juhozápadnú expozíciu.
Význam a využitie.
Hoci sa hrušky pestujú tisícročia, hruška planá nenašla uplatnenie v parkoch ani záhradách. Drevo hrušky je tvrdé, jemnozrnné a veľmi vhodné na drevené dychové nástroje a kvalitný nábytok.
Hrozby a choroby.
Hruška planá je hostiteľom viacerých druhov škodcov a keďže viaceré sa špecializujú na rod hruška, ich pomenovanie sa premietlo aj do ich druhových mien. Z roztočov ("Acari") druh "Eriophyes pyri" sa živí listovými pletivami, čim spôsobuje na povrchu listov hálky. Hibernuje v púčikoch. Druh "Dasineura pyri" je zástupcom radu dvojkrídlovcov ("Diptera"). Biele alebo červenkasté larvy, ktoré sú často početné, napadajú hlavne najmladšie listy a nové výhonky, čim spôsobujú tvorbu hálok. Z vošiek, z čeľade "Aphididae" pochádzajú dvaja zástupcovia; druh "Melanaphis pyraria" a "Dysaphis pyri". Oba druhy sa živia listovými šťavami, následkom čoho začínajú listy žltnúť a rolovať sa. Zaujímavé hálky (obr. v galérii) spôsobuje hubový patogén "Gymnosporangium sabinae", ktoré môžu byť až 2 cm vysoké a s množstvom bočných štrbín. 
Systematika.
O zaradení rodu hruška v rámci ružovitých pozri článok hruška (rod).
Taxón hruška planá sa v rámci rodu hruška najčastejšie zaraďuje:
Niektorí autori označujú hrušku planú latinským názvom "Pyrus communis". Tento názov niektorých autorov (teda "Pyrus communis" auct.) nemá vecne nič spoločné s názvom "Pyrus communis" ako označením hrušky obyčajnej, ktorý pôvodne pochádza od Linného (teda "Pyrus communis" L.). 
Iné projekty.
 

</doc>
<doc id="686759" url="https://sk.wikipedia.org/wiki?curid=686759" title="Pyrazín">
Pyrazín

Pyrazín je heterocyklická aromatická organická zlúčenina. Pyrazín je menej zásaditý než pyridín, pyridazín a pyrimidín. Je to rozpúšťajúci sa kryštál alebo pevná látka podobná vosku, ktorá má silnú sladkú vôňu podobnú kukurici a orechom. Je to symetrická molekula, ktorá patrí do bodovej grupy D2h.
Pyrazín a mnohé alkylpyrazíny sú zlúčeniny, ktoré majú rôzne chute a vône a preto sa používajú v pečených a pražených potravinách. Uvádza sa, že tetrametylpyrazín (tiež známy ako ligustrazín) zachytáva superoxidový anión a znižuje produkciu oxidu dusnatého v ľudských granulocytoch.
Syntéza.
Existuje mnoho metód organickej syntézy, ktorými sa pripravujú pyrazín a jeho deriváty. Niektoré z nich patria medzi najstaršie syntézy, ktoré sa stále používajú.
Staedel–Rugheimerova syntézy pyrazínu (1876) pozostáva z reakcie 2-chlóroacetofenónu a amoniaku, čím vzniká aminoketón, ktorý kondenzuje a oxiduje sa za vzniku pyrazínu. Variantom tohto postupu je Gutknechtova syntéza pyrazínu (1879), tiež založená na kondenzačnej reakcii, ale odlišná spôsobom vzniku alfa-ketoamínu.
Gastaldiho syntéza (1921) je ďalším variantom:

</doc>
<doc id="686762" url="https://sk.wikipedia.org/wiki?curid=686762" title="Kondenzačná reakcia">
Kondenzačná reakcia

Kondenzačná reakcia alebo kondenzácia je druh organickej chemickej reakcie, v ktorej sa zlučujú dve molekuly za vzniku jednej molekuly, pričom vzniká ďalšia malá molekula, typicky voda. Ak je touto molekulou voda, reakcia sa nazýva i dehydratačná reakcia. V kondenzačnej reakcii však môžu odstúpiť i iné molekuly, napríklad amoniak, etanol, kyselina octová a sulfán.
Adícia dvoch molekúl typicky prebieha po krokoch za vzniku adičného produkty, ktorý je v rovnováhe s reaktantmi, a často za straty molekuly vody (preto sa reakcia nazýva kondenzácia). Táto reakcia môže zahŕňať funkčné skupiny molekuly a je verzatilným druhom reakcie, ktorý prebieha v kyslých i zásaditých podmienkach a i v prítomnosti katalyzátora. Tento typ reakcie je životne dôležitý v biologických procesoch, pretože tvorí základ tvorby peptidovej väzby medzi aminokyselinami v proteosyntéze a takisto prebieha pri biosyntéze mastných kyselín.
Príklady.
Existuje mnoho variantov kondenzačných reakcií. Medzi bežné príklady patrí aldolová kondenzácia a Knoevenagelova kondenzácia, v ktorých sa tvorí voda ako vedľajší produkt. Okrem toho sem patrí o Claisenova kondenzácia a Dieckmanova kondenzácia (intramolekulárna Claisenova kondenzácia), v ktorých vznikajú alkoholy ako vedľajšie produkty.

</doc>
<doc id="686765" url="https://sk.wikipedia.org/wiki?curid=686765" title="Britney">
Britney

Britney môže byť:

</doc>
<doc id="686769" url="https://sk.wikipedia.org/wiki?curid=686769" title="Diazín">
Diazín

Diazíny sú nenasýtené heterocyklické zlúčeniny, ktoré majú šesťčlenný kruh a obsahujú dva atómy dusíka. Tieto zlúčeniny sú aromatické. Majú štruktúru benzénu, v ktorom boli dve C–H skupiny nahradené atómom dusíka. Existujú tri izoméry:
Význam.
Diazíny sú materské zlúčeniny, z ktorých je odvodených mnoho dôležitých derivátov.
Pyridazín.
Medzi deriváty pyridazínu patria napríklad ftalazín a jeho deriváty, ktoré fungujú ako inhibítory karbonickej anhydrázy a používajú sa napríklad pri liečbe vysokého tlaku, na žalúdočné vredy, epilepsiu alebo osteoporózy. Takisto medzi ne patrí napríklad luminol, ktorý pri reakcii s peroxidom vodíka vydáva modré svetlo.
Pyrimidín.
Medzi jedny z najdôležitejších derivátov pyrimidínu patria báze nukleových kyselín, konkrétne cytozín, tymín a uracil.
Pyrazín.
Pyrazín sa redukuje na piperazín. Okrem toho patrí medzi pyrazínové deriváty napríklad farbivo safranín alebo neutrálna červeň, ktorá sa používa ako pH indikátor.
Pteridíny, flavíny.
Spojením pyrimidínu a pyrazínu vzniká pteridín a jeho rozšírením o benzénové jadro vzniká flavín. Medzi ich deriváty patria niektoré vitamíny, napríklad riboflavín (vitamín B2) a vitamín B9, a rôzne kofaktory enzýmových reakcií.

</doc>
<doc id="686771" url="https://sk.wikipedia.org/wiki?curid=686771" title="Kondenzácia (chémia)">
Kondenzácia (chémia)



</doc>
<doc id="686773" url="https://sk.wikipedia.org/wiki?curid=686773" title="Acetoacetylkoenzým A">
Acetoacetylkoenzým A

Acetoacetylkoenzým A alebo acetoacetyl-CoA je prekurzor syntézy HMG-CoA v mevalonátovej dráhe, ktorá vedie k biosyntéze cholesterolu. Je to anhydrid acetoacetátu a koenzýmu A. Má podobný význam v syntéze ketolátok (ketogenéze) v pečeni. Pri spracovaní ketolátok v tkanivách neprebieha rozklad acetoacetyl-CoA cez HMG-CoA, ale priamo na acetyl-CoA (ketolýza).
Syntéza a rozklad.
Acetoacetyl-CoA vzniká z acetyl-CoA, teda tioesteru kyseliny octovej a koenzýmu A, ktorý reaguje s enolátom druhej molekuly acetyl-CoA v Claisenovej kondenzačnej reakcii. Na acetoacetyl-CoA potom pôsobí HMG-CoA syntáza, ktorá naň pripája tretiu acetylovú skupinu a robí z neho HMG-CoA. Počas metabolizmu leucínu prebieha posledná reakcia v opačnom smere. U niektorých osôb sa môže prejaviť nedostatok acetoacetyl-CoA. Tento nedostatok patrí medzi poruchy metabolizmu ketolátok a izoleucínu, ktoré sú dedičné.
Pri využití acetoacetyl-CoA v tkanivách, napríklad v mozgu, dochádza k rozkladu acetoacetyl-CoA pomocou tiolázy na dve jednotky acetyl-CoA, ktoré potom vstupujú do Krebsovho cyklu.
Redukcia.
Okrem toho acetoacetyl-CoA substrátom i pre NADPH-dependentnú acetoacetyl-CoA reduktázu, známu ako PhaB, ktorá je súčasťou metabolickej dráhy, ktorý premieňa acetoacetyl-CoA na polyhydroxyalkanoát (PHA). Redukciou acetoacetyl-CoA vzniká ("R")-3-hydroxybutyryl-CoA, ktorý polymerizuje za vzniku PHA. Táto dráha je prítomná v baktériách, napríklad v "Ralstonia eutropha" a v kmeni PCC6803 Synechocystis.

</doc>
<doc id="686774" url="https://sk.wikipedia.org/wiki?curid=686774" title="Acetoacetyl-CoA">
Acetoacetyl-CoA



</doc>
<doc id="686781" url="https://sk.wikipedia.org/wiki?curid=686781" title="Medvedia (vrch v Nízkych Tatrách)">
Medvedia (vrch v Nízkych Tatrách)

Medvedia () je vrch v Nízkych Tatrách. Leží juhovýchodne od osady Čierny Váh, približne juhovýchodne od Liptovského Hrádku. 
Poloha.
Nachádza sa na východe strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú južne situovaná Pohorelá a Heľpa, severovýchodne leží Liptovská Teplička a severným smerom osady Čierny Váh a Svarín. Vrch je súčasťou Národného parku Nízke Tatry.
Opis.
Medvedia je súčasťou rázsochy, ktorá vybieha severovýchodným smerom z masívu Veľkej Vápenice () v hlavnom hrebeni medzi sedlom Priehyba a Priehybka. Západným smerom sa nachádza Javorový grúň () a Malá Vápenica (), severným Holica (), Mendíčka (), Zadný grúň () a Košariská (), východným Smrečiny (), Panská hoľa () a Ostrá () a južným Andrejcová () a Veľká Vápenica. Masív patrí do povodia Váhu, kde vodu odvádza riečka Ipoltica a jej prítoky; Medvedí potok zo západných svahov a Vápenica s Dikulou z južnej a východnej časti. Na vrchol nevedie značený turistický chodník.
Výhľady.
Vrcholovú časť pokrýva nízka hôľnatá vegetácia, umožňujúca nerušený kruhový rozhľad. Pri vhodných podmienkach je možné pozorovať mnohé vrcholy Nízkych Tatier, no tiež Kozie chrbty, Vysoké a Západné Tatry.
Prístup.
Na vrchol nevedie značená trasa, no východne situovanou dolinou Ipoltica a Dikula vedie modro značený turistický chodník z osady Čierny Váh do sedla Priehybka. Tam sa pripája na hrebeňovku (Cesta hrdinov SNP), z ktorej sa dá cez Veľkú Vápenicu prejsť na vrchol Medvedej.

</doc>
<doc id="686782" url="https://sk.wikipedia.org/wiki?curid=686782" title="Neúprosné ráno">
Neúprosné ráno

Neúprosné ráno je názov debutového štúdiového album slovenského speváka Petra Lipu. Tento album v roku 1984 vydalo slovenské hudobné vydavateľstvo Opus.
V roku 2000 vyšla vo vydavateľstve Bonton albumu reedícia, ku ktorej na CD pribudli štyri hudobné bonusy.

</doc>
<doc id="686785" url="https://sk.wikipedia.org/wiki?curid=686785" title="Zásedný potok">
Zásedný potok

Zásedný potok je potok v regióne Dolný Zemplín, na území obce Ruský Hrabovec v okrese Sobrance v Košickom kraji. Nachádza sa v geomorfologickom celku Beskydské predhorie. Ústi do Inovského potoka. Má dĺžku . Rád toku X. 
Prameň.
Pramení v vo východnej časti územia obce Ruský Hrabovec v lesnom extraviláne, na svahu pod slovensko – ukrajinskou štátnou hranicou cca 1 km južne od lesa "Halagov grúň".
Opis toku.
"Zásedný potok" tečie od prameňa východnou časťou územia obce Ruský Hrabovec cez lesný extravilán severozápadným smerom, mení smer na sever, preteká cez les "Halagov grúň", v priberá bezmenný pravostranný prítok, preteká zmiešaným lesným i poľnohospodárskym extravilánom, v priberá ďalší bezmenný pravostranný prítok a mení smer na západ, v priberá bezmenný pravostranný prítok, v priberá bezmenný ľavostranný prítok a mení smer na severozápad, preteká poľnohospodárskym extravilánom, v ústi do Inovského potoka ako jeho pravostranný prítok. 
"Zásedný potok" patrí do okresu Sobrance v Košickom kraji. Nachádza sa v geomorfologickom celku Beskydské predhorie v geomorfologickom podcelku Ublianska pahorkatina. Nemá dôležitejšie prítoky.
Pôvod názvu.
Názov vodného toku "Zásedný potok" má nejasný pôvod. Z adjektíva "zásedný" bolo po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Zásedný potok" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Zásedný potok" je jedinečným hydronymom (september 2022). 
Referencie.
 
 

</doc>
<doc id="686786" url="https://sk.wikipedia.org/wiki?curid=686786" title="Panská hoľa (vrch v Nízkych Tatrách; 1429 m n. m.)">
Panská hoľa (vrch v Nízkych Tatrách; 1429 m n. m.)

Panská hoľa () je vrch v Nízkych Tatrách. Leží nad obcou Liptovská Teplička, približne juhozápadne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Žilinského a Prešovského kraja, na rozhraní okresov Liptovský Mikuláš a Poprad a zasahuje na katastrálne územia obcí Východná a Liptovská Teplička. Najbližším sídlom je severovýchodne ležiaca Liptovská Teplička, juhozápadne sa nachádza Pohorelá a Heľpa a severozápadne osada Čierny Váh. Vrch je súčasťou Národného parku Nízke Tatry.
Opis.
Panská hoľa je súčasťou rázsochy, ktorá vybieha severovýchodným smerom z masívu Heľpianskeho vrchu () v hlavnom hrebeni nad sedlom Priehybka. Severným smerom sa nachádza vrch Košariská (), Smrečiny () a Mohyla (), východným Skorkovec (), Opálené () a Kolibisko (), južným Holica (), Orlová (), Bartková () a Andrejcová () a západným Ostrá (), Veľká Vápenica (), Medvedia () a Temná (). Masív patrí do povodia Váhu; južné a východné svahy odvodňuje Ždiarsky potok do Čierneho Váhu, voda zo západnej časti odteká prítokmi Dikule do Ipoltice. Vrcholom vedie značený turistický chodník.
Výhľady.
Vrcholovú časť pokrýva nesúvislý lesný porast s hôľnatými plochami, umožňujúcimi rozhľad. Z vhodných lokalít je možné pozorovať mnohé vrcholy Nízkych Tatier, no tiež Levočské vrchy, Kozie chrbty, Vysoké a Západné Tatry.

</doc>
<doc id="686787" url="https://sk.wikipedia.org/wiki?curid=686787" title="Ketolýza">
Ketolýza

Ketolýza je metabolická dráha, v ktorej dochádza k rozkladu ketolátok, teda ich katabolizmu. Tento proces umožňuje mitochondriám využívať ketóny ako palivo pre zisk energie. Ketolýzou vzniká viac energie na tvorbu ATP než v beta-oxidácii (oxidácii mastných kyselín). Opačným procesom ku ketolýze je ketogenéza, v ktorej sa syntetizujú ketolátky. 
Lokalizácia.
Ketogenéza prebieha hlavne v pečeni, zatiaľ čo ketolýza prebieha v bunkách mimo pečene, hlavne v srdci, mozgu a kostrovom svalstve. Ketolýza vyžaduje enzým SCOT (3-oxoacyl-CoA transferáza), ktorý je prítomný v mitochondriách všetkých cicavčích buniek okrem hepatocytov.
Aj keď bunky typu II v pľúcnom mechúriku obsahujú monokarboxylátové transportéry, ktoré presúvajú prekurzory β-hydroxybutyrátu do cytoplazmy, kvôli absencii ketolytických enzýmov nie sú tieto bunky schopné katabolizovať β-hydroxybutyrát.
Kardioprotektívne efekty SGLT2 inhibítorov boli pripísané zvýšenej hladine ketolátok a zvýšenej ketolýze.
Dráhy.
Ketolátky sa syntetizujú v hepatocytoch, odkiaľ sa cez cievy dostávajú do ostatného tkaniva. V menších množstvách prebieha ketogenéza i v obličkách a astrocytoch. Po prestúpení ketolátok (hlavne acetoacetátu a β-hydroxybutyrátu) do tkaniva dochádza k ich rozkladu na acetylkoenzým A, ktorý vstupuje do Krebsovho cyklu, vďaka ktorému sa premieňa na chemickú energiu.
Reakcie.
Najbežnejšou ketolátkou je β-hydroxybutyrát. Ten sa po vstupe do tkaniva premieňa na acetoacetát pôsobením β-hydroxybutyrátdehydrogenázy:
 β-hydroxybutyrát + NAD+ ⇌ acetoacetát + NADH + H+
Acetoacetát, ktorý tiež môže cirkulovať v krvi, sa potom premieňa na acetoacetyl-CoA, v reakcii, ktorú katalyzuje SCOT:
 acetoacetát + sukcinyl-CoA ⇌ acetoacetyl-CoA + sukcinát
V poslednej reakcii sa acetoacetyl-CoA rozkladá pôsobením tiolázy za vzniku dvoch jednotiek acetylkoenzýmu A:
 acetoacetyl-CoA + HSCoA ⇌ 2 acetyl-CoA
Acetyl-CoA potom vstupuje do Krebsovho cyklu, pomocou ktorého z neho vzniká energia. NADH sa presúva do dýchacieho reťazca.

</doc>
<doc id="686792" url="https://sk.wikipedia.org/wiki?curid=686792" title="Aakuluujjusi">
Aakuluujjusi

Aakuluujjusi je bohyňa stvoriteľka v inuitskom náboženstve.
Podľa mýtu zo svojho oblečenia vytvorila zvieratá – najskôr zo svojich nohavíc stvorila soby a mihnutím ruky im dala kly, potom zo svojho kabátu stvorila mrože a dala im parohy. Zvieratá ale útočili na ľudí, ktorí ich chceli uloviť, preto Aakuluujjusi vymenila sobom kly za parohy a mrožom parohy za kly. Napriek tomu boli soby príliš rýchle na to, aby ich ľudia ulovili, preto Aakuluujjusi sobom ešte otočila chlpy srsti na bruchu. Tie sa im zachycovali o vietor, čo ich dostatočne spomalilo.

</doc>
<doc id="686794" url="https://sk.wikipedia.org/wiki?curid=686794" title="Slovenská historická spoločnosť">
Slovenská historická spoločnosť



</doc>
<doc id="686796" url="https://sk.wikipedia.org/wiki?curid=686796" title="Menestratos (sochár)">
Menestratos (sochár)

Menestratos () bol grécky sochár z Atén v 4. storočí pred Kr.
Zo starovekých autorov sa o ňom zmienili Plínius a Tatianos. Podľa Plínia bol autorom sochy Herkula, ktorá mala v Ríme mnoho obdivovateľov. Nemenej slávna bola aj jeho socha bohyne Hekaty, ktorú bolo možné vidieť v posvätnom okrsku za chrámom Diany (Artemidy) v Efeze. Miestni kňazi vraj varovali návštevníkov, že im môže poškodiť oči jasná žiara jej bieleho mramoru. Kresťanský apologét Tatianos uvádza, že Menestratos zhotovil sochu poetky "Learchis" (inak neznámej), ktorú s inými sochami známych gréckych umelcov previezli do Ríma.
V roku 1898 sa v boiótskom kostole "Agios Georgios", na mieste starovekej Akraifie (dnes Akrefnio, predtým Karditsa), našiel vápencový podstavec zo sochy hrdinu Ptóia so signatúrou Menestrata z Atén. Na tomto mieste objavili aj iné podstavce zo sôch. Nápis je datovaný do 4. stor. pred Kr. a predpokladá sa, že sochárom mohol byť Menestratos, o ktorom hovorili Plínius a Tatianos.
"Hranaté zátvorky v starogréckom nápise znamenajú doplnenie medzier (lacunae) a označujú písmená, ktoré sú nečitateľné alebo úplne stratené."
Socha bola s najväčšou pravdepodobnosťou vyrobená z bronzu, keďže išlo o najpopulárnejší materiál v archaickom období, kým v cisárskom období to bol mramor.

</doc>
<doc id="686799" url="https://sk.wikipedia.org/wiki?curid=686799" title="Škebľa">
Škebľa



</doc>
<doc id="686801" url="https://sk.wikipedia.org/wiki?curid=686801" title="Panská hoľa">
Panská hoľa

Panská hoľa môže byť:

</doc>
<doc id="686802" url="https://sk.wikipedia.org/wiki?curid=686802" title="Ketogenéza">
Ketogenéza

Ketogenéza je biochemický proces, prostredníctvom ktorého organizmy produkujú ketolátky rozkladom mastných kyselín a ketogénnych aminokyselín. Tento proces dodáva energiu určitým orgánom, najmä mozgu, srdcu a kostrovému svalstvu, a to hlavne pri špecifických situáciách vrátane hladovania, kalorického obmedzenia, spánku a ďalších. Pri zriedkavých metabolických ochoreniach môže nedostatočná glukoneogenéza spôsobiť nadmernú ketogenézu a hypoglykémiu, čo môže viesť k život ohrozujúcemu stavu známemu ako nediabetická ketoacidóza. Opačným procesom ku ketogenéze, teda rozklad ketolátok, je ketolýza.
Ketolátky sa nevyrábajú len z mastných kyselín; skôr sa ich zmysluplné množstvo syntetizuje až v situácii nedostatku sacharidov a bielkovín, kde sú ako palivo na ich produkciu ľahko dostupné len mastné kyseliny.
Výroba ketolátok.
Ketolátky sa produkujú hlavne v mitochondriách pečeňových buniek a k syntéze môže dôjsť v reakcii na nedostupnosť glukózy v krvi, napríklad počas pôstu. Iné bunky, napr. ľudské astrocyty a obličky, sú schopné vykonávať ketogenézu, ale nie sú pri tom také účinné. Ketogenéza prebieha u zdravého jedinca neustále. Ketogenéza u zdravých jedincov je v riadená hlavným regulačným proteínom AMPK, ktorý sa aktivuje počas metabolického stresu, ako je napríklad nedostatok sacharidov. Aktivácia v pečeni inhibuje lipogenézu, podporuje oxidáciu mastných kyselín, vypína acetyl-CoA karboxylázu, zapína malonyl-CoA dekarboxylázu a následne indukuje ketogenézu. Etanol je silný inhibítor AMPK a preto môže spôsobiť významné poruchy v metabolickom stave pečene vrátane zastavenia ketogenézy, a to aj v kontexte hypoglykémie.
Ketogenéza prebieha pri nízkych hladinách glukózy v krvi po vyčerpaní iných bunkových zásob sacharidov, ako je glykogén. Môže sa vyskytnúť aj pri nedostatku inzulínu (napr. pri cukrovke 1. typu a menej často 2. typu), najmä v obdobiach „ketogénneho stresu“, ako sú interkurentné ochorenia.
Potom sa spustí produkcia ketolátok, aby sa sprístupnila energia, ktorá je uložená v podobe mastných kyselín Mastné kyseliny sa enzymaticky štiepia pri β-oxidácii za vzniku acetyl-CoA. Za normálnych podmienok je acetyl-CoA ďalej oxidovaný v citrátovom cykle (TCA/Krebsov cyklus) a potom mitochondriálnym elektrónovým transportným reťazcom, čím sa získava energia. Ak by však množstvá acetyl-CoA generované pri β-oxidácii mastných kyselín nebolo možné spracovať dostupnou kapacitou TCA cyklu (teda v prípade nízkej aktivity cyklu, napríklad dôsledkom malého množstva medziproduktov, ako je oxalacetát), acetyl-CoA sa potom použije namiesto toho v biosyntéze ketolátok cez acetoacetyl-CoA a β-hydroxy-β-metylglutaryl-CoA (HMG-CoA). Okrem toho, keďže v pečeni je len obmedzené množstvo koenzýmu A, produkcia ketogenézy umožňuje uvoľnenie časti koenzýmu, aby mohla pokračovať β-oxidácia mastných kyselín. Vyčerpanie dostupnej glukózy a oxaloacetátu môže byť spustená hladovaním, intenzívnym cvičením, diétami s vysokým obsahom tukov alebo inými zdravotnými problémami, ktoré všetky zvyšujú produkciu ketónov. Deaminované aminokyseliny, ktoré sú ketogénne, ako je leucín, tiež vyživujú citrátový cyklus, tvoria acetoacetát a acetyl-CoA a tým produkujú ketóny. Okrem svojej úlohy pri syntéze ketolátok je HMG-CoA tiež dôležitým medziproduktom pri syntéze cholesterolu, ale kroky sú oddelené v rôznych častiach bunky. Ketogenéza prebieha v mitochondriách, zatiaľ čo k syntéze cholesterolu dochádza v cytozole, preto sú oba procesy regulované nezávisle.
Reakcie.
Výroba ketolátok prebieha v štyroch krokoch. Prvým krokom je zlúčenie dvoch molekúl acetylkoenzýmu A, čím vzniká acetoacetylkoenzým A. Reakciu katalyzuje tioláza (acetyl-CoA acetyltransferáza):
2 acetyl-CoA ⇌ acetoacetyl-CoA
Na acetoacetyl-CoA sa pripája ďalšia acetylová skupina z ďalšej jednotky acetyl-CoA v reakcii, ktorú katalyzuje HMG-CoA syntáza:
acetyl-CoA + acetoacetyl-CoA ⇌ HMG-CoA
HMG-CoA sa ďalej štiepi na dve časti, a to acetoacetát a acetyl-CoA. Reakciu katalyzuje HMG-CoA lyáza:
HMG-CoA ⇌ acetyl-CoA + acetoacetát
Z acetoacetátu potom vznikajú ostatné ketolátky. Acetoacetát môže spontánne dekarboxylovať za vzniku acetónu:
acetoacetát → acetón + CO2
Acetón nemá pre telo žiadne využitie a vylučuje sa močom, potom a dychom. Okrem toho môže acetoacetát byť vypustený do krvného riečišťa, odkiaľ ho môžu prijať rôzne tkanivá a rozložiť naspäť na acetylkoenzým A. Acetoacetát sa však môže i redukovať pôsobením BHB dehydrogenázy, ktorá z neho tvorí β-hydroxybutyrát:
acetoacetát + NADH + H+ ⇌ β-hydroxybutyrát + NAD+
β-Hydroxybutyrát (BHB) je najbežnejšou ketolátkou.
Ketolátky.
Tri ketolátky, ktoré sú syntetizované z molekúl acetyl-CoA, sú:
β-Hydroxybutyrát a acetoacetát ľahko prechádzajú cez membrány, a preto sú zdrojom energie pre mozog, ktorý nemôže priamo metabolizovať mastné kyseliny. Keď je hladina glukózy v krvi nízka, mozog dostáva 60 – 70 % potrebnej energie z ketolátok. Tieto látky sú transportované do mozgu monokarboxylátovými transportérmi 1 a 2. Preto ketolátky predstavujú spôsob, ako presunúť energiu z pečene do iných buniek. Pečeň nemá kritický enzým, sukcinyl-CoA transferázu, potrebný na spracovanie ketolátok, preto nemôže využiť ketolýzu. Výsledkom je, že pečeň ketolátky iba produkuje, ale nevyužíva ich vo významnom množstve.
Regulácia.
Ketogenéza môže alebo nemusí prebiehať v závislosti od hladín dostupných sacharidov v bunke alebo tele. Toto úzko súvisí s cestami acetyl-CoA:
Inzulín a glukagón sú kľúčové regulačné hormóny ketogenézy, pričom inzulín je primárnym regulátorom. Oba hormóny regulujú lipázu citlivú na hormóny a acetyl-CoA karboxylázu. Za bežných podmienok lipáza citlivá na hormóny produkuje diglyceridy z triglyceridov, čím uvoľňuje molekulu mastnej kyseliny na oxidáciu. Acetyl-CoA karboxyláza katalyzuje produkciu malonyl-CoA z acetyl-CoA. Malonyl-CoA znižuje aktivitu karnitínpalmitoyltransferázy I, enzýmu, ktorý privádza mastné kyseliny do mitochondrií na β-oxidáciu. Inzulín inhibuje lipázu citlivú na hormóny a aktivuje acetyl-CoA karboxylázu, čím znižuje množstvo východiskových látok pre oxidáciu mastných kyselín a inhibuje ich schopnosť vstúpiť do mitochondrií. Glukagón aktivuje lipázu citlivú na hormóny a inhibuje acetyl-CoA karboxylázu, čím stimuluje produkciu ketolátok, a uľahčuje prechod do mitochondrií na β-oxidáciu. Inzulín okrem toho inhibuje i HMG-CoA lyázu, čím ďalej inhibuje produkciu ketolátok. Podobne kortizol, katecholamíny, epinefrín, norepinefrín a hormóny štítnej žľazy môžu zvýšiť množstvo produkovaných ketolátok aktiváciou lipolýzy (mobilizácia mastných kyselín z tukového tkaniva) a tým zvýšiť koncentráciu mastných kyselín dostupných pre β-oxidáciu. Na rozdiel od glukagónu sú katecholamíny schopné vyvolať lipolýzu aj v prítomnosti inzulínu na použitie periférnymi tkanivami počas akútneho stresu.
Peroxisome Proliferator Activated Receptor alpha (PPARα) má tiež schopnosť zvýšiť ketogenézu, pretože má určitú kontrolu nad niekoľkými génmi zapojenými do ketogenézy. Napríklad monokarboxylátový transportér 1, ktorý sa podieľa na transporte ketolátok cez membrány (vrátane hematoencefalickej bariéry), je regulovaný PPARα, čím ovplyvňuje transport ketolátok do mozgu. Karnitínpalmitoyltransferáza je tiež regulovaná PPARα, čo môže ovplyvniť transport mastných kyselín do mitochondrií.
Patológia.
Acetoacetát aj beta-hydroxybutyrát sú kyslé látky a ak sú hladiny týchto ketolátok príliš vysoké, pH krvi klesá, čo vedie ku ketoacidóze. Je známe, že ketoacidóza sa vyskytuje u neliečeného diabetu I. typu (tzv. diabetická ketoacidóza) a u alkoholikov po dlhodobom nadmernom pití alkoholu bez príjmu dostatočného množstva sacharidov (tzv. alkoholická ketoacidóza).
Ketogenéza môže byť neúčinná u ľudí s defektmi beta oxidácie.
U jedincov s diabetes mellitus môže dôjsť k nadprodukcii ketolátok v dôsledku nedostatku inzulínu. Bez inzulínu, ktorý pomáha extrahovať glukózu z krvi, sa hladiny malonyl-CoA v tkanivách znížia a transport mastných kyselín do mitochondrií je jednoduchší, čo spôsobuje akumuláciu prebytku acetyl-CoA. Akumulácia acetyl-CoA potom zase produkuje prebytok ketolátok prostredníctvom ketogenézy. Výsledkom je rýchlosť produkcie ketónov vyššia ako rýchlosť likvidácie ketónov, čo vedie k zníženiu pH krvi. V extrémnych prípadoch môže byť výsledný acetón detegovaný v pacientovom dychu ako slabý, sladký zápach.
Existujú určité zdravotné prínosy pre ketolátky a ketogenézu. Bolo navrhnuté, že ketogénna diéta s nízkym obsahom sacharidov a vysokým obsahom tukov môže byť použitá na pomoc pri liečbe epilepsie u detí. Okrem toho môžu byť ketolátky protizápalové. Niektoré druhy rakovinových buniek nie sú schopné využívať ketolátky, pretože nemajú potrebné enzýmy na využitie ketolýzy. Bolo navrhnuté, že aktívne zapojenie sa do správania, ktoré podporuje ketogenézu, by mohlo pomôcť zvládnuť účinky niektorých druhov rakoviny.

</doc>
<doc id="686803" url="https://sk.wikipedia.org/wiki?curid=686803" title="Bachmut">
Bachmut

Bachmut (ukr. aj rus. Бахмут, do r. 2016 Artemivsk), je mesto na východe Ukrajiny v Doneckej oblasti, centrum Bachmutského rajónu. Na začiatku roku 2022 malo mesto približne 70-tisíc obyvateľov. V dôsledku ruskej invázie na Ukrajinu a takmer rok trvajúcich bojov bolo takmer úplne zničené.
Prvá písomná zmienka o Bachmute pochádza z roku 1571, keď túto oblasť kontrolovali kozáci, no dlhodobo čelili nájazdom Krymských Tatárov, kvôli čomu bola v roku 1703 na mieste dnešného mesta postavená pevnosť. V rokoch 1753 – 1775 slúžil ako centrum tzv. Slovianoserbie, územia osídleného Srbmi, Rumunmi a inými národmi pochádzajúcimi najmä z Osmanskej ríše. Prelomovou udalosťou v dejinách mesta bolo objavenie rozsiahlych ložísk kamennej soli v roku 1876 v blízkom meste Soledar. Bachmut a jeho okolie sa odvtedy stali jedným z centier ťažby soli v Rusku a neskôr na Ukrajine. Po prevzatí moci boľševikmi bolo mesto premenované na "Artemivsk" po revolucionárovi Fedirovi Serhejevovi, ktorý používal pseudonym "Artem." Počas vojny na Donbase ho v roku 2014 dočasne obsadili proruskí separatisti, no Ukrajine sa ho podarilo dobyť naspäť. V súlade s dekomunizačnými zákonmi bol Artemivsk v roku 2016 premenovaný späť na Bachmut.
Najdôležitejším odvetím priemyslu bola ťažba kamennej soli – hoci samotná ťažba prebieha v neďalekom Soledare, sídlo ťažobnej spoločnosti ArtemSiľ je v Bachmute. Významná bola aj produkcia alkoholických nápojov, najmä vína a likérov.
Aj Bachmut zasiahla ruská invázia na Ukrajinu v roku 2022, keďže jedným z hlavných cieľov Rusov bolo získať kontrolu nad celým Donbasom. Po dobytí Sjevjerodonecka a Lysyčanska v júli 2022 sa Rusi zamerali práve na Bachmut, ktorý im stojí v ceste postupu na aglomeráciu Kramatorsk-Sloviansk. Mesto sa stalo terčom intenzívnych raketových útokov, ktoré zabili a zranili aj civilistov. V máji 2023 sa ho podarilo ruským jednotkám, predovšetkým žoldnierom z Wagnerovej skupiny, dobyť, no boje v jeho okolí aj priamo v ňom neustali, pretože sa ukrajinské sily v rámci letnej protiofenzívy snažia mesto dobyť späť.

</doc>
<doc id="686804" url="https://sk.wikipedia.org/wiki?curid=686804" title="Kramatorsk">
Kramatorsk

Kramatorsk (ukr. Краматорськ) je mesto v Doneckej oblasti na východe Ukrajiny, v oblasti Doneckej panvy. Je centrom Kramatorského rajónu a od roku 2014 plní aj funkciu administratívneho centra Doneckej oblasti, keďže pôvodné hlavné mesto Doneck bolo pod kontrolou proruských separatistov. Samotné mesto malo v roku 2021 približne 150 000 obyvateľov, celá aglomerácia spolu s mestami Sloviansk, Družkivka a Konsťantynivka okolo 450 000 obyvateľov.
Kramatorsk vznikol v druhej polovici 19. storočia vďaka výstavbe stanice na Kursko-azovskej železničnej trati. Mesto sa ďalej rozvíjalo spolu s rozmachom priemyslu na celom Donbase. Po prvej svetovej vojne ho najprv krátko ovládala Ukrajinská ľudová republika a následne sa dostal do rúk Sovietskeho zväzu. V roku 1932 sa Kramatorsk stal oficiálne mestom a ďalej rástol. Vrchol populácie dosiahol začiatkom 90. rokov 20. storočia, keď mal viac ako 200 000 obyvateľov, no odvtedy toto číslo stále klesá.
Najdôležitejším odvetvím priemyslu v meste je výroba ťažkých strojov pre baníctvo a metalurgiu. Kramatorsk je aj sídlom niekoľkých vysokých škôl, vrátane troch, ktoré sa sem presunuli v roku 2014 z okupovaného Donecka.
Kramatorsk bol rovnako ako celý Donbas zasiahnutý ruskou inváziou na Ukrajinu. 8. apríla 2022 ruské jednotky zasiahli miestnu železničnú stanicu dvoma raketami typu Točka-U s kazetovou muníciou. Podľa ukrajinských orgánov zahynulo 63 ľudí (z toho 9 detí), keďže práve prebiehala rozsiahla evakuácia civilistov do bezpečnejších častí Ukrajiny. Dobytie Donbasu, a teda aj Kramatorska, je momentálne hlavným cieľom ruských vojsk. Ostreľovanie mesta tak naďalej pokračuje a pribúdajú i civilné obete, no k 1. februáru 2024 je Kramatorsk stále pod ukrajinskou kontrolou.

</doc>
<doc id="686806" url="https://sk.wikipedia.org/wiki?curid=686806" title="Kelsos">
Kelsos

Kelsos (, ; žil okolo roku 170) bol helenistický filozof z Alexandrie, zaraďovaný k platonizmu.
Spísal prvú filozofickú kritiku kresťanstva, o ktorej sa zachovala zmienka – spis "Logos Aléthés" (). Samotné dielo sa nedochovalo, známe sú len útržky obsiahnuté v polemike kresťanského apologéta Órigena "Kata Kelsú" (). Podľa týchto poznatkov Kélsos kritizoval kresťanskú vieru v zjavenie, misionársku prax a väzbu kresťanstva na starozákonné židovstvo. Mal za to, že všetkým ľuďom spoločný logos je prístupný nie cez zjavenie, ale prostredníctvom intelektuálnej námahy a ctnostného života.

</doc>
<doc id="686807" url="https://sk.wikipedia.org/wiki?curid=686807" title="Jenna Ortegová">
Jenna Ortegová

Jenna Ortega (; * 27. september 2002, Coachella Valley, Kalifornia, USA) je americká herečka, známa zo seriálu "Wednesday" (2022) 
Detstvo a mladosť.
Pochádza zo šiestich detí, narodila sa ako štvrtá. Jej otec je mexického a amerického pôvodu a jej matka je mexického a portorického pôvodu.
Kariéra.
Ortega sa herectvu venuje od šiestich rokov. Objavila sa vo viacerých televíznych seriáloch, ako napríklad "C.S.I New York". Ďalej získala príležitosť účinkovať vo filme "Iron Man 3" z roku 2013 a v rovnakom roku si zahrala tiež vedľajšiu úlohu v horore "Insidious a v seriáli "Wednesday".
Viac hereckého priestoru získala v televíznom seriáli "Jane the Virgin", kde stvárnila hlavnú postavu v mladom veku. V roku 2018 stvárnila hlavnú úlohu vo filme "Slon na úteku", kde za svoj herecký výkon získala pozitívne ohlasy filmových kritikov. O rok neskôr hosťovala v televíznom seriáli "Ty", po boku Penna Badgleyho, Elizabeth Lail a Victorie Pedretti.
V roku 2020 bola obsadená do televízneho seriálu "Jurský svet: Kriedový kemp". V rovnakom roku získala jednu z úloh v piatom pokračovaní filmu "Vreskot", kde si zahrala po boku Neve Campbell, Courteney Cox a Davida Arquettea. Film však kvôli covid19 mal premiéru až v roku 2022. Ortegová sa objavila aj v pokračovaní, ktoré malo premiéru v roku 2023. 
Po boku Brittany Snow, Mii Goth a Owena Campbella účinkovala v horore X z roku 2022, ktorý získal zmiešané recenzie. V rovnakom roku bola obsadená do úlohy Wednesday v televíznom seriáli "Wednesday", ktorý režíroval Tim Burton. V televíznom seriáli hrala aj pôvodná predstaviteľka Wednesday Christina Ricciová.

</doc>
<doc id="686808" url="https://sk.wikipedia.org/wiki?curid=686808" title="Malá Vápenica">
Malá Vápenica

Malá Vápenica () je vrch v Nízkych Tatrách. Leží južne od osady Čierny Váh, približne juhovýchodne od Liptovského Hrádku. 
Poloha.
Nachádza sa na východe strednej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Žilinskom kraji, v okrese Liptovský Mikuláš a na katastrálnom území obce Východná. Najbližšími sídlami sú južne situovaná Pohorelá a Heľpa, východne leží Liptovská Teplička a severným smerom osady Čierny Váh a Svarín. Vrch je súčasťou Národného parku Nízke Tatry.
Opis.
Malá Vápenica je súčasťou rázsochy, ktorá vybieha severozápadným smerom z masívu Veľkej Vápenice () v hlavnom hrebeni medzi sedlom Priehyba a Priehybka. Západným smerom sa nachádza Javorový grúň (), Veľký bok (), Nemecká () a Holica (), severným Mendíčka (), Oselná () a Zadný grúň (), východným Košariská (), Panská hoľa () a Medvedia () a južným Veľká Vápenica a Kolesárová (). Masív patrí do povodia Váhu, kde vodu odvádza riečka Ipoltica a jej prítoky; Medvedí potok z východných svahov a Široký potok z juhozápadnej časti. Na vrchol nevedie značený turistický chodník.
Výhľady.
Vrcholovú časť pokrýva nesúvislý lesný porast s rozsiahlymi odlesnenými plochami, umožňujúcimi rozhľad. Z vhodných miest je možné pozorovať mnohé vrcholy Nízkych Tatier, no tiež Kozie chrbty, Vysoké a Západné Tatry a Veporské vrchy.
Prístup.
Na vrchol nevedie značená trasa, no západne situovanou dolinou Ráztoky vedie žlto značený turistický chodník z rázcestia Ipoltica (napojenie na chodník z osady Čierny Váh) do sedla Priehyba. Tam sa pripája na hrebeňovku (Cesta hrdinov SNP), z ktorej sa dá cez Veľkú Vápenicu prejsť na vrchol po hrebeni.

</doc>
<doc id="686811" url="https://sk.wikipedia.org/wiki?curid=686811" title="Moanin'">
Moanin'

Moanin' je názov anglickej verzie debutového štúdiového album slovenského speváka Petra Lipu. Tento album v roku 1984 vydalo slovenské hudobné vydavateľstvo Opus.

</doc>
<doc id="686812" url="https://sk.wikipedia.org/wiki?curid=686812" title="Blues z lipového dřeva">
Blues z lipového dřeva

Blues z lipového dřeva je názov spoločného hudobného projektu slovenského speváka Petra Lipu a kapely Luboš Andršt Blues Band, ktorý ako štúdiový album vydalo v roku 1984 hudobné vydavateľstvo Supraphon.

</doc>
<doc id="686814" url="https://sk.wikipedia.org/wiki?curid=686814" title="Westfálsky mier">
Westfálsky mier



</doc>
<doc id="686815" url="https://sk.wikipedia.org/wiki?curid=686815" title="Ménas z Pergamonu">
Ménas z Pergamonu

Ménas () bol starogrécky sochár z Pergamonu.
Ménas, syn Aianta z Pergamonu, bol činný zrejme v 3. stor. pred Kr. (iné zdroje uvádzajú 2. stor. pred Kr.). Od starovekých autorov nemáme o ňom správy. Svedectvom tvorby tohto umelca je jeho menom signovaná mramorová socha Alexandra Veľkého, ktorú objavili v roku 1896: 
Náleziskom tejto sochy bola archeologická lokalita starovekého lýdskeho mesta Magnésia pod Sipylom (dnes Manisa, Turecko) Socha je vytesaná z jemného bieleho mramoru (výška tela 1,9 m, výška hlavy 42 cm, obe časti sa našli oddelene). Ľavá ruka sochy zviera rukoväť dnes už chýbajúceho meča a je pravdepodobné, že pravá ruka, ktorá chýba, držala bronzový oštep. Ménas zobrazil Alexandra Veľkého v podobe boha Apolóna a rad otvorov okolo hlavy prezrádza, že boh bol pravdepodobne korunovaný vavrínovým vencom z kovu. 
Nápis na mramorovom podstavci zo sochy pripisujúci dielo pergamskému sochárovi datujú do 3. stor. pred Kr. Z toho sa dá usúdiť, že socha Alexandra je pergamského pôvodu (niektoré z najvýznamnejších diel vyrobili v Pergamone a toto obdobie sa často označuje ako helenistický „barok“). Socha sa v súčasnosti nachádza archeologickom múzeu v Istanbule pod inv. číslom 709. 

</doc>
<doc id="686817" url="https://sk.wikipedia.org/wiki?curid=686817" title="Staré uhlisko">
Staré uhlisko

Staré uhlisko je potok v regióne Horehronie, na území obce Pohronský Bukovec v okrese Banská Bystrica v Banskobystrickom kraji. Nachádza sa v geomorfologickom celku Nízke Tatry. Ústi do Bukovca. Má dĺžku . Rád toku IV. 
Prameň.
Pramení v na severovýchodnom svahu vrchu (aj les aj pasienok) "Mlynárová" s v lesnom extraviláne, v severnej časti územia obce Pohronský Bukovec.
Opis toku.
Od prameňa tečie "Staré uhlisko" severnou časťou územia obce Pohronský Bukovec juhovýchodným smerom cez lesný extravilán, v priberá bezmenný pravostranný prítok a zároveň pretína lesnú cestu, v priberá ďalší bezmenný pravostranný prítok z úpätia vrchu "Mlynárová" s , pokračuje v toku cez lesný extravilán v severnej časti územia obce Pohronský Bukovec bez zmeny smeru, v ústi do vodného toku Bukovec ako jeho pravostranný prítok v povodí Hrona.
"Staré uhlisko" patrí do okresu Banská Bystrica v Banskobystrickom kraji. Nachádza sa v geomorfologickom celku Nízke Tatry v geomorfologickom podcelku Ďumbierske Tatry. Nemá významnejšie prítoky.
Pôvod názvu.
Názov vodného toku "Staré uhlisko" má pôvod v terénnom názve "Staré uhlisko" vo význame "dávnejšie vzniknutý, už viac rokov trvajúci" a "miesto - pôvodná lokalita využívaná na pálenie drevného uhlia". Produkcia drevného uhlia ako jedného z produktov rozkladu dreva za vysokých teplôt bez prístupu alebo s obmedzeným prístupom vzduchu mala na Slovensku tradíciu od stredoveku až do druhej polovice 19. storočia s hlavným odberateľom hutníctvom, keď bola nahradená výrobou v kovových peciach. Dvojslovný názov terénneho objektu bol bez zmeny prenesený na vodný tok. Takto utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Staré uhlisko" je súčasťou početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1987.
V priestore slovenskej hydronymie vodných tokov hydronymum "Staré uhlisko" je jedinečným hydronymom (september 2022). 
Referencie.
 
 
 

</doc>
<doc id="686818" url="https://sk.wikipedia.org/wiki?curid=686818" title="Holica (vrch v Nízkych Tatrách; 1617 m n. m.)">
Holica (vrch v Nízkych Tatrách; 1617 m n. m.)

Holica () je vrch v Nízkych Tatrách. Leží nad Liptovskou Tepličkou, približne juhozápadne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Kráľova hoľa. Leží v Prešovskom kraji, v okrese Poprad a na katastrálnom území obce Liptovská Teplička. Najbližším sídlom je severne ležiaca Liptovská Teplička, južne situované sú obce Pohorelá, Vaľkovňa a Šumiac. Vrch je súčasťou Národného parku Nízke Tatry.
Opis.
Holica leží v rázsoche, ktorý vybieha severným smerom z Orlovej () v hlavnom hrebeni Kráľovohoľských Tatier. Západne sa nachádza Andrejcová (), Veľká Vápenica () a Ostrá (), severne Panská hoľa (), Opálené () a Kolibisko (), východne Záturňa (), Dzurová () a Kráľova hoľa () a južne Stredná hoľa (), Orlová a Bartková (). Oblasť patrí do povodia Váhu; západnú časť odvodňuje Staníkov potok do Ždiarskeho potoka, voda z východných svahov odteká Holičnou do Čierneho Váhu. Na vrchol nevedie značený turistický chodník.
Výhľady.
Vrcholovú časť pokrýva nízka hôľnatá vegetácia s nesúvislým porastom kosodreviny, ktorá umožňuje rozhľad. Pri vhodných podmienkach je možné pozorovať okolité vrcholy Nízkych Tatier, no tiež Levočské vrchy, Kozie chrbty, Vysoké a Západné Tatry.
Prístup.
Na vrchol nevedie značená trasa, no severozápadne prechádza Ždiarskou dolinou modrý chodník z Liptovskej Tepličky cez Budnárku na Andrejcovú a južne po hlavnom hrebeni červeno značená magistrála Cesta hrdinov SNP z Veľkej Vápenice na Kráľovu hoľu.

</doc>
<doc id="686820" url="https://sk.wikipedia.org/wiki?curid=686820" title="Ján Marosz">
Ján Marosz

Mgr. Ján Marosz (* 18. jún 1978, Žilina) je slovenský politik. V rokoch 20172020 bol poslancom Národnej rady SR za hnutie OĽaNO.
Životopis.
V rokoch 19841992 navštevoval základnú školu v Žiline-Vlčinciach, v rokoch 19921996 Gymnázium sv. Františka z Assisi v Žiline a v rokoch 19982003 absolvoval štúdium nemeckého jazyka a katechetiky na Filozofickej fakulte Univerzity Konštantína Filozofa v Nitre.
Pracoval ako učiteľ, neskôr bol manažérom v strojárskom priemysle. V roku 2014 bol ocenený Radom Ďurka Langsfelda za boj proti korupcii, kde upozornil na úradníka pýtajúceho si 1000-eurový úplatok.
Politická kariéra.
Začínal ako krajský predseda Mostu-Híd v Žiline. Po čase sa rozhodol z funkcie odstúpiť. Vo voľbách v roku 2016 kandidoval do Národnej rady Slovenskej republiky za hnutie Obyčajní ľudia a nezávislé osobnosti. Zvolený nebol, poslancom sa stal v roku 2017 ako náhradník Daniela Lipšica, ktorý abdikoval kvôli dopravnej nehode. V hnutí sa angažoval najmä v oblasti dopravy, vystupoval ako tzv. tieňový minister dopravy. Bol členom Ústavnoprávneho výboru NR SR. V novembri 2017 bol zvolený do zastupiteľstva Žilinského samosprávneho kraja.
V nasledujúcich voľbách kandidoval z miesta 145 a do parlamentu sa opäť nedostal, ale získal miesto štátneho tajomníka ministerstva dopravy, kde však zotrval iba dva týždne. Neskôr pôsobil ako poradca premiérov Igora Matoviča a Eduarda Hegera.
Po viacerých neúspešných pokusoch o zmenu fungovania v rámci hnutia Slovensko (bývalé OĽANO) sa s ďalšími členmi rozhodol ukončiť členstvo a spoluprácu s hnutím Slovensko pod vedením Igora Matoviča.
Slovenský pozemkový fond.
V októbri 2021 minister pôdohospodárstva Samuel Vlčan navrhol Marosza za riaditeľa Slovenského pozemkového fondu. Hoci na funkciu sa uskutočnili dve kolá výberových konaní, Marosz sa ani jedného nezúčastnil. Premiér Eduard Heger to odôvodnil slovami, že ide o „politické rozhodnutie“.
Ako riaditeľ sa Marosz venoval aj odhaľovaniu podozrivých aktivít z minulosti SPF. V máji 2023 ho na poste vystriedal Henrich Haščák.
Osobný život.
Považuje sa za konzervatívca. Jeho bývalou manželkou je hudobníčka a publicistka Diána Marosz, spolu majú tri deti.

</doc>
<doc id="686821" url="https://sk.wikipedia.org/wiki?curid=686821" title="Heľpiansky vrch">
Heľpiansky vrch

Heľpiansky vrch () je vrch v Nízkych Tatrách. Leží nad Heľpou, približne severovýchodne od Brezna. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží na hranici Žilinského, Prešovského a Banskobystrického kraja, na pomedzí okresov Liptovský Mikuláš, Poprad a Brezno a zasahuje na katastrálne územie obcí Východná, Liptovská Teplička a Heľpa. Najbližšími sídlami sú južne situované obce Pohorelá a Heľpa, severovýchodne leží Liptovská Teplička. Vrch je súčasťou Národného parku Nízke Tatry.
Opis.
Heľpiansky vrch leží v hlavnom hrebeni Kráľovohoľských Tatier, nad sedlom Priehybka, medzi Veľkou Vápenicou () a Andrejcovou (). Severným smerom leží Veľká Vápenica, Medvedia () a Košariská (), východným Panská hoľa (), Ostrá () a Andrejcová, južným Skalka () a Stajňová () a západným Kolesárová (), Oravcová () a Zadná Široká (). Severné svahy odvodňuje Ždiarsky potok do Váhu, voda z južných odteká potokom Hučanské do Hrona. Vrcholom vedie Cesta hrdinov SNP.
Výhľady.
Hrebeň i vrcholovú časť pokrýva prevažne nízka hôľna vegetácia, umožňujúca kruhový rozhľad. Pri vhodných podmienkach je možné pozorovať okolité vrcholy Nízkych Tatier, no tiež Levočské vrchy, Vysoké a Západné Tatry, Kremnické vrchy, Poľanu, Veporské a Stolické vrchy.

</doc>
<doc id="686827" url="https://sk.wikipedia.org/wiki?curid=686827" title="Holland Rodenová">
Holland Rodenová

Holland Rodenová (; * 7. október, 1986, Dallas, Texas, USA) je americká herečka. Jej najznámejšou úlohou bola postava Lydie Martinovej, v televíznom seriáli "Teen Wolf".
Detstvo a mladosť.
Rodenová sa narodila v Dallase v štáte Texas, kde navštevovala Hockaday School, súkromnú školu pre dievčatá. Pochádzala z lekárskej rodiny a špecializovala sa na molekulárnu biológiu a získala titul na UCLA, v odbore Women's Studies a tri a pol roka strávila v predmedicínskom vzdelávaní s cieľom stať sa kardiotorakálnym chirurgom. Neskôr školu zanechala, aby sa mohla venovať herectvu. 
Kariéra.
Na začiatku svojej kariéry, Rodenová hrala v epizódnych rolách, vo viacerých televíznych seriáloch. 
Od roku 2011 do roku 2017 hrala v tínedžerskej nadprirodzenej dráme "Teen Wolf", kde stvárnila Lydiu Martin. Televízny seriály získal pozitívne ohlasy filmových kritikov a bol úspešný. 
V roku 2018 sa pripojila k hereckému obsadeniu televízneho seriálu "Channel Zero", kde stvárnila Zoe Woods, mladú ženu, ktorá bojuje s duševnou chorobou. V roku 2020 stvárnila hlavnú postavu vo filme "Follow me" a o rok neskôr, získala jednu z vedľajších úloh v televíznom seriály, "Zákon gangu:Mayovia".
V septembri 2021 bolo oznámené, že Paramount+ si objednal film "Teen Wolf", pričom Jeff Davis sa vrátil ako scenárista a výkonný producent filmu. Väčšina pôvodných členov obsadenia, vrátane Rodenovej, si svoje úlohy zopakovala. Film mal premiéru 26. januára 2023.

</doc>
<doc id="686838" url="https://sk.wikipedia.org/wiki?curid=686838" title="Malát-aspartátový člnok">
Malát-aspartátový člnok

Malát-aspartátový člnok alebo malátový člnok je biochemický systém na translokáciu elektrónov produkovaných počas glykolýzy cez semipermeabilnú vnútornú membránu mitochondrií na oxidatívnu fosforyláciu prítomný u eukaryotov. Tieto elektróny vstupujú do elektrónového transportného reťazca mitochondrií prostredníctvom redukčných ekvivalentov (FAD, NADH) za vzniku ATP. Systém tohto člnku je potrebný, pretože vnútorná membrána mitochondrií je nepriepustná pre NADH, čo je primárny redukčný ekvivalent elektrónového transportného reťazca. Na obídenie tohto problému sú redukčné ekvivalenty prenášané cez membránu prostredníctvom malátu.
Malátový člnok sa využíva hlavne v srdci, pečeni a obličkách.
Zloženie.
Člnok sa skladá zo štyroch proteínov:
Mechanizmus.
Primárnym enzýmom v malát-aspartátovom člnku je malátdehydrogenáza. Malátdehydrogenáza je v člnku prítomná v dvoch formách: mitochondriálna malátdehydrogenáza a cytosolová malátdehydrogenáza. Tieto dve malátdehydrogenázy sa líšia svojou polohou a štruktúrou a v tomto procese katalyzujú svoje reakcie v opačných smeroch.
V cytozole najprv malátdehydrogenáza katalyzuje reakciu oxaloacetátu a NADH za vzniku malátu a NAD+. V tomto procese sú dva elektróny generované a dva protóny z NADH a sprievodného H+ pripojené k oxaloacetátu za vzniku malátu. Akonáhle sa vytvorí malát, prvý antiportér (malát-alfa-ketoglutarátový) importuje malát z cytozolu do mitochondriálnej matrix a súčasne exportuje alfa-ketoglutarát z matrix do cytozolu. Po tom, čo malát dosiahne mitochondriálnu matrix, je konvertovaný mitochondriálnou malátdehydrogenázou na oxaloacetát, počas ktorého sa NAD+ redukuje dvoma elektrónmi za vzniku NADH. Oxalacetát sa potom transformuje na aspartát (keďže oxaloacetát nemôže byť transportovaný do cytozolu) mitochondriálnou aspartátaminotransferázou. Keďže aspartát je aminokyselina, k oxalacetátu je potrebné pridať aminoskupinu. Tú dodáva glutamát, ktorý sa pri tom rovnakým enzýmom premieňa na alfa-ketoglutarát. Druhý antiportér (glutamát-aspartátový antiportér) importuje glutamát z cytozolu do matrix a exportuje aspartát z matrix do cytozolu. Akonáhle je aspartát v cytozole, je konvertovaný cytozolovou aspartátaminotransferázou na oxaloacetát.
Význam.
Výsledný efekt malát-aspartátového člnku je čisto redoxný: NADH v cytozole sa oxiduje na NAD+ a NAD+ v matrix sa redukuje na NADH. NAD+ v cytozole sa potom môže opäť redukovať ďalším kolom glykolýzy a NADH v matrix sa môže použiť na prenos elektrónov do elektrónového transportného reťazca, aby sa mohol syntetizovať ATP. Týmto spôsobom teda prenáša elektróny a protóny z cytozolu do matrix mitochondrie, čo nie je možné priamo.
Keďže malát-aspartátový člnok regeneruje NADH vo vnútri mitochondriálnej matrix, je schopný maximalizovať počet ATP produkovaných v glykolýze (3 molekuly ATP na jednu molekulu NADH), čo v konečnom dôsledku vedie k čistému zisku 38 molekúl ATP na molekulu metabolizovanej glukózy. Tento člnok je o niečo efektívnejší než glycerol-3-fosfátový člnok, ktorý v cytozole redukuje glycerol-3-fosfát pomocou NADH na dihydroxyacetónfosfát, ktorý v matrix redukuje FAD za vzniku FADH2. FADH2 potom presúva elektróny do chinónového poolu v elektrónovom transportnom reťazci a je schopný generovať iba 2 ATP na jednu molekulu cytozolového NADH generovaného v glykolýze (v konečnom dôsledku vedie k čistému zisku 36 ATP na jednu molekulu metabolizovanej glukózy). Malát-aspartátový člnok je reverzibilný a teda riadený koncentráciou NAD+/NADH, zatiaľ čo glycerol-3-fosfátový člnok je prakticky ireverzibilný, takže i keď produkuje menej ATP, je efektívnejší pri nízkych cytozolových koncentráciách NADH relatívne voči NAD+. Tieto hodnoty generovaného ATP sú prechemiosmotické a mali by byť nižšie, ako ukázala práca Mitchella a mnohých ďalších. Každý NADH produkuje iba 2,5 ATP a každý FADH2 produkuje iba 1,5 ATP. Preto by sa hodnota získaného ATP na glukózu mala znížiť z 38 na 32 a z 36 na 30 molekúl ATP na jednu molekulu glukózy. Dodatočné H+ potrebné na vnesenie anorganického fosfátu počas oxidatívnej fosforylácie tiež prispieva k číslam 30 a 32. Nakoniec teda malát-aspartátový člnok produkuje asi 2,2 ATP na jednu molekulu NADH a glycerolfosfátový člnok produku asi 1,5 ATP na jednu molekulu NADH. 
Regulácia.
Aktivita malát-aspartátového raketoplánu je modulovaná metyláciou arginínu malátdehydrogenázy 1 (MDH1). Proteínová arginín N-metyltransferáza CARM1 metyluje a inhibuje MDH1 narušením jej dimerizácie, ktorá potláča malát-aspartátový člnok u a inhibuje mitochondriálne dýchanie rakovinových buniek pankreasu.

</doc>
<doc id="686842" url="https://sk.wikipedia.org/wiki?curid=686842" title="John Belushi">
John Belushi

John Adam Belushi (* 24. január 1949, Chicago, Illinois, Spojené štáty† 5. marec 1982, Los Angeles, Kalifornia, Spojené štáty) bol americký komik, herec, scenárista a spevák albánskeho pôvodu. Preslávil sa účinkovaním v televíznej relácii "Saturday Night Live" (19751979) a vo filmoch "Študentský zverinec" (1978) a "The Blues Brothers" (1980). Zomrel ako 33-ročný v dôsledku predávkovania zmesou heroínu a kokaínu (tzv. ).
Život.
Mladosť.
Belushi sa narodil v rodine Adama Anastasa Belushiho (19181996) a jeho manželky Agnes, rod. Samarasovej (neprechýlene Samaras). Zatiaľ čo jeho otec pochádzal z obce Qytezë na juhovýchode Albánska, jeho matka sa narodila v meste Akron v Ohiu v rodine albánskych prisťahovalcov z mesta Korçë. Mal dvoch mladších bratov (Billyho a Jima) a sestru Marian. Vyrastal v meste Wheaton na chicagskom predmestí, kde absolvoval stredoškolské štúdium na Wheaton Central High School. Na škole patril medzi populárnych žiakov. Bol spolukapitánom školského futbalového tímu, bubeníkom v miestnej rokenrolovej kapele The Ravens, účinkoval v školskom varieté a študenti ho napokon zvolili za kráľa "homecomingu". Počas štúdií spoznal svoju budúcu manželku, Judy, rod. Jacklinovú (neprechýlene Jacklin).
Začiatky na komediálnej scéne.
Od roku 1971 vystupoval v chicagskom zoskupení komikov The Second City, kde na kritikov zapôsobil svojou energetickosťou a drsným zjavom. Vďaka tomu ho v roku 1972 oslovil Tony Hendra s ponukou účinkovať v ním pripravovanej "off-Broadway" šou "National Lampoon", ktorá bola reprízovaná po dobu 10 mesiacov a získala si veľmi pozitívne hodnotenia. Belushi sa rozhodol pokračovať v tomto štýle komédie a preto sa herecky, scenáristicky i režisérsky podieľal na humoristickej rozhlasovej relácii "The National Lampoon Radio Hour", ktorá bola vysielaná na zhruba 600 rozhlasových staniciach po celých Spojených štátoch. Podľa novinára Boba Woodwarda už v tom čase začal Belushi s častým užívaním kokaínu.
V roku 1975 sa stal súčasťou stáleho ansámblu komediálnej televíznej relácie "Saturday Night Live" (SNL). Na konci prvej série šou opustil Chevy Chase, Belushi sa stal novou diváckou hviezdou relácie. Najzapamätovateľnejšími sa stali skeče, v ktorých stvárnil blúznivého moderátora počasia či výbušného samuraja Futabu.
Hollywoodske účinkovanie.
V Hollywoode Belushi debutoval rolou vo westernovej komédii "Goin’ South" (1978), ktorá však nedosiahla divácky úspech. Naproti tomu veľmi pozitívne ohlasy získal jeho ďalší počin na filmovom plátne. Nízkonákladová komédia "Študentský zverinec" (, 1978), v ktorej stvárnil grobianskeho vysokoškoláka Johna „Bluta“ Blutarského, sa stala komerčne najziskovejším filmom roku, čo kritici do veľkej miery prisudzovali Belushiho výkonu.
Ďalšie dve filmy, v ktorých účinkoval – "Old Boyfriends" (1979) a "1941" (1979) – si ale veľký úspech nezískali. Belushi ostal v mysliach divákov známy svojimi postavami Bluta a samuraja Futabu. Omnoho viac sa mu preto darilo v SNL, kde spolu s Danom Aykroydom vytvoril nové skeče, v ktorých sa predstavili ako Blues Brothers – drsňácke predskokanské bluesové duo vystupujúce v čiernych oblekoch a slnečných okuliaroch. Po úspechu na televíznej obrazovke ako Blues Brothers vydali vlastný album a absolvovali propagačné koncertné turné. Rozhodli sa odísť z televízie a rozvinúť spoločnú hudobnú a filmovú kariéru. Avšak hudobná komédia "The Blues Brothers" (1980) získala zmiešané ohlasy a Belushiho ďalší filmový počin, čierna komédia "Neighbors" (1981), sa pre zlyhanie režiséra (Belushi mal účinkovať ako "straight man", zatiaľ čo Aykroyd dostal hrať excentrickú postavu) stretla s komerčným i kritickým neúspechom. Ešte pred touto komédiou si Belushi zahral svoju prvú dramatickú rolu ako reportér Ernie Suchak vo filme "Continental Divide" (1981).
Po skúsenostiach so zlyhaním "Neighbors" bol Belushi presvedčený o potrebe väčšej autorskej kontroly nad jeho filmami. Začal pracovať na scenári pre komédiu "Noble Rot", ktorý mal znamenať jeho návrat k divácky obľúbenej role Bluta. V tom čase ho ale ovládla závislosť na heroíne a zomrel na predávkovanie skôr než film stihol dokončiť.

</doc>
<doc id="686844" url="https://sk.wikipedia.org/wiki?curid=686844" title="Karma (hudobná skupina)">
Karma (hudobná skupina)

Karma je chorvátska hudobná skupina, ktorá sa stala najpredávanejšou zahraničnou skupinou v Česku rokov 2003 a 2004. Ich žánrom je elektronická tanečná hudba. Nechali sa inšpirovať Gigi D'Agostinom, Eiffel 65, či skupinou Scooter. 
Karmu založili Neno DJ a Pipi v roku 1999 v meste Umag. V súčasnosti má skupina dvoch členov - Neno (DJ a producent) a Stella (speváčka). Bývalými členmi skupiny sú Tara, Pipi a Mirela Zemčak. Vydali päť štúdiových albumov a štyri remixové albumy.
Prespievali pieseň "Sladké mámení" a "Dlouhá noc" od Heleny Vondráčkovej a "Decibely lásky" od Michala Davida. Medzi ich najznámejšie hity patrí "Sedam Dana", "Malo Pomalo" a "Prije Nego Mi Haljinu Svučeš", či "Ako Odeš". Sú známi aj v iným európskych krajinách ako Poľsko, Bulharsko, Rumunsko, Rusko a taktiež mali ich hity úspech v Indonézii, Číne, Južnej Kórei a Japonsku.
História.
Vznik skupiny a debutový album.
Skupinu založili v roku 1999 DJ Nenad Čirjak (Neno DJ) a klávesista Josip Miani (Pipi), po tom čo spolu spolupracovali od roku 1993. Prvou vokalistkou kapely sa stala učiteľka hry na klavíri zo základnej školy v Umagu Mirela Zemčak. Spoločne natočili prvý album "Sedam Dana". Spolupráca však netrvala dlho. Mirela so skupinou nezhodla a vadilo jej napríklad cestovanie po koncertoch, ktoré sa nezlučovalo s jej učiteľskou profesiou. Mirela zostala skladateľkou a jej miesto v kapele zaujala od roku 2001 Tara (Majda Sušelj) - 23-ročné dievča z Novigradu. Predtým, ako sa stala členkou kapely, profesionálne spievala v chlapčenskej skupine 2 roky. V tom čase Karma podpísala zmluvu s Menartom na svoj prvý album. Pár mesiacov pred vydaním albumu súťažila Karma so skladbou "Sedam dana" na festivale Split 2001, kde získali prvé miesto za najlepší aranžmán. Prvý singel Karmy „Reci mi ne“ neostáva bez povšimnutia mnohých fanúšikov tanečnej hudby, klubových a rádiových DJ-ov. Naopak, odozva je viac než pozitívna, čo dáva skupine podnet pre pokračovanie. Ich debutový album "Sedam Dana" vyšiel vydaný v auguste 2001. Album obsahuje 16 skladieb, jeden remix, ale aj niekoľko coververzií chorvátských hitov z 80. rokov - "Stara vremena" od Novi fossili, "Glavo luda" od Zdravka Colica a "Zaustavite zemlju" od Prljavo kazaliste. O hudbu, aranžmány a produkciu sa spoločne podpísali Neno a Pipi. Ďalším hitom z albumu sa stala skladba "Zaustavite zemlju", ktorá mala takisto úspech v rádiách. DJ Neno sa takisto objavil vo videoklipe chorvátskej skupiny Colonia "Za tvoje snene oči". 
Abum "Zavrti Život" a úspech na Slovensku a v Česku.
Prvým albumom v novom zoskupení sa stal album Zavrti Život vydaný v polovici októbra 2002, ktorý bol vydaný v niekoľkých verziách. Prvá obsahovala 15 skladieb plus remix hitu "Sedam dana", na druhej verzii pribudla nová skladba "Noćas Te Nedam Nikome", ktorá bola predstavená na súťaži Dora 2003 (Výberová súťaž na Eurovision Song Contest), ku ktorej bol natočený aj videoklip. Tretia verzia bola dokonca zložená z dvoch CD, kde prvé CD obsahovalo 16 skladieb a druhé CD obsahovalo niekoľko verzií piesne "Noćas Te Nedam Nikome" a 4 videá. Bola vydaná aj špeciálna edícia albumu vyrobená pre DJov s dlhými verziami niektorých skladieb. Táto edícia albumu bola vypredaná vo veľmi krátkom čase. Na konci mája 2003 bol vydaný album Zavrti Život aj v na Slovensku a v Česku. Po 3 mesiacoch predaja získal album platinovú platňu v Česku. Po veľkom úspechu v Česku vydali platinovú edíciu pre Česko s prespievanou verziou skladby Heleny Vondráčkovej "Sladké Mámení" a množstvo ďalších remixov, fotiek a videoklipov. Ich cover sklady s názvom "Sladké mámení 2003" bol tanečnejší; refrén zostal po česky, ale slohy boli anglické. V decembri 2003 ju Karma naživo zaspievala na 8. ročníku hudebnej ankety Český slavík. Ešte v ten istý rok ju zaspievali spoločne s Helenou Vondráčkovou v rámci programu "Dlouhá noc" českej televízie Prima. Vondráčková taktiež pokrstila album "Zavrti život Platinová edícia" na ich koncerte v Prahe. 
Album obsahuje duet s Alenom Islamovićom "Hajdemo U Planine", "Otrove Moj" s Darusom, či cover skladby "Sava Tiho tece" . Prvým a zároveň najúspešnejším singlom z albumu bol "Prije Nego Mi Haljinu Svučeš". Do Vianoc sa na vysoké priečky hitparád dostali ešte dva single. Prvý, "Bozicna pjesma", ktorú nahrali koncom roka 2001. Až potom, čo sa singel stal hitom v rádiách, bol zaradený na ich druhý album. Ďalším singlom sa stala skladba "Ako Odeš", ktorý sa stal veľkým hitom tanečnej scény. 
V roku 2003 Karma zmixovala pár známych chorvátskych piesní a vydala album "Remixes". Autori originálov týchto hitov boli napr. Minea, Colonia, Sendi Cenov, Ivana Banfić a ďalší. Album obsahoval celkom 14 piesní z toho dva songy sú remixy Karmy.
Abum "Malo Pomalo".
V roku 2004 Karma opäť súťažila na Dora, kde zažiarila bronzom s novou skladbou „Malo Pomalo“, čím úspešne oznámila blížiace sa vydanie svojho tretieho štúdiového albumu.
Tretí štúdiový album "Malo Pomalo" vyšiel v roku 2004. Album obsahuje aj pár coverov, a to "Lutka za ball" od Steam roller, "Zora je" od Neda Ukradena a "Shuti moj dečače plavi" od Novi fossils, a taktiež "Livin' On A Prayer" od Bon Jovi. Prvým singlom sa stala rovnomenná skladba "Malo Pomalo", ktorá mala obrovský úspech. Inak tomu nebolo ani pri druhom singli "Amore Mio", ktorý sa dostal na vrchol francúzskeho rebríčka a taktiež získal cenu "zlatno sunce" (Zlaté slnko). Po ďalšom singli "Oči Zelene" vyšiel ich prvý singel v angličtine "Every Time You Live" (anglická verzia skladby "Da sam ja tvoja jedina"). Singel sa umiestnil umiestnil v rebríčkoch slovenskej, českej, fínskej, rumunskej, talianskej a dánskej hitparády. Posledným singlom sa stala skladba "Zadovoljna". V Česku mal album taký úspech, že bola vydaná dvojplatinová edícia albumu, ktorá okrem bežnej edície obsahovala aj CD so siedmimi remixami, multimédiá s dvoma videoklipmi "Amore Mio" a "Malo Pomalo" a fotogalériu. Taktiež sa tam nachádza prespievaná skladba Michala Davida "Decibely Lásky". V roku 2005 vyšla v Chorvátsku špeciálna verzia albumu s novým singlom "Zemljotres" a 6 remixmi. Koncom roka skupina oznámila, že chystá vydanie druhého singlu a takisto prvého albumu v angličtine určeného pre medzinárodný trh. 
V Česku vydali v roku 2005 svoje prvé DVD "Karma DVD", ktoré obsahovalo 10 videoklipov, 4 videá z natáčania videoklipov a českého turné v roku 2003 s českými titulkami a fotografie.
Neskoršie projekty.
V roku 2006 vyšiel album "Seven Days", ktorý obsahuje ich najväčšie hity v angličtine. Po vydaní albumu v Číne nasledovalo „čínske“ turné v 5 mestách. Album bodoval aj v Malajzii, Brazílii, Taliansku a mnohých ďalších krajinách.
V ten istý rok vyšiel ďalší štúdiový album "Avantura". Jeho súčasťou bola súťaž, stráviť s Karmou dva dni v Chorvátsku, kde spoločne nakrúcali videoklip.
V roku 2007 vyšiel v Česku a na Slovensku dvojalbum svojich najväčších hitov "The Best Of Karma", ktorý obsahuje ďalší cover od Heleny Vondráčkovej "Dlouhá Noc", megamix, remixy a množstvo nových skladieb. Album mal obrovský úspech v Nemecku, Poľsku, Taliansku a Japonsku.
Karma podpísala zmluvu s vydavateľstvom Croatia Records, pod ktorým vydala svoj šiesty a posledný štúdiový album "Party Do Zore". Album vyšiel v roku 2010 a obsahuje 15 skladieb, z ktorých tri sú remixy. Väčšinu textov a aranžmánov vytvoril Pipi. Na albume sa nachádza niekoľko coververzií - "Zeljo moja" od Dorisa Dragovića, „Bolje biti pijan nego star“ od Plavi orkestar a "Da te mogu pismom zvati" od Klapa Maslina, ktorými Karma nadväzuje na svoju dlhodobú tradíciu. 
Odchod členov z Karmy a súčasnosť.
V roku 2012 zo skupiny odišiel Pipi z dôvodu produkcie na iných projektoch, písania hudby a dabovania. V novembri 2014 odišla zo skupiny hlavná speváčka Majda Šušelj a to predovšetkým kvôli rodine. Tara si po odchode z Karmy založila kapelu s názvom Tara &amp; Timetravelers. Vymenila pop a tanečné beaty za bície a gitary; tento jej projekt je tak o poznanie rockovejší.
V decembri 2014 prišla nová speváčka Karmy Ana Medić Šurlin (Stella), ktorú Neno objavil vďaka chorvátskej Superstar. V súčasnosti tvoria skupinu Karma duo Stella a Neno DJ.

</doc>
<doc id="686845" url="https://sk.wikipedia.org/wiki?curid=686845" title="Pyrus pyraster">
Pyrus pyraster



</doc>
<doc id="686847" url="https://sk.wikipedia.org/wiki?curid=686847" title="Viburnum lantana">
Viburnum lantana



</doc>
<doc id="686848" url="https://sk.wikipedia.org/wiki?curid=686848" title="Jozef Pátrovič">
Jozef Pátrovič

Jozef Pátrovič (* 18. júl 1941, Lipovník – † 3. november 2023, Prievidza) bol slovenský podnikateľ, spevák, aktivista a bývalý vodič autobusu. Od roku 2010 bol pravidelným účastníkom šou "Česko Slovensko má talent" na TV JOJ. Zúčastnil sa aj súťaže "Talentmania" na TV Markíza.
Životopis.
Pochádzal z Lipovníka, z katolíckej rodiny. Vyštudoval chémiu (RNDr.) a neskôr pracoval v koželužni v Bošanoch. Po odchode z koželužne sa v roku 1964 stal vodičom autobusu a tiež spevákom hudobnej skupiny Československej autobusovej dopravy v Topoľčanoch. Skupina hrávala každú sobotu a nedeľu a pôsobil v nej do roku 1974.
V roku 2018 kandidoval za stranu Nezávislí kandidáti na post starostu obce Nitrianska Blatnica.
Pátrovič bol známy tým, že nemá rád nevyvetraný vzduch a azbest. Bol milovníkom skladieb Karla Gotta, od ktorého prespieval „Zvonky štěstí“ a „Kdepak, ty ptáčku, hnízdo máš?“
Po Pátrovičovi bola pomenovaná aj špeciálna cena odovzdávaná exkluzívne v "Česko Slovensko má talent" s názvom „Zlatý Pátrovič“ ("Golden Patrovič" alebo "GLDN PTRVČ").
Žil v Prievidzi a jeho manažérom bol Dominik Papala.

</doc>
<doc id="686850" url="https://sk.wikipedia.org/wiki?curid=686850" title="Smrečiny (vrch v Nízkych Tatrách)">
Smrečiny (vrch v Nízkych Tatrách)

Smrečiny () sú vrch v Nízkych Tatrách. Leží nad obcou Liptovská Teplička, približne juhozápadne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Prešovskom kraji, v okrese Poprad a na katastrálnom území obce Liptovská Teplička. Najbližším sídlom je severovýchodne ležiaca Liptovská Teplička, severne sa nachádza Šuňava, severozápadne osada Čierny Váh a južným smerom obce Šumiac, Pohorelá a Heľpa. Vrch je súčasťou Národného parku Nízke Tatry.
Opis.
Smrečiny sú súčasťou rázsochy, ktorá vybieha severovýchodným smerom z masívu Heľpianskeho vrchu () v hlavnom hrebeni nad sedlom Priehybka. Severným smerom sa nachádza vrch Zlomené (), Doštianka () a Zadný grúň (), západným Košariská (), Temná (), Malá Vápenica () a Medvedia (), južným Ostrá (), Panská hoľa () a Holica () a východným Opálené (), Skorkovec () a Brdárová (). Oblasť je súčasťou povodia Váhu; západné svahy odvodňuje Benkovský potok do Čierneho Váhu, voda z východnej časti odteká potokom Teplička. Vrchol traverzuje značený turistický chodník na Panskú hoľu.
Výhľady.
Vrcholovú časť pokrýva nesúvislý riedky lesný porast s hôľnatými plochami, umožňujúcimi obmedzený rozhľad. Z vhodných lokalít je možné pozorovať mnohé vrcholy Nízkych Tatier, no tiež Levočské vrchy, Kozie chrbty, Vysoké a Západné Tatry.

</doc>
<doc id="686853" url="https://sk.wikipedia.org/wiki?curid=686853" title="Veľká cena Belgicka 2022">
Veľká cena Belgicka 2022

Veľká cena Belgicka 2022 (angl. Formula 1 Rolex Belgian Grand Prix 2022) boli preteky Formuly 1, ktoré sa konali dňa 28. augusta 2022 na okruhu Circuit de Spa-Francorchamps v Spa. Bola to štrnásta Veľká cena sezóny 2022 Majstrovstiev sveta Formule 1.
Krátko po Veľkej cene Maďarska tím Williams oznámil, že predĺžil zmluvu so svojím jazdcom Alexandrom Albonom o niekoľko rokov. McLaren zasa 24. augusta, niekoľko dní pred Veľkou cenou Belgicka, informoval, že vyplatil posledný rok zmluvy Daniela Ricciarda, čím sa uvoľnilo miesto vedľa Landa Norrisa na sezónu 2023.
Ďalšou novinkou oznámenou pred pretekmi v Spa-Francorchamps je oficiálne potvrdenie vstupu nemeckej automobilky Audi ako výrobcu motorov do Formuly 1 od sezóny 2026, keď vstúpia do platnosti nové technické predpisy (vrátane výhradného používania obnoviteľných palív na pohon motorov a strojnásobenia výkonu zabudovaného elektromotora). Tím, s ktorým bude Audi spolupracovať, bude oznámený neskôr v roku 2022.
V deň pretekov bolo potvrdené, že Veľká cena Belgicka sa bude konať aj v roku 2023 po tom, ako by na konci roka 2022 vypršala súčasná zmluva medzi Formulou 1 a organizátormi Veľkej ceny.
Max Verstappen viedol pred pretekmi v priebežnom poradí jazdcov pred Charlesom Leclercom a Sergiom Pérezom.
Priebeh kvalifikácie.
Max Verstappen dosiahol v kvalifikácii najrýchlejšie kolo, pole position však získal Carlos Sainz. Holandský pretekár bol jedným z ôsmich jazdcov (vrátane Charlesa Leclerca), ktorí dostali na štartovom rošte penalizáciu kvôli výmene prevodovky alebo časti hnacieho ústrojenstva. Sergio Pérez a Fernando Alonso odštartovali do pretekov z druhého a tretieho miesta na základe kvalifikačného výsledku.
Priebeh pretekov.
Jazdec Red Bullu Verstappen vyhral preteky po štarte zo 14. miesta pred tímovým kolegom Sergiom Pérezom a držiteľom pole position Carlosom Sainzom, ktorý jazdí za tím Ferrari. Lewis Hamilton a Valtteri Bottas odstúpili z pretekov kvôli nehodám na začiatku Veľkej ceny.
Výsledky.
Kvalifikácia.
Poznámky:
Preteky.
Poznámky:

</doc>
<doc id="686855" url="https://sk.wikipedia.org/wiki?curid=686855" title="Auto Bild Slovensko">
Auto Bild Slovensko

Auto Bild Slovensko je slovenský motoristický časopis s mesačnou periodicitou vydávaný od roku 2005. Obsahuje spravodajstvo a publicistické príspevky z oblasti motorizmu, automobilového priemyslu, automobilového športu.
V rokoch 2005 – 2007 vychádzal 26-krát ročne, pričom pôvodne ho vydávala spoločnosť Borna s.r.o. Od roku 2012 do augusta 2018 vychádzal v portfóliu spoločnosti Ringier Axel Springer Slovakia, a. s., od septembra 2018 do marca 2019 ho vydával Život Publishing, a.s. a od apríla 2019 časopis publikuje News and Media Holding a.s. Bývalými šéfredaktormi časopisu boli Milan Adámek (cca 2008 – [2011]), Júlia Kováčová (2012), pričom od roku 2013 je šéfredaktorom Ľuboš Kamenistý. Je evidovaný Ministerstvom kultúry SR pod evidenčným číslom EV 4485/11 (predtým EV 3353/09, EV 3348/09).

</doc>
<doc id="686856" url="https://sk.wikipedia.org/wiki?curid=686856" title="Kňazské bratstvo svätého Pia X.">
Kňazské bratstvo svätého Pia X.

 
Kňazské bratstvo svätého Pia X. (, ; skr. FSSPX) alebo neoficiálne aj Spoločnosť svätého Pia X. (skr. SSPX) je medzinárodné združenie katolíckych kňazov (respektíve v širšom zmysle sa týmto názvom myslí aj hnutie okolo neho) založené v roku 1970 emeritným katolíckym arcibiskupom Marcelom Lefebvrom. Bratstvo je pomenované podľa rímskeho pápeža Pia X. (19031914), významného odporcu modernizmu a býva charakterizované ako tradicionalistické, antimodernistické, integristické či fundamentalistické.
Súčasným generálnym predstaveným bratstva (29. máj 2024) je Davide Pagliarani. 
Kvôli nezhodám medzi bratstvom s vedúcim prúdom katolicizmu na čele s rímskymi pápežmivyplývajúcim predovšetkým z odmietania učenia Druhého vatikánskeho koncilu a reformy liturgienemá bratstvo v rámci štruktúr Katolíckej cirkvi zregulovaný kánonický status. V literatúre býva bratstvo dodnes označované za schizmatické alebo poloschizmatické, hoci cirkevný trest exkomunikácie bol z jeho vedúcich predstaviteľov v roku 2009 pápežom Benediktom XVI. sňatý.
Nezhody medzi prevažujúcim prúdom katolicizmu a bratstvom sú čiastočne aj doktrinálne. Bratstvo a hnutie okolo neho neuznávajú zmeny presadené v Katolíckej cirkvi po Druhom vatikánskom koncile, predovšetkým reformy v liturgii, presadzovanie princípu náboženskej slobody a rešpektovania sekulárnosti štátov, pokoncilový diskurz v medzináboženskom dialógu (najmä so Židmi) a ekumenizmus. Uznávajú primát pápeža, no odmietajú sa podriadiť tým jeho rozhodnutiam, ktoré sú podľa nich v rozpore s katolíckou Tradíciou. (pozri kapitolu #Náboženské učenie hnutia a jeho kritika).
Spoločenstvo býva spájané s krajne pravicovým prostredím, náboženským fundamentalizmom a odmietaním (základných) ľudských práv, prinajmenšom v ich americko-európskom ponímaní. Viacerí poprední predstavitelia (biskupi) bratstva mali antisemitské vyjadrenia. (pozri kapitolu #Sociologické a etické aspekty spoločnosti, a ich kritika) 
Bratstvu v roku 2010 patrilo 6 seminárov, 2 univerzity a 88 škôl. V 56 krajinách vlastnilo 700 kostolov či kaplniek. Celkový počet prívržencov bratstva vo svete je niekoľko stotisíc. Vo svojich stanovách bratstvo uvádza, že jeho cieľom je "„kňazstvo a všetko, čo sa ho týka, a nič iné, len to, čo sa ho týka“". Okrem samotného kňazského bratstva však dnes existuje aj viacero pridružených organizácií: "Bratia Bratstva svätého Pia X.", "Oblátky Bratstva svätého Pia X." či "Tretí rád svätého Pia X." (pozri kapitolu #Štruktúra a rozšírenie vo svete)
Všetci nasledovníci Marcela Lefebvra bývajú (pejoratívne) označovaní aj ako lefebristi. Spolu s inými skupinami bývajú označovaní aj ako "tradicionalisti", hoci tento termín zahŕňa napríklad aj (z hľadiska cirkevných pozícií) radikálnejších sedisvakandistov či osoby v plnom spoločenstve s Katolíckou cirkvou. 
Znakom bratstva je heraldický symbol francúzskeho regiónu Vendée, ktorý je známy svojim konzervatizmom a silným katolicizmom.
História.
Historické pozadie vzniku.
Za pontifikátov rímskych pápežov Jána XXIII. (19581963) a Pavla VI. (19631978) sa Rímskokatolícka cirkev začala viac otvárať modernej spoločnosti, pričom proces prispôsobovania sa Cirkvi zmeneným podmienkam moderného sveta dostal pomenovanie aggiornamento. Kľúčové miesto v tomto procese zohral Druhý vatikánsky koncil (19621965), v rámci ktorého bol nastavený nový kurz vzťahov Katolíckej cirkvi a štátu, Cirkvi a nekatolíckych náboženských spoločenstiev (ekumenizmus), ale aj prijaté (alebo aspoň predznamenané) zmeny v oblasti liturgie (rímskeho obradu), kánonického práva, štúdia a vnímania teológie či pastorácie. Starú éru dejín Rímskokatolíckej cirkvi charakterizovala silná inštitucionálna centralizácia, dôsledná pozornosť venovaná teologickému jazyku (latinčine), ako aj jasná liturgická disciplína, pričom zmeny v „cirkevnej politike“ nastavenej predovšetkým Tridentským koncilom (15451563), boli niektorými teológmi a cirkevnými hodnostármi (v tom čase najmä zo západnej Európy) vnímané ako víťazstvo liberalizmu a príklon k protestantizmu. Tomuto vnímaniu čiastočne napomáhali excesy tzv. progresistov, ktorí vykladali koncilové dokumenty a ducha Koncilu priveľmi široko. Druhý vatikánsky koncil bol v nadväznosti na túto kritiku (najmä tradicionalistami) vnímaný ako radikálny bod zlomu nenadväzujúci na tisícročnú cirkevnú Tradíciu. Jedným z hlavných kritikov koncilu a nových pomerov sa stal arcibiskup Marcel Lefebvre.
Vznik bratstva.
V roku 1968 arcibiskupa Lefebvra vyhľadala skupina mladých mužov nespokojných s pokoncilovými reformami na pápežských ustanovizniach, ktorí hľadali niekoho, kto by ich viedol v tradičnej katolíckej kňazskej formácii. Lefebvre, ktorý udržiaval dobré vzťahy s biskupmi vo Švajčiarsku, odporúčal seminaristom štúdium na univerzite vo Fribourgu. Keďže však Lefebvrepodobne ako aj pokoncilovú Katolícku cirkevaj univerzitné prostredie považoval za intoxikované modernizmom, začal uvažovať o zriadení medzinárodného seminára určeného na formáciu kňazov v zmysle predkoncilovej praxe. Pomoc našiel u lausannsko-ženevsko-fribourského biskupa Françoisa Charrièra, ktorý Lefebvrovi 6. júna 1969 udelil súhlas s otvorením seminára na území jeho diecézy. 2. júla 1969 následne vzniklo združenie pre výchovu kňazov, pomenované na počesť pápeža Pia X. a 13. októbra svoje fungovanie započal seminár. Seminaristi stále navštevovali prednášky na Fribourskej univerzite, v ubytovni bol však zavedený prísny mníšsky denný režim a komunitné bohoslužby sa vykonávali podľa predreformných obradov. Samotný Lefebvre, hoci kritizoval novú (riadnu) formu rímskeho obradu ("Novus Ordo Missae") ako modernistickú a naplnenú protestantskými prvkami, nevystupoval proti jej platnosti. 
"„Seminár si rýchlo vybudoval povesť tradicionalistickej pevnosti oddanej tridentskému obradu, tomistickej teológii a všeobecnému odmietnutiu reforiem Druhého vatikánskeho koncilu.“"
V júni 1970 pripravil Lefebvre návrh štatútu bratstva, ktorý bol predložený na schválenie biskupovi Françoisovi Charrièrovi. 1. novembra 1970 Charrière vydal dekrét, ktorým zriadil vo svojej diecéze Medzinárodné kňazské bratstvo svätého Pia X. so skúšobnou dobou 6 rokov. Lefebvre sa tiež snažil o založenie nového seminára nezávislého od Fribourskej univerzity. Sídlom nového seminára sa stala (od kanonikov svätého Bernarda novonadobudnutá) nehnuteľnosť v Écône vo Švajčiarsku, v dôsledku čoho musel s jeho fungovaním vysloviť súhlas aj sittenský (sionský) biskup François-Nestor Adam, na území ktorého diecézy sa seminár nachádzal. 
Aj napriek počiatočným úspechom malo bratstvo neskôr problémy s inkardináciou svojich kňazov do diecéz, v dôsledku čoho sa Lefebvre v úsilí o premenu bratstva z inštitútu diecézneho práva na inštitút pápežského práva organizovaného podľa vzoru mníšskych kongregácií, ale bez večných sľubov. To by umožnilo kňazom bratstva pôsobiť v rôznych diecézach bez prijatia inkardinácie. Myšlienku odsúhlasil prefekt Kongregácie pre rehole Ildebrando Antoniutti a sekretár Kongregácie pre klérus Pietro Palazzini. V roku 1971 dostal Lefebvre súhlas od prefekta Kongregácie pre klérus, kardinála Johna Wrighta, ale problémy s inkardináciou kňazov bratstva to vyriešiť nepomohlo.
28. júna 1971 vysvätil Lefebvre za kňaza podľa tradičného obradu prvého seminaristu, v dôsledku čoho napísalo 18 švajčiarskych kňazov prefektovi Kongregácie pre semináre a katolícke univerzity, kardinálovi Gabriel-Marie Garronovi, list, v ktorom seminár obvinili ho z "„rozdeľovania klerikov a zvádzania laikov“". 22. novembra Garrone prijal Lefebvra v Ríme a žiadal ho, aby dodržiaval pravidlá stanovené pre katolícke semináre. Nasledujúci rok si kardinál Garrone vyžiadal od biskupa Françoisa-Nestora Adama správu o stave seminára, pričom biskup činnosť seminára charakterizoval priaznivo.
Seminár v Écône.
18. marca 1972 sa asi 700 laikov vydalo na púť do Fribourgu, počas ktorej sa otvorene modlili za udelenie povolenia sláviť predreformnú, takzvanú tridentskú omšu a za slobodu pôsobenia Kňazského bratstva svätého Pia X. 24. marca bol do Écône vyslaný vizitátor francúzskej konferencie biskupov Jacques Marie Delarue a viacerí francúzski biskupi navrhli prerokovať situáciu s Écône na stretnutí francúzskych biskupov v Lurdoch. Écône bol označený za „divoký seminár“ ("séminaire sauvage"), ktorý údajne vychováva klerikov v duchu neposlušnosti voči biskupom a absolventi seminára boli varovaní, že nedostanú inkardináciu vo francúzskych diecézach. Na kritiku Lefebvre reagoval tvrdením, že seminár nepotrebuje súhlas Konferencie biskupov Francúzska, pretože nespadá pod jej právomoc. 17. marca 1973 však biskup François-Nestor Adam v liste Lefebvrovi poukázal na povinné dodržiavanie novej liturgie a vyjadril obavy, že v jeho diecéze vzniká „sekta“, ktorá nepodlieha cirkevným autoritám.
Medzitým sa bratstvu podarilo expandovať do USA a v roku 1974 otvorilo pobočku v Albano Laziale neďaleko Ríma. Počet seminaristov v Écône sa zároveň zvýšil na 95. Do vývoja konfliktu medzi Lefebvrom a francúzskymi biskupmi zasiahol štátny sekretár Apoštolskej stolice, kardinál Jean-Marie Villot. Vo Vatikáne bola zvolaná komisia kardinálov, ktorá sa rozhodla vyslať do Écône apoštolských vizitátorov. Vizitári Albert Descamps a Guillaume Onclin z Kongregácie pre semináre a pre klérus Écône navštívili v dňoch 11. až 13. novembra 1974. Podľa vyjadrení Marcela Lefebvra, dvaja komisiou vyslaní vizitátori pred profesormi a študentmi seminára hovorili škandalózne reči o tom, že svätenie žien bude čoskoro normálne, že pravda sa vyvíja s dobou a že tradičná koncepcia zmŕtvychvstania je diskutabilná. Na základe vizitácie vydal 21. novembra 1974 pohoršený Lefebvre vyhlásenie, v ktorom odsúdil neomodernistické a neoprotestantské tendencie, ktoré mali podľa neho prispievať k rozkladu Cirkvi, zániku kňazstva, ničeniu sviatostí a zániku náboženského života. Vo vyhlásení okrem iného hovorí:
"„Celým srdcom a celou dušou sa držíme katolíckeho Ríma, strážcu katolíckej viery, a všetkých tradícií, potrebných na zachovanie viery, držíme sa večného Ríma, učiteľa múdrosti a pravdy. Odmietame však a vždy sme odmietali nasledovať Rím v jeho neomodernistických a neoprotestantských snahách a reformách, ktoré vzišli z Druhého vatikánskeho koncilu a jasne sa prejavili po koncile. Všetky tieto reformy smerujú k poškodeniu Cirkvi, k zruinovaniu kňazstva, k zničeniu obety svätej omše a sviatostí, k odstráneniu náboženského života, k svetskému vyučovaniu na univerzitách, v seminároch, vyučovaniu náboženstva prameniaceho z liberalizmu a protestantizmu, čo bolo už niekoľkokrát slávnostne odsúdené učiteľským úradom Cirkvi. Žiadna autorita, ani najvyššia cirkevná hierarchia, nás nemôže nútiť, aby sme sa vzdali našej viery, ako nám ju učiteľský úrad Cirkvi predkladal po devätnásť storočí.""
Odsúdil tiež prírodovedné a teilhardovské učenie vyučované na univerzitách a seminároch a odmietol nové obrady. Druhý vatikánsky koncil vyhlásil za skazený. 
Zrušenie bratstva.
Lefebvrovo kritické vyhlásenie bolo uverejnené vo viacerých časopisoch a v Ríme vyvolalo pobúrenie. 24. januára 1975 poslal lausannsko-ženevsko-fribourský biskup Pierre Mamie (v roku 1970 nahradil v úrade Françoisa Charrièreho, ktorý povolenie vydal) oficiálnu žiadosť prefektovi Arturovi Taberovi Araozovi o možnosť zrušenia Kňazského bratstva svätého Pia X. pred uplynutím 6-ročnej skúšobnej lehoty. 13. februára 1975 bol Lefebvre predvolaný do Ríma na stretnutie s kardinálmi Garronem, Wrightom a Araozom, pričom bol informovaný, že apoštolskí vizitátori pozitívne zhodnotili seminár, ale po jeho vyhlásení vznikla otázka jeho podriadenia sa pápežovi a rozhodnutiam Druhého vatikánskeho koncilu. Lefebvre vyhlásil, že sa nemôže riadiť rozhodnutiami koncilu, ktorého reformy viedli k vzniku katechéz odporujúcich katolíckej viere, „protestantskej“ omše, náboženskej slobody, zrovnoprávneniu pravého náboženstva s nepravým a zblíženiu s komunistami a slobodomurármi. Krátko po stretnutí bola jeho deklarácia odsúdená komisiou kardinálov ako „neprijateľná vo všetkých bodoch“. Lefebvre na obranu tvrdil, že jeho vyhlásenie nebolo nikdy odsúdené Kongregáciou pre náuku viery, ktorá jediná je kompetentná vynášať súdy o tom, čo je a čo nie je v súlade s katolíckou vierou.
Lefebvre naďalej ubezpečoval o svojej poslušnosti voči pápežovi, ale odmietol sa zrieknuť vyhlásenia, pretože podľa jeho názoru reformy Koncilu viedli ku kríze. 25. apríla udelil kardinál Arturo Tabera Araoz súhlas na žiadosť biskupa Pierra Mamieho o rozpustenie Spoločnosti svätého Pia X. a 6. mája biskup oznámil Lefebvrovi odobratie povolenia na činnosť bratstva. V ten istý deň sa kardináli s pápežom Pavlom VI. dohodli na ukončení činnosť bratstva, ako aj seminára v Écône a ďalších inštitúcií spojených s bratstvom.
Suspenzácia Marcela Lefebvra.
Napriek opakovaným opatreniam a príkazu zatvoriť kňazský seminár, Lefebvre pokračoval v činnosti. Rozhodnutie biskupa Pierra Mamieho o zrušení bratstva považoval za nezákonné, pretože bolo prijaté voči laickej inštitúcii, ktorej žiadosť o udelenie pápežského štatútu bola v štádiu riešenia na Kongregácii Rímskej kúrie. Tento argument, ako aj nesúhlas s obvineniami z odpadnutia od katolíckej viery, ktoré odzneli na stretnutí s kardinálmi bez riadneho stanoviska Kongregácie pre náuku, uviedol arcibiskup v odvolaní, ktoré 5. júna zaslal Najvyššiemu tribunálu Apoštolskej signatúry.
Dňa 10. júna prefekt Apoštolskej signatúry kardinál Dino Staffa informoval Lefebvra, že jeho odvolanie bolo zamietnuté, pretože rozhodnutie o zrušení bratstva a seminára v Écône bolo odsúhlasené pápežom Pavlom VI. „v osobitnej forme“ ("forma specifica"). Lefebvrova žiadosť o poskytnutie písomného rozhodnutia pápeža zostala bez odpovede a 29. júna 1975 vysvätil Lefebvre troch seminaristov za kňazov. Ešte v ten istý deň poslal pápež Pavol VI. Lefebvrovi list, v ktorom ho vyzval, aby poslúchol rozhodnutie o rozpustení bratstva a prijal rozhodnutia Druhého vatikánskeho koncilu. Lefebvre odmietol uznať rozpustenie bratstva a označil ho ako "„kanonicky nezákonné a morálne nespravodlivé“" a pokračoval vo svojej činnosti. Na opätovné naliehanie Pavla VI. arcibiskup odpovedal listom, v ktorom potvrdil svoju poslušnosť pápežovi, no svoj postoj vysvetlil tým, že zatvorenie seminára by znamenalo "„spoluúčasť na zničení Cirkvi“", keďže "„tento seminár nesúhlasí s pokoncilovými tendenciami, ktoré ničia Cirkev“."
Dňa 27. októbra štátny sekretár Apoštolskej stolice, kardinál Jean-Marie Villot v liste biskupským konferenciám všetkých krajín informoval o neprípustnosti inkardinácie kňazov bratstva v diecézach. Pápež Pavol VI. 24. mája 1976 počas konzistória kardinálov poukázal na právo Apoštolskej stolice zaviesť nový omšový poriadok v celej Katolíckej cirkvi. Neposlušnosť Lefebvra a jeho stúpencov bola preto podľa pápeža odporom voči Katolíckej cirkvi, ktorý nebolo možné ospravedlniť myšlienkou obrany viery. Dňa 25. júna 1976 arcibiskup Giovanni Benelli, pomocný štátny sekretár Apoštolskej stolice, oznámil Lefebvrovi zákaz vysväcovať kňazov, ktorý mu bol uložený na základe osobitného pápežského príkazu. Napriek tomu Lefebvre 29. júna vysvätil v Écône za prítomnosti niekoľkých tisícok pútnikov ďalších 13 kňazov. Počas obradu vyhlásil právo každého katolíckeho duchovného sláviť predreformnú omšu na základe pápežskej buly Pia V. "Quo primum", ktorou bol zavedený tzv. tridentský poriadok omše "„na večné používanie“". Zdôraznil, že stará omša bola skutočne katolícka, zatiaľ čo "„nová omša je symbolom, vyjadrením novej, modernistickej viery“". 
22. júla 1976 bol Lefebvre oficiálne suspendovaný "a divinis" (zákaz sláviť božský úrad a vysluhovať sviatosti) za odmietnutie priameho nariadenia zakazujúceho mu kňazské vysviacky. Lefebvre platnosť sankcie odmietol a 29. júla uverejnil spis "Niekoľko úvah o zákaze kňazskej služby", v ktorom uviedol, že zákaz mu zakazuje slúžiť len novú omšu a udeľovať len nové sviatosti, pričom je "„povinný podriadiť sa 'pokoncilovej Cirkvi', ako sa vyjadril arcibiskup Benelli, ale táto 'pokoncilová Cirkev' je schizmatická, pretože sa rozchádza s večnou Katolíckou cirkvou“." 29. augusta následne v Lille za prítomnosti 7 000 veriacich slúžil tradičnú omšu, ktorá vyvolala veľký ohlas v európskych médiách. Vzťahy Lefebvra a Apoštolskej stolice boli v nasledujúcom období zložité. Lefebvre si s pápežom Pavlom VI. vymenil viacero listov. Kňazské bratstvo neustále rozširovalo svoju medzinárodnú sieť vydavateľských podnikov, kaplniek a škôl. Lefebvre veľa cestoval, organizoval duchovné konferencie a svojim kňazom a podporovateľom udeľoval sviatosti.
V liste z 11. októbra 1976 pápež Lefebvra upozornil na jeho „falošnú ekleziológiu“ a „falošné chápanie Tradície“. Pápež poveril ďalším rokovaním Kongregáciu pre náuku viery, ale arcibiskupove tézy predložené v máji 1977 odmietol. Napriek pápežovým varovaniam Lefebvre opätovne a opakovane svätil svojich seminaristov za kňazov. V júli 1978 poveril pápež biskupa Pierra Mamieho kanonickým vyšetrovaním týchto svätení. V tom istom čase sa okolo Bratstva konsolidovala väčšina tradicionalistických katolíkov a rapídne rástol počet študentov v seminári v Écône i v ďalších seminároch v zahraničí, kde sa otvárali regionálne pobočky (dištrikty) bratstva.
Svätenia v Écône a schizma.
Po zvolení pápeža Jána Pavla II. v roku 1978 sa napätie dočasne zmiernilo a Lefebvre sa už v novembri 1978 osobne stretol s pápežom. Rokovania medzi bratstvom a Apoštolskou stolicou pokračovali. 21. novembra 1983 Lefebvre a jeho priateľ, brazílsky biskup Antônio de Castro Mayer (ktorý stál na čele tradicionalistického Kňazského bratstva svätého Jeana Márie Vianneyho) listom vyzvali Jána Pavla II., aby sa vzdal omylov Druhého vatikánskeho koncilu: ekumenizmu, protestantizmu a princípu kolegiality v správe Cirkvi. Pod vplyvom tejto výzvy a po písomných konzultáciách s biskupmi o problémoch realizácie liturgickej reformy Ján Pavol II. povolil udelenie indultu na slávenie omše podľa tridentského obradu malým skupinám tradicionalistov, ak sa tak nebude diať s úmyslom spochybňovať riadnu liturgickú formu slávenia (apoštolský list "Quattuor abhinc annos" z roku 1984). Lefebvre však naďalej nebol spokojný s krokmi Apoštolskej stolice i nového pápeža, ktorý po vzore svojich predchodcov presadzoval rozvoj ekumenických vzťahov.
V roku 1983 odišiel Lefebvre ako generálny predstavený bratstva do dôchodku a za jeho nástupcu bol zvolený nemecký kňaz Franz Schmidberger. Naďalej však Lefebvre pre (formálne zrušené) bratstvo svätil kňazov. Ako však starol, začalo hroziť, že by po jeho smrti bratstvo prišlo o jediného biskupa, čím by mu hrozil zánik, nakoľko by nemal kto svätiť nových kňazov. V októbri 1983 preto Lefebvre žiadal Apoštolskú stolicu o súhlas vysvätiť biskupov. Keďže nedostal žiadnu odpoveď, pohrozil, že vysvätí biskupov aj bez mandátu, po čom nasledovalo nové kolo rokovaní, v rámci ktorých zohral významnú úlohu aj Joseph Ratzinger, neskorší pápež Benedikt XVI. Rokovania vyvrcholili podpísaním protokolu zmierenia z 5. mája 1988, podľa ktorého malo byť Lefebvrovi umožnené vysvätenie biskupa, ale až až po kánonickom uznaní bratstva pápežskou stolicou. Protokol bol vlastne akýmsi plánom, na základe ktorého mali strany postupovať pri legalizácii predtým zrušeného bratstva. Bratstvo malo byť v zmysle kánn. 731 až 776 CIC (1983) zadefinované ako spoločenstvo apoštolského života založené na pápežskom práve, pričom malo mať právo sláviť omšu podľa misála Jána XXIII. z roku 1962, vyučovať a vysväcovať seminaristov (t. j. mať udelené určité výnimky s ohľadom na kánony 679 až 683 CIC). Lefebvre zároveň vyznal vernosť Cirkvi a pápežovi, uznal učenie konštitúcie "Lumen Gentium" o najvyššom Magistériu (učiteľský úrad Cirkvi), platnosť nového rítu, cirkevnú disciplínu a novú kánonickoprávnu kodifikáciu. Podľa správy kardinála Ratzingera (ktorý protokol tiež podpisoval) Lefebvrovi trvalo len pätnásť minút, kým si prezrel protokol a dokument podpísal. V skutočnosti, hoci Lefebvre dokument podpísal, nebol s kompromisom vôbec spokojný. Svoj súhlas s protokolom preto už nasledujúci deň stiahol a trval na tom, že Vatikán stagnuje a nespolupracuje efektívne. Žiadal najmä vysvätiť aspoň troch biskupov, a to do 30. júna. Rím však trval na vysvätení jedného. V liste kardinálovi Ratzingerovi Lefebvre napísal:
"„V skutočnosti by odloženie biskupskej vysviacky na neskorší, zatiaľ neurčený termín znamenalo, že toto je už štvrtýkrát, čo by som vysviacku odložil. V mojich predchádzajúcich listoch bolo celkom jasne povedané, že dátum 30. júna je ten najneskorší prijateľný. Poslal som vám prvú dokumentáciu týkajúcu sa kandidátov; na stanovenie mandátu sú ešte takmer dva mesiace. Vzhľadom na mimoriadne okolnosti tohto prípadu by Svätý Otec [Ján Pavol II.] mohol celkom ľahko skrátiť procedúru, aby nám bol mandát oznámený do polovice júna. Ak by bola odpoveď negatívna, bol by som podľa svojho svedomia povinný pristúpiť k vysväteniu, opierajúc sa o súhlas, ktorý Svätá stolica dala v protokole k vysväteniu biskupa, ktorý bol členom Spoločnosti...“"
Dátum vysviacky bol niekoľkokrát odložený a Lefebvre sa zrejme domnieval, že sa termín odkladá preto, že Rím oficiálne uznanie bratstva svätého Pia X. odkladá dúfajúc, že dovtedy Lefebvre zomrie a jeho hnutie sa rozpadne. Lefebvre opakovane naliehal na Svätú Stolicu, aby oznámila dátum svätenia, a varoval, že inak svätenie vykoná 30. júna on sám. Opäť označil Rím za „infikovaný modernizmom“ a vzdialený tisícročnej Tradícii. Svätá Stolica Lefebvra opakovane vystríhala, že nedovolené vysvätenie biskupov bude považovať za schizmatický akt a upozornila ho aj na trest, ktorý mu v prípade uskutočnenia svätenia hrozí. Arcibiskupovi bolo zaslané aj oficiálne monitum, no Lefebvre na varovania nedbal. 
30. júna 1988 vysvätil Lefebvre v Écône spolu s biskupom Antoniom de Castro Mayerom, za prítomnosti viac ako 10 000 laikov a 300 kňazov, štyroch kňazov (Tissiera de Mallerais, Richarda Williamsona, Alfonsa de Galarretu a Bernarda Fellaya) za biskupov. V dôsledku tohto úkonu upadli podľa Apoštolskej stolice svätitelia i vysvätení podľa oficiálneho cirkevného výkladu do exkomunikácie "latae sententiae", keďže k takémuto konaniu nemali súhlas Apoštolskej stolice a učinili tak v rozpore s vôľu pápeža ako Najvyššieho veľkňaza (kán. 1361 § 1 a kán. 1382 CIC 1983). Ešte pred skončením obradov bola Vatikánom oznámená exkomunikácia "latae sententiae" a 1. júla vydal prefekt Kongregácie pre biskupov, kardinál Bernardin Gantin oficiálny exkomunikačný dekrét "Dominus Marcellus Lefebvre", ktorým exkomunikáciu potvrdil a vyzval kňazov a veriacich, aby "„nepodporovali schizmu Monsignora Lefebvra, inak im bude uložený veľmi vážny trest exkomunikácie“". Lefebvre na exkomunikáciu reagoval slovami: "„Exkomunikovaný kým? Modernistami, ľuďmi, ktorí by sami mali byť verejne exkomunikovaní. Nemá to žiadnu hodnotu. "Pápež Ján Pavol II. na vysvätenia reagoval 2. júla 1988 vydaním listu motu proprio "Ecclesia Dei" ("Adflicta"), v ktorom vysvätenie rovnako označil za schizmatický akt a pripomenul prívržencom hnutia nebezpečenstvo upadnutia do schizmy a samočinnej exkomunikácie. Kontakt bratstva s Apoštolskou stolicou sa následne zhoršil." "
Lefebvre platnosť exkomunikácie vždy odmietal. Argumentoval tým, že svätenie vykonal v núdzi pre zachovanie Cirkvi, čo kánonické právo objektívne v niektorých prípadoch pripúšťalo (napr. mexické fakulty). Druhým Lefebrovým argumentom bolo, že vysväteným biskupom neudelil riadnu jurisdikciu: biskupov vysvätil len ako svätiacich biskupov, čím podľa prívržencov bratstva nemalo dôjsť k schizme, ani k vytvoreniu paralelnej hierarchie. Nemeth argumentoval aj nedostatkom zavinenia a okolnosťami vylučujúcimi protiprávnosť. O exkomunikácii Lefebvra ako o „zdanlivej exkomunikácii“ píšu aj niektorí (často najmä tradicionalistickí) teológovia z katolíckych štruktúr mimo bratstva.
Lefebvrovo konanie však našlo odporcov aj v radoch samotného bratstva, v dôsledku čoho sa odčlenilo 12 členov, ktorí so súhlasom Vatikánu založili Kňazské bratstvo svätého Petra (nazývaní aj indultisti). Podľa Thomasa Schmidingera dnes spočíva hlavný rozdiel bratstvami skôr v organizačnej stratégii a nie v ideológii: obe chcú priviesť Rímskokatolícku cirkev späť na „správnu cestu“, no Bratstvo svätého Pia X. chce obnovu predkoncilovej Cirkvi dosiahnuť oveľa konfrontačnejším kurzom, ktorého súčasťou je aj neuposlúchnutie Svätej Stolice. Bratstvo svätého Petra nebolo prvou skupinou, ktorá sa od Bratstva svätého Pia X. odčlenila. Už pred tým boli z bratstva vylúčení deviati kňazi a seminaristi, ktorí odmietli uznať legitimitu pápeža Jána Pavla II. Skupina okolo Clarenca Kellyho následne zriadila sedesvakantistické Kňazské bratstvo svätého Pia V. V roku 1985 z bratstva odišli piati diakoni vysvätení Bratstvom svätého Pia X., ktorí rovnako odmietli uznať legitimitu Jána Pavla II.
Tretím generálnym predstaveným sa v roku 1994 stal Bernard Fellay, jeden z kňazov, ktorí boli v roku 1988 vysvätení v Écône za biskupov. V roku 2006 bol zvolený znovu.
Snahy o zmierenie.
Od roku 2000 obnovila Apoštolská stolica rokovania s hnutím o obnove plného spoločenstva s Cirkvou. 7. júla 2007 vydal pápež Benedikt XVI. motu proprio "Summorum Pontificum", kde konštatoval, že tridentská omša nebola nikdy úplne zrušená a umožnil slobodnú službu latinskej omše podľa predreformného obradu. V januári 2009 Benedikt XVI. sňal exkomunikáciu štyroch biskupov bratstva, ktorá platila od roku 1988, pričom vyjadril nádej, že sa obnoví plné spoločenstvo medzi spoločenstvom a Cirkvou. Zároveň však zdôraznil, "„zrušenie exkomunikácie... nezmenilo právnu situáciu Bratstva sv. Pia X., ktoré dosiaľ nepožíva žiadne kánonické uznanie zo strany Katolíckej cirkvi... [jeho biskupi a kňazi] nevykonávajú zákonne nijakú službu v cirkvi“". Od roku 2009 sa tiež začala stretať zmiešaná komisia Svätej stolice a bratstva, ktorej cieľom bolo dosiahnuť obnovenie plného spoločenstva.
V roku 2011 bratstvo odmietlo tzv. "Vieroučnú preambulu", ktorú predložila Kongregácia pre náuku viery. Obsah preambuly nie je známy, medzi jeho body však mali byť podmienky uznania, že učiteľský úrad cirkvi je skutočným interpretátorom cirkevnej Tradície; uznania a rešpektovania Druhého vatikánskeho koncilu ako súčasti Tradície a uznanie platnosti pokoncilovej liturgie. Bratstvo dostalo ponuku, že bude v rámci Katolíckej cirkvi predstavovať personálnu prelatúru podobne ako hnutia Opus Dei či personálne prelatúry bývalých anglikánov. Bratstvo svoje podmienky predstavilo v apríli 2012: možnosť aj verejne korigovať a karhať obhajcov modernizmu a liberalizmu, Druhého vatikánskeho koncilu a ich dôsledkov, sláviť výhradne predkoncilovú liturgiu a mať aspoň jedného biskupa. Rokovania však skončili neúspešne.
Približne na rovnakej úrovni sa vzťahy medzi Apoštolskou stolicou a bratstvom zachovali aj po nástupe pápeža Františka do úradu, keďže spoločenstvo odmietlo viaceré Františkove prístupy v medzináboženskom a ekumenickom prostredí či apoštolskú exhortáciu "Amoris laetitie" (2016). Pri príležitosti vyhlásenia svätého roka milosrdenstva (november 2015) udelil pápež František počas trvania tohto roku kňazom bratstva riadnu spovednú jurisdikciu. V apoštolskom liste "Misericordia et misera" z 21. novembra 2016 potom toto povolenie predĺžil na neurčito. František sa tiež napríklad oficiálne stretol s predstaveným hnutia Bernardom Fellayom a ich stretnutie sa nieslo v priateľskom duchu.
16. júla 2021 prišiel do účinnosti apoštolský list "motu proprio" "Traditionis custodes" pápeža Františka, ktorý sprísnil pravidlá a možnosti slávenia staršej liturgickej formy podľa misálu Jána XXIII. z roku 1962, ktoré upravovalo "Summorum Pontificum" Benedikta XVI. Norma sa však podľa Františka netýka tradicionalistických inštitúcií, akou je napríklad Kňazské bratstvo svätého Petra, ktorých základným konštitučným prvkom je slávenie tzv. tridentskej omše („mimoriadnej formy rímskeho obradu“). Jedným zo zámerov listu však zároveň bolo, aby sa zamedzilo šíreniu skupín, ktoré by popierali platnosť a legitímnosť liturgickej reformy, ktorú nariadil Druhý vatikánsky koncil a najvyššie Magistérium, čiže nepriamo aj lefébristické hnutie. V poslednom období bratstvo odsúdilo zatvárania kostolov počas pandémie koronavírusu, synodálnu cestu či dokument "Fiducia suplicans".
Vplyv bratstva na mnohých miestach vzrástol v období koronavírusu, keď na rozdiel od mainstreamového prúdu katolicizmu reprezentovaného diecézami a farnosťami neprerušilo slávenie bohoslužieb a odmietalo opatrenia nariadené štátmi. Bratstvo v poslednom období rapídne vzrastalo aj vďaka finančnej podpore svojich prívržencov. 
Vzhľadom na to, že bratstvo naďalej trvá na revízii viacerých rozhodnutí Druhého vatikánskeho koncilu, spor medzi ním a Apoštolskou stolicou zostáva otvorený dodnes (máj 2024). Podľa nemeckého právnika a teológia Erica Wilhelma Steinhauera je "„Bratstvo a s ním združení veriaci napriek zásadne platným sviatostiam na ceste stať sa vlastnou katolíckou cirkvou, podobne ako Starokatolícka cirkev.“" 
Náboženské učenie hnutia a jeho kritika.
Druhý vatikánsky koncil, Tradícia a Magistérium.
Hnutie neuznáva početné reformy schválené v Katolíckej cirkvi Druhým vatikánskym koncilom (a v jeho nadväznosti), predovšetkým zmeny v liturgii (konštitúcia "Sacrosanctum Concilium"); presadzovanie princípu náboženskej slobody, ako je zakotvená v koncilovej konštitúcii "Dignitatis Humanae"; pokoncilový diskurz v medzináboženskom dialógu a ekumenizmus (deklarácia "Nostra aetate"). Vo svojich vyjadreniach sa opierajú o tvrdenia predkoncilových pápežov (predovšetkým z čias novoscholastiky), ale napríklad aj o niektoré tvrdenia pápeža Benedikta XVI.
Bratstvo uznáva primát rímskeho pápeža, no odmieta sa podriadiť tým rozhodnutiam, ktoré sú podľa bratstva v rozpore s katolíckou Tradíciou. Príkazy, ktoré smerujú proti najvyššiemu princípu kánonického práva: „spása duší je najvyšší zákon“ ("salus animarum, suprema lex") sú podľa bratstva nekánonické a netreba sa nimi riadiť, nakoľko sú iba zdanlivé a nezaväzujú svedomie. Väčšinový prúd katolíckych teológov a kánonistov na čele s pápežmi už od čias Pavla VI. (pozri kapitolu #História) nachádzajú v „lefébristickom“ poňatí Tradície viaceré problémy. Primárnym bodom, v ktorom sa obe strany nevedia zhodnúť je legitimita učenia Druhého vatikánskeho koncilu a jeho vzťah voči cirkevnej Tradícii, z ktorého pramení väčšina ďalších sporov. Podľa listu "motu proprio" "Ecclesia Dei" pápeža Jána Pavla II.: "„Koreň tohto schizmatického aktu možno rozpoznať v neúplnom a protirečivom poňatí Tradície. V neúplnom, preto že dostatočne nezohľadňuje živý charakter Tradície, ktorá, ako jasne učil Druhý vatikánsky koncil, ‚pochádza od apoštolov a napreduje v Cirkvi s pomocou Ducha Svätého, do realít a slov, ktoré sa odovzdávajú [...]‘ Závery, ktoré prijalo hnutie presadzované biskupom Lefebvrom môže a musí byť pre všetkých katolíckych veriacich motívom na úprimnú úvahu o vlastnej vernosti cirkevnej Tradícii, autenticky interpretovanej cirkevným Magistériom, riadnym i mimoriadnym, najmä na ekumenických konciloch od Nicejského koncilu po Druhý vatikánsky koncil...“" 
Bratstvu sa vyčíta odmietanie celistvého cirkevného Magistéria a vytváranie druhého ekvivalentného Magistéria, keďže to, čo je v súlade s cirkevnou Tradíciou a učením Cirkvi, nemôže podľa učenia Cirkvi určovať subjektívna osoba (hoci aj biskup) či spoločenstvo, ale iba predstaviteľ (najvyššieho) Magistéria, ktorým je v Katolíckej cirkvi pápež alebo kolégium biskupov (avšak to "vždy len v spoločenstve" s pápežom). Katolíci preto (podľa väčšinového teologického výkladu) nemôžu legitímne uznávať iba učenie niektorých pápežov (napr. Pia X.) či niektorých ekumenických koncilov alebo len vybrané prvky učenia Magistéria, ale celé učenie, ktoré najvyššie Magistérium predkladá stanovenou formou ako záväzné. Ustanovenia Druhého vatikánskeho koncilu majú byť preto podľa cirkevného Magistéria vykladané v duchu živej cirkevnej Tradície, ktorú koncil spolutvorí, a nemajú byť vnímané ako obrat k modernizmu či progresivizmu. Teológ Juraj Vittek preto pri tradicionalistoch hovorí o heretickom vnímaní Tradície. 
Bratstvo naopak tvrdí, že medzi Druhým vatikánskym koncilom a predošlými ekumenickými koncilmi je ten rozdiel, že Druhý vatikánsky koncil sám seba označil za „pastoračný“, a teda sa vzdal privilégia neomylne definovať články viery. V kritike niektorých koncilových výnosov sa bratstvo následne odvoláva na výroky Magistéria, ktoré explicitne odsúdilo napr. ekumenizmus (odsúdený pápežom Piom XI. v encyklike "Mortalium animos"); indiferentizmus; liberalizmus (odsúdený pápežom Gregorom XVI. v encyklike "Mirari vos"); laicizmus (odsúdený pápežom Piom XI. v encyklike "Quas primas") či náboženskú slobodu (odsúdená pápežom Levom XIII. v encyklike "Libertas"). Podľa tradicionalistických teológov si cirkevné Magistérium nemôže protirečiť a preto tézy, ktoré boli v minulosti slávnostne odsúdené ako nezlučiteľné s katolíckou vierou, je potrebné odmietať aj dnes, a to aj keby sa ich prijatia dožadovala cirkevná autorita. Cirkevná Tradícia tak podľa bratstva stojí nad pápežom, ak sa jej pápež spreneverí.
Riadenie cirkvi.
Na rozdiel od iných tradicionalistických hnutí, Bratstvo svätého Pia X. pokoncilových pápežov akceptuje. Pre tento postoj bratstvo odmietli niektorí jeho bývalí členovia, keďže "„tým, že [bratstvo] uznalo aj nástupníctvo pápeža Pavla VI., muselo uznať taktiež platnosť novej omše a ostatných sviatostí s novými formuláciami, vrátane nových biskupských vysviacok“". (pozri Kňazské bratstvo svätého Pia V.)
Hierarchiu Katolíckej cirkvi považuje bratstvo za liberálnu a modernistickú, "„ktorá je od Druhého vatikánskeho koncilu v službách revolúcie v Cirkvi i mimo nej“". Bratstvo odmieta tiež niektoré prvky demokratizujúcej kolegiality, ktoré boli v Katolíckej cirkvi zavedené po Druhom vatikánskom koncile. Kritizujú odklon od prísnych pravidiel individuálneho výkonu moci jednotlivými predstaviteľmi hierarchie. Namiesto „monarchie“ pápeža v celej Cirkvi a biskupov v ich diecézach vznikli po Koncile početné rady a poradné orgány, konferencie a synody, ktoré postupne prebrali časť moci. Bratstvo hodnotilo tento proces ako nebezpečné zahmlievanie zodpovednosti a nesprávne zvyšovanie demokracie v Cirkvi. Podľa tradicionalistov hrozí, že rastúci vplyv laických veriacich v Cirkvi zasiahne aj doktrinálne otázky, čo môže vyústiť do radikálnej protestantizácie Cirkvi.
Ekumenizmus.
Bratstvo kladie dôraz na rozlíšenie medzi jediným pravým náboženstvom ("unica vera religio"), za ktoré považujú katolicizmus, a všetkými ostatnými náboženstvami, ktoré sú považované za falošné ("falsae religiones"). Z toho členenia vyplýva kritický postoj k medzináboženskému dialógu, ktorý dnes podnikajú predstavitelia Katolíckej cirkvi na čele s pápežom. Obzvlášť kritizujú spoločné medzináboženské modlitby za účasti predstaviteľov iných náboženstiev. V minulosti sa negatívne stavali napríklad k medzináboženskému modlitbovému stretnutiu v Assisi v októbri 1986 a januári 2002, či k návštevám pápežov v luteránskych kongregáciách a synagógach, či k modlitbe pápeža pri Múre nárekov. Namiesto medzináboženského dialógu požadujú pokračovanie v misijnej činnosti zameranej na obrátenie členov nekresťanských náboženstiev a nekatolíckych denominácií do lona „jedinej pravej Cirkvi“. Samotné bratstvo vyvíja misijnú činnosť takmer vo všetkých častiach sveta.
Schizma a jurisdikcia.
Bratstvo odmieta obvinenia zo schizmatizmu. Ako dôvod tradične uvádza argument, že arcibiskup Lefebvre ani jeho nasledovníci sa nikdy nemali pokúsiť vytvoriť „paralelnú hierarchiu“, ktorá by nahradila oficiálne štruktúry (diecézy a iné prelatúry) Katolíckej cirkvi. V každom kostole a kaplnke pri liturgii v dôsledku toho spomína meno pápeža a miestneho ordinára. Bratstvo argumentuje a narába s akýmisi „faktickými inštitútmi“, ktoré vníma analogicky k riadnym formám predpokladaným kánonickým právom: "„prioráty a kaplnky Kňazského bratstva [majú veriaci] považovať za svoje farnosti a riadiť sa pokynmi ich kňazov. Ak by došlo k uznaniu Bratstva, potom by sa tieto prioráty a kaplnky považovali za akési osobné farnosti.“" 
Bratstvo vníma Katolícku cirkev ako spoločenstvo v kríze, respektíve v núdzovom stave, v dôsledku čoho si prisvojuje právomoci konať aj (podľa bratstva iba formálne) v rozpore s platným kánonickým právom: "„Ak by Cirkev bola v normálnej situácii, bolo by úplne proti cirkevnému právu, keby spoločenstvo udržiavalo semináre, vysväcovalo kňazov, zakladalo kvázi farnosti v rôznych diecézach proti vôli miestnych biskupov a vykonávalo tam pastoráciu, ako to robí Kňazské bratstvo svätého Pia X. Konanie Kňazského bratstva je odôvodnené výlučne cirkevným núdzovým stavom.“" Svoju jurisdikciu nad laikmi vníma bratstvo ako "„mimoriadnu, nahradenú (doplnenú Cirkvou), ktorá prichádza do úvahy z dôvodu slabosti alebo zlyhania autority v záujme spásy duší.“" 
Kým v minulosti mala kríza v Cirkvi vyplývať najmä z reforiem Druhého vatikánskeho koncilu a následnej praxe pápežov a Cirkvi, dnes bratstvo krízu Cirkvi vidí aj v postupoch pápeža Františka (napríklad súhlas s "Fiducia suplicans"), bratstvom deklarovanej „otvorenej apostázy“ mnohých biskupov či zo zatvárania kostolov počas pandémie koronavírusu.
Tridentská omša.
V roku 1969 zaviedol pápež Pavol VI. apoštolskou konštitúciou "Missale Romanum" reformovaný katolícky obrad nazvaný "Novus Ordo Missae" („Nový omšový poriadok“), ktorý nahradil (no nezrušil) latinskú omšu rímskeho obradu štandardizovanú (prvýkrát) bulou "Quo primum" pápeža Pia V. v roku 1570t. j. krátko po Tridentskom koncile, v dôsledku čoho sa nepresne nazýva tridentská omša. Bratstvo (resp. tradicionalisti vo všeobecnosti) kritizujú výrazné zmeny v rímskom obrade, ako napríklad zrušenie niektorých modlitieb a gest (napr. úklon), zavedenie nových prvkov či zavedenie takmer výlučného používania národných jazykov do liturgie, ktoré podľa bratstva viedlo k množstvu nesprávnych prekladov dôležitých teologických termínov. Kritike sa nevyhýba tiež obrátenie sa kňaza k veriacim ("versus populo"), ako aj zneužívanie dodržiavania rubrík (noriem vymedzujúcich spôsob slávenia). Kritizované je aj zväčšenie priestoru bohoslužby slova v rámci novej omše. Bratstvo (ako aj väčšina ďalších tradicionalistov) sa preto pridržiava omšového poriadku kodifikovaného v Rímskom misáli Jána XXIII. z roku 1962 (teda posledným vydaním tzv. tridentskej omše). Obhajcovia liturgických zmien po Druhom vatikánskom koncile argumentujú tým, že zmeny v liturgii mali zintenzívniť vzťah moderného človeka s Bohom a vytvoriť podmienky pre aktívnu, plodnú a plnú účasť na bohoslužbe (pred Koncilom sa hovorilo o nábožnej účasti na bohoslužbe), ako aj tým, že zmeny premenlivej časti liturgie majú slúžiť na lepšie pochopenie nemenliteľnej časti liturgie.
Sociologické a etické aspekty spoločnosti, a ich kritika.
Prepojenia s krajnou pravicou.
Kňazské bratstvo býva spájané s krajne pravicovým prostredím. Spoločenstvo vyjadrilo podporu Národnému frontu Marine Le Penovej a má tiež prepojenie s nemeckou krajne pravicovou stranou Alternatíva pre Nemecko (AfD) a viacerými pravicovými organizáciami, ako napríklad s (vo Francúzsku v roku 2023 rozpusteným) fundamentalistickým hnutím Civitas, novinami "Junge Freiheit" a webmi ako Kath.net či gloria.tv. Druhý spomínaný web bol v slovenskom prostredí webom konspiratori.sk zaradený do zoznamu webových stránok s neserióznym, klamlivým, podvodným, konšpiračným alebo propagandistickým obsahom. Ďalším slovenským webom, ktorý bratstvo opakovane propaguje, respektíve s ním je doktrinálne spriaznený, je web christianitas.sk, ktorý taktiež figuruje na spomínanom zozname. V Rakúsku bol s bratstvom prepojený napríklad pravicový politik Ewald Stadler.
Demokracia a sloboda vierovyznania.
Podľa profesora katolíckej sociálnej etiky Markusa Vogta z LMU: "„Spoločnosť svätého Pia X. odmieta základné eticko-politické premisy moderných spoločností. Jej poprední predstavitelia sú ochotní zložiť prísahu proti modernizmu, odmietajú ľudské práva, demokraciu a slobodu vierovyznania, a často prejavujú antisemitské postoje“". Thomas Rigl spoločenstvo zadefinoval ako fundamentalistické, pričom za štyri dôvody tejto kvalifikácie označil: striktný ideologický dualizmus ("„kto nie je s nami, je proti nám“"); tvrdohlavý dogmatizmus; tvrdú kritiku moderného sveta a autoritárstvo.
Nemecký cirkevný historik Wilhelm Damberg označil ako politický ideál bratstva teokraciu. V Lefebvrových spisoch možno podľa Erica W. Steinhauera "„znovu a znovu nájsť nasledujúcu myšlienkovú líniu založenú na predkoncilovej doktríne: Ježiš Kristus je hlavou celej ľudskej spoločnosti. Vládne štátu a spoločnosti. Z tohto pravidla vyplýva záväzná povinnosť všetkých spoločenských a štátnych oblastí vo vzťahu k náboženstvu. Katolícke náboženstvo ako jediné pravé náboženstvo musí byť zásadne aj záväzným štátnym náboženstvom. Len v záujme verejného pokoja sa od toho v nábožensky zmiešaných štátoch môže odchýliť“". Pokračovanie týchto myšlienok badať aj u druhého generálneho predstaveného bratstva, Franza Schmidbergera, podľa ktorého je kresťanský sociálny poriadok založený na prirodzenom práve, pričom moc štátu podľa Schmidbergera nevychádza od ľudí, ale od Boha. Ako ďalší znak fundamentalizmu býva označovaná snaha o návrat k mýtickému spoločenskému pravzoru ako jedinej správnej cesty života, teda útek pred moderným svetom, ktorý ako bratstvo verí, je v neustálej kríze. Podobne "Katolícky katechizmus cirkevnej krízy" () od predného dogmatika bratstva, Matthiasa Gaudrona, tvrdí že: "„iba pravé náboženstvo má skutočné právo na slobodný rozvoj a praktizovanie, pretože nikomu nemožno brániť slúžiť Bohu tak, ako to sám Boh prikázal. Toto je požiadavka prirodzeného zákona. Falošné náboženstvá nemajú skutočné právo ich praktizovať, pretože sú to falošné, mylné náboženstvá. Chyba nikdy nemôže mať práva, tie patria len pravde. Tolerancia voči falošným náboženstvám teda nie je založená na prirodzenom zákone, ale na obozretnosti a kresťanskej dobročinnosti.“" Podľa rakúskeho antropológa Thomasa Schmidingera tak vedúci predstavitelia bratstva "„odmietajú individualizmus a predpokladajú, že nositeľmi práv sú skôr náboženstvá ako jednotlivci“".""
Predstavitelia bratstva vyjadrili tiež vlastnú predstavu konceptu bojujúcej Cirkvi ("Ecclesia militans"). Podľa predstaveného viedenského dištriktu Stefana Freya je každý kresťan povinný "„bojovať za nášho Pána Ježiša Krista, jeho večný zákon a jeho kráľovstvo, až do tej miery, že by položil svoj život“", pričom treba "„viac poslúchať Boha ako ľudí“". Ak teda "„nadriadení alebo vládne orgány prikazujú niečo, čo je proti Bohu a proti jeho svätej vôli, potom človek nesmie [podľa Freya] poslúchať.“" 
Antisemitizmus.
V rámci kritiky modernizmu dospeli niektorí členovia kňazského bratstva aj ku kritike Židov a slobodomurárov, či výslovne k antisemitským postojom. Rozruch vzbudil už v roku 2009 Lefebvrom vysvätený biskup Richard Williamson, ktorý v rozhovore pre švédsku televíziu SVT povedal, že verí, že "„historické dôkazy sú silne proti, silne proti tomu, že 6 miliónov Židov zavraždených v plynových komorách v rámci zámernej politiky Adolfa Hitlera“", a že verí, že "„neboli žiadne plynové komory... Myslím, že 200 000 až 300 000 Židov zahynulo v nacistických koncentračných táboroch, ale nikto z nich v plynových komorách.“" Rozhovor bol televíziou odvysielaný v deň, keď prefekt Kongregácie pre biskupov podpísal dekrét o stiahnutí exkomunikácie biskupov bratstva, hoci nahraný bol v seminári v Zaitzkofene už v novembri 2008. Apoštolská Stolica rozvíjajúca s judaizmom dlhodobý dialóg sa proti Williamsonovým tvrdeniam ostro ohradila a trvala na tom, aby sa Williamson ospravedlnil, čo však odmietol urobiť. Značnú reakciu vyvolali Williamsove tvrdenia aj v židovských kruhoch. Proti vyjadreniu sa ohradil aj generálny predstavený bratstva, Bernard Fellay, podľa ktorého: "„Tvrdenia biskupa Williamsona v žiadnom zmysle neodrážajú pozíciu nášho bratstva. Z tohto dôvodu som mu zakázal, až kým nebudú nové príkazy, zastávať akékoľvek verejné postoje k politickým alebo historickým otázkam.“" 
Neskôr vyšli najavo aj ďalšie (staršie) Williamsove antisemitské vyjadrenia, ktoré zahŕňali vieru v presnosť notoricky známeho falzifikátu "Protokoly sionských mudrcov" či iné vyjadrenia o Židoch a holokauste. Williamson bol neskôr v Nemecku odsúdený na zaplatenie pokuty pre popieranie holokaustu a v roku 2012 bol z bratstva pre neposlušnosť voči generálnemu predstavenému (v inej veci) vylúčený. Ako pokrstený katolík neskôr znovu upadol do exkomunikácie "latae sententiae", keďže v roku 2015 (a opakovane aj neskôr) nekánonicky vysvätil ďalších biskupov. 
Podľa Marka Weitzmana, výskumníka v oblasti antisemitizmu, boli po prepuknutí Williamsonovho škandálu v roku 2009 z oficiálnych webov bratstva odstránené dve eseje, ktoré sa o judaizme a Židoch vyjadrovali značne negatívne. Podľa jednej z esejí je židovský ľud Bohom pripravený byť „teologickým nepriateľom“ kresťanov, pričom esej obhajovala názor, že Židia by nemali dostať „rovnosť práv“, ale skôr by mali byť prinútení žiť "„izolovaní vo svojich vlastných štvrtiach“". Samotný Bernard Fellay, ktorý stál do roku 2018 na čele bratstva, označil Židov a slobodomurárov za najväčších vinníkov neúspechu dialógu s Apoštolskou stolicou a za nepriateľov Cirkvi. Výroky proti Židom boli zaznamenané aj od iných členov hnutia. Holokaust popieral napríklad kňaz Florian Abrahamowicz, niekdajší hovorca bratstva v severnom Taliansku. Neskôr bol práve za odmietanie holokaustu a verejnú obhajobu nacistického vojnového zločinca Ericha Priebkeho zo spoločenstva vylúčený (stal sa následne sedisvakantistom). Tretí Lefebvrom vysvätený biskup Bernard Tissier de Mallerais v roku 1997 zase tvrdil, že: "„Židia sú najaktívnejšími remeselníkmi pre príchod Antikrista“".
Keďže Bratstvo svätého Pia X. odmieta Druhý vatikánsky koncil, súčasťou jeho teológie sú podľa Juliane Wetzelovej aj niektoré námety z kánonu antisemitských stereotypov namierené proti Židom, ako napríklad obvinenie z „Bohovraždy“. V tomto zmysle sa biskup Franz Schmidberger vyjadril, že: "„Židia našej doby nielenže nie sú našimi staršími bratmi vo viere, ale sú aj spolupáchateľmi vraždy Boha, pokiaľ sa nedištancujú od viny svojich predkov prostredníctvom vyznania Kristovho božstva a krstu.“" 
Podľa Marka Weitzmana je "„hnutie všeobecne prešpikované antisemitizmom do takej miery, že... je možné považovať antisemitizmus za jednu zo základných doktrín tohto hnutia.“" Za jeden zo zdrojov tejto doktríny Weizman označil spisy staršieho kontroverzného írskeho kňaza Denisa Faheyho. Kritike hnutie čelilo aj pre organizáciu už spomínaného pohrebu nacistického dôstojníka SS a vojnového zločinca Ericha Priebkeho v roku 2013.
Sexuálne a rodové menšiny.
Antifeministické a anti-genderové pozície spoločnosti neboli podrobne zdokumentované, no vo zverejnených kázniach sa možno stretnúť s prepájaním pedofílie s "„homo lobby“", tvrdeniami, že homosexualita je proti prirodzenému poriadku a že existuje "„homo mafia“". Bratstvo opakovane varovalo pred gender ideológiou či pred „totalitárnym“ liberálnym Európskym parlamentom, ktorý bratstvo odsúdilo pre liberálne postoji k reprodukčným právam a kritike zvrátenie rozsudku Roe vs. Wade v USA. Nesprávne tiež tvrdilo, že interrupcie boli hlavnou príčinou smrti na celom svete v roku 2021. Funkcionári bratstva opakovane vystupovali na demonštráciách organizovaných pravicovými katolíckymi kruhmi, napríklad proti potratom či právam LGBT ľudí. Známe sú tiež niektoré listy biskupa Richarda Williamsona, v ktorých zastával sexistické a rasistické postoje.
Pandémia koronavírusu.
V období pandémie koronavírusu, bratstvona rozdiel od všeobecného prúdu Katolíckej cirkvi či dokonca trdicionalistického Kňazského bratstva svätého Petra neobmedzilo konanie verejných bohoslužieb, pričom aj v neskoršom období odmietalo proti-pandemické opatrenia, ako napríklad nosenie respirátorov či rozostupy v miestnostiach (hoci od členov nevynucovalo ich nedodržiavanie). Zrušenie bohoslužieb rímskokatolíckymi diecézami bolo bratstvom vnímané len ako ďalší dôkaz „degenerácie hlavného prúdu Cirkvi“. Boli tiež zaznamenané kázne kňazov z bratstva proti vakcinácii proti koronavírusu a nepodložená argumentácia nemorálnym pôvodom biologického materiálu vakcín proti covidu zo zárodkov potratených detí.""
Sexuálne zneužívanie.
Švajčiarsky denník "Le Temps" zverejnil v januári 2024 článok, v ktorom informoval, že jeho reportéri dostali viac ako 20 dokumentov, ktoré potvrdzovali, že v rámci bratstva malo na viacerých miestach od jeho vzniku až do roku 2020 opakovane dochádzať k sexuálnemu zneužívaniu, psychickému a fyzickému násiliu, pričom jedna skupina na podporu obetí informovala o približne 60 „problematických kňazoch“. Denník spomenul aj prípady, v ktorých boli páchatelia odsúdení.
Štruktúra a rozšírenie vo svete.
Štruktúra bratstva je hierarchická. Na čele stojí generálny predstavený volený každých 12 rokov. Spoločnosť je organizovaná do obvodov (dištriktov), na ktorých čele stojí predstavený, ktorého menuje generálny predstavený na 6 rokov. V súčasnosti bratstvo pôsobí vo viac ako šesťdesiatich krajinách sveta. Tvorí ho okolo stopäťdesiat priorátov a stovky omšových centier (kaplniek a kostolov). Väčšina veriacich spojených s bratstvom pochádza zo Švajčiarska, Francúzska, Nemecka a Spojených štátov. Súčasťou Bratstva je aj vetva rehoľných bratov a sestier oblátok, ktoré pomáhajú kňazom pri ich činnosti a napomáhajú výchove detí v zmysle učenia bratstva.
Sídlo bratstva sa nachádza v Menzingene vo Švajčiarsku funkciu generálneho predstaveného od roku 2018 plní Davide Pagliarani. Slovensko v rámci územného členenia patrí spolu s Českom, Maďarskom, Chorvátskom, Slovinskom a Rakúskom pod dištrikt sídliaci v rakúskom Jaidhofe, ktorého súčasným predstaveným je Stefan Frey. Apoštolát bratstva aktuálne prebieha v štyroch slovenských mestách: v Trnave, Žiline, Liptovskom Mikuláši a Prešove.
Bratstvo spravuje sedem medzinárodných kňazských seminárov: Flavigny (Francúzsko), Zaitzkofen (Nemecko), Écône (Švajčiarsko), Winona (USA), La Reja (Argentína), Goulburn (Austrália) a Roxas (Filipíny). Okrem toho vlastní vyše sto škôl vrátane dvoch univerzít (v Paríži a Lyone). Bratstvo sa významnou mierou zameriava na prácu s mládežou a deťmi. Organizuje letné tábory pre deti, vedie osobitné mládežnícke organizácie a spolupracuje so skautským hnutím.
Bratstvo prevádzkuje aj domovy pre seniorov, dobročinné organizácie, vlastné vydavateľstvá a publikuje vlastné periodiká. Vydáva dokumenty predkoncilového cirkevného učiteľského úradu (katechizmy, spisy pápežov a pod), ako aj diela cirkevných otcov a predkoncilových teológov, životy svätých, kázne a pod. Množstvo publikácií má polemický charakter a slúži na zdôvodnenie doktrinálnej orientácie bratstva.
Na Slovensku zastupuje záujmy Kňazského bratstva Svätého Pia X. "Združenie Panna Mária Sedembolestná".

</doc>
<doc id="686857" url="https://sk.wikipedia.org/wiki?curid=686857" title="Veľká cena Holandska 2022">
Veľká cena Holandska 2022

Veľká cena Holandska 2022 (angl. Formula 1 Heineken Dutch Grand Prix 2022) boli preteky Formuly 1, ktoré sa konali dňa 4. septembra 2022 na okruhu Circuit Park Zandvoort pri mestečku Zandvoort na pobreží Severného mora. Bola to pätnásta Veľká cena sezóny 2022 Majstrovstiev sveta Formule 1.
V piatok pred Veľkou cenou tím McLaren oznámil, že novým tímovým kolegom Landa Norrisa sa od sezóny 2023 stane Austrálčan Oscar Piastri, ktorý nahradí svojho krajana Daniela Ricciarda, ktorého tím už predtým vykúpil zo zmluvy na túto sezónu. Oznámeniu Piastriho ako jazdca McLarenu na rok 2023 predchádzal proces v Rade pre uznávanie kontaktov FIA, keďže Alpine - tím, pre ktorý je v tejto sezóne rezervným jazdcom - tiež trval na tom, že mal s austrálskym pretekárom platnú zmluvu na sezóny 2023 a 2024. Nakoniec však komisia dala za pravdu McLarenu, čím vytvorila právny základ pre prestup Piastriho do tohto tímu.
Max Verstappen viedol pred pretekmi v priebežnom poradí jazdcov pred Sergiom Pérezom a Charlesom Leclercom.
Priebeh kvalifikácie.
Jazdec Red Bullu Max Verstappen dosiahol v kvalifikácii najrýchlejšie kolo pred oboma jazdcami tímu Ferrari Charlesom Leclercom a Carlosom Sainzom.
Priebeh pretekov.
Veľkú cenu Holandska vyhral domáci favorit Verstappen pred Georgeom Russellom z tímu Mercedes a Charlesom Leclercom. Dve safety carové fázy kvôli odstúpeniam z technických dôvodov Yukiho Tsunodu a Valtteriho Bottasa mali výrazný vplyv na výsledok pretekov. 
Výsledky.
Preteky.
Poznámky:

</doc>
<doc id="686860" url="https://sk.wikipedia.org/wiki?curid=686860" title="Zoznam zvolených poslancov za Slovensko v parlamentných voľbách v roku 1925">
Zoznam zvolených poslancov za Slovensko v parlamentných voľbách v roku 1925

Vo voľbách do Národného zhromaždenia republiky Československej, ktoré sa konali 15. novembra 1925, bolo do 300-člennej poslaneckej snemovne zvolených 57 poslancov zo slovenských volebných krajov (XV. volebný kraj Trnava, XVI. volebný kraj Nové Zámky, XVII. volebný kraj Turčiansky Svätý Martin, XVIII. volebný kraj Banská Bystrica, XIX. volebný kraj Liptovský Svätý Mikuláš, XX. volebný kraj Košice a XXI. volebný kraj Prešov). Napriek tomu, že vtedajší volebný zákon priznával územiu Slovenska 61 mandátov, vzhľadom na komplikovaný volebný systém a prepad hlasov viacerých slabších strán kandidujúcich na Slovensku (strana práce, SNS a pod) prepadli 4 mandáty v prospech českých volebných krajov.
Pozri aj.
Zoznam zvolených senátorov za Slovensko v parlamentných voľbách v roku 1925

</doc>
<doc id="686861" url="https://sk.wikipedia.org/wiki?curid=686861" title="Občiansko-demokratická mládež">
Občiansko-demokratická mládež

Občiansko-demokratická mládež (skratka ODM) je najstaršia nezávislá mládežnícka politická organizácia na Slovensku.
Cieľom ODM je šírenie myšlienok liberálneho konzervativizmu a demokracie, vytváranie politického a právneho vedomia mládeže a dôsledné upozorňovanie na všetky deformácie ohrozujúce vývoj ľudských práv a demokratickej spoločnosti. Svojou činnosťou chcú prispieť k šíreniu povedomia o otázkach ochrany ľudských práv, o potrebe moderného vzdelávania, participácii mladých na rozhodovacích procesoch a k všestrannému rozvoju mládeže. Tieto ciele realizuje prostredníctvom prednášok, konferencií, vydavateľskej činnosti a ďalších kultúrnych a spoločenských aktivít s cieľom vzdelávania verejnosti. ODM ako jediná mládežnícka politická organizácia na Slovensku nie je pridružená k žiadnej politickej strane. Od roku 1997 tiež zastupuje Slovensko v najväčšej európskej mládežníckej politickej organizácii Európski demokratickí študenti (EDS).
Pri svojej činnosti vychádza hlavne z týchto zásad:
História.
Vychádzajúc zo základných hodnôt pluralitného politického systému, zo zodpovednosti jednotlivca za svoj osud, hlásiac sa k myšlienke nescudziteľnosti vychádzajúcich ľudských práv, vznikla na Slovensku v roku 1991 pravicovo orientovaná organizácia Občiansko-demokratická mládež. Mládežnícka organizácia, ktorej cieľom sa stalo vychovať novú elitu, ktorá by nebola zaťažená predsudkami minulosti a dokázala by previesť Slovensko náročným obdobím konsolidácie demokracie. Vďaka nezávislosti ODM sa členovia organizácie uplatnili vo viacerých politických stranách, podnikaní, ako aj vo verejnom živote. Patria medzi nich napríklad Daniel Lipšic, Ondrej Dostál, Ivan Mikloš, Miroslav Wlachovský. Karel Hirman, a Andrej Stančík.
V priebehu 30 rokov existencie pripravila Občiansko-demokratická mládež nespočetné množstvo väčších i menších projektov, vyhlásení a stanovísk k aktuálnym otázkam, participovala spolu s ďalšími partnerskými organizáciami na mnohých kampaniach. Časť z nich sa sústreďovala na vzdelávanie členskej základne, ale väčšinou boli orientované smerom navonok a usilovali sa prispieť k zmene vnímania niektorých celospoločenských otázok.
Výber z aktivít ODM.
Letná univerzita.
Tradičným letným podujatím ODM je Letná univerzita, ktorá sa organizuje každoročne. Program Letnej univerzity tvoria prednášky, semináre a diskusie s hosťami z politického a verejného života zo Slovenska či zahraničia. Zastúpenie medzi hosťami majú tradične reprezentanti viacerých pravicových politických strán zo Slovenska a zahraničia, no aj zástupcovia partnerských mládežníckych organizácií. Účastníci majú príležitosť diskutovať o ekonomických, politických či spoločenských témach s expertmi na danú problematiku.
Diskusie.
Medzi činnosť ODM patrí aj organizácia diskusií na spoločensko-politické témy s europoslancami, poslancami NRSR, štátnymi tajomníkmi, odborníkmi z mimovládneho sektora a akademickej sféry a ďalšími. V spolupráci s partnerskou organizáciou Občan Pre Demokraciu v roku 2021 ODM zorganizovala sériu prednášok spojených s diskusiou o problematike neuznaných štátov. Diskusie prebiehali online spolu s hosťami z Ministerstva zahraničných vecí, veľvyslanectiev a mimovládneho sektora. V roku 2022 na ňu nadviazala séria prednášok o konfliktných zónach vo svete. ODM tiež pravidelne organizuje konferencie, v roku 2020 to bola Konferencia o bezpečnosti sociálnych sietí a v roku 2021 Konferencia o budúcnosti Európy.
Prednášky na stredných a vysokých školách.
ODM usporadúva diskusie o Európskej únii na stredných školách s europoslancom Ivanom Štefancom. Prednášky pozostávajú z vysvetlenia fungovania európskych inštitúcií, diskusií na aktuálne európske témy, napríklad o možnostiach využitia digitálnych technológií v európskom hospodárstve. V roku 2018 zorganizovala ODM spolu s Fakultou sociálních studií Masarykovej univerzity prednášku s europoslancom Eduardom Kukanom na tému európskej integrácie. V súčasnosti prebieha v spolupráci s platformou Občan pre demokraciu séria prednášok Mladý Európan na stredných školách po celom Slovensku.
Spolupráca s europoslancami.
ODM dlhodobo spolupracuje vo viacerých aktivitách (prednášky, diskusie) so slovenskými a zahraničnými europoslancami – Ivanom Štefancom, Vladimírom Bilčíkom, Jiřím Pospíšilom a v minulosti aj s Eduardom Kukanom. Cieľom týchto aktivít je prehĺbenie povedomia o fungovaní európskych inštitúcií a aktuálnych európskych témach.
Činnosť v európskej mládežníckej organizácii EDS.
EDS je medzinárodná študentská organizácia pridružená pri Európskej ľudovej strane (EPP). Ako členská organizácia Európskych demokratických študentov (EDS) sa ODM pravidelne zúčastňuje jej akcií a podujatí. Medzi nich patrí Council Meeting, Letná univerzita a Zimná univerzita, ktoré sa organizujú každoročne v európskych metropolách. Delegáti ODM taktiež participujú v pracovných skupinách EDS. V roku 2011 bol vo Viedni za predsedu EDS zvolený zahraničný tajomník ODM, Juraj Antal. Túto funkciu zastával dva roky.
Vianočný večierok.
ODM organizuje pre svojich súčasných členov a členov alumni klubu každoročne Vianočný večierok. Jeho súčasťou sú aj diskusie s aktívnymi politikmi a bývalými členmi aktívnymi vo verejnom živote.
Komunálny bordel.
Projekt z roku 2014 zameraný na podporu volebnej účasti v komunálnych voľbách, v rámci ktorého členovia ODM pripravili nálepky. Tie distribuovali ľuďom a usporiadali súťaž o najlepšie nalepené nálepky. Výhercovia boli odmenení hodnotnými cenami. Motto projektu bolo: „Máte vo svojom meste politikov, ktorí sa už niekoľko volebných období len recyklujú pod inými straníckymi tričkami a nič pre Vaše mesto ešte nespravili? Dajte im to vedieť v podobe vtipnej nálepky a 15.11. choďte voliť a odstráňte Váš komunálny bordel!“ 
Ficko Bird.
Hra na mobilné telefóny z dielne ODM, ktorej cieľom bolo poukázať na kauzy prezidentského kandidáta Roberta Fica. Cieľom hry bolo pomocou hlavy Roberta Fica „preficovať“ sa fľašami Coca-Coly a ukradnúť čo najviac melónov. Pri každej prekonanej prekážke zaznel jeden z výrokov Roberta Fica. Hra bola stiahnutá viac ako 120 000 krát a v predvolebnom období a krátko po ňom bola najsťahovanejšou aplikáciou na Google Store, ako aj na App store. Zároveň to bolo prvýkrát, kedy bola hra na mobilné telefóny použitá ako súčasť politickej kampane. O úspechoch kampane predseda ODM na pozvanie prednášal na Univerzite Komenského v Bratislave. Názov prednášky bol Politika v mobile - využívanie nových foriem v politickej kampani.

</doc>
<doc id="686876" url="https://sk.wikipedia.org/wiki?curid=686876" title="Live at the Limmatquai">
Live at the Limmatquai

Live At The Limmatquai '82 – Jazz Club, Zurich / Switzerland' je celý názov spoločného hudobného projektu slovenského speváka Petra Lipu a kapely T&amp;R Band, ktorý ako štúdiový album vydalo v roku 1986 švajčiarske hudobné vydavateľstvo Gold Records.

</doc>
<doc id="686886" url="https://sk.wikipedia.org/wiki?curid=686886" title="Kélsos">
Kélsos



</doc>
<doc id="686888" url="https://sk.wikipedia.org/wiki?curid=686888" title="Dzurová (vrch v Nízkych Tatrách)">
Dzurová (vrch v Nízkych Tatrách)

Dzurová () je vrch v Nízkych Tatrách. Leží nad Liptovskou Tepličkou, približne južne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Kráľova hoľa. Leží v Prešovskom kraji, v okrese Poprad a na katastrálnom území obce Liptovská Teplička. Najbližším sídlom je severne ležiaca Liptovská Teplička a Vikartovce, východným smerom leží Vernár a Telgárt a južne situované sú obce Vaľkovňa a Šumiac. Vrch je súčasťou Národného parku Nízke Tatry.
Opis.
Dzurová leží v rázsoche, ktorá vybieha severným smerom zo Strednej hole () v hlavnom hrebeni Kráľovohoľských Tatier a pokračuje na Kolibisko (). Západne sa nachádza Orlová (), Bartková (), Holica () a Panská hoľa (), severne Opálené (), Kolibisko a Čertovica (), východne Záturňa (), Prášivok () a Tri kopce () a južne Kráľova hoľa () a Stredná hoľa. Oblasť patrí do povodia Váhu; západnú časť odvodňuje potok Dzurová, východné svahy Veľký Brunov, oba smerujúce do Čierneho Váhu. Na vrchol nevedie značený turistický chodník.
Výhľady.
Vrcholovú skalnatú časť pokrýva nízka hôľnatá vegetácia s nesúvislým porastom kosodreviny, ktorá umožňuje kruhový rozhľad. Pri vhodných podmienkach je možné pozorovať okolité vrcholy Nízkych Tatier, no tiež Levočské vrchy, Kozie chrbty, Vysoké a Západné Tatry.
Prístup.
Na vrchol nevedie značená trasa, no severovýchodne prechádza zelený chodník z Liptovskej Tepličky cez sedlo Záturňa na Kráľovu hoľu, odkiaľ vedie po hlavnom hrebeni červeno značená magistrála Cesta hrdinov SNP na blízku Strednú hoľu.

</doc>
<doc id="686892" url="https://sk.wikipedia.org/wiki?curid=686892" title="Veľká cena Talianska 2022">
Veľká cena Talianska 2022

Veľká cena Talianska 2022 (tal. Formula 1 Pirelli Gran Premio d’Italia 2022) boli preteky Formuly 1, ktoré sa konali dňa 11. septembra 2022 na okruhu Autodromo Nazionale di Monza v Monze, neďaleko od Milána. Bola to šestnásta Veľká cena sezóny 2022 Majstrovstiev sveta Formule 1.
Alexander Albon musel zo zdravotných dôvodov vynechať Veľkú cenu Talianska. V tíme Williams ho preto nahradil rezervný jazdec Nyck de Vries, ktorý tak absolvoval svoj debut vo Formule 1.
Max Verstappen viedol pred pretekmi v priebežnom poradí jazdcov pred Charlesom Leclercom a Sergiom Pérezom.
Priebeh kvalifikácie.
Charles Leclerc dosiahol najrýchlejšie kvalifikačné kolo pred Maxom Verstappenom a Carlosom Sainzom. Podobne ako v prípade Veľkej ceny Belgicka sa však mnohí pretekári rozhodli pre penalizáciu, aby si mohli nechať do svojho vozidla namontovať nové komponenty pohonnej jednotky, keďže Autodromo Nazionale di Monza je trať, na ktorej sa dá veľmi dobre predbiehať. Kvôli tomu z pozície 2 a 3 neodštartovali Verstappen a Sainz, ale George Russell a Lando Norris.
Priebeh pretekov.
V pretekoch triumfoval Max Verstappen pred Charlesom Leclercom a Georgeom Russellom. Preteky sa dokončili za safety carom, pretože vozidlo Daniela Ricciarda sa krátko pred koncom pretekov zastavilo na trati kvôli technickej poruche a maršali ho odtiaľ nedokázali včas odstrániť. Carlos Sainz, Lewis Hamilton a Sergio Pérez, ktorí museli kvôli penalizáciám štartovať až z konca štartového roštu, skončili na 4. až 6. mieste. Debutant Nyck de Vries hneď vo svojej prvej Veľkej cene bodoval deviatym miestom.
Výsledky.
Kvalifikácia.
Poznámky:
Preteky.
Poznámky:

</doc>
<doc id="686893" url="https://sk.wikipedia.org/wiki?curid=686893" title="Vladimír Medek">
Vladimír Medek

Ing. Vladimír Medek (* 11. máj 1940, Pardubice – † 2. september 2022) bol český ekonóm a prekladateľ z angličtiny, španielčiny a portugalčiny. Do širšieho povedomia verejnosti vstúpil (spolu s bratom Pavlom) prekladom sedemdielnej ságy Harry Potter od J. K. Rowlingovej.
Život a dielo.
V roku 1962 absolvoval štúdium na VŠE v Prahe a od roku 1965 pracoval v sklárskom priemysle. Začiatkom 60. rokov pracovne býval na Kube a od roku 1991 v Španielsku. Od roku 1963 publikuje knižne, ale známym sa stal prevažne ako prekladateľ zo španielčiny a angličtiny. Preložil napríklad "Sto rokov samoty" a "Dobrodružstvá Miguela Littína v Chile" autora Gabriela García Márqueza, diela Maria Vargassa Llosa, či z angličtiny sci-fi román Roberta Sheckleyho "Desátá oběť".
Spolu so svojím bratom Pavlom preložili sedemdielnu ságu Harry Potter od J. K. Rowlingovej. Nakladateľstvo Albatros oslovilo Vladímíra Medka s ponukou prekladu prvého dielu ságy "Harry Potter a Kameň mudrcov" v roku 1998. Preložil aj druhý diel, "Harry Potter a Tajomná komnata". K prekladu tretieho dielu ságy prizval svojho brata Pavla. Dôvodom bola snaha vydavateľstva dohnať sklz vo vydávaní Harry Pottera voči ostatným svetovým nakladateľom. Štvrtý diel "Harry Potter a Ohnivá čaša" preložil opäť Vladimír Medek a Pavel Medek preložil zvyšné diely ságy. Preklad bratov Medkov je majstrovský; pri práci zohľadnili cieľovú skupinu čitateľov z prvého stupňa základných škôl a venovali veľkú starostlivosť napríklad aj prekladu vlastných mien a neologizmov, ale dokázali tiež vystihnúť zmenu rozprávačského štýlu od detskej knihy po triler pre dospelých, ktorý rieši závažné existenciálne otázky.

</doc>
<doc id="686895" url="https://sk.wikipedia.org/wiki?curid=686895" title="Škrtni, co se nehodí">
Škrtni, co se nehodí

Škrtni, co se nehodí je názov druhého spoločného hudobného projektu slovenského speváka Petra Lipu a kapely Luboš Andršt Blues Band, ktorý ako štúdiový album vydalo v roku 1987 hudobné vydavateľstvo Supraphon.

</doc>
<doc id="686899" url="https://sk.wikipedia.org/wiki?curid=686899" title="Kalina siripútka">
Kalina siripútka



</doc>
<doc id="686900" url="https://sk.wikipedia.org/wiki?curid=686900" title="Je to stále tak">
Je to stále tak

Je to stále tak je názov štúdiového album slovenského speváka Petra Lipu. Tento album v roku 1987 vydalo slovenské hudobné vydavateľstvo Opus.

</doc>
<doc id="686901" url="https://sk.wikipedia.org/wiki?curid=686901" title="Charles, princ z Walesu">
Charles, princ z Walesu



</doc>
<doc id="686905" url="https://sk.wikipedia.org/wiki?curid=686905" title="Charles (Spojené kráľovstvo)">
Charles (Spojené kráľovstvo)



</doc>
<doc id="686907" url="https://sk.wikipedia.org/wiki?curid=686907" title="God Save the Queen">
God Save the Queen



</doc>
<doc id="686909" url="https://sk.wikipedia.org/wiki?curid=686909" title="Acetylová skupina">
Acetylová skupina

V organickej chémii sa ako acetylová skupina alebo acetyl označuje skupina CH3C(O)–. Je to zvyšok kyseliny octovej po odštiepení hydroxylovej skupiny a teda patrí medzi acyly. Niekedy sa zapisuje pomocou skratky Ac (nemala by však byť zamieňaná s prvkou aktíniom, ktoré má rovnakú značku).
Acetylová skupina sa skladá z metylovej skupiny, ktorá je viazaná jednoduchou väzbou na karbonylovú skupinu. Karbonylová skupina v acylovom zvyšku má jeden neväzbový elektrón, ktorým tvorí väzbu na zvyšnú časť molekuly, označovanú "R". Podľa organického názvoslovia IUPAC sa acetyl nazýva i etanoyl, i keď toto označenie sa veľmi nepoužíva.
Acetylová skupina je súčasťou mnohých organických zlúčenín, vrátane kyseliny octovej (od ktorej je formálne odvodená), neurotransmiteru acetylcholínu, acetyl-CoA, acetylcysteínu, acetaminofénu (známeho ako paracetamol) a kyseliny acetylsalicylovej (známej ako aspirín).
Acetylácia.
Naviazanie acetylovej skupiny na molekulu sa nazýva acetylácia. Má mnoho využití a objavuje sa bežne v biochemických pochodoch i v syntetickej chémii.
V prírode.
V biologických organizmoch sa acetylová skupina často prenáša z acetyl-CoA na ostatné organické molekuly. Acetyl-CoA je intermediátom v biologických syntetázach i v rozklade mnohých organických molekúl, napr. sacharidov, lipidov i proteínov. Acetyl-CoA vzniká v druhej časti bunkového dýchania, teda v dekarboxylácii pyruvátu, pôsobením pyruvátdehydrogenázy na kyselinu pyrohroznovú. 
Históny a iné bielkoviny sú často upravené pomocou acetylácie. Na úrovni DNA napríklad acetylácia histónov pomocou acetyltransferáz (HAT) spôsobuje zväčšenie štruktúry chromatínov, čo umožňuje genetickú transkripciu. Naopak, odštiepenie acetylovej skupiny pomocou históndeacetyláz (HDAC) spôsobuje zhustenie štruktúry DNA, čím sa transkripcia znemožní.
Syntetická organický a farmaceutická chémia.
Acetylácia je možná mnohými spôsobmi, bežne sa robí pomocou použitia acetanhydridu alebo acetylchloridu, často v prítomnosti terciárneho alebo aromatického amínu, ktorý funguje ako zásada. Typická acetylačná reakcia je premena glycínu na "N"-acetylglycín:
 H2NCH2CO2H + (CH3CO)2O → CH3C(O)NHCH2CO2H + CH3CO2H
Farmakológia.
Acetylované organické molekuly vykazujú vyššiu schopnosť prestupovať selektívne priepustnú hematoencefalickú bariéru. Acetylácia pomáha daným látkam preniknúť do mozgu rýchlejšie, takže tieto látky majú intenzívnejší efekt a majú vyššiu účinnosť pri danej dávke. Acetylová skupina kyseliny acetylsalicylovej (aspirínu) zvyšuje jej efektívnosť v porovnaní s prírodným antiflogistickým efektom kyseliny salicylovej. Podobným spôsobom premieňa acetylácia morfín, prírodný liek proti bolesti, na omnoho silnejší heroín (diacetylmorfín).
Existujú dôkazy, že acetyl--karnitín môže byť pre niektoré použitia efektívnejší, než -karnitín. Acetylovaný resveratrol by mohol byť prvý liek proti radiácií pre ľudskú populáciu.

</doc>
<doc id="686911" url="https://sk.wikipedia.org/wiki?curid=686911" title="Acetyl">
Acetyl



</doc>
<doc id="686913" url="https://sk.wikipedia.org/wiki?curid=686913" title="Tri kopce (vrch v Nízkych Tatrách)">
Tri kopce (vrch v Nízkych Tatrách)

Tri kopce () je vrch v Nízkych Tatrách. Leží nad Vernárom, približne juhozápadne od Popradu.
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Kráľova hoľa. Leží v Prešovskom kraji, v okrese Poprad a zasahuje na katastrálne územie obcí Liptovská Teplička a Vernár. Najbližšími sídlami sú južne ležiaci Telgárt a Šumiac, východne situovaný Vernár a severne položené Spišské Bystré, Kravany, Vikartovce a Liptovská Teplička. Vrch je súčasťou Národného parku Nízke Tatry. 
Opis.
Vrch Tri kopce leží v rázsoche, ktorá vybieha severovýchodným smerom z Kráľovej hole () a smeruje k Prednej holi (). Severným smerom leží Úplaz (), Prostredný vrch (), Čertovica () a Záturňa (), západným Kolibisko (), Dzurová () a Stredná hoľa (), južným Kráľova hoľa, Kráľova skala () a Gregová () a východným Borovniak (), Košarisko () a Predná hoľa (). Vrch sa nachádza na pomedzí Liptova a Spiša a jeho svahy odvodňuje na západe Čierny Váh a na východe rieka Hnilec. Vrcholovou časťou prechádza turistický chodník zo Smrečinského sedla na Kráľovu hoľu. Na južné svahy zasahuje prírodná rezervácia Martalúzka.
Výhľady.
Vrcholovú časť pokrýva horská lúka, obklopená súvislým lesným porastom, ktorý umožňuje obmedzený rozhľad. Z odlesnených lokalít je možné pozorovať okolité vrcholy Nízkych Tatier, no tiež Branisko, Levočské vrchy, Vysoké a Západné Tatry, Stolické a Volovské vrchy a Spišsko-gemerský kras.

</doc>
<doc id="686916" url="https://sk.wikipedia.org/wiki?curid=686916" title="Martin Nemky">
Martin Nemky

Ing. Martin Nemky, MBA (* 10. marec 1980, Nitra) je slovenský politik, predseda Štatistického úradu, bývalý poslanec Národnej rady Slovenskej republiky (NR SR) za SMER – sociálna demokracia (SMER-SD).
Životopis.
V rokoch 19982004 absolvoval štúdium na Fakulte ekonomiky a manažmentu Slovenskej poľnohospodárskej univerzity v Nitre.
V rokoch 20042009 pôsobil ako štátny zamestnanec Daňového úradu v Nitre na pozícii kontrolóra dane z pridanej hodnoty, kde súbežne vykonával pozíciu kontaktnej osoby pre medzinárodné zdaňovanie. Neskôr sa stal kontrolórom Najvyššieho kontrolného úradu Slovenskej republiky (20092012).
Vláda SR ho 21. júna 2012 vymenovala do funkcie prednostu Okresného úradu Nitra, kde pôsobil do roku 2015, keď sa stal zástupcom primátora Nitry. Vo funkcii prednostu sa podieľal na zriadení prvého klientskeho centra štátnej správy v rámci reformy ESO (Efektívna, spoľahlivá a otvorená verejná správa), ktoré bolo otvorené 6. novembra 2013.
Je tiež členom kontrolnej komisie Slovenského rybárskeho zväzu.
Politická činnosť.
Vo volebnom období 20132017 pôsobil ako poslanec Nitrianskeho samosprávneho kraja za volebný obvod Nitra. V zastupiteľstve Nitrianskeho samosprávneho kraja pôsobil v mandátovej komisii a ako člen komisie majetku a komisie školstva a mládeže.
Vo voľbách do orgánov samosprávy obcí bol v roku 2014 zvolený za koalíciu Kresťanskodemokratického hnutia, Slovenskej národnej strany a strany SMER-SD za poslanca zastupiteľstva mesta Nitry, pričom ho následne vtedajší primátor určil za svojho zástupcu.
V júni 2018 sa stal novým krajským predsedom strany SMER-SD v Nitre po tom, čo sa tejto funkcie vzdal Tibor Glenda. Dovtedy pôsobil ako okresný predseda strany v Nitre.
Do NR SR sa prvýkrát dostal v roku 2016 ako náhradník za bývalého ministra dopravy Jána Počiatka. V parlamentných voľbách roku 2020 bol zvolený za poslanca NR SR. Pôsobí v poslaneckom klube strany SMER-SD, je predsedom výboru NR SR na preskúmavanie rozhodnutí Národného bezpečnostného úradu, členom osobitného kontrolného výboru NR SR na kontrolu činnosti Národného bezpečnostného úradu, členom ústavnoprávneho výboru NR SR a overovateľom výboru NR SR pre nezlučiteľnosť funkcií. Roku 2023 v predčasných parlamentných voľbách získal 1 897 hlasov a stal sa poslancom NR SR. Vo februári 2024 ho vláda vymenovala za predsedu Štatistického úradu, kde vo funkcii vystriedal Petra Peťka.

</doc>
<doc id="686917" url="https://sk.wikipedia.org/wiki?curid=686917" title="Tsuga kanadská">
Tsuga kanadská



</doc>
<doc id="686918" url="https://sk.wikipedia.org/wiki?curid=686918" title="Camilla, vojvodkyňa z Cornwallu">
Camilla, vojvodkyňa z Cornwallu



</doc>
<doc id="686919" url="https://sk.wikipedia.org/wiki?curid=686919" title="Princ William, vojvoda z Cambridge">
Princ William, vojvoda z Cambridge



</doc>
<doc id="686920" url="https://sk.wikipedia.org/wiki?curid=686920" title="Catherine, vojvodkyňa z Cambridgea">
Catherine, vojvodkyňa z Cambridgea



</doc>
<doc id="686922" url="https://sk.wikipedia.org/wiki?curid=686922" title="Hruška domáca">
Hruška domáca



</doc>
<doc id="686923" url="https://sk.wikipedia.org/wiki?curid=686923" title="Hruška obyčajná pestovaná">
Hruška obyčajná pestovaná



</doc>
<doc id="686924" url="https://sk.wikipedia.org/wiki?curid=686924" title="Pirus">
Pirus



</doc>
<doc id="686928" url="https://sk.wikipedia.org/wiki?curid=686928" title="Kolibisko">
Kolibisko

Kolibisko () je vrch v Nízkych Tatrách. Leží nad Liptovskou Tepličkou, približne južne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Kráľova hoľa. Leží v Prešovskom kraji, v okrese Poprad a na katastrálnom území obce Liptovská Teplička. Najbližším sídlom je severne ležiaca Liptovská Teplička a Vikartovce, východným smerom leží Vernár, juhovýchodne Telgárt a južne situované sú obce Šumiac, Vaľkovňa a Pohorelá. Vrch je súčasťou Národného parku Nízke Tatry.
Opis.
Kolibisko leží v rázsoche, ktorá vybieha severným smerom zo Strednej hole () v hlavnom hrebeni Kráľovohoľských Tatier cez Dzurovú (). Západne sa nachádza Holica (), Panská hoľa () a Opálené (), severne Skorkovec () a Brdárová (), východne leží Čertovica (), Záturňa () a Prášivok () a južným smerom Kráľova hoľa (), Stredná hoľa, Orlová () a Dzurová. Oblasť patrí do povodia Váhu; západnú časť odvodňuje potok Dzurová, východné svahy Čierny Váh. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z menších lokalít s nižšou vegetáciou je možné pozorovať okolité vrcholy Nízkych Tatier, no tiež Vysoké a Západné Tatry.
Prístup.
Na vrchol nevedie značená trasa, no východne prechádza údolím Čierneho Váhu zeleno značený turistický chodník z Liptovskej Tepličky cez sedlo Záturňa na Kráľovu hoľu.

</doc>
<doc id="686929" url="https://sk.wikipedia.org/wiki?curid=686929" title="Operácia London Bridge">
Operácia London Bridge

Operation London Bridge („"Operácia Londýnsky most"“) bolo označenie operácie zahŕňajúcej oznámenie úmrtia kráľovnej Alžbety II. (8. septembra 2022) a všetky s tým súvisiace úkony až po štátny pohreb zosnulej panovníčky naplánovaný na 10. deň po úmrtí.
Plán tejto operácie bol vytvorený ešte v 60. rokoch 20. storočia a podstupoval pravidelnú revíziu. Operácia sa začala tým, že osobný tajomník kráľovnej zabezpečenou telefónnou linkou podal predsedovi vlády Spojeného kráľovstva správu o úmrtí kráľovnej (používa sa fráza "London Bridge is down"), pričom zároveň o tom informoval tajomníka vládneho kabinetu a Úradu Kráľovskej rady ("Privy Council Office"). Vládny tajomník následne informoval ministrov a služobne starších úradníkov a ministerstvo zahraničných vecí podalo správu 14 ďalším krajinám, v ktorých britská kráľovná vystupuje ako hlava štátu. Verejnosť bola oboznámená prostredníctvom BBC News a ďalších médií.
Vzhľadom na to, že kráľovná zomrela v Škótsku, paralelne s operáciou London Bridge prebiehala Operation Unicorn („"Operácia Jednorožec"“). Zároveň bola spustená Operation Spring Tide („"Operácia Jarný príliv"“), ktorej obsahom je príprava nástupu Karola III. na trón.

</doc>
<doc id="686933" url="https://sk.wikipedia.org/wiki?curid=686933" title="Mahasim">
Mahasim



</doc>
<doc id="686938" url="https://sk.wikipedia.org/wiki?curid=686938" title="Korunovácia Karola III. a Camilly">
Korunovácia Karola III. a Camilly

Korunovácia Karola III. za kráľa Spojeného kráľovstva a Camilly za kráľovnú manželku sa uskutočnila 6. mája 2023 vo Westminsterskom opátstve. Princ Charles sa stal kráľom momentom úmrtia kráľovnej Alžbety II. 8. septembra 2022 v zmysle anglickej právnej zásady „panovník nikdy neumiera“ ().
Obrad korunovácie vychádzal z anglikánskej bohoslužby. Zahŕňal Karolovu prísahu, pomazanie posväteným olejom a prijatím korunovačných klenotov, ktoré symbolizovali jeho duchovnú úlohu a svetské povinnosti. Predstavitelia Anglikánskej cirkvi a britskej kráľovskej rodiny mu vyjadrili svoju vernosť a k tomuto aktu boli prizvaní aj obyvatelia Spoločenstva národov. Obrad korunovania Camilly bol kratší a jednoduchší. Po bohoslužbe sa členovia kráľovskej rodiny v procesii presunuli do Buckinghamského paláca a následne sa ukázali na balkóne. Obrad bol od predchádzajúcich korunovácií pozmenený, aby odrážal viaceré náboženstvá, kultúry a komunity v Spojenom kráľovstve. Obrad bol tiež kratší ako korunovácia Alžbety II. v roku 1953.
Udalosť sa stala zdrojom osláv ale i protestov v Spojenom kráľovstve a v iných častiach Commonwealthu. Oslavy v Británii zahŕňali pouličné párty, dobrovoľníkov, špeciálne príležitostné náboženské slávenia a koncert na zámku Windsor 7. mája. Prieskumy verejnej mienky z apríla 2023 ukázali, že britská verejnosť mala protichodné postoje k samotnej udalosti a jej financovaniu. Podujatia v Londýne a Windsore boli zaplavené davmi ľudí, ale taktiež protestujúcimi zástancami republiky. Viacerí protestujúci boli zadržaní, čo si vyslúžilo kritiku ľudskoprávnych organizácií. Niektoré časti Spoločenstva národov ako Antigua a Barbuda, Kanada, Austrália či Nový Zéland sa pripojili k oslavám, iné súčasti však využili udalosť, aby zdôraznili problémy, ako napríklad dôsledky britského kolonializmu a potrebu osamostatnenia sa. 
Postup pred korunováciou.
Organizačné prípravy.
Karol III. sa stal kráľom okamžite po úmrtí jeho matky Alžbety II. 8. septembra 2022 o 15:10 miestneho času (16:10 SEČ). Nástupnícky výbor (), ktorý pozostáva z členov Kráľovskej rady ("Privy Council") a doplneného vysokými komisármi Commonwealthu ("Commonwealth High Commissioners") ako zástupcami krajín, kde je britský panovník hlavou štátu, ho 10. septembra vyhlásil za kráľa, čo potvrdili následne aj kráľovskí členovia Commonwealthu. Počas vlády Alžbety II. sa raz ročne konali stretnutia revizujúce proces korunovácie Karola. Boli označované ako "Operation Golden Orb" a zúčastňovali sa na ňom predstavitelia vlády, Anglikánskej cirkvi a členovia Karolovho tímu.
Za organizáciu korunovácie bol zodpovedný gróf maršál () Edward Fitzalan-Howard. Podujatie organizoval výbor Súkromnej rady Spojeného kráľovstva. Dňa 11. októbra 2022 bol oznámený deň korunovácie na 6. máj 2023. Tento dátum mal zaistiť dostatočný čas na vyrovnanie sa so stratou kráľovnej Alžbety II. pred konaním ceremónie.
Posvätný olej pomazania, ktorý bol použitý počas obradu, bol posvätený 6. marca 2023 v Bazilike Svätého hrobu Teofilom III., pravoslávnym jeruzalemským patriarchom, pod dohľadom Hosama Naouma, jeruzalemského anglikánskeho arcibiskupa. Išlo o rovnaký olej, ako bol použitý pri korunovácii Alžbety II., ale bez živočíšnych produktov ako napríklad cibet.
Nácviky vojenských pochodov sa konali 17. - 19. apríla. Karol III., Camilla, William, princ z Walesu, Catherine, princezná z Walesu, ich deti, ako aj Anna, kráľova sestra, sa zúčastnili skúšok korunovačnej ceremónie vo Westminsterskom opátstve 3. mája.
Westminsterské opátstvo bolo kvôli prípravám uzatvorené pre turistov a veriacich od 25. apríla. (Bolo znovuotvorené až 8. mája.) Podobne ako pri predchádzajúcich korunováciách mali mnohí pozvaní, ktorí sa nachádzali v lodi opátstva, sťažený výhľad kvôli naplnenej kapacite chrámu.
Hostia.
Korunovácia bola štátna udalosť financovaná britskou vládou, ktorá rozhodovala aj o zozname hostí. Bolo pozvaných približne 2 200 hostí z 203 krajín. Zahŕňali členov britskej kráľovskej rodiny, predstaviteľov Anglikánskej cirkvi a ďalších britských náboženských spoločenstiev, prominentných politikov zo Spojeného kráľovstva a Spoločenstva národov, ako aj zahraničné hlavy štátov. V porovnaní s korunováciou v roku 1953, keď sa ceremónie zúčastnil celý parlament, bol teraz počet pozvaných britských politikov značne znížený. Pozvánky boli poslané 850 komunitám a charitatívnym spoločenstvám, ktoré zahŕňali aj 450 držiteľov medailí Britského impéria. Pozvaných bolo aj 400 ľudí, z ktorých polovicu navrhla britská vláda. Na rozdiel od predchádzajúcich korunovácií bol počet pozvaných obmedzený bezpečnostnými opatreniami vo Westminsterskom opátstve.
Korunovácie sa zúčastnila aj prezidentka Slovenskej republiky Zuzana Čaputová s partnerom Jurajom Rizmanom. Kráľovi osobne zagratulovala počas slávnostnej recepcie, ktorá sa konala deň pred korunováciou, a pozvala ho na návštevu Slovenska.
Odevy a koruny.
Na rozdiel od tradícií bol Karolov korunovačný ceremoniálny odev z väčšej časti znovu použitý z predchádzajúcich obradov, a nie nanovo ušitý. Zatiaľ čo používanie tej istej korunovačnej tuniky a kráľovského plášťa je zvykom, Karol mal na sebe aj odevy, ktoré prvýkrát použil Juraj IV., Juraj V., Juraj VI. a Alžbeta II. Podobne aj Camilla znovu použila oblečenie, napríklad štátnický kráľovský odev Alžbety II. Mala však oblečené aj nové šaty zdobené kráľovským monogramom, hmyzom, chrobákmi a rozličnými rastlinami a kvetmi. Camilla si obliekla aj novú korunovačnú róbu od britského dizajnéra Brucea Oldfielda. Mala na sebe vyšívané lúčne kvety, národné kvety Spojeného kráľovstva, jej kráľovský monogram, psy a mená jej vnukov.
Koruna svätého Eduarda, ktorá bola použitá na korunovanie kráľa, bola z Tower of London presunutá v decembri 2022, aby bola upravená jej veľkosť. Vo februári 2023 bola upravená aj koruna kráľovnej Márie, ktorou bola korunovaná Camilla (štyri z ôsmych odnímateľných oblúkov boli odstránené). Koruna Alžbety kráľovnej-matky nebola použitá kvôli možným diplomatickým sporom s Indiou (koruna obsahuje diamant Koh-i-Noor, ktorý si India nárokuje).
Umenie.
Oficiálnym korunovačným fotografom bol Hugo Burnand, ktorý fotografoval Karola a Camillu počas ich svadby v roku 2005. Na maľbu korunovačnej slávnosti bola vybraná Eileen Hogan; korunovačné portréty kráľovského páru maľovali Peter Kuhfeld a Paul Benney.
Vytvorením pozvánky na korunováciu bol poverený Andrew Jamieson. Na pozvánke bolo zobrazené brnenie, národné kvety Spojeného kráľovstva, mytologický Zelený muž () uprostred britských poľných kvetov. Korunovačný emblém vytvoril Jony Ive so svojím kreatívnym tímom LoveFrom. Ide o kvetinový emblém Spojeného kráľovstva v tvare koruny sv. Eduarda. Existujú verzie tohto emblému v angličtine i waleštine.
Na čele procesie do opátstva bol welšský kríž, nový procesiový kríž uznaný Karolom pri príležitosti stého výročia Cirkvi Walesu. Zahŕňa v sebe relikvie Svätého kríža, dar od pápeža Františka. Paraván, ktorý zakrýva kráľa počas obradu pomazania, bol nadizajnovaný ikonopiscom Aidanom Hartom a vyšitý "Royal School of Needlework" (slov. Kráľovskou školou vyšívania). Je pokrytý 56 vyšitými lístkami s menami členov Spoločenstva národov.
Simon Armitage, držiteľ titulu "Poet Laureate", vytvoril pri príležitosti korunovácie novú báseň "An Unexpected Guest" (slov. Neočakávaný hosť). Báseň pojednáva o žene, ktorá bola pozvaná na korunováciu do Westminsterského opátstva. Autor cituje aj dojmy Samuela Pepysa z korunovácie Karola II. v roku 1661.
Hudba.
Popri starších hudobných dielach, z ktorých boli niektoré použité pri predchádzajúcich korunováciách, bolo do slávnosti pridaných aj dvanásť nových diel.
Šesť z týchto nových skladieb boli zahrané orchestrom už pred korunováciou - ide o diela Judith Weir, Karla Jenkinsa, pieseň od Sarah Class zaspievanú Pretty Yende; Nigel Hess, Roderick Williams a Shirley J. Thompson; Iain Farrington a nový pochod od Patricka Doylea. Súčasťou ceremónie boli aj nové skladby od Roxanny Panufnik, Tarika O'Regana a Andrewa Lloyd Webbera. Debbie Wiseman zložila dve spojené skladby, z ktorých jednu predviedol "Anscension Choir". Podobne ako na predchádzajúcich korunováciách boli zahrané aj už existujúce diela od Wiliama Byrda, Georgea Friedricha Handela, Edwarda Elgara, Walforda Daviesa, Wiliama Waltona, Huberta Parryho a Ralpha Vaughana Wiliamsa. Šesť skladieb bolo zahraných v novej úprave od Johna Ruttera.
Keďže Karol mal počas 64 rokov titul Princ z Walesu, na túto počesť bolo prevedené Kyrie vo waleštine od Paula Mealora. Zaspieval ho Bryn Terfel. Do liturgie bola pridaná aj grécka pravoslávna hudba ku cti kráľových predkov a predovšetkým otca princa Philippa, vojvodu z Edinburghu.
Za hudbu počas korunovácie bol zodpovedný Andrew Netsingha, organista a opátsky zbormajster. Pred ceremóniou viedol John Eliot Gardiner zbor "Monteverdi Choir" a orchester "English Baroque Soloists." Hlavný zbor bol spojením zboru Westminsterského opátstva, kráľovského zoskupenia "The Chapel Royal", zboru "Monteverdi Choir" a zborovými dievčenskými speváčkami zo školy Methodist College Belfast a zboru pri katedrále v meste Truro. Orchester doplnili aj hráči z Philharmonia Orchestra, Royal Philarmonic Orchestra, BBC National Orchestra of Wales, Regina Symphony Orchestra, English Chamber Orchestra, Scottish Chamber Orchestra, Royal Opera House Orchestra a Welsh National Opera Orchestra. Všetky tieto zoskupenia navštevoval Karol. Orchester bol dirigovaným Antoniom Pappanom a vedený Vaskom Vasilevom. Fanfáry hrali "State Trumpeters" z Household Cavalry a "Fanfare Trumpeters" z Royal Air Force.
Počas korunovačnej procesie hralo všetkých osem skupín tú istú hudbu. Spoločný rytmus udržiavali pomocou rádiového vysielania tzv. "click track", metronómovej nahrávky. Táto technológia bola použitá prvý raz na takom obrovskom ceremoniálnom podujatí. Tempo bolo stanované na 108 úderov za minútu. Bolo znížené z bežných 116 úderov kvôli veľkosti skupín.
Náklady.
"Department for Digital, Culture, Media and Sport" uviedlo, že „nie je možné uviesť náklady alebo analýzy financovania“ až do ukončenia korunovácie. Neoficiálne ich však odhadujú na 50 - 100 miliónov libier, zatiaľ čo iní novinári ich odhadujú až na 250 miliónov libier.
Korunovácia.
Korunovačný deň zahŕňal procesiu z Buckinghamského paláca do Westminsterského opátstva, samotnú bohoslužbu korunovania, procesiu späť do Buckinghamského paláca a pozdravu kráľa a kráľovnej spolu s ďalšími členmi kráľovskej rodiny z balkóna paláca pri príležitosti čestného preletu Royal Air Force"."
Korunováciu viedla Anglikánska cirkev a v bohoslužbe spojenej s prijímaním sa nachádzalo aj niekoľko dôležitých obradov. Karol a Camilla najprv vošli do opátstva, potom bol Karol predstavený ľudu a uznaný ako monarcha. Následne Karol prijal korunovačný plášť a zaviazal sa k dodržiavaniu zákonov a udržiavaniu Anglikánskej cirkvi. Potom bol pomazaný svätým olejom a prevzal korunovačné klenoty. Bol korunovaný korunou svätého Eduarda. Následne bol usadený na trón a úctu mu vzdal Justin Welby, arcibiskup z Canterbury, a William, princ z Walesu. Potom boli prítomní ľudia i diváci pozvaní k zloženiu sľubu vernosti. Nasledovalo pomazanie Camilly, jej korunovácia a uvedenie na trón. Kráľ a kráľovná ukončili bohoslužbu prijatím svätého prijímania a potom vyšli z opátstva.
Procesia k opátstvu.
V deň korunovácie sa Karol a Camilla presunuli v procesii do Westminsterského opátstva. Buckinghamský palác opustili o 10:20 miestneho času (11:20 SEČ). Prešli po The Mall, následne Whitehall a po Parliament Street, až kým neprišli pred hlavné dvere Westminsterského opátstva. Trasa mala približne 2,29 km. Karol a Camilla sa viezli v zlatom štátnom koči použitom pri diamantových oslavách panovania kráľovnej Alžbety II. Koč bol ťahaný šiestimi windsorskými šedými koňmi () a sprevádzaný čestnou strážou "the Household Cavalry Mounted Regiment".
Procesia do opátstva.
Procesiu do chrámu tvorili vodcovia a reprezentanti nekresťanských náboženstiev, vrátane bahaizmu, budhizmu, hinduizmu, džinizmu, sikhizmu, židov, moslimských šiitov a sunnitov, a zástupcov zoroastrizmu. Nasledovali za nimi zástupcovia rôznych kresťanských denominácií vrátane Anglikánskej cirkvi. Potom išli vlajky štátov tvoriacich Spoločenstvo národov, ktoré nasledovali konkrétni vládni činitelia a premiéri. Nasledoval ich zbor.
Karol a Camilla prišli krátko pred 11:00 (12:00 SEČ) a vytvorili vlastnú procesiu. Na čele boli štyria šľachtici, ktorí niesli heraldické štandardy zobrazujúce erby Anglicka, Severného Írska, Škótska a Walesu. Za nimi išiel Francis Dymoke, Čestný kráľovský šampión (; jeho úlohou bolo v minulosti bojovať s každým, kto by sa búril proti novému panovníkovi; dnes je táto funkcia iba symbolická), ktorý niesol kráľovské štandardy. V procesii sa nachádzali aj "The Lord High Constable of England" ako aj "Earl Marshal". Karol i Camilla boli sprevádzaní štyrmi čestnými pážatami, medzi ktorými sa nachádzal aj princ George z Walesu a Camillini vnuci. Camillu sprevádzala aj jej sestra Annabel Elliot a "the Marchioness of Lansdowne". Neočakávane prišli princ a princezná z Walesu s ich dvomi mladšími deťmi do opátstva po kráľovi, „ktorého kone išli značne rýchlejšie, ako to mali vo zvyku“, a tak sa pripojili ku procesii kráľa a kráľovnej. Zbor zaspieval skladbu "I was glad" od Huberta Parryho, zatiaľ čo King's Scholars z Westminster School predniesli pieseň "Vivat Regina Camilla (") a "Vivat Rex Carolus" ().
Potom boli kráľovské korunovačné klenoty prenesené v procesii k oltáru. Na žiadosť kráľa Karola III. bol v procesii nesený aj Evanjeliár sv. Augustína zo 6. storočia.
Oficiálne uznanie.
Bohoslužba, ktorú viedol arcibiskup z Canterbury, začala chvíľou ticha na modlitbu kráľa a kráľovnej. Následne sa obaja usadili na panovnícke stolice (), ktoré boli vyrobené pre korunováciu v roku 1953. Novým prvkom v ceremónii bolo privítanie kráľa jedným z detí z Children of the Chapel, ktorému panovník odvetil, že „neprišiel, aby bol obsluhovaný, ale aby slúžil.“ Nasledovalo kyrie "Coronation Kyrie" od Paula Mealora, ktoré vo waleštine zaspieval sir Bryn Terfel. Vzápätí sa arcibiskup z Canterbury, lady Elish Angiolini, Christopher Finney a Baroness Amos rozostavili na všetky štyri svetové strany a postupne sa pýtali prítomných, či uznávajú Karola za kráľa. Zhromaždení vždy odpovedali "God save King Charles!" () Karol následne obdržal novú Bibliu od moderátora Všeobecného zhromaždenia Škótskej cirkvi ().
Prísaha a deklarácia nástupníctva.
Arcibiskup z Canterbury uznal existenciu viacerých vierovyznaní a presvedčení v Spojenom kráľovstve. Karol potom zložil korunovačnú prísahu, v ktorej sa zaprisahal panovať nad každou z jeho krajín podľa ich vlastných zákonov a obyčajov, vykonávať právo a spravodlivosť so súcitom, podporovať protestantizmus v Spojenom kráľovstve a ochraňovať Anglikánsku cirkev. Potom kráľ predniesol tzv. nástupnícku deklaráciu (), v ktorej sa prihlásil ku protestantskej viere. Karol následne podpísal prísahu v písomnej podobe, po ktorej si kľakol pred oltár a pomodlil sa.
Po tomto obrade pokračovala bohoslužba. Arcibiskup z Canterbury predniesol kolektu. Keď premiér Rishi Sunak prečítal úryvok z epištoly, londýnska biskupka Sarah Mullally prečítala stať z evanjelia. Potom nasledovala kázeň arcibiskupa z Canterbury.
Pomazanie.
Karol si vyzliekol štátnický korunovačný odev a bol usadený na trón sv. Eudarda, tzv. korunovačný trón. Mal na sebe len jednoduchú bielu košeľu. Arcibiskup z Canterbury ho pomazal posväteným olejom uloženým v ampule. Použil lyžicu zo stredoveku, ktorá bola najstarším objektom korunovačných klenotov. Pomazanie bolo najdôležitejším duchovným obradom. Keďže išlo o súkromný obrad, v roku 1953 pri korunovácii Alžbety II. nebol odvysielaný a Karol III. bol počas neho ukrytý za štyrmi novými plentami, ktoré znázorňovali krajiny Spoločenstva národov vyrastajúcich na jednom strome. Počas tohto obradu spieval zbor hymnus "Zadok the Priest." Po pomazaní si obliekol tuniku "Colombium sindonis," ktorú mal na sebe počas korunovácie aj Juraj VI. Potom si dal na seba vrchnú tuniku zo zlatého hodvábu.
Investitúra a korunovanie.
V nasledujúcej časti ceremónie boli Karolovi odovzdané viaceré objekty z korunovačných klenotov. Prevzal si korunovačné ostrohy, zlaté náramky, Štátny meč () a Darovaný meč (). Kráľ sa ich len dotkol rukou, potom boli hneď odnesené. Počas toho zneli slová žalmu 71, ktoré v gréčtine zaspieval pravoslávny zbor na počesť kráľovho otca princa Philippa, ktorý sa narodil v Grécku. Kráľovi nasadili kráľovskú štólu a ríšsky plášť zo zlatého plátna. Následne si prevzal ríšske jablko, ako aj kráľovský prsteň, ktorého sa však len dotkol, nenavliekol si ho. Neskôr si nasadil bielu rukavicu a prevzal ríšske jablko s krížom a žezlo s krížom.
Kráľ bol následne korunovaný arcibiskupom z Canterbury, po ktorom všetci zhromaždení zaspievali hymnu "God save the King!" () V okamihu samotnej korunovácie sa rozozvučali opátske zvony a v 13 lokalitách v Spojenom kráľovstve a na rozmiestnených lodiach Kráľovského vojenského námorníctva bolo vypálených 21 slávnostných delostreleckých sálv. Z Tower of London a z prehliadkového priestranstva Horse Guards Parade bolo odpálených 21 delostreleckých sálv a 6 sálv z pušiek.
Karol následne prijal požehnanie, ktoré predniesol arcibiskup z Yorku, pravoslávny arcibiskup Thyatiry a Veľkej Británie, predstaviteľ Federácie slobodných cirkví (), generálny sekretár ekumenickej organizácie "Churches Together in England", katolícky westminsterský arcibiskup a arcibiskup z Canterbury. Takto boli zastúpení anglikáni, grécki pravoslávni, nonkonformisti, ekumenisti a rímskokatolíci.
Intronizácia a sľub vernosti.
Karol prešiel potom k trónu, ktorý bol pôvodne vyrobený pre Juraja VI. v roku 1937. Arcibiskup z Canterbury a William, Princ z Walesu, mu zložili sľub vernosti. Arcibiskup z Canterbury následne prvýkrát vyzval ľudí v Spojenom kráľovstve a v iných častiach Spoločenstva národov, aby zložili sľub vernosti kráľovi.
Korunovácia kráľovnej.
Ďalšia časť obradu sa týkala Camilly. Bola verejne pomazaná (čím bol vytvorený precedens) a potom prevzala prsteň kráľovnej manželky () Potom arcibiskup z Canterbury položil kráľovnej na hlavu korunu kráľovnej Márie. Camilla si prevzala korunovačné jablko kráľovnej manželky s krížom () a žezlo kráľovnej manželky, ktoré, narozdiel od iných kráľovien manželiek, sa rozhodla neniesť. Následne sa posadila na svoj vlastný trón, ktorý bol pôvodne vyhotovený pre kráľovnú Alžbetu Kráľovnú Matku v roku 1937, po boku kráľa.
Išlo o prvú korunováciu manželky od korunovácie Karolovej starej mamy kráľovnej Alžbety v roku 1937.
Sväté prijímanie.
Nasledovalo ofertórium, počas ktorého bol prinesený chlieb a víno. Následne bola prednesená modlitba. Išlo o preklad z "Liber Regalis", ktoré sa datuje približne do roku 1382. Tento zdroj bol jedným z najstarších, ktoré boli použité počas korunovačnej slávnosti. Karol a Camilla potom prijali sväté prijímanie od arcibiskupa z Canterbury a zhromaždenie pred záverečným požehnaním zarecitovalo Pánovu modlitbu.
Koniec bohoslužby.
Na konci bohoslužby si kráľ vymenil korunu za imperiálnu. Karol a Camilla sa presunuli k západným dverám opátstva počas spevu hymny "God Save the King" (). Na záver procesie prijal kráľ pozdravy od lídrov a predstaviteľov židovskej, hinduistickej, sikhistickej, moslimskej a budhistickej viery. Zvony opátstva hrali skladbu "Cambridge Surprise Royal."
Štátna procesia do Buckinghamského paláca.
Procesia po obrade išla po tej istej trase ako pred ceremóniou, bolo tam však omnoho viac účastníkov. Kráľ a kráľovná sa viezli v Zlatom štátnom koči (), ktorý ťahalo osem windsorských sivých koní. Ostatní členovia kráľovskej rodiny sa presúvali v iných vozidlách.
Významnú časť procesie tvorili armádne zložky Spojeného kráľovstva, Spoločenstva národov a Britských zámorných teritórií. Zúčastnilo sa jej viac ako 5 000 členov Britských ozbrojených síl a 400 príslušníkov ozbrojených síl z viac ako 35 krajín Spoločenstva národov. V sprievode kráčali aj príslušníci panovníkovej telesnej stráže, Kráľovská kanadská jazdná polícia, príslušníci "Royal Watermen". Kráľovská britská légia tvorila na "Parliament Square" stočlennú čestnú stráž držiacu štandardy. Na čele procesie bola princezná Anna na koni.
Po príchode do Buckinghamského paláca vystúpil kráľ s kráľovnou na zadný balkón. Prijali zasalutovanie a volanie na slávu od príslušníkov ozbrojených síl, ktorí boli zhromaždení v palácovej záhrade. Potom sa obaja pripojili k ostatním členom kráľovskej rodiny na čelnom balkóne paláca, aby si pozreli exhibičný prelet helikoptér a stíhačiek Red Arrows"." Pôvodne sa mal uskutočniť prelet 68 lietadiel v dĺžke šiestich minút, ale bol zredukovaný kvôli dažďu a nízkopoloženým oblakom.
Pred Buckinghamským palácom bolo na sledovanie sprievodu a preletu postavené hľadisko a jeho 3 800 miest bolo ponúknutých veteránom ozbrojených síl, zdravotníkom a sociálnym pracovníkom, a predstaviteľom charitatívnych organizácií, ktoré boli späté s kráľom a kráľovnou.
Verejné udalosti a pripomínanie.
Spojené kráľovstvo.
V apríli 2023 Buckinghamský palác zverejnil na Twitteri nový hashflag znázorňujúci korunu sv. Eduarda. 
Kráľ a kráľovná sa zúčastnili 2. mája 2023 slávnostnej predkorunovačnej recepcie vo Westminster Hall. Hostili tiež korunovačné záhradné oslavy v Buckinghamskom paláci 3. a 9. mája a na zámku v Holyroodhouse 4. júla 2023. Deň pred korunováciou, 5. mája, Karol III. spolu s Princom a Princeznou z Walesu pozdravili davy ľudí na The Mall počas ich verejnej vychádzky.
Medzi 6. - 8. májom sa v Británi uskutočnovali „Korunovačné veľké obedy“, teda pouličné oslavy. Naplánovaných bolo viac ako 3 000 osláv, kvôli čomu bolo uzatvorených 3 087 ciest. Väčšina z nich bola naplánovaná na nedeľu 7. mája. Oficiálnym jedlom, ktoré vybral Karol a Camilla, bol korunovačný quiche. Puby a krčmy mohli zostať otvorené až do jednej v noci počas korunovačného víkendu.
Korunovačný koncert bol naplánovaný na 7. máj na Windsorskom zámku. Tam okrem spevákov, hudobníkov, hercov vystúpili aj „Korunovačný zbor“, ktorý bol zložený z viacerých lokálnych zborov a individuálnych spevákov. Počas koncertu boli zobrazované významné miesta v krajine, zábery krás prírody, ako aj pouličné oslavy. Náhodným výberom bolo rozdaných 5 000 miest a na koncert boli pozvaní aj dobrovoľníci z kráľových a kráľovniných charít. Niektorí hudobní interpreti odmietli pozvanie prísť vystupovať kvôli kolíziám v ich harmonogramoch.
Na 8. máj bolo vyhlásené štátne voľno na pripomenutie si korunovácie. V rovnaký deň organizácia "The Together Coalition" v spolupráci so Skautskou organizáciou, Kráľovskou dobrovoľníckou službou () a mnohými náboženskými skupinami zorganizovala "Iniciatívu veľkej pomoci" () na podporu dobrovoľníctva a komunitného života. Podľa odhadov sa do tejto výzvy zapojilo približne 6 miliónov ľudí. Kráľovská dobrovoľnícka služba, na čele ktorej stojí Camilla, taktiež spustila "Coronation Champions Awards", ktorá ocenila 500 dobrovoľníkov nominovaných verejnosťou. Charitatívna spoločnosť "National Literacy Trust," ktorej šéfuje Camilla, oznámila otvorenie 50 špeciálnych knižníc pre základné školy pri príležitosti korunovácie.
V snahe vyzdvihnúť rok korunovácie usporiadalo múzeum v Tower of London novú výstavu o histórii korunovačných klenotov, ktorá bola otvorená verejnosti 26. mája 2023. Medzi 14. júla a 24. septembrom 2023 boli v Ballroome vystavené odevy, ktoré mal na sebe kráľovský pár počas korunovácie. Išlo o súčasť letnej sezóny Buckinghamského paláca.
Kráľ a kráľovná, spolu s vojvodom a vojvodkyňou z Walesu, si 5. júla pripomenuli korunováciu v Škótsku. Škótske korunovačné klenoty boli presunuté zo zámku v Edinburghu do katedrály St. Gilles v rámci „procesie ľudu“ (), ktorá zahŕňala 100 ľudí reprezentujúcich aspekty škótskeho života. Členovia kráľovskej rodiny sa presunuli z paláca Holyroodhouse do katedrály v rámci tzv. kráľovskeho sprievodu po Royal Mile. Po ďakovnej bohoslužbe v chráme, kde kráľ obdržal škótske korunovačné klenoty, bolo z Edinburgského paláca vystrelených 21 slávnostných sálv spojených s preletom letky Red Arrows.
Cirkevné iniciatívy.
Anglikánska cirkev stanovila dvadsaťosem dní pred korunováciou Karola III. a Camilly za obdobie modlitieb za nich a na jej konci vydala "Knihu každodenných modlitieb" (), ktorá zahŕňa „každodenné témy, úvahy a modlitby k užívaniu jednotlivcami, skupinami alebo cirkevnými komunitami“.
Kongregácia Anglikánskej cirkvi slávila po celej krajine osobité bohoslužby pri tejto príležitosti 6. - 7. mája 2023.
Vládne iniciatívy.
Vláda Spojeného kráľovstva vydala korunovačné medaily 400 000 jednotlivcom, medzi ktorými boli zahrnutí podporovatelia korunovácie, pohotovostné jednotky, väzenskí zamestnanci a členovia Britských ozbrojených síl. Medaily boli vyrobené z alpaky (tzv. nové striebro) a znázorňujú kráľovský pár; k medaile je pripojená červeno-bielo-modrá stužka.
Organizácia Transport for London zodpovedná za dopravu v Londýne oznámila viaceré iniciatívy. Typické symboly londýnskeho metra, ľahkej železnice ako aj najnovšej linky Elizabeth line boli predizajnované tak, aby obsahovali korunu pripomínajúcu túto udalosť. Od 5. mája počas celého korunovačného víkendu a voľna v pondelok boli niektoré hlásenia na železničných staniciach a všetkých staniciach metra nahradené nahrávkami kráľa a kráľovnej. Od 6. mája 2023 pomenovala železničná spoločnosť London North Eastern Railway osobný vlak odchádzajúci o 11:00 zo stanice London King's Cross do Edinburg Waverley ako "Carolean Express." 
Mimovládna organizácia Natural England vytvorí na počesť korunovácie "King's Series of National Nature Reserves", pričom každý rok počas piatich rokov pomenuje päť hlavných národných prírodných rezervácií. V Newtownabbey bola 24. mája kráľovským párom otvorená nová korunovačná záhrada, v ktorej sa nachádzajú hudobné prvky, pohybujúce sa rastliny a veľké kovové pódium pomenované na počesť Karola a Camilly.
Spomienkové predmety.
Kráľovská mincovňa vydala novú kolekciu mincí, ktorá zahŕňa 50 pencí a 5 librovú mincu, ktoré znázorňujú nového kráľa s imperiálnou, tzv. Tudorovskou korunou. Pošta Royal Mail publikovala štyri známky na počesť korunovácie, podobne ako to spravila v prípade kráľa Juraja VI. a kráľovnej Alžbety II. Spoločnosť taktiež používala špeciálnu vodotlač od 28. apríla do 10. mája 2023. 
Charitatívna organizácia Royal Collection Trust vydala k tejto príležitosti oficiálne korunovačné suveníry. Vo februári 2023 vydal Buckinghamský palác vyhlásenie, že dočasne uvoľní „pravidlá zaoberajúce sa komerčným využitím kráľovských fotografií a oficiálnych insignií“, aby ich mohli využiť iné skupiny na produkciu spomienkových predmetov. Medzi spoločnosťami, ktoré vydali korunovačné suveníry, boli Emma Bridgewater, Jan Constantine, Merrythought a Royal Crown Derby. Pivovar Greene King vytvoril špeciálne pivo a vydražil niekoľko neotvorených prepraviek špeciálneho piva, ktoré bolo vytvorené na nezrealizovanú korunováciu kráľa Eduarda VIII. v 1937. Výťažok z aukcie išiel na podporu charitatívnej spoločnosti The Prince's Trust.
Korunné dependencie.
Deň voľna bol vyhlásený na 8. mája v Guernsey, Ostrove Man a Jersey. Podobne ako v Spojenom kráľovstve bol vo všetkých troch korunných dependenciách vyhlásený Deň veľkej pomoci. 
V Guernsey boli naplánované podujatia medzi 5. až 8. májom na oslávenie korunovácie. V metodistickom kostole Forest Methodist Church sa 5. mája konala vigília, ktorej cieľom bolo upriamiť pozornosť na spirituálny rozmer korunovácie. Na druhý deň sa rozozvučali zvony z miest Town Church, Vale, Forest a St. Pierre du Bois. Priamy prenos z ceremónie bol vysielaný na veľkoplošnej obrazovke na kriketovom ihrisku King George V Sports Ground (KGV) a neskôr nasledovala vojenská prehliadka z pevnosti Fort George k Model Yacht Pond. Na poludnie bolo vystrelených 21 slávnostných sálv zo zámku Cornet ako súčasť národnej vojenskej salutácie. Dňa 7. mája sa aj v meste Saint Peter Port konali pouličné oslavy "Coronation Big Lunch", spolu s ďakovnou bohoslužbou v miestnom kostole. V KGV bol priamy prenos korunovačného koncertu. Budovy vrátane Castle Cornet a pevnosti Fort Grey boli večer nasvietené na červeno-bielo-modré farby. 
V Jersey hostil Korunovačný park veľkoplošné premietanie korunovačného obradu, po ktorej nasledovali hudobné vystúpenia a atrakcie. Zariadenia s licenciou boli povzbudzované k tomu, aby boli otvorené počas obradu, a tie podniky, ktoré mali siedmy stupeň licencie, mohli požiadať o špeciálne predĺženie otváracich hodín až do tretej nadránom 7. mája. V tento deň sa na Liberation Square konal "Coronation Big Lunch." Na námestí sa nachádzala obrazovka na sledovanie korunovačného koncertu. 
Vláda Ostrova Man zorganizovala medzi 6. až 8. májom tri dni osláv. Bol zriadený fond "Coronation Event Fund" na finančnú pomoc miestnym autoritám, komunitám a charitatívnym organizáciám. Dňa 7. mája sa uskutočnil "Biosphere Bee Comunity Picnic" a budova Leigslative Buildings bola nasvietená. V apríli 2023 vyšla kolekcia 12 poštových známok Ostrova Man s fotkami Karola III. a Camilly, kráľovým oficiálnym portrétom a kráľovským monogramom. 
Britské zámorské teritória.
Na 8. máj bol vyhlásený na Bermudoch, Kajmanských ostrovoch a Gibraltári deň voľna. 
Na Bermudoch sa uskutočnilo niekoľko podujatí. Dňa 6. mája bola v Bermuda Botanical Gardens otvorená Korunovačná záhrada (), ktorá má pripomínať prácu niekdajšieho princa Charlesa v oblasti ochrany prírody a udržateľného pestovania. Taktiež boli vysádzané pamätné stromy. Na druhý deň sa v katedrále Najsvätejšej Trojice uskutočnila ďakovná bohoslužba. Camillin zápal pre literatúru, zvlášť pre mladých ľudí, si pripomenuli 8. mája na festivale Children's Reading Festival. 
Oslavy na Falklandských ostrovoch zahŕňali aj detské maškarné plesy, živé hudobné vystúpenia alebo karaoke pre dospelých, podobne ako aj akcie "Big Lunch" alebo "Big Help Out." 
Na Gibraltári sa oslavy konali 3. mája. V rámci nich sa konala prehliadka Britských gibraltárskych ozbrojených síl a ďalších nevyhnutných zložiek, pouličné a záhradné oslavy, koncerty a Kráľovský gibraltársky regiment () vystrelil 21 slávnostných delostreleckých sálv. Na námestí Grand Casemates Square bolo živé vysielanie ceremónie. 
Kanada.
Emblémy a spomienkové predmety.
Kanadskú verziu korunovačného emblému vytvorila Cathy Lynne Bursey-Sabourin zo spoločnosti Fraser Herald of Arms. Zaregistrovala ju kanadská heraldická autorita (). Emblém zahŕňa kráľovský monogram Karola III. vo vnútri kruhu vytvoreného z 13 trojstranných útvarov (počet kanadských provincií a teritórií). Kruhové usporiadanie symbolizuje inklúziu, domorodý koncept rovnosti a prirodzené cykly sveta. Zelená farba je odkazom na kráľove zanietenie na ochranu prírody, zatiaľ čo biele miesta môžu byť vnímané ako tvar ružice symbolizujúci inovácie a nové nápady.
Bolo vytvorených tiež niekoľko spomienkových predmetov. Mincovňa Royal Canadian Mint vytvorila niekoľko pamätných mincí a Canadian Heritage Mint vydala dve pamätné medaily, ktoré schválil aj Karol III. Vyšlo tiež špeciálne číslo Canadian Geographic so zameraním na nového panovníka.
Federálne iniciatívy.
V Ottawe bola 6. mája 2023 na budovu Sir John A. Macdonald Building premietaná televízna národná ceremónia pri pri príležitosti korunovácie kráľa Kanady. V rámci nej odzneli prejavy od duchovného vodcu Algonkinov Alberta Dumonta a kozmického inžiniera Faraha Alibaya. Vystúpili tam tiež Eagle River Singers, Sabrina Benaim, Florence K, Inn Echo a Ottawa Regional Youth Choir. Počas podujatia vytvoril Dominic Laporte nasprejované umelecké dielo tematicky spojené s kvetmi na počesť Karolovej podpory životného prostredia. Počas ceremónie boli odhalené viaceré predmety: nová štandarda pre monarchu (heraldická koruna spolu s kanadskými elementami) či poštové známky od kanadskej pošty do bežného predaja s kráľovou podobizňou. Zároveň bolo oznámené, že Karolova busta nahradí Alžbetinu na kanadských minciach a na kanadskej dvadsaťdolárovke. Ceremónia skončila slávnostnou delostreleckou paľbou s 21 salvami a vystúpením Central Band of the Canadian Armed Forces na Parliament Hill.
Významné budovy po celej Kanade boli nasvietené na zelenú emeraldovú farbu počas 6. a 7. mája. Záujemcovia tiež mohli navštíviť Rideau Hall, oficiálnu rezidenciu panovníka a kanadského generálneho guvernéra. Tu tiež vystúpila Central Band of the Canadian Armed Forces a členovia čestnej stráže generálneho guvernéra sa striedali pri slávnostných strážach. Niektoré Kráľovské kanadské légie usporiadali slávnostné recepcie. Na počesť korunovácie vláda 8. mája oznámila dar 100 000 dolárov neziskovej organizácii Nature Conservancy of Canada.
Ministerstvo kanadského dedičstva previedlo 257 000 dolárov Kráľovskej kanadskej geografickej spoločnosti (), aby vytvorila školské vzdelávacie materiály o vzťahoch monarchie a kanadského domorodého obyvateľstva, ako aj o panovníckych návštevach krajiny. Ministerstvo inovácií, vedy a ekonomického rozvoja povolilo používanie špeciálneho "call sign in Canada" pre rádioamatérov medzi 5. mája a 2. júnom.
Vláda udelila korunovačné medaily 30 000 Kanaďanom, ktorí sa významne podieľali na rozvoji krajiny alebo ich regiónu.
Provinčné a teritoriálne iniciatívy.
Guvernérski poručíci a oblastní komisári zorganizovali podujatia, ktoré zahŕňali viaceré predstavenia, vojenské prehliadky a výsadbu stromov. Guvernérski poručíci pre Ostrov princa Eduarda, New Brunswick, Newfoundland a Labrador, Nové Škótsko a Saskatchewan hostili 6. mája podujatia vo svojich oficiálnych sídlach. Dodatočné podujatia boli naplánované v Government House v Novom Škótsku na 2. máj a 22. jún a v Government House v Saskatchewane na 7. a 13. máj. V druhom menovanom sa uskutočnilo hudobné vystúpenie Jefferyho Strakera, ktorý zložil novú skladbu pre korunováciu. Guvernérsky poručík Ontária usporiadal 2. mája diskusiu o korunovácii s Empire Club of Canada; 27. a 28. mája v rámci Dňa otvorených dverí Toronta otvoril pre verejnosť apartmán guvernérskeho poručíka () nachádzajúceho sa v budove Ontario Legislative Building. Vláda v Britskej Kolumbii hostila záhradný festival a odhalila nový parkový chodník na počesť korunovácie. Guvernérsky poručík Alberty chcel uskutočniť podujatie na univerzite Alberta Botanic Garden na oslavu tejto udalosti, ale bolo to zrušené kvôli lesným požiarom od júna 2023.
Ďalšie oslavy, ktoré organizovali regionálne vlády, zahŕňali podujatia v Saskatchewan Legislative Building 5. mája a v Manitoba Legislative Building 6. mája. Vláda v Ontáriu hostila jarmok v Queen's Park v Toronte a v deň korunovácie ponúkala voľné vstupy do atrakcií, ktoré má vo vlastníctve, ako aj do 39 provinčných parkov. Na počesť Karolovho záujmu o environmentalistiku spustila 6. mája 2023 vláda Newfoundlandu a Labradoru program na distribúciu sadeníc tzv. západných bielych borovíc z lesnej škôlky Wooddale Provincial Tree Nursery.
Taktiež bolo zorganizovaných viacero korunovačných koncertov. Úrad guvernérskeho poručíka pre Ontário inicioval sériu korunovačných koncertov (6 podujatí) pre dlhodobo chorých od apríla do mája 2023. Na niekoľkých miestach sa konali koncerty počas korunovačného víkendu, vrátane katedrály Church of St. James v Toronte, katedrály Christ Church vo Victorii a v kostole Knox-Metropolitan United Church v Regine.
Austrália.
Na oslavu korunovácie Karola III., kráľa Austrálie, boli 6. a 7. mája po celej krajine nasvietené budovy a pamätníky do kráľovskej purpurovej. Bolo vydané aj usmernenie o vlajkách, ktoré naliehalo na vyvesenie národnej vlajky, vlajky Aborigéncov a tzv. vlajky Torres Strait Islander počas korunovačného víkendu. Austrálske obranné sily vystrelili 7. mája 21 slávnostných sálv z nádvoria pred sídlom parlamentu; neskôr nasledoval prelet Royal Australian Air Force. Federatívna exekutívna rada () venovala 10 000 dolárov v kráľovom mene organizácii, ktorá pracuje na ochrane tzv. západného veľkého papagája, ako oficiálny „korunovačný dar“ Karolovi.
Verejnosť mohla 6. a 7. mája 2023 navštiviť vládne sídla v Brisbane, Darwine, Melbourne, Perthe a Sydney; štát Adelaide tak urobil 21. mája. Vládne sídla v Adelaide, Hobarte a Sydney tiež hostili záhradné párty a recepcie počas korunovačného víkendu. Vládne sídlo v Melbourne usporiadalo slávnostnú recepciu neskôr v roku 2023.
Nezisková organizácia Austrálska monarchistická liga () zorganizovala niekoľko umiernených podujatí a prenosov korunovácie počas 5. a 6. mája okrem iných miest aj v Adelaide, Brisbane, Melbourne, Perth či Sydney. Rozhodli sa však neorganizovať pouličné oslavy kvôli obavám z možných republikánskych protestov. Monarchisti tiež kritizovali austrálsku vládu za nevyhlásenie dňa voľna alebo za neorganizovanie podujatí na počesť korunovácie.
Nový Zéland.
Na oslavu korunovácie Karola III. ako kráľa Nového Zélandu sa 7. mája v parku Auckland Domain konalo podujatie s viacerými vystúpeniami. V ten istý deň predviedli novozélandské obranné sily slávnostnú salvu v Devonporte a Point Jerninghame vo Wellingtone.
Organizácia "Trees That Count" a Ministerstvo starostlivosti o pamiatky iniciovalo kampaň na výsadbu stromov, pričom novozélandská vláda prispela miliónom dolárov, aby mestské a obecné úrady mohli vysadiť počas korunovačného víkendu 100 000 stromov. Kampaň započala 26. apríla 2023 na pôde parlamentu vo Wellingtone; slávnostného sadenia stromov sa zúčastnilo viacero poslancov parlamentu, ako aj premiér Chris Hipkins a opozičný líder Christopher Luxon.
Novozélandská pošta vydala 3. mája pamätné mince a známky. Iniciatíva nasvietiť významné pamiatky do purpurova sa uskutočnila 6. mája v Aucklande, Hawere a Wellingtone. Parlamentní kuchári sa pri tejto príležitosti podelili o recept na dezert "Coronation Pie."
Niekoľko ďalších verejných alebo súkromných skupín a organizácií zorganizovalo ďalšie spomienkové podujatia. Medzi 21. aprílom a 21. májom 2023, pri príležitosti korunovácie, otvorila novozélandská akadémia výtvarného umenia () expozíciu obsahujúcu práce 68 začínajúcich umelcov a diel patriacich Kráľovskému novozélandskému námorníctvu. Knižnice v dištrikte South Taranaki usporiadali korunovačné udalosti od 1. do 6. mája. Wellingtonská katedrála sv. Pavla zorganizovala korunovačný festival medzi 5. až 7. májom.
Papua-Nová Guinea.
Na štadióne Sir Hubert Murray Stadium v Port Moresby sa 6. mája konala ceremónia na pripomenutie si Karola III. ako kráľa Papuy-Novej Guiney. Táto ceremónia sa konala súčasne s korunováciou v Spojenom kráľovstve. Udalosť zahŕňala sprievod členov Obranných síl Papuy-Novej Guiney, Kráľovského policajného zboru Papuy-Novej Guiney, Hasičského útvaru Papuy-Novej Guiney, Nápravno-výchovných zariadení Papuy-Novej Guiney či Pohotovosti sv. Jána. Počas ceremónie bol priamy prenos korunovačného obradu, mnoho prejavov, živé hudobné vystúpenia a na záver bol ohňostroj. Hlavný príhovor predniesol generálny guvernér Job Pomat a premiér James Marape.
Šalamúnove ostrovy.
Na oslavu Karola III. ako kráľa Šalamúnových ostrovov sa 6. mája v Honiare konal „budíček“ bubnovačov, píšťaľkárov a kapely Kráľovských policajných síl Šalamúnových ostrovov. V katedrále sv. Barnabáša sa uskutočnila špeciálna bohoslužba, po ktorej nasledovalo krájanie torty. Na bohoslužbu prišlo viacero ministrov Koruny, vrátane premiéra Manasseha Sogavareho. Na námestí Unity Square, kde bola verejná výstava fotografií historických kráľovských návštev Šalamúnskych ostrov, vystúpila skupina "One Drop Band."
Od 5. do 12. mája bola v National Art Gallery výstava zobrazujúca portréty, historické dokumenty a návštevy členov kráľovskej rodiny na Šalamúnskych ostrovoch.
Antigua a Barbuda.
V hlavnom meste Saint John's sa na počesť Karolovej korunovácie aj za kráľa Antiguy a Barbudy konal 7. mája sprievod z "Multipurpose Cultural Centre" k sídlu vlády. Sprievodu sa zúčastnili Obranné sily Antiguy a Barbudy (OSAB), skauti a skautky, chlapčenské a dievčenské brigády, držitelia ocenení "The Duke of Edinburgh Award", adventisti siedmeho dňa a "Cadet Corps". V sídle vlády sa uskutočnila ceremónia spolu s vatrami a vystúpeniami ABDF Band, Salvation Army Timbralists a SDA Parthfinders Drum corps. Ďakovná bohoslužba bola odslúžená 8. mája v "St. John's Pentecostal House of Restoration Ministries."
Vanuatu.
Domorodé obyvateľstvo (tzv. Kastómci) na vanuatuanskom ostrove Tanna, ktoré uctievalo princa Philippa ako svojho boha, si uctilo korunováciu jeho syna. V dedinách Yakel a Yaohnanen sa 6. mája uskutočnili podujatia, v rámci ktorých bolo vztyčovanie britskej vlajky, popíjanie a tancovanie. Na oslavy sa zišlo asi 5000 - 6000 ľudí vrátane ďalších 100 vodcov dedín. 
Mediálne pokrytie.
BBC zrušila licenčné poplatky počas korunovačného víkendu, takže sa korunovácia 6. mája a korunovačný koncert na druhý deň mohli voľne vysielať bez zakúpenia licencie na vysielanie. Ministerstvo kultúry, médií a športu oznámilo, že sa korunovácia bude vysielať na veľkoplošných obrazovkách na 57 miestach v Británii, vrátane Hyde Parku, Green Parku a St. James's Parku.
Médiá v Británii, Austrálli, Kanade, Francúzsku, Nemecku, Novom Zélande či v Spojených štátoch vysielali korunováciu naživo. Niektorí vysielatelia v týchto krajinách pokrývali aj ďalšie podujatia počas korunovačného víkendu.
Priemerné televízne publikom sledujúce korunováciu na 11 kanáloch bolo 18,8 milióna, počas vrcholu išlo až o 20,4 milióna divákov v Spojenom kráľovstve, takže ide o najsledovanejšie vysielanie v tomto roku. Napriek tomu ich bolo menej ako počas pohrebu Alžbety II. v roku 2022, keď ho sledovalo v priemere 26,2 milióna divákov a počas vrcholu až 29,2 milióna. BBC ukazovalo korunováciu na stanici BBC One, BBC Two (spolu s tlmočením do posunkového jazyka) a BBC News Channel. Ich sledovanosť 15,5 milióna divákov počas vrcholu bola najväčšou spomedzi vysielateľov. Televízia ITV mala 3,6 milióna divákov (vrátane ITV3 s prekladom do posunkového jazyka) a viac ako 800 000 ľudí sledovalo Sky News a Sky Showcase.
Mimo Spojeného kráľovstva sledovalo obrad viac ako 3 milióny divákov v Austrálli, 7,6 milióna v Kanade, skoro 9 miliónov vo Francúzsku, viac ako 4,8 miliónov divákov v Nemecku a 12 miliónov ľudí v USA.
Mediálne pokrytie na Slovensku.
Korunováciu na Slovensku vysielali viaceré televízie. Jednotka, Markíza, RTVS 24, TA3 a JOJ 24 priniesli živé vysielanie korunovačného obradu, na Dvojke aj korunovačný koncert, ktorý sa konal na druhý deň. Zároveň pri tejto príležitosti RTVS zaradila do televízneho programu viaceré dokumenty týkajúce sa kráľovskej rodiny. 
Dianie počas korunovačného dňa pokrývali častejším online spravodajstvom aj tuzemské denníky Aktuality, Denník N, Postoj, Teraz.sk, SME a i.
Reakcie.
Verejná mienka.
Pred korunováciou.
V apríli 2023 agentúra YouGov vykonala viaceré prieskumy v súvislosti s korunováciou v Spojenom kráľovstve. Prieskum z 13. apríla odhalil, že 46% dospelých Britov bolo naklonených k pozeraniu korunovácie. Ďalší prieskum uskutočnený v ten istý deň ukázal, že iba 33% respondentov sa zaujíma o túto ceremóniu. Prieskum z 18. apríla priniesol informáciu, že 51% Britov verí, že korunovácia by nemala byť hradená z daní občanov. 
Agentúra YouGov tiež uskutočnila prieskum verejnej mienky v Austrálii, kde zistila, že 57% respondentov vyjadrilo určitú formu záujmu o korunováciu a 14% sa o ňu výrazne zaujímalo. Medzi oslovenými vyjadrilo 43% ľudí žiadny záujem o korunováciu.
Agentúra Angus Reid Institute v Kanade odhalila, že 59% oslovených venuje nejakú pozornosť korunovácii, aj keď iba 9% respondentov vysoko očakávalo túto udalosť. Ďalších 20% ľudí sa vyslovilo, že by si asi pozreli korunováciu, kým 29% si o nej plánovalo niečo prečítať. Medzi oslovenými vyjadrilo 41% žiadny záujem o ceremóniu.
Po korunovácii.
Prieskum verejnej mienky uskutočnený po korunovácii agentúrou Ipsos ukázal, že aj Karol III., aj princ William získali po tejto ceremónii vyššie skóre v obľúbenosti britskou verejnosťou. Avšak v porovnaní s predchádzajúcimi jubileami a kráľovskými podujatiami nebola zaznamenaná zvýšená podpora samotnej inštitúcie ako dôsledok korunovácie, keďže 61% respondentov uviedlo, že toto podujatie nemalo žiadny dopad na ich vnímanie monarchie. Medzi respondentmi vyjadrilo 19% pozitívny dopad na vnímanie inštitúcie, kým iných 19% uviedlo, že sa ich pohľad na monarchiu po korunovácii zhoršil.
Protesty.
Britská republikánska skupina Republic protestovala v Londýne proti korunovácii. Jej výkonný riaditeľ Graham Smith nazval ceremóniu „oslavou dedičnej moci a privilégia“. Organizácia očakávala účasť zhruba 1500 - 2000 ľudí na Trafalgárskom námestí, kde malo byť centrum londýnskych protestov, a malé skupiny od 1 do 3 osôb roztrúsených pozdĺž trasy korunovačného sprievodu. Podľa BBC News sa zišli stovky protestujúcich. Organizácia Republic povzbudzovala protestujúcich k noseniu žltých vecí počas protestov.
Zástancovia škótskej nezávislosti a republikáni pochodovali v Edinburghu a Glasgowe v deň korunovácie. Skupina All Under One Banner () protestovala v Glasgowe; v Edinburghu pochodovali Radical Independence Campaign () a Our Republic ().
V Cardiffe protestovala 6. mája welšská republikánska nátlaková skupina Cymru Republic, ktorá pochodovala od sochy Aneurina Bevana k Bute Parku. Zúčastnilo sa ho približne 300 protestujúcich.
Bezpečnostné opatrenia.
Aby bola zabezpečená ochrana pred výtržnosťami protestujúcich a zamedzenie potenciálnych hrozieb a kriminálnych aktivit na podujatí, polícia a bezpečnostné služby z celého Spojeného kráľovstva použili v Londýne veľké množstvo fyzických zábran, ozbrojených príslušníkov a policajné drony. V deň korunovácie bolo v službe viac ako 11 500 policajtov a v pohotovosti boli aj protiteroristické jednotky (). V rámci nástupnického plánu Karola III., tzv. Operácie ríšske jablko (), bola už niekoľko rokov plánovaná zvýšená bezpečnosť.
Hnutie "Republic" už mesiace pred korunováciou konzultovalo s políciou ich zámer protestovať. Polícia ich ešte pred 5. májom uistila, že s ich protestom nebudú žiadne komplikácie z ich strany.
Zadržania.
Metropolitná polícia konštatovala, že 52 ľudí bolo zadržaných za priestupky pri protestovaní počas korunovácie a „z obáv, že by ľudia narušili podujatie a zadržania boli vykonané aj z ochrany narušenia pokoja alebo konšpirácií vedúcich k spôsobeniu verejných neprístojností“. Ďalších 12 ľudí bolo zadržaných počas korunovácie za iné priestupky. Medzi zadržanými boli jednotlivci z hnutia Animal Rising, osem členov Just Stop Oil a šesť členov z Republic, vrátane ich riaditeľa Grahama Smitha. Medzi zadržanými členmi Just Stop Oil bol omylom aj okolostojaci Austrálčan.
Metropolitná polícia uviedla, že k niektorým zatknutiam došlo v dôsledku plánov demonštrantov „hádzať núdzové prívesky“, aby počas sprievodu vyľakali kone, potenciálne zranili jazdcov a divákov. Zmienil sa o tom v apríli 2023 Oliver Dowden, podpredseda vlády. Zadržané boli tri členky skupiny "Night Stars" rozdávajúce núdzové alarmové prívesky ženám vo Westminsteri, čo skritizovala Caroline Russell zo strany Green Party.
Organizácia Human Rights Watch opísala zadržania ako alarmujúce a niečo, „čo by ste mohli očakávať v Moskve, nie v Londýne“. Metropolitná polícia sa 8. mája ospravedlnila šiestim zadržaným protestujúcim vrátane Smitha po tom, ako nebol nájdený žiadny dôkaz, že by sa protestujúci snažili správať nezákonne. Metropolitná polícia vyslovila „ľútosť“ nad zadržaním Smitha a ďalších piatich protestujúcich. Smith naznačil, že toto ospravedlnenie neprijme a že zváži právne úkony. Mestská rada Westminsteru požiadala políciu o ospravedlnenie za zadržanie nočných dobrovoľníkov.
Rada "Home Affairs Committee" uskutočnila 17. mája zber dôkazov o policajnom výkone počas korunovácie a o zadržaní republikánskych protestujúcich. Metropolitná polícia a polícia Lincolnshire podali 17. mája z vlastnej iniciatívy sťažnosť na vyšetrovací orgán "Independent Office for Police Conduct" ohľadom zadržania austrálskeho okolostojaceho. Primátor Londýna sa tiež dožadoval odpovedí od Metropolitnej polície ohľadom zadržaní. 
Žiadosti o odškodnenie.
Počas príprav na korunováciu podpísali republikánski domorodí politici a bojovníci za odškodnenie z 12 oblastí Spoločenstva národov otvorený list adresovaný Karolovi, v ktorom ho požiadali o formálne ospravedlnenie sa za dôsledky britskej kolonizácie a začatie „procesu napravujúcej spravodlivosti“. Premiéri Belize, Svätého Krištofa a Nevisu a Svätého Vincenta a Grenadín využili príležitosť na výzvu, aby sa Británia ospravedlnila za obchod s otrokmi.
Použitie diamantov Cullinan počas korunovácie bolo kontroverzne vnímané v južnej Afrike. Niektorí juhoafričania pri tejto príležitosti žiadali o ich vrátenie; išlo o pokračovanie petície na rovnakú tému po smrti kráľovnej Alžbety II., ktorú podpísalo 8 000 ľudí. 
Republikánstvo.
Jamajský minister zákonných a ústavných záležitostí Marlene Malahoo Forte využil korunováciu na zdôraznenie úmyslu jamajskej vlády zmeniť štátoprávne usporiadanie na republiku (podľa možností už v roku 2024) a že korunovácia urýchlila plány vlády na usporiadanie referenda na túto tému. Výbor pre reformu ústavy bol pre tento dôvod zriadený v roku 2023.
Premiéri Belize, Svätého Krištofa a Nevisu, a Svätého Vincenta a Grenadín vyslovili svoje túžby, aby sa ich krajiny zmenili na republiky. V Belize bol v novembri 2022 vytvorený ústavný výbor pre túto problematiku. Počas príprav na korunováciu sa premiéri Svätého Krištofa a Nevisu a Svätého Vincenta a Grenadín zaviazali k vytvoreniu ústavných výborov na prešetrenie tejto témy.
Austrálski republikáni kritizovali pred korunováciou premiéra Anthonyho Albanesa za jeho účasť na korunovácii, a čelil tlaku od republikánov, aby nevyhlásil vernosť panovníkovi.

</doc>
<doc id="686954" url="https://sk.wikipedia.org/wiki?curid=686954" title="Blues Office">
Blues Office

Blues Office je názov tretieho spoločného hudobného projektu slovenského speváka Petra Lipu a kapely Luboš Andršt Blues Band, ktorý ako štúdiový album vydalo v roku 1988 hudobné vydavateľstvo Supraphon.

</doc>
<doc id="686955" url="https://sk.wikipedia.org/wiki?curid=686955" title="FSSPX">
FSSPX



</doc>
<doc id="686956" url="https://sk.wikipedia.org/wiki?curid=686956" title="Lefébristi">
Lefébristi



</doc>
<doc id="686957" url="https://sk.wikipedia.org/wiki?curid=686957" title="Lefèbvristi">
Lefèbvristi



</doc>
<doc id="686958" url="https://sk.wikipedia.org/wiki?curid=686958" title="Fraternitas Sacerdotalis Sancti Pii X">
Fraternitas Sacerdotalis Sancti Pii X



</doc>
<doc id="686959" url="https://sk.wikipedia.org/wiki?curid=686959" title="Fraternité Sacredotale de Pie X">
Fraternité Sacredotale de Pie X



</doc>
<doc id="686963" url="https://sk.wikipedia.org/wiki?curid=686963" title="Operácia Unicorn">
Operácia Unicorn

Operation Unicorn („"Operácia Jednorožec"“) je označenie operácie zabezpečujúcej úkony súvisiace s úmrtím Alžbety II., pokiaľ nastane v Škótsku, k čomu prišlo 8. septembra 2022 na zámku Balmoral ("Balmoral Castle"). Táto operácia prebieha paralelne s operáciou London Bridge (oznámenie úmrtia, príprava štátneho pohrebu atď.) a operáciou Spring Tide (príprava korunovácie Karola III.).
Podľa plánu operácie Unicorn bola po prijatí správy o úmrtí kráľovnej prerušená činnosť Škótskeho parlamentu. Štátne orgány začali pripravovať verejné zhromaždenia v centre Edinburghu – pred budovou Škótskeho parlamentu, pred palácom Holyroodhouse (oficiálnou rezidenciou kráľovskej rodiny) a pred Katedrálou svätého Egídia.
Pozostatky kráľovnej boli prevezené z Aberdeenu do Edinburghu na osobitnom vlaku stráženom príslušníkmi ozbrojených síl a pohotovostných zložiek. V paláci Holyroodhouse bola zriadená dočasná policajná a hasičská stanica. Po príchode do Edinburghu bola rakva s kráľovninými pozostatkami uložená v paláci Holyroodhouse, neskôr bola prenesená do Katedrály sv. Egídia, kde zosnulej panovníčke prichádzajú vzdať hold osobnosti škótskeho politického a spoločenského života i široká verejnosť. Následne sa vypraví sprievod s rakvou na železničnú stanicu Edinburgh Waverley, odkiaľ Kráľovský vlak ("Royal Train") prepraví kráľovnine pozostatky do Londýna na štátny pohreb.

</doc>
<doc id="686964" url="https://sk.wikipedia.org/wiki?curid=686964" title="Edmund Thomas Clint">
Edmund Thomas Clint

 
Edmund Thomas Clint (* 19. máj 1976, Koči, India† 15. apríl 1983) bol indický chlapec, považovaný za zázračné dieťa (nemː "Wunderkind"), ktorý za necelých sedem rokov života stihol namaľovať vyše 25000 obrazov a obrázkov.
Životopis.
Meno dostal po hollywoodskom hercovi Clintovi Eastwoodovi. Vo svojej tvorbe sa najradšej sústredil na hinduistické slávnosti a iné festivaly, ktoré sa konali v jeho rodnom meste. Ako päťročný obsadil druhé miesto na maliarskej súťaži určenej umelcom do 18 rokov. Clintove obrazy boli natoľko kvalitné, že niekoľko expertov sa vyjadrilo, že mnohým maliarom trvá roky analytického štúdia a praxe, kým sa dostanú na takú úroveň. Jeho diela boli vystavované medzi rokmi 1995 - 2007 v hlavnom meste federálneho štátu Kérala, odkiaľ pochádzal.
Zomrel vo veku šesť rokov a jedenásť mesiacov z dôvodu zlyhania obličiek. V roku 2017 vznikol o jeho živote film.

</doc>
<doc id="686965" url="https://sk.wikipedia.org/wiki?curid=686965" title="Sébastien Caron">
Sébastien Caron

Sébastien Caron (* 25. jún, 1980, Amqui, Quebec Kanada) je bývalý kanadský hokejový brankár, ktorý sa preslávil najmä pôsobením v tíme Pittsburgh Penguins (NHL) v rokoch 2002-2006. 
Vo svojej prvej sezóne v NHL (02/03) bol vyhlásený za najlepšieho nováčika spomedzi brankárov. V roku 2000 bol vyhlásený za najlepšieho brankára.Ontario Hockey League. 
Dvakrát reprezentoval Kanadu na Nemeckom pohári (2013, 2015) a raz na Spenglerovom pohári (2008), ktorý s reprezentáciou vyhral. 
Kariéra.
Pittsburgh Penguins.
Sebastien Caron bol po úspešnom pôsobení v kanadskej QMJHL vybraný v 3. kole draftu 1999 (ako celkovo 86.) tímom Pittsburgh Penguins. 
Profesionálnu kariéru začínal v American Hockey League v záložnom tíme Pittsburghu - Wilkes-Barre/Scranton Penguins, kde v rokoch 2000-2003 pôsobil ako prvý brankár. 
Svoj debut v National Hockey League zažil 11. januára 2003 v drese Pittsburghu, kde striedal Jeana-Sebastiena Aubina. Penguins zápas síce prehrali 1:3, ale žiadny z gólov neinkasoval Caron. 
Svoj prvý štart v NHL zažil 13. januára 2003, keď sa postavil Chicagu Blackhawks, v ktorom zastavil 31 striel z 32 a zaujal pozornosť vedenia klubu. Keďže Pittsburgh sa v tom období trápil hľadaním novej brankárskej ikony, ktorou sa nestal ani Aubin a ani prvý brankár tímu Johan Hedberg - Caron dostal šancu v 24 zápasoch sezóny 02/03, z ktorých vyhral síce iba 7, ale zaknihoval 91,6% úspešnosť zákrokov a v prvých piatich zápasoch si pripísal až dve čisté kontá.
Sezónu 03/04 Caron začínal znova v AHL, no v jej priebehu sa prepracoval do pozície prvého brankára Penguins. Jeho výnimočný vstup do ligy však zatienilo sklamanie, keď v 40 zápasoch získal iba 9 výhier a 88,3% úspešnosť zákrokov. V bránkovisku si navyše miesto začínal pýtať mladý kanadský brankár Marc-André Fleury, ktorý sa stal jednotkou draftu 2003. Caron sa vrátil do AHL, kde so Scrantonom neprešiel cez prvé kolo. 
Nasledoval Lockout v NHL, ktorý pohltil celú sezónu NHL. Caron obdobie strávil v nižšej kanadskej lige LNAH. 
Sezóna 05/06 bola Caronova posledná v NHL. Marc-André Fleury bol menovaný novým prvým brankárom tímu a Caron mu sekundoval ako dvojka. Ani táto sezóna mu však nevyšla, keď v 26 zápasoch získal iba 88,1% úspešnosť zákrokov a 8 výhier. 
24. júna 2006 bol Pittsburghom vykúpený zo zmluvy.
Posledné zápasy v NHL.
Na začiatku sezónu 06/07 Caron, ako neobmedzený voľný hráč, podpísal zmluvu s tímom Chicago Blackhawks. Sezónu však strávil prevažne mimo zostavy a zasiahol do jediného víťazného zápasu, v ktorom inkasoval jediný gól. 
V decembri 2006 bol vymenený do Anaheimu Ducks, kde však taktiež odchytal iba jediný duel.
Následne strávil tri sezóny vo švajčiarskej najvyššej súťaži NLA, kde patril medzi najlepších brankárov ligy. 
V roku 2008 úspešne reprezentoval Kanadu na turnaji Spenglerov pohár. Zasiahol do dvoch výherných zápasov.
Na konci sezóny 09/10 podpísal s zmluvu s tímom Philadelphia Flyers. Do NHL sa však nakoniec nevrátil.
Po krátkom pôsobení v KHL (v tíme Traktor Čeljabinsk) sa presunul do najvyššej nemeckej súťaže DEL, kde nastupoval za tímy Iserlohn Roosters a Hamburg Freezers. V sezóne 11/12 s ním podpísal krátky kontrakt ešte tím NHL - Tampa Bay Lightning. V ich drese odchytal len 3 zápasy, v ktorých si pripísal jednu výhru a 87,7% úspešnosť zákrokov. Po sezóne bol vymenený do tímu Nashville Predators, ktorý s ním však nepodpísali kontrakt. 
Jeho poslednou profesionálnou sezónou bol ročník 15/16, kde jeho inak výborná výkonnosť v nemeckej lige (v roku 2014 mal až 94,4% úspešnosť zákrokov) začala klesať. 
O návrat do profesionálneho športu sa pokúšal ešte podpísaním niekoľkých skúšobných kontraktov v ECHL a AHL, ale ani jeden z tímov ho do zostavy neprijal. V roku 2020 tak ukončil v 40-tich rokoch aktívnu hráčsku kariéru.
Aktuálne sa venuje juniorom amerického hokeja. 
Štýl.
Caron chytal v brankárskom štýle butterfly (motýlik). Experti na ňom oceňovali rýchlu lapačku a schopnosť urobiť zázračný zákrok. Najväčšou slabinou Carona bola jeho výška (185 cm) a malá telesná hmotnosť (77 kg). Do histórie ligy sa zapísal, keď 14. októbra 2005 urobil zázračný zákrok lapačkou v posledných sekundách zápasu proti Philadelphii Flyers. Keby gól inkasoval, Flyers by viedli o gól približne minútu do konca zápasu. Niektorými je zákrok označovaný aj za najkrajší brankársky zákrok histórie NHL.

</doc>
<doc id="686966" url="https://sk.wikipedia.org/wiki?curid=686966" title="Robbie Amell">
Robbie Amell

Robert Patrick Amell IV. (* 21. apríl 1988, Toronto, Ontário, Kanada) je kanadský herec, producent a model.
Detstvo a mladosť.
Amell sa narodil v Toronte. Jeho bratrancom je herec, Stephen Amell. Amell spoločne s jeho sestrou, sa začal venovať modelingu a účinkovaniu v malých rolách v reklamách, keď mal šesť rokov. Tiež začal hrať v rôznych stredoškolských hrách. Herectvo sa stalo jeho záľubou a preto sa prihlásil do Canadian Studios Acting Academy. Absolvoval Lawrence Park Collegiate Institute v Toronte v roku 2006. Neskôr pokračoval v kariére herectva.
Kariéra.
Jeho prvá filmová rola bola v komédii "Dvanásť do tucta 2", z roku 2005. V roku 2007 si zahral po boku Danielle Harris v horore "Left for Dead". 
V roku 2009 bol obsadený do úlohy Freda Jonesa, v televíznom filme "Scooby-Doo: Začiatok" a o rok neskôr si zahral aj v pokračovaní, s názvom "Scooby-Doo: Záhada jazernej príšery".
V roku 2013 stvárnil hlavnú úlohu v televíznom seriály "Ľudia zajtrajška", ktorý získal pozitívne hodnotenie. O rok neskôr, sa Amell pripojil k hereckému obsadeniu televízneho seriálu "The Flash". Tiež si zahral po boku Kevina Spaceyho a Jennifer Garner vo filme "Deväť životov pána Fúzika" z roku 2016. O rok neskôr hral v dráme "The Babysitter", ktorý získal pozitívne reakcie a v roku 2020 sa film dočkal aj pokračovania, ktoré nemalo veľký úspech. V oboch častiach si zahral aj Amell. V rovnakom roku (2020) si zahral tiež hlavnú úlohu v televíznom seriály "Večnosť". 
V roku 2019 spoločne s jeho bratrancom Stephenom Amellom hral a produkoval film "Code 8".
Súkromný život.
Amell začal chodiť s herečkou Italiou Ricci v júli 2008. Dvojica sa zasnúbila 20. augusta 2014 a zosobášili sa 15. októbra 2016. Ich prvé dieťa sa narodilo v roku 2019 a o rok neskôr sa stali dvojitými kanadskými/americkými občanmi. V súčasnosti (2022) bývajú v Toronte.

</doc>
<doc id="686970" url="https://sk.wikipedia.org/wiki?curid=686970" title="That's the Way It Is">
That's the Way It Is

That's the Way It Is je názov anglickej verzie štúdiového albumu "Je to stále tak" od slovenského speváka Petra Lipu. Tento album v roku 1989 vydalo slovenské hudobné vydavateľstvo Opus.

</doc>
<doc id="686972" url="https://sk.wikipedia.org/wiki?curid=686972" title="Peter Lipa a T+R Band">
Peter Lipa a T+R Band

Peter Lipa a T+R Band je názov druhého albumu, ktorý spolu nahrali: slovenský spevák Peter Lipa a kapela T&amp;R Band. Tento album v roku 1989 vydalo slovenské hudobné vydavateľstvo Opus.

</doc>
<doc id="686973" url="https://sk.wikipedia.org/wiki?curid=686973" title="TIPOS Slovenská hokejová liga 2022/2023">
TIPOS Slovenská hokejová liga 2022/2023

TIPOS Slovenská hokejová liga 2022/2023 bola 30. sezónou 1. hokejovej ligy. Tímy na 1. – 6. mieste po základnej časti postúpili do play-off. Kluby na 7. – 10. mieste hrali predkolo alebo kvalifikáciu o Play-off. Klub na 11. mieste sa sezóna po základnej časti skončila a tím na 12. mieste priamo zostúpil do 2. hokejovej ligy.
Hrací plán.
V sezóne 2022/2023 sa hralo v jednej spoločnej skupine. Liga má 12 účastníkov + mládežnícky tím slovenskej reprezentácie do 18 rokov pripravujúci sa na vrchol sezóny pod hlavičkou JOJ ŠPORT Slovensko 18. Každé družstvo odohrá v základnej časti 44 stretnutí. Prvých šesť tímov postúpi do Play-off. Víťaz TIPOS Slovenskej hokejovej ligy postupi priamo do Tipos extraligy.
Play-off.
Pavúk.
• Kvalifikačné kolo sa hrá na 3 víťazné zápasy.
Predkolo (Kvalifikácia o Play-off).
tučne sú zvýraznené domáce zápasy
Predkolo hrali tímy nasledovne: 7.miesto - 10.miesto a 8.miesto - 9.miesto.
Predkolo sa začalo v utorok 7. marca a jednotlivé série sa hrali na 3 víťazstvá.

</doc>
<doc id="686976" url="https://sk.wikipedia.org/wiki?curid=686976" title="Kalvária pri Spišskej Kapitule">
Kalvária pri Spišskej Kapitule



</doc>
<doc id="686977" url="https://sk.wikipedia.org/wiki?curid=686977" title="Kalvária na Pažici">
Kalvária na Pažici



</doc>
<doc id="686978" url="https://sk.wikipedia.org/wiki?curid=686978" title="Princ William, vojvoda z Cornwallu a Cambridgea">
Princ William, vojvoda z Cornwallu a Cambridgea



</doc>
<doc id="686979" url="https://sk.wikipedia.org/wiki?curid=686979" title="Catherine, vojvodkyňa z Cornwallu a Cambridgea">
Catherine, vojvodkyňa z Cornwallu a Cambridgea



</doc>
<doc id="686981" url="https://sk.wikipedia.org/wiki?curid=686981" title="Pyridazín">
Pyridazín

Pyridazín je heterocyklická organická zlúčenina, ktorá patrí medzi diazíny. Má šesťčlenný aromatický kruh, v ktorom sa nachádzajú dva dusíkové atómy vedľa seba. Je to bezfarebná kvapalina s bodom varu 208 °C. Ostatné diazíny, pyrimidín a pyrazín, sú jeho izoméry.
Výskyt.
Pyridazíny sú v prírode vzácne, čo pravdepodobne odzrkadluje vzácnosť prírodných hydrazínov, ktoré sú bežným základným stavebným kameňom tohto heterocyklu. Štruktúra pyriadzínu je populárnym farmakofórom, ktorý sa nachádza v mnohých herbicídoch, napríklad kredazíne, pyridafole a pyridáte. Takisto sa nachádza v štruktúre niekoľkých liečiv, napríklad cefozoprane, kadralazíne, minapríne, pipofezíne a hydralazíne.
Syntéza.
Emil Fischer pripravil prvý pyridazín kondenzáciou fenylhydrazínu s kyselinou levulovou počas jeho vývoja syntézy indolu. Pyridazín bol potom pripravený oxidáciou benzokinolínu, čím vzniká kyselina pyridazíntetrakarboxylová, ktorej dekarboxyláciou vzniká pyridazín. Lepšia cesta k tejto zlúčenine začína hydrazidom kyseliny maleínovej. Tieto heterocykly sa často pripravujú kondenzáciou 1,4-diketónov alebo 4-ketokyselín s hydrazínmi.

</doc>
<doc id="686982" url="https://sk.wikipedia.org/wiki?curid=686982" title="Princezná Catherine z Walesu">
Princezná Catherine z Walesu



</doc>
<doc id="686984" url="https://sk.wikipedia.org/wiki?curid=686984" title="Princ William z Walesu">
Princ William z Walesu



</doc>
<doc id="686985" url="https://sk.wikipedia.org/wiki?curid=686985" title="Princ Louis">
Princ Louis



</doc>
<doc id="686986" url="https://sk.wikipedia.org/wiki?curid=686986" title="Camilla, kráľovná manželka">
Camilla, kráľovná manželka



</doc>
<doc id="686987" url="https://sk.wikipedia.org/wiki?curid=686987" title="Štedrec ovisnutý">
Štedrec ovisnutý

Štedrec ovisnutý () je vysoký vzpriamený ker až stromček s previsnutými konárikmi z rodu štedrec ("Laburnum") z čeľade bôbovité ("Fabaceae"). Jeho pôvodný areál rozšírenia je v južnej Európe.
Opis.
Štedrec ovisnutý je ker alebo malý strom, dorastá do výšky 7 m, výnimočne až 13 m. Konáre sú svetlošedivé, mladé výhonky hladké, tmavozelené, pritlačene chlpaté, spočiatku vzpriamené, neskôr ovisnuté.
Listy sú striedavé, dlaňovito trojpočetné, stopkaté, stopky sú 2-7 cm dlhé, lístky s čepieľkami takmer sediacimi, podlhovasto tupo elipsovitými alebo vajcovitými, zväčša na vrchole zaokrúhlenými, krátko hrotitými, 3-8 cm dlhými, na líci holými, na rube pritlačene krátko svetlošedivo chlpatými. Na skrátených bočných konárikoch rastú v zhlukoch.
Kvety vyrastajú v až tridsaťkvetých strapcoch, ktoré sú spočiatku oblúkovite ovisnuté, neskôr previsnuté, riedke, dlhé 10 až 15 cm. Stopky kvetov sú 12 mm dlhé, obyčajne kratšie ako kvet. Kvety sú 20 mm dlhé, zlatožlté. Kalich je krátkozvonkovitý, chlpatý, dolný pysk zvyčajne dlhší ako horný pysk. Strieška je široká, s hnedou kresbou na vnútornej strane.
Plody sú struky dlhé 40-80 mm a široké 8-9 mm, sú kostrbaté, spočiatku hodvábne chlpaté, v zrelosti lysavejúce a černejúce. Na chrbtovom šve majú ostrú, ale nekrídlatou hranou Niekedy vydržia na kroch dlho do zimy. Čierne semená sú početné, okrúhlo obličkovité a sploštené.
Rozšírenie.
Štedrec ovisnutý rástol pôvodne len v južnej Európe, v Stredomorí, odkiaľ spontánne prenikal do teplejších častí strednej Európy. Asi od roku 1 560 ho introdukovali i na sever od Álp a do Anglicka. Je rozšírený od Francúzska cez južné úbočia Álp a severné Apeniny až na severnú časť Balkánskeho poloostrova. Bol zavlečený aj na západné pobrežie Severnej Ameriky a do severnej Patagónie.
Štedrec ovisnutý sa na Slovensku často pestuje ako ozdobný ker, najmä v teplejších oblastiach. Z kultúry často splaňuje a tiež býva vysádzaný na prirodzené stanovištia.
Ekológia.
Štedrec ovisnutý rastie v krovinách a lesných lemoch, objavuje sa aj okolo ľudských sídiel a záhrad. Dobre rastie v ľahkých pôdach bohatých na vápno, je to svetlomilná, mrazuvzdorná a nenáročná drevina, neznáša však hlboké zrezanie. Kvitne v apríli až máji.
Význam a využitie.
Pre krásny vzhľad kvitnúcich krov, označovaných niekedy „zlatý agát“ alebo „zlatý dážď“, sa štedrec ovisnutý zámerne pestoval už od neskorého stredoveku v stredoeurópskych záhradách. Existuje niekoľko kultivarov, ktoré sa líšia tvarom, farbou listov a dĺžkou strapca.
Jeho krása má však svoju tienistú stránku; celá rastlina je jedovatá. Vo všetkých častiach obsahuje alkaloid cytisín, kŕčový jed, ktorý dráždi vazomotorické a dýchacie centrá. U detí vyvolávajú otravu už dve semená. Udáva sa, že aj mlieko dobytka (kôz), môže byť jedovaté. Otrava prepukne o pätnásť až šesťdesiat minút, sprevádza ju veľké zvracanie, v záverečnej fáze krvavé hnačky a šklbanie svalstva. Smrť môže nastať o jednu až niekoľko hodín. Je to výborný sadovnícky prvok, nie však v blízkosti detských ihrísk.
Hrozby a choroby.
Zo škodcov, ktorí poškodzujú štedrec ovisnutý, je to z roztočov ("Acari") druh "Aculops cytisicolus", ktorý napadá a ničí jeho kvety. Larvy druhu "Chionaspis salicis", ktorý je zástupcom polokrídlovcov ("Hemiptera"), poškodzuje kôru výhonkov. Keď je napadnutie silné, výhonky nadobúdajú hrboľatý až nepravidelný tvar. Larvy ukryté v priehlbinkách kôry sú pokryté penou. Podzemné časti rastliny sú poškodzované bakteriálnym patogénom "Rhizobium leguminosarum". Jeho pôsobením sa na koreňoch tvoria oválne až valcovité hľuzy, ktoré sa často rozvetvujú a spájajú do väčších zhlukov. 

</doc>
<doc id="686988" url="https://sk.wikipedia.org/wiki?curid=686988" title="Systematický názov">
Systematický názov

Systematický názov alebo systémový názov je názov pridelený unikátnej skupine, organizmu, veci alebo chemickej látke, ktoré patria do nejakej väčšej skupiny. Systematické názvy vychádzajú z názvoslovia.
Semisystematický, semisystémový alebo semitriviálny názov je názov, ktorý je čiastočne systematický a čiastočne triviálny, napríklad všeobecný názov organizmov v biológii.
Tvorenie systematického názvoslovia môže byť veľmi jednoduché, napríklad pridelením predpony alebo čísla pre každý objekt v skupine (v tomto prípade ide o číslovanie), alebo veľmi komplexné, čo umožňuje detailný popis kompletnej štruktúry daného objektu v jeho názve. Mnoho systémov kombinuje rôzne informácie o pomenovávanom objekte spolu s poradovaným číslom, z čoho sa stáva unikátny identifikátor.
Systematické názvy sa často vyskytujú spolu s pred nimi zavedenými názvami, ktoré vznikli ešte pred vytvorením názvoslovia. Napríklad v chémii sa bežné chemikálie často označujú ich bežnými alebo triviálnymi názvami, i v rámci chemického kontextu.
V chémii.
V chémii sa používa systematické názvoslovie na popis chemickej štruktúry konkrétnej chemickej látky, ktoré zároveň prezrádza i jeho chemické vlastnosti. Slovenské názvoslovie anorganických látok má pôvod v českom názvosloví. 
Kniha "Compendium of Chemical Terminology" od Medzinárodnej únie pre čistú a aplikovanú chémiu (IUPAC) definuje systematický názov ako „názov celý zložený zo špeciálne vytvorených alebo vybraných slabík, s alebo bez numerických predpon, napríklad pentán, oxazol.“ Existuje separátne názvoslovie pre anorganickú a organickú chémiu. Súčasťou chemického názvoslovia sú však i triviálne názvy, ktoré sú v niektorých prípadoch používané ako systematické názvy pre látky alebo ich časti. Medzi príklady systematických názvov, ktoré majú pôvod v triviálnych názvoch, patria benzén (cyklohexa-1,3,5-trién) alebo glycerol (1,2,3-trihydroxypropán).
Príklady.
Štandardizované systematické alebo semisystematické názvy existujú pre:

</doc>
<doc id="686989" url="https://sk.wikipedia.org/wiki?curid=686989" title="Prostredný vrch (vrch v Nízkych Tatrách)">
Prostredný vrch (vrch v Nízkych Tatrách)

Prostredný vrch () je vrch v Nízkych Tatrách. Leží nad Vernárom, približne juhozápadne od Popradu.
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Predná hoľa. Leží v Prešovskom kraji, v okrese Poprad a na katastrálnom území obce Kravany. Najbližším sídlom je východným smerom ležiaci Vernár, južne sa nachádza obec Telgárt, severozápadne Liptovská Teplička a severne Vikartovce, Kravany a Spišské Bystré. 
Opis.
Prostredný vrch leží v rázsoche, ktorá vybieha severovýchodným smerom z Kráľovej hole () k Prednej holi (). Severným smerom leží Čierny vrch (), Vysoký vrch () a Madejová (), západným Čertovica (), Záturňa () a Prášivok (), južným Kráľova hoľa, Tri kopce (), Úplaz () a Košarisko () a východným Smrečinským sedlom oddelená Predná hoľa () a Človečia hlava (). Vrch sa nachádza na pomedzí Liptova a Spiša a jeho svahy odvodňuje potok Bystrá do rieky Hornád. Vrch traverzuje turistický chodník zo Spišského Bystrého do Smrečinského sedla a na Kráľovu hoľu.
Výhľady.
Vrcholovú časť pokrýva sčasti súvislý lesný porast a sčasti horská lúka, umožňujúca obmedzený rozhľad. Z odlesnených lokalít je možné pozorovať okolité vrcholy Nízkych Tatier, no tiež Levočské vrchy, Kozie chrbty, Vysoké a Západné Tatry.
Prístup.
Vrchol traverzuje západným a južným úbočím modro značený chodník zo Spišského Bystrého do blízkeho Smrečinského sedla, kde je významná križovatka turistických trás. Vedie tam i červený chodník z Vernára, ktorý traverzuje Prostredný vrch južným úbočím. V sedle sa križujú turistické trasy:

</doc>
<doc id="686990" url="https://sk.wikipedia.org/wiki?curid=686990" title="Josh Hartnett">
Josh Hartnett

Josh Hartnett (; * 21. júl 1978, Saint Paul, Minnesota, USA) je americký herec a producent. Je známy z filmov ako "" (1998), "Pearl Harbor" (2001), "Detektívy z Hollywoodu" (2003), "Sin City – mesto hriechu" (2005), "Noc dlhá 30 dní" (2007), "Útek do divočiny" (2007), "V zajatí snehu" (2017), "Rozhnevaný muž" (2021) či z televízneho seriálu "Penny Dreadful" (2014 - 2016). 
Detstvo a mladosť.
Hartnett sa narodil v Saint Paul, v štáte Minnesota. Vyrastal s otcom a nevlastnou matkou. Bol vychovávaný ako katolík. Po ukončení školy sa presťahoval do New Yorku, aby mohol navštevovať divadelné konzervatórium. Štúdium nedokončil a presťahoval sa do Los Angeles.
Kariéra.
V roku 1998 získal výraznú úlohu vo filme "", kde si zahral po boku Jamie Lee Curtis. V rovnakom roku, bol tiež obsadený do filmu "Fakulta", kde si zahral po boku hercov ako Piper Laurie, Salma Hayek, Famke Janssen, Elijah Wood či Jordana Brewster. 
Stal sa obľúbeným hercom a získaval viacero filmových ponúk. Na začiatku roku 2000 bol niekoľko krát oslovený, aby si zahral Supermana, ale Hartnett odmietol, pretože sa nechcel zaviazať k jednej postave. Tiež bol obsadený do filmu "Divoká krv", ale uprednostnil film "Pearl Harbor", ktorý mal premiéru v roku 2001. O rok neskôr, hral hlavnú úlohu spoločne so Shannyn Sossamon vo filme "40 dní a 40 nocí". 
V roku 2004 si zahral v dráme "Miluj ma! Prosím", po boku Diane Kruger. V roku 2006 hral vo filme "Čierna Dahlia", kde Hartnett potvrdil svoju účasť ešte päť rokov pred natáčaním, pretože sa mu veľmi páčila myšlienka filmu. V rovnakom roku hral v akčnej komédii "Nabiť a zabiť". 
V roku 2014 sa pripojil k hereckému natáčaniu televízneho seriálu "Penny Dreadful", ktorý sa natáčal do roku 2016. O rok neskôr, si zahral hlavnú úlohu vo filme "V zajatí snehu". V roku 2022 získal hlavnú úlohu v televíznom seriály "The Fear Index" a tiež bol obsadený do filmu "Oppenheimer", ktorý bude mať premiéru v roku 2023.
Súkromný život.
Od roku 2012 tvoril pár s anglickou herečkou Tamsin Egerton, za ktorú sa v roku 2021 oženil. Majú spolu 4 deti. 

</doc>
<doc id="686991" url="https://sk.wikipedia.org/wiki?curid=686991" title="Holland Roden">
Holland Roden



</doc>
<doc id="686992" url="https://sk.wikipedia.org/wiki?curid=686992" title="Vrana havajská">
Vrana havajská

Vrana havajská ("Corvus hawaiiensis") je druh vtáka z rodu "Corvus", ktorý bol endemitom pacifického ostrova Hawaii. Od roku 2002 je podľa medzinárodnej únie na ochranu prírody a prírodných zdrojov klasifikovaný ako vyhynutý vo voľnej prírode.
Dosahuje dĺžky okolo pol metra a váhy pol kilogramu (samci bývajú väčší). Perie je čierne s bronzovým leskom. Od vrany čiernej sa líši silnejším zobákom a zaguľatenými krídlami.
Pôvodne obývala lesy na svahoch sopiek Mauna Loa a Hualālai, živila sa prevažne hmyzom, tiež vajcami a mláďatami iných vtákov alebo ovocím. Bolo u nej doložené používanie nástrojov: dobýva potravu zo škár pomocou paličiek. V zajatí sa dožíva veku až 28 rokov.
Havajčania vtáka nazývajú "ʻalalā" ("detský krik", podľa jeho hlasu), v pôvodnom domorodom náboženstve bol uctievaný ako prevtelenie mŕtvych predkov.
Obmedzený areál, ktorý sa s postupom civilizácie naďalej zmenšoval, rastúca populácia predátorov (napr. Herpestes auropunctatus) takisto ako vtáčia malária prenášaná zavlečeným komárom "Culex quinquefasciatus" viedli k tomu, že vrana havajská vo svojej vlasti vymizla a prežíva len v zajatí. V roku 2016 začala Zoologická záhrada San Diego program reintrodukcie vtákov v rezervácii Pu'u Maka'ala.

</doc>
<doc id="686995" url="https://sk.wikipedia.org/wiki?curid=686995" title="Up to Date">
Up to Date

Up to Date je názov tretieho albumu, ktorý spolu nahrali: slovenský spevák Peter Lipa a kapela T&amp;R Band. Tento album v roku 1993 vydalo slovenské hudobné vydavateľstvo Opus.

</doc>
<doc id="686997" url="https://sk.wikipedia.org/wiki?curid=686997" title="PYLIS sekvencia">
PYLIS sekvencia

Ako PYLIS sekvencia (PYLIS: "pyrrolysine insertion sequence") sa v molekulárnej biológii označuje vlásenková štruktúra, ktorá je prítomná v niektorých sekvenciách mRNA. Kedysi sa predpokladalo, že tento štruktúrny motív spôsobuje, že sa stop kodón UAG (amber) prekladá na aminokyselinu pyrolyzín namiesto ukončenia translácie. Tento proces by bol analogický k SECIS elementu, ktorý signalizuje vloženie selenocysteínu namiesto UGA (opal) stop kodónu. Bolo však ukázané, že prítomnosť PYLIS nemá u modifikovanej "E. coli" žiadny efekt na účinnosť potlačenia funkcie UAG ako stop kodónu, takže je vlastne pomenovanie tejto sekvencie nesprávne.

</doc>
<doc id="686998" url="https://sk.wikipedia.org/wiki?curid=686998" title="Balmoral Castle">
Balmoral Castle

Balmoral Castle (skrátene: Balmoral) je zámok v Škótsku. Patril priamo kráľovnej Alžbete II., nie je súčasťou majetku koruny. Nachádza sa v národnom parku Cairngorms National Park na brehu rieky Dee.
Kráľovskou rezidenciou je od roku 1852, kedy pôvodný zámok a jeho panstvo kúpil Princ Albert, manžel kráľovnej Viktórie. Nový zámok bol postavený v roku 1856 a starý zbúraný krátko potom. Súčasťou zámku je 50 000 akrový pozemok.
Alžbeta II..
Kráľovská rodina sa v zámku nachádzala počas smrti princeznej Diany. Počas svojho vládnutia kráľovná Alžbeta II. 70 rokov využívala Buckinghamský palác pre prvé stretnutia so zvolenými premiérmi. 6. septembra 2022 však prijala odchádzajúceho premiéra Borisa Johnsona a krátko po ňom novú predsedníčku vlády Spojeného kráľovstva, Liz Trussovú. Po čase pod lekárskym dohľadom v zámku Alžbeta II. zomrela 8. septembra 2022.

</doc>
<doc id="687005" url="https://sk.wikipedia.org/wiki?curid=687005" title="Selenometionín">
Selenometionín

Selenometionín (SeMet, skratka MSE) je prírodná aminokyselina. Enantiomér -selenometionín je hlavnou podobou selénu v plodoch juvie štíhlej, obilninách, sóji a niektorých strukovainách, zatiaľ čo "Se"-metylselenocysteín alebo jeho γ-glutamylový derivát je hlavnou formou selénu v rastlinách rodov "Astragalus", "Allium" a "Brassica". In vivo sa selenometionín náhodne zabudováva do bielkovín namiesto metionínu. Selemetionín sa ľahko oxiduje.
Antioxidačná aktivita selenometionínu má pôvod v jeho schopnosti reagovať s reaktívnymi formami kyslíka. Okrem toho majú selén a metionín oddelené úlohy pri tvorbe a recyklácii glutatiónu, kľúčového endogénneho antixodantu v mnohých organizmoch vrátane ľudí.
Problémy pri substitučnej chémii.
Síra i selén sú chalkogény, ktoré majú mnoho podobných chemickýchvlastností, takže náhrada metionínu za selenometionín má len malý efekt na štruktúru a funkciu bielkovín. Zabudovávanie selenometionínu do tkanivových bielkovín a keratínu však u dobytku, vtákov a rýb môže mať toxické účinky. Tie sa prejavujú stratov chlpov, vychudnutím, deformáciou kopýt, stratou vitality a eróziou kĺbov a dlhých kostí.
Zabudovanie selenometionínu do bielkovín namiesto metionínu však pomáha pri určovaní štruktúry bielkovín pomocou röntgenovej kryštalografie pri použití metód anomálnej difrakcie (SAD, MAD). Zabudovanie ťažkých atómov, napríklad selénu, uľahčuje riešenie fázového problému, ktorý vzniká pri kryštalografii.
Príjem v potrave.
Selenometionín je dostupný ako potravinový doplnok. Podľa výživových špecialistov je selenometionín, teda organický podoba selénu, ľahšie prijateľná ľudským telom než seleničnan, anorganická podoba selénu. V klinických skúškachsa zistilo, že selenometionín sa absorbuje o 19 % lepšie, než seleničnan.

</doc>
<doc id="687007" url="https://sk.wikipedia.org/wiki?curid=687007" title="Systémový názov">
Systémový názov



</doc>
<doc id="687009" url="https://sk.wikipedia.org/wiki?curid=687009" title="Semisystematický názov">
Semisystematický názov



</doc>
<doc id="687010" url="https://sk.wikipedia.org/wiki?curid=687010" title="Semitriviálny názov">
Semitriviálny názov



</doc>
<doc id="687016" url="https://sk.wikipedia.org/wiki?curid=687016" title="SECIS element">
SECIS element

SECIS element (SECIS: "selenocysteine insertion sequence") je "cis"-regulačný element RNA, ktorý je dlhý asi 60 nukleotidov a má vlásenkovú štruktúru. Tento štruktúrny motív ovplyvňuje transláciu mRNA, a to tak, že namiesto zastavenia translácie na stop kodóne UGA dochádza k vloženiu selenocysteínu do rastúceho polypeptidového reťazca. SECIS elementy sú teda dôležitým aspektom mRNA, ktoré kódujú selenoproteíny, teda bielkoviny obsahujúce jeden alebo viac selenocysteínov.
U baktérií sa SECIS element objavuje hneď za UGA kodónom, ktorý ovplyvňuje. U archeónov a eukaryotov sa nachádza v 3' UTR danej mRNA a môže ovplyvniť viac UGA kodónov zároveň. Jeden SECIS element u archeónov, konkrétne v "Methanococcus", sa nachádza v 5' UTR.
Vlastnosti.
SECIS element má niekoľko daných sekvenčných charakteristík, teda niektoré jeho nukleotidy sú všeobecne zachovávané, a charakteristickú sekundárnu štruktúru. Táto štruktúra vzniká na základe párovania báz komplementárnych nukleotidov RNA, vďaka čomu má SECIS element vlásenkovú štruktúru. Eukaryotický SECIS element obsahuje i nekanonické A–G páry, ktoré v prírode nie sú bežné, ale sú veľmi dôležité pre správne fungovanie SECIS elementu. Aj keď majú SECIS elementy u eukaryotov, archeónov a baktérií podobnú vlásenkovú štruktúru, ich sekvencie sú rozdielne, takže na základe napr. bakteriálnej sekvencie SECIS elementu nie je možné rozpoznať eukaryotickú sekvenciu SECIS elementu. SECIS element v Lokiarcheota má však štruktúru podobnejšiu eukaryotickým elementom oproti ostatným archeónom.
V bioinformatických štúdiách bolo vytvorených niekoľko programov, ktoré vyhľadávajú SECIS elementy v sekvencii genómu na základe sekvencie a sekundárnej štruktúry charakteristickej pre SECIS elementy. Tieto programy boli použité na vyhľadávanie nových selenoproteínov.
Prítomnosť v rôznych druhoch.
SECIS element bol nájdený v mnohých rôznorodých organizmoch vo všetkých troch doménach života (vrátanie ich vírusov).

</doc>
<doc id="687023" url="https://sk.wikipedia.org/wiki?curid=687023" title="Turistická značkovaná trasa číslo 8859">
Turistická značkovaná trasa číslo 8859



</doc>
<doc id="687033" url="https://sk.wikipedia.org/wiki?curid=687033" title="Turistická značkovaná trasa číslo 8862">
Turistická značkovaná trasa číslo 8862



</doc>
<doc id="687034" url="https://sk.wikipedia.org/wiki?curid=687034" title="Turistická značkovaná trasa číslo 8863">
Turistická značkovaná trasa číslo 8863



</doc>
<doc id="687035" url="https://sk.wikipedia.org/wiki?curid=687035" title="Turistická značkovaná trasa číslo 8864">
Turistická značkovaná trasa číslo 8864



</doc>
<doc id="687037" url="https://sk.wikipedia.org/wiki?curid=687037" title="Naspäť na stromy">
Naspäť na stromy

Naspäť na stromy je názov tretieho sólového štúdiového albumu slovenského speváka Petra Lipu. Tento album v roku 1994 vydalo hudobné vydavateľstvo East West Productions.
V roku 2001 vyšla albumu reedícia s názvom "Naspäť na stromy 2", ktorá mala okrem pôvodných skladieb dve bonusové nahrávky.

</doc>
<doc id="687038" url="https://sk.wikipedia.org/wiki?curid=687038" title="Neoficiálna turistická značkovaná trasa „Chata pod Rysmi, WC“">
Neoficiálna turistická značkovaná trasa „Chata pod Rysmi, WC“



</doc>
<doc id="687039" url="https://sk.wikipedia.org/wiki?curid=687039" title="Chindlijanov dom">
Chindlijanov dom

Chindlijanov dom () je meštiansky dom z polovice 19. storočia, nachádzajúci sa v centrálnej časti mesta Plovdiv v Plovdivskej oblasti v južnom Bulharsku.
Iné názvy.
Budova je známa aj pod názvami Dom Stepana Chindlijana (), alebo Dom Stepana Chindlijana so skladom a hospodárskymi budovami ().
Lokalita.
Danovov dom leží v centrálnej časti mesta Plovdiv v hraniciach architektonicko-historickej rezervácie Starý Plovdiv na úpätí tzv. Trojpahorčia v západnom svahu pahorku Nebet tepe na ulici „Artin Gidikov“ () č. 4.
Dejiny a súčasnosť.
Dom bol postavený v rokoch 18351840 ako rodinný som bohatého arménskeho obchodníka a hospodára Stepana Chindlijana. Do roku 1974 budova slúžila ako obytný dom a celkovo v nej (od jej dokončenia v roku 1840) do tohto roku žilo 23 rôznych arménskych rodín. V roku 1974 však bola vyhlásená za kultúrnu pamiatku a vzápätí prešla reštauráciou. V súčasnosti slúži ako múzeum.
Charakteristika.
Predstavuje typický príklad bulharskej obrodeneckej neobarokovej architektúry. Mená majstrov, ktorí dom postavili nie sú známe. Nachádza sa v rozľahlom dvore medzi troma ulicami. Ide o dvojposchodový symetrický obrodenecký dom plovdivského typu a jeden z najväčších obytných obrodeneckých domov v architektonicko-historickej rezervácii Starý Plovdiv. Druhé poschodie je rozľahlejšie a arkierovito sa rozširuje nad prízemím. 
Dom je cez dvor prepojený s areálom susedného Balabanovovho domu.
Exteriér.
Hlavná budova je postavená v križovatke dvoch ulíc a jej fasáda sa tak podieľa na tvarovaní ich siluet. Architektonické riešenie exteriéru budovy je opulentné a rozmanité. Fasády budovy smerujúce do ulice sú dynamicky rozdelené arkiermi, čo fasádu robí pomerne zložito členenú. Fasáda smerujúca do dvora je jednoduchšia s dvomi radmi rovnakých okien. V strede fasády smerujúcej do dvora sa nachádza portikus so štyrmi drevenými stĺpmi.
Interiér.
Celková rozloha interiéru je 254m². Miestnosti sú rozdelené symetricky a na obidvoch poschodiach sú rovnako rozložené. Centrálnu miestnosť predstavuje rozľahlý salón, okolo ktorého sú rozmiestnené izbyvždy po dve vedľa seba na dlhších stranách salónu. Izby v dome sú priestranné s veľkým počtom okien, ktoré umožňujú výborné osvetlenie izieb zvonku. Pre miestnosti sú typické tzv. alafrangy, ktoré sú zdobené maľbou predovšetkým v podobe krajinných kompozícií. V miestnostiach sa nachádzajú maľby (v alafrangách, ale aj priamo na stenách), ktoré zobrazujú rôzne svetové mestá, napríklad Alexandriu, Carihrad, Benátky, Štokholm, Kodaň, Petrohrad a iné. 
Stropy sú drevené s ozdobnou drevorezbou s rôznymi druhmi ornamentov, pričom v každej miestnosti je strop rozdielny a žiadny motív sa neopakuje. Vymaľované sú v orientálnom štýle.
Schodisko, ktoré spája prízemie s druhým poschodím sa nachádza v samostatnom koridore, ktorý je oddelený od salónu a ostatných miestností.
Ozdobná maľba.
Zo zachovaných domov ide o jeden najbohatšie zdobených obrodeneckých domov v Plovdive. Exteriérové ako aj interiérové steny sa vyznačujú bohatou výzdobou tvorenou maľovanými pilastrami, girlandami (tvorené rastlinnými a geometrickými motívmi), medailónmi, zátišiami a krajinnými kompozíciami. Autormi sú Čirpanskí majstri Moko a Mavrudi, ktorí na vymaľovaní celého domu pracovali viac ako šesť mesiacov. Maľbou sú ozdobené aj steny, ktoré ohradzujú areál domu, pričom maľby na vonkajších stenách sú umelecky v súlade s maľbami na dome.
Dvor.
Vo dvore sa okrem samotného domu nachádzajú ešte ďalšie tzv. pomocné budovy. Ide o kúpeľňu s práčovňou, kuchyňu s pomocnými izbami a sklad (tzv. maaza).
Kúpeľna je postavená v orientálnom štýle s kupolami, typickými klenbami a nikami s mramorovou podlahou a ozdobnou kašňou. Mala vyhrievanú podlahu a je priamo prepojená s domom. Ide o jedinú do súčasnosti zachovalú kúpeľňu z obdobie bulharského národného obrodenia s tečúcou studenou a teplou vodou.
Sklad je postavený s hrubými vonkajšími stenami, železnou bránou vo vchode a okennými mrežami. Slúžil na uskladnenie cenného tovaru. Nachádza sa v rohu dvora pri vysokej stene, ktorá obkolesuje areál domu. Budova je postavená z kameňov. Nad dverami skladu sa nachádza maľba predstavujúca oproti stojaci Chindlijanov dom. Sklad je tak ako aj samotný dom postavený v slohu bulharského obrodeneckého baroku.
Múzejná expozícia „Staromestský život“.
Múzejná expozícia „Staromestský život“ () predstavuje životný štýl obyvateľov Plovdivu v minulosti. Expozícia sa nachádza aj vo vedľajšom Balabanovovom dome s ktorým tak Chindlijanov dom tvorí jeden expozičný celok.
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená ako „ľudová starožitnosť“ v Štátnom vestníku č.85 z roku 1949. V roku 1974 bola budova vyhlásená za kultúrnu pamiatku. Štatút bol obnovený v Štátnom vestníku č.4 z roku 1995, pričom ako dôvod ochrany bola uvedená architektonicko-umelecká hodnota budovy. Názov budovy ako je uvedený na zozname kultúrnych pamiatok národného významu je "Kăšta na Stepan Chindlijan" (, doslova "Dom Stepana Chindlijana"), prípadne "Kăšta na Stepan Chindlijan s maaza i stopanski sgradi" (, doslova "Dom Stepana Chindlijana so skladom a hospodárskymi budovami").

</doc>
<doc id="687040" url="https://sk.wikipedia.org/wiki?curid=687040" title="Deoxyinozín">
Deoxyinozín

Deoxyinozín je purínový nukleozid báze hypoxantínu. Je podobný inozínu, ale namiesto ribózy obsahuje deoxyribózu. Jeho fosforyláciou vzniká deoxyinozínmonofosfát (dIMP).
Kedysi sa predpokladalo, že deoxyinozín je univerzálnou bázou, teda že sa páruje so všetkými ostatnými bázami. Neskôr bolo ukázané, že preferenčne tvorí pár s deoxycytidínom. O tomto nepravdivom tvrdení prehovoril i Michael Smith pri preberaní Nobelovej ceny, ktorú dostal v roku 1993.
Prítomnosť v DNA.
Deoxyinozín môže byť výnimočne prítomný v DNA ako produkt deaminácie adenínu. Deaminácia prebieha priamo v reťazci DNA i za fyziologických podmienok, avšak deaminácia adenínu prebieha pomalšie než deaminácia cytozínu. Pri kvantifikácii poškodenej DNA pomocou LC/MS-MS bol deoxyinozín s frekvenciou asi 1-10 na 106 nukleotidov a podobná hodnota bola pozorovaná u "E. coli" i "S. cerevisiae". Deoxyinozín sa nepáruje s tymínom (ako adenín, z ktorého vzniká), ale s cytozínom, takže táto zmena môže viesť k bodovej mutácii. 
Okrem deaminácie priamo v reťazci sa môže stať, že dôjde k deaminácii prekurzorov (napr. dATP na dITP), ktoré sa následne zabudujú do DNA počas replikácie. Tento proces nie je veľmi bežný, ale pri mutáciách niektorých enzýmov, napr. dITPázy, môže dôjsť k vyššej koncentrácii týchto prekurzorov v bunke a teda i vyššej frekvencii v DNA. Počas replikácie je však deoxyinozín rozpoznávaný ako deoxyguanozín a páruje sa s cytozínom, takže nedochádza k mutáciám. 
Existuje niekoľko spôsobov, ktorými sa táto poškodená báza vystrihuje z DNA a nahrádza správnou bázou.

</doc>
<doc id="687043" url="https://sk.wikipedia.org/wiki?curid=687043" title="Eskimáci">
Eskimáci



</doc>
<doc id="687046" url="https://sk.wikipedia.org/wiki?curid=687046" title="Deoxyxantozín">
Deoxyxantozín

Deoxyxantozín je purínový nukleozid báze xantínu. Je podobný xantozínu, ale namiesto ribózy obsahuje deoxyribózu. Jeho fosforyláciou vzniká deoxyxantozínmonofosfát (dXMP).
Deoxyxantozín vzniká v DNA počas deaminácie guanínu. Guanín sa deaminuje pôsobením hydrolýzy najmenej zo všetkých báz, ale pri deaminácii pôsobením oxidu dusnatého (NO) je však guanín naopak najnáchylnejší. Depurinácia (odštiepenie báze) deoxyxantozínu prebieha asi 100× rýchlejšie než u deoxyadenozínu a deoxyguanozínu pri pH nad 7. Táto depurinácia je pomalšia, ak je deoxyxantozín súčasťou ssDNA alebo dsDNA. Deoxyxantozín prítomný v DNA môže viesť k bodovým mutáciám (G:C → A:T). U "E. coli" je však úspešne opravovaný pôsobením endonukleázy V.

</doc>
<doc id="687048" url="https://sk.wikipedia.org/wiki?curid=687048" title="Lieska obrovská">
Lieska obrovská



</doc>
<doc id="687049" url="https://sk.wikipedia.org/wiki?curid=687049" title="Lieska (rozlišovacia stránka)">
Lieska (rozlišovacia stránka)

Lieska (v niektorých významoch nárečovo alebo staršie "leska") môže byť:
Leska môže byť v slangu aj: lesbička

</doc>
<doc id="687050" url="https://sk.wikipedia.org/wiki?curid=687050" title="Smolnícky potok">
Smolnícky potok

Smolnícky potok je potok v regióne Spiš, na území obce Smolnícka Huta v okrese Gelnica v Košickom kraji. Nachádza sa v geomorfologickom celku Volovské vrchy. Ústi do Smolníka. Má dĺžku . Rád toku VII.
Prameň.
Pramení v v juhovýchodnej časti územia obce Smolnícka Huta v tesnej blízkosti obecnej a zároveň aj okresnej hranice stelesnenej aj trojchotárom obcí Smolnícka Huta v okrese Gelnica a Štós a Medzev v okrese Rožňava na juhozápadnom svahu vrchu "Jedľovec" s v lesnom extraviláne premiešanom lúkami.
Opis toku.
Od prameňa tečie "Smolnícky potok" severným smerom až severovýchodoseverným smerom cez lesný extravilán, preteká cez strednú a severnú časť územia obce Smolnícka Huta, v priberá bezmenný ľavostranný prítok, v priberá bezmenný pravostranný prítok zo severozápadného svahu sedla "Jedľovec", v priberá ďalší bezmenný pravostranný prítok, v priberá bezmenný ľavostranný prítok z východného svahu vrchu "Mláky" s , v priberá bezmenný pravostranný prítok zo západného svahu vrchu "Zbojnícka skala" s pritekajúci "Zbojníckou dolinou", bez zmeny smeru preteká lesným extravilánom, ktorý je premiešaný lúkami, v osade "Smolnícka píla" v ústi do Smolníka ako jeho pravostranný prítok.
"Smolnícky potok" patrí do okresu Gelnica v Košickom kraji. Nachádza sa v geomorfologickom celku Volovské vrchy v geomorfologickom podcelku Kojšovská hoľa. Nemá významnejší prítok.
Pôvod názvu.
Názov vodného toku "Smolnícky potok" má pôvod v názve vodného toku Smolník, do ktorého ústi. Z hydronyma Smolník bolo po rozšírení o formant "-sky/-cky" a po kombinácii so všeobecným podstatným menom potok s významom "menší prirodzený vodný tok" utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Smolnícky potok" ako súčasť početnej skupiny názvov v slovenskej toponymii, najmä hydronymii. Nemožno ale vylúčiť ani možnosť, že názov vodného toku "Smolnícky potok" má pôvod v osadnom názve "Smolnícka Huta". Táto relatívne mladá osada (dnes obec) má najstarší písomný záznam svojho názvu z roka 1828 v podobe "Szomolnok Hutta".
Názov vodného toku bol štandardizovaný v roku 1975.
V priestore slovenskej hydronymie vodných tokov hydronymum "Smolnícky potok" je jedinečným hydronymom (september 2022). 
Referencie.
 
 

</doc>
<doc id="687051" url="https://sk.wikipedia.org/wiki?curid=687051" title="Svätý Ivo">
Svätý Ivo

Svätý Ivo môže byť:

</doc>
<doc id="687052" url="https://sk.wikipedia.org/wiki?curid=687052" title="Ivo Helóry">
Ivo Helóry

Svätý Ivo Helóry (* 17. október 1253, Le Minihy-Tréguier, Bretónsko†19. máj 1303, Kermartin, Bretónsko) bol bretónsky právnik a kňaz. Katolíckou cirkvou je uctievaný ako svätý. Jeho sviatok pripadá na 19. mája. Je patrónom právnikov (zvlášť advokátov, no aj sudcov a notárov), sirôt a chudobných. Býva nazývaný „advokátom chudobných“.
Život.
Narodil sa do šľachtickej rodiny, na zámku Le Minihy pri Tréguier, ako syn Helóryho, pána z Kermartinu a Azy. Vychovávaný bol svojou matkou a Jánom z Kerhozu. Ako štrnásťročný odišiel študovať teológiu a filozofiu do Paríža, možno na školu svätého Bonaventúru. V roku 1277 začal navštevovať hodiny civilného práva na Orleánskej univerzite, kde bol jeho vyučujúcim Peter de la Chapelle. Mal vynikať vážnosťou, zbožnosťou a dobročinnosťou. Hovoril po latinsky, grécky a bretónsky. Po štúdiách začal vykonávať právnu prax na cirkevnom súde, pričom bol veľkým zástancom chudobných a utláčaných.
Z podnetu tréguierského biskupa sa stal v roku 1284 kňazom a pôsobil v menších bretónskych farnostiach. V tomto období bol tiež cirkevným sudcom.
Ku koncu života žil na rodinnom zámku, kde opäť poskytoval právne rady chudobným.
Ikonografia.
V umení býva zobrazovaný v talári a právnickom barete. V rukách zvykne držať listiny alebo knihu. Pri nohách mu často stoja jeho chudobní klienti: deti a ženy alebo alegória Spravodlivosti. Niekedy býva zobrazovaný aj ako kňaz s kalichom či v rámci súsošia boháča a chudobného.
Jeho súsošie sa nachádza na Karlovom moste v Prahe. Pôvodné súsošie vytvoril v roku 1711 rakúsky sochár Matyáš Bernard Braun, no dnes je vystavená replika z roku 1908, ktorú vytvoril František Hergesel. Svätca sprevádza socha starca, vdovy, dieťaťa a socha Spravodlivosti, ktorá má zaviazané oči.
Ivova socha sa nachádza na žezle historickej Právnickej fakulty historickej Trnavskej univerzity v Trnave, ktoré je dnes súčasťou zbierok Maďarskom národnom múzeu v Budapešti.
Kult.
Katolíckou cirkvou je uctievaný ako svätý. Kanonizovaný bol 19. mája v roku 1347 pápežom Klementom VI. na návrh bretónskych biskupov a francúzskeho kráľa. Jeho kult je rozšírený najmä vo Francúzsku. V jeho rodisku sa konávajú v deň výročia jeho úmrtia každý rok púte. Najmä vo Francúzsku ale aj inde vo svete (Taliansko, Brazília) po ňom bývajú pomenované právnické bratstvá, ktoré poskytujú právnu pomoc chudobným.
Je patrónom právnikov (advokátov, sudcov, notárov), sirôt, chudobných, sústružníkov, farárov, súdnych procesov, Bretónska a viacerých právnických fakúlt (napríklad Právnickej fakulty Karlovej univerzity).
Česká advokátska komora udeľuje v rámci súťaže "„Právník roku“" každoročne Cenu svätého Yva, ktorú prezentuje sklenená plastika s podobizňou svätého Iva. Udeľovaná býva za zásluhy v rôznych oblastiach právnického pôsobenia.

</doc>
<doc id="687055" url="https://sk.wikipedia.org/wiki?curid=687055" title="Ivo z Bretónska">
Ivo z Bretónska



</doc>
<doc id="687056" url="https://sk.wikipedia.org/wiki?curid=687056" title="Yves Hélory de Kermartin">
Yves Hélory de Kermartin



</doc>
<doc id="687057" url="https://sk.wikipedia.org/wiki?curid=687057" title="Yves Hélory">
Yves Hélory



</doc>
<doc id="687060" url="https://sk.wikipedia.org/wiki?curid=687060" title="Boogie Up">
Boogie Up

Boogie Up je názov štvrtého sólového štúdiového albumu slovenského speváka Petra Lipu. Tento album v roku 1997 vydalo hudobné vydavateľstvo EmArcy.

</doc>
<doc id="687061" url="https://sk.wikipedia.org/wiki?curid=687061" title="Čertovica (vrch v Nízkych Tatrách)">
Čertovica (vrch v Nízkych Tatrách)

Čertovica () je vrch v Nízkych Tatrách. Leží nad obcou Vikartovce, približne juhozápadne od Popradu.
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Predná hoľa. Leží v Prešovskom kraji, v okrese Poprad a na katastrálnom území obce Vikartovce. Najbližším sídlom je severozápadne situovaná Liptovská Teplička, severným smerom ležia Vikartovce a Kravany, severovýchodným Spišské Bystré a východným obec Vernár. 
Opis.
Čertovica leží v rázsoche, ktorá vybieha severozápadným smerom z Úplazu (), kde sa napája na hrebeň, vedúci na Kráľovu hoľu (). Severným smerom leží Brdárová (), Holý vrch () a Vysoký vrch (), východným Koreň (), Človečia hlava (), Madejová (), Predná hoľa () a Prostredný vrch (), južným Úplaz, Tri kopce (), Kráľova hoľa, Záturňa (), Dzurová () a Kolibisko () a západným Opálené (), Panská hoľa () a Skorkovec (). Vrch sa nachádza na pomedzí Liptova a Spiša a jeho svahy odvodňuje v južnej časti Čierny Váh, na zvyšnej časti prítoky Hornádu. Vrch traverzuje turistický chodník z Vikartoviec do Smrečinského sedla.
Výhľady.
Vrchol pokrýva súvislý lesný porast, no na blízkych svahoch sú horské lúky, umožňujúce obmedzený rozhľad. Z odlesnených lokalít je možné pozorovať mnohé vrcholy Nízkych Tatier, no tiež Branisko, Levočské vrchy, Kozie chrbty, Vysoké a Západné Tatry.
Prístup.
Na vrchol nevedie značená trasa, no východným úbočím prechádza zelený chodník z obce Vikartovce cez rázc. Doštianky (napojenie chodníka z Liptovskej Tepličky) do Smrečinského sedla, kde je významná križovatka turistických trás.

</doc>
<doc id="687062" url="https://sk.wikipedia.org/wiki?curid=687062" title="Spirituals (Put Your Hand In a Hand)">
Spirituals (Put Your Hand In a Hand)

Spirituals (Put Your Hand In a Hand) je názov piateho sólového štúdiového albumu slovenského speváka Petra Lipu. Tento album v roku 1997 vydalo hudobné vydavateľstvo Rádia Bratislava.

</doc>
<doc id="687064" url="https://sk.wikipedia.org/wiki?curid=687064" title="Chisaria (mesto)">
Chisaria (mesto)

Chisaria () je kúpeľné mesto ležiace v južnom Bulharsku v Plovdivskej oblasti. Je centrom rovnomenného okresu.
Iné názvy.
Do roku 1942 sa dnešná Chisaria nazývala Chisar () a v rokoch 19421964 Chisar-Momina baňa ().
Geografia.
Mesto leží na južnom úpätí Săštinskej Srednej gory (podcelok pohoria Sredna gora) v Chisarskej kotline v nadmorskej výške pohybujúcej sa okolo . 
Vzdialenosti.
Chisaria leží približne 42 kilometrov severne od oblastného mesta Plovdiv a 20 kilometrov od mesta Karlovo. Od hlavného mesta Sofia je Chisaria vzdialená 115 kilometrov a od prímorského letoviska Varna až 359 kilometrov.
Podnebie.
Podnebie je prechodne kontinentálne. Zima býva teplá a mierna. Snehová pokrývka sa udrží priemerne 27 dní v roku. Priemerná ročná teplota je 11,9 °C, pričom priemerná teplota v januári dosahuje 0,1 °C a v auguste 23 °C. Priemerný ročný úhrn zrážok je 618 mm.
Časti mesta.
Okrem samotnej centrálnej časti mesta, ktorá nesie názov "Chisar" () sa v meste nachádzajú tri ďalšie štvrte. Jedná sa o štvrte "Miromir" (), "Verigovo" () a "Momina baňa" (). 
Dejiny.
Prehistorické a trácke obdobie.
Najstaršie známky osídlenia územia okolo mesta predstavujú objavené pozostatky prehistorických sídiel, ktoré pochádzajú z obdobia až 5000 rokov pred n.l.. Približne 1000 rokov pred n.l. územie Chisarskej kotliny osídlili Tráci. Na území Chisarie sa ich sídlo nachádzalo na slnečnej terase, ktorá sa nachádza nad dnešným prameňom Momina sălza. Druhé významné trácke sídlo sa nachádzalo na území neďalekej dediny Krăstevič. V období medzi 6. a 4. storočím pred n.l. tieto trácke sídla udržiavali vzájomné obchodne styky s mestami starovekého Grécka. 
Rímska epocha.
V roku 46 oblasť ovládli Rimania a dnešná Chisaria a okolie sa stali súčasťou rímskej provincie Trácia. V rokoch 135136, počas panovania cisára Hadriána, boli miestne minerálne pramene a okolie vyhlásené za cisársku držbu a ešte koncom 2. storočia sa začalo s výstavbou komplexu termálnych kúpeľov. V roku 293 vyhlásil cisár Dioklecián pramene a okolie za mesto s názvom Diocletianopolis. Najväčšieho rozmachu dosiahol Diocletianopolis v priebehu 5. a 6. storočia, kedy bol tretím najväčším mestom provincie Trácia. Po 6. storočí začalo mesto upadať, v dôsledku celkového úpadku rannej Byzantskej ríše v tomto období.
V období prvej a druhej bulharskej ríše.
V roku 681, po sérii neúspešných bitiek, Byzantská ríša odstúpila veľké územia dnešného Bulharska novovzniknutej prvej bulharskej ríši a dnešná Chisaria sa stala jej súčasťou. Územie dnešného mesta bolo osídlené slovanským a protobulharským obyvateľstvom a na mieste vzniklo menšie sídlo. Názov sídla sa do dnešných čias nedochoval, je však známe, že existovalo v období prvej, ako aj druhej bulharskej ríše. 
Osmanská nadvláda.
V roku 1364 obsadila Plovdiv a okolie Osmanská ríša a aj územie dnešnej Chisarie sa stalo jej súčasťou. V tomto období mesto úplne upadlo a vysídlilo sa. Osídlené však ostali neďaleké dediny "Sindžirlij" (dnes "Verigovo") a "Chisar Kjusileri" (dnes "Momina baňa"), ktoré sú dnes štvrťami mesta Chisaria. 
V roku 1576 bol bývalý Diocletianopolis spomenutý ako sídlo v osmanských registroch pod názvom "Kioseler". Začiatkom 17. storočia osídlili územie bývalého Diocletianopolu presídlenci z Anatólie a na mieste založili tureckú osadu, ktorej dali názov "Chisar" (z tureckého výrazu pevnosť).
Bulharské národné obrodenie.
V období bulharského národného obrodenia bola v roku 1843 v meste otvorená prvá škola s prvým učiteľom K. Vidolovom. Obrodenia sa aktívne zúčastnili predovšetkým obyvatelia dedín "Sindžirlij" (dnes "Verigovo") a "Chisar Kjusileri" (dnes "Momina baňa"), ktoré boli osídlené bulharským obyvateľstvom. 
V roku 1868 Vasil Levski v dedine "Sindžirlij" (dnes "Verigovo") založil miestny revolučný výbor. Miestnym predsedom výboru sa stal Anton Bilkin. Výbor bol pod priamym vedením Vasila Levského. V priebehu februára 1876 miestnych obyvateľov navštívili predstavitelia 4. revolučného okruhu Georgi Benkovski, Panajot Volov a Georgi Ikonomov. Ich úlohou bolo aktivizovať miestne obyvateľstvo k prípravám povstania. Obyvatelia Verigova sa následne v roku 1876 aktívne zúčastnili Aprílového povstania a dedina bola následne vypálená osmanskými Turkami.
Po oslobodení Bulharska.
Dnešné mesto Chisaria s okolím ostalo v roku 1878 po oslobodení Bulharska, uskutočnení Berlínskeho kongresu a podpísaní Berlínskeho dohovoru na území Východnej Rumélie. Už v tejto dobe sa v ňom ale začala rozbiehať masová výstavba nových obytných domov. Tento rozmach výstavby mal však mal veľmi negatívny vplyv na zvyšky antického Diocletianopolu, keďže obyvatelia používali na výstavbu vo veľkom množstve kamene a tehly z dochovaných rímskych budov. Po zjednotení Bulharska v roku 1885 sa Chisar s okolím stali súčasťou Bulharského kniežatstva.
Ako súčasť novodobého Bulharska.
V roku 1933 bolo v meste založená archeologická spoločnosť pod vedením Todora Markova, ktorej úlohou bola predovšetkým ochrana miestneho jedinečného archeologického dedičstva. Todor Markov taktiež založil prvú archeologickú múzejnú zbierku, ktorá sa nachádzalo v jeho dome. V roku 1942 sa dedina Chisar zlúčila s neďalekou dedinou Momina baňa a vznikla tak dedina "Chisar-Momina baňa". V roku 1957 bola "Chisar-Momina baňa" vyhlásená za liečebný kúpeľný rezort národného významu. V roku 1964 bol dedine Chisar-Momina baňa pridelený štatút mesta a sídlo taktiež získalo nový oficiálny názov "Chisaria". V roku 1967 bolo v Chisarii otvorené archeologické múzeum. V priebehu roku 1971 boli k mestu pričlenené neďaleké dediny "Verigovo" a "Miromir", ktoré sa tak stali novými mestskými štvrťami. V roku 1976 bola časť mesta vyhlásená za archeologickú rezerváciu.
Obyvateľstvo.
Etnické zloženie obyvateľstva.
Prieskum, ktorý prebehol v roku 2011 v rámci sčítania obyvateľstva preukázal, že prevažnú väčšinu obyvateľov mesta tvoria osoby bulharskej národnosti. Významné národnostné menšiny, ktorých príslušníci v Chisarii žijú, predstavujú turecká a rómska menšina. 
Z celkového počtu 7128 obyvateľov mesta Chisaria bolo:
Odpovedať na otázky prieskumu odmietlo 21 osôb a ďalších 321 osôb sa nevyjadrilo k otázke, týkajúcej sa ich národnosti.
Hospodárstvo a ekonomika.
Rozšírené je poľnohospodárstvo, predovšetkým vinohradníctvo, ovocinárstvo, pestovanie obilnín, a chov hospodárskych zvierat, predovšetkým oviec a hovädzieho dobytka. Dôležitý je aj potravinársky priemysel, konkrétne výroba nealkoholických nápojov, ako aj stáčanie a balenie lokálnej minerálnej vody.
Kúpele.
Mesto je významný liečebný kúpeľný rezort. Je prvým miestom na území dnešného Bulharska, kde sa začalo s organizovanou kúpeľnou činnosťou. Prvé chemické analýzy chisarských prameňov pre liečebné kúpeľné využitie prebehli v roku 1882 na žiadosť vlády Východnej Rumélie. Minerálne vody sú termálne a dosahujú teploty 3751 °C. Sú slabo mineralizované, hydrogénuhličitanovo-sírovo-sodné a rádiokatívne. Využívajú sa na liečbu predovšetkým obličiek, pečene a žlčníku, ale aj gastroenerologických problémov.
Celkovo v kúpeloch vyviera 22 minerálnych prameňov. V meste sa nachádza niekoľko kúpeľných domov, hotelov, liečební ako aj minerálna pláž s bazénom. Minerálna voda sa stáča a balí do fľašiek na predaj.
Doprava.
V meste sa nachádza železničná stanica na línii Plovdiv-Chisarialokálny odklon od trate Plovdiv-Karlovo.
Mestská doprava.
V Chisarii je niekoľko autobusových liniek, ktoré obsluhujú samotnú centrálnu časť mesta ako aj oddelene ležiace mestské štvrte.
Pamätihodnosti.
Časť mesta je vyhlásená za archeologickú rezerváciu z dôvodu veľké množstvo antických pamiatok bývalého rímskeho mesta Diocletianopolis, vrátane rímskej rodinnej hrobky zo 4. storočia, ktorá sa nachádza mimo samotnú ohradenú časť antického mesta. 
Na území teritória mesta sa nachádzajú štyri významné kostoly, konkrétne pravoslávne chrámy Zosnutia Bohorodičky, svätého Demetera a svätého Pantaleóna a rímskokatolícky Kostol svätých Petra a Pavla. Okrem týchto funkčných chrámov sú v meste aj ruiny chrámu-hrobky z obdobia stredoveku.
V Chisarii je odhalených aj niekoľko pamätníkov, medzi inými napríklad pamätník Aprilci, venovaný účastníkom Aprílového povstania, alebo pamätník venovaný vojakom, ktorí padli vo vojnách v rokoch 19121918.
Turizmus.
Mesto je východiskovým bodom pre výlety do oblasti Săštinskej Srednej gory.

</doc>
<doc id="687065" url="https://sk.wikipedia.org/wiki?curid=687065" title="Chisarja">
Chisarja



</doc>
<doc id="687066" url="https://sk.wikipedia.org/wiki?curid=687066" title="Chisaria">
Chisaria

Chisaria môže byť:

</doc>
<doc id="687068" url="https://sk.wikipedia.org/wiki?curid=687068" title="Inuitská cirkumpolárna rada">
Inuitská cirkumpolárna rada

Inuitská cirkumpolárna rada (; 19772006: Inuitská cirkumpolárna konferencia, , skratka ICC) je medzinárodná mimovládna organizácia, ktorá vystupuje ako reprezentatívny orgán Inuitov, teda pôvodného obyvateľstva severovýchodnej Sibíri (Rusko), Aljašky (Spojené štáty), severnej Kanady a Grónska (Dánsko), ktoré k roku 2012 odhadom zahŕňalo 160-tisíc osôb. Venuje sa presadzovaniu práv a záujmov Inuitov, napr. ochrane životného prostredia Arktídy, tradičného hospodárstva a udržateľnému rozvoju arktických oblastí.
Rada vznikla 15. septembra 1977 v meste Barrow na Aljaške, od roku 1983 participuje na medzinárodných fórach usporiadavaných Organizáciou Spojených národov a od roku 1989 sú (vďaka povoleniu vlády vtedajšieho Sovietskeho zväzu) jej súčasťou aj zástupcovia Inuitov z Ruska. Je pozorovateľským členom Arktickej rady, pôsobí v rámci Svetovej organizácie duševného vlastníctva, Organizácie amerických štátov, Medzinárodnej veľrybárskej komisie a zúčastňuje sa stretnutí k Dohovoru o medzinárodnom obchode s ohrozenými druhmi voľne žijúcich živočíchov a rastlín. Podieľala sa na koncipovaní Deklarácie Organizácie Spojených národov (OSN) o právach pôvodného obyvateľstva, prijatej Valným zhromaždením OSN 13. septembra 2007, pričom za svoj kľúčový úspech pokladá odstránenie akejkoľvek konkrétnej zmienky o "„princípe územnej integrity štátov“".

</doc>
<doc id="687069" url="https://sk.wikipedia.org/wiki?curid=687069" title="Inuitská cirkumpolárna konferencia">
Inuitská cirkumpolárna konferencia



</doc>
<doc id="687070" url="https://sk.wikipedia.org/wiki?curid=687070" title="Inuit Circumpolar Council">
Inuit Circumpolar Council



</doc>
<doc id="687071" url="https://sk.wikipedia.org/wiki?curid=687071" title="Inuit Circumpolar Conference">
Inuit Circumpolar Conference



</doc>
<doc id="687073" url="https://sk.wikipedia.org/wiki?curid=687073" title="Doris Abesserová">
Doris Abesserová

Doris Abesserová (, iný zápis: Abeßer; * 15. marec 1935, Berlín† 26. január 2016) bola nemecká (predtým východonemecká) herečka. Po štúdiách herectva v Berlíne debutovala vo filme v roku 1952. Vytvárala veselé, charakterové a temperamentné dievčenské postavy.

</doc>
<doc id="687074" url="https://sk.wikipedia.org/wiki?curid=687074" title="Doris Abeßer">
Doris Abeßer



</doc>
<doc id="687076" url="https://sk.wikipedia.org/wiki?curid=687076" title="Doris Abeßerová">
Doris Abeßerová



</doc>
<doc id="687077" url="https://sk.wikipedia.org/wiki?curid=687077" title="Nukleozidtrifosfát">
Nukleozidtrifosfát

Nukleozidtrifosfát (NTP, ang. "nucleoside triphosphate") je molekula obsahujúca dusíkatú bázu viazanú na pentózu (buď ribózu alebo deoxyribózu) s tromi fosfátovými skupinami naviazanými na sacharid. Sú to molekulárne prekurzory DNA aj RNA, čo sú polyméry nukleotidov vytvorené procesmi replikácie a transkripcie DNA. Nukleozidtrifosfáty slúžia aj ako zdroj energie pre bunkové reakcie a podieľajú sa na signálnych dráhach. Spolu s nukleozidmonofosfátmi a nukleoziddifosfátmi patria medzi nukleotidy.
Nukleozidtrifosfáty sa nedajú dobre absorbovať z potravy, takže sa typicky syntetizujú v bunke. Dráhy syntézy sa líšia v závislosti od konkrétneho nukleozidtrifosfátu, ktorý sa tvorí, ale vzhľadom na mnohé dôležité úlohy nukleozidtrifosfátov je syntéza vo všetkých prípadoch prísne regulovaná. Nukleozidové analógy (antimetabolity) môžu byť tiež použité na liečbu vírusových infekcií, napríklad azidotymidín (AZT) je nukleozidový analóg používaný na prevenciu a liečbu HIV/AIDS.
Pomenovanie.
Termín nukleozid sa týka dusíkatej bázy naviazanej na päťuhlíkový cukor (buď ribózu alebo deoxyribózu). Nukleotidy sú nukleozidy kovalentne spojené s jednou alebo viacerými fosfátovými skupinami. Na poskytnutie informácie o počte fosfátov sa môžu nukleotidy namiesto toho označovať ako nukleozid(mono, di alebo tri)fosfáty. Nukleozidtrifosfáty sú teda typom nukleotidu.
Nukleotidy sú bežne pomenovávané pomocou trojpísmenových skratiek (prípadne štvor- alebo päťpísmenových v prípade deoxy- alebo dideoxynukleotidov). Prvé písmeno označuje identitu dusíkatej bázy (napr. A pre adenín, G pre guanín), druhé písmeno označuje počet fosfátov (mono, di, tri) a tretie písmeno je P, čo znamená fosfát. Nukleozidtrifosfáty, ktoré obsahujú ribózu ako cukor, sa bežne označujú skratkou NTP (kde N je akákoľvek/bližšie neurčená báza), zatiaľ čo nukleozidtrifosfáty obsahujúce deoxyribózu ako cukor sa označujú skratkou dNTP. Napríklad dATP znamená deoxyadenozíntrifosfát. NTP sú stavebnými kameňmi RNA a dNTP sú stavebnými kameňmi DNA.
Uhlíky cukru v nukleozidtrifosfáte sú očíslované pozdĺž uhlíkového kruhu počínajúc pôvodným karbonylovým uhlíkom cukru. Bežne za číslami uhlíka v cukre nasleduje apostrof ('), aby sa odlíšili od uhlíkov dusíkatej bázy (číslované bez apostrofu). Dusíkatá báza je naviazaná na 1' uhlík cez glykozidovú väzbu a fosfátové skupiny sú kovalentne naviazané na 5' uhlík. Prvá fosfátová skupina spojená s cukrom sa nazýva α-fosfát, druhá je β-fosfát a tretia je γ-fosfát.
Syntéza DNA a RNA.
Bunkové procesy replikácie a transkripcie DNA zahŕňajú syntézu DNA a RNA. Syntéza DNA využíva dNTP ako substráty, zatiaľ čo syntéza RNA využíva NTP ako substráty. DNA obsahuje štyri rôzne dusíkaté bázy: adenín, guanín, cytozín a tymín. RNA tiež obsahuje adenín, guanín a cytozín, ale nahrádza tymín uracilom. Syntéza DNA teda vyžaduje dATP, dGTP, dCTP a dTTP ako substráty, zatiaľ čo syntéza RNA vyžaduje ATP, GTP, CTP a UTP. NTP nemožno premeniť priamo na dNTP, musia najprv byť premenené na NDP, ktoré sa potom menia na dNDP a nakoniec na dNTP. 
Syntéza nukleových kyselín je katalyzovaná buď DNA polymerázou pre syntézu DNA alebo RNA polymerázou pre syntézu RNA. Tieto enzýmy kovalentne spájajú voľnú -OH skupinu na 3' uhlíku rastúceho reťazca nukleotidov s α-fosfátom na 5' uhlíku nasledujúceho (d)NTP, čím sa uvoľnia β- a y-fosfátové skupiny v podobe pyrofosfátu ( PPi). To vedie k tvorbe fosfodiesterovej väzby medzi dvoma (d)NTP. Uvoľňovanie PPi poskytuje energiu potrebnú na uskutočnenie reakcie. Je dôležité poznamenať, že syntéza nukleových kyselín prebieha výlučne v smere od 5' konca k 3' koncu.
Metabolizmus nukleozidtrifosfátov.
Vzhľadom na ich význam v bunke je syntéza a rozklad nukleozidtrifosfátov prísne regulovaná. Táto sekcia sa zameriava na metabolizmus nukleozidtrifosfátu u ľudí, ale tento proces je medzi druhmi pomerne zachovaný. Nukleozidtrifosfáty sa nedajú dobre absorbovať z potravy, takže všetky nukleozidtrifosfáty sa typicky vyrábajú "de novo". Syntéza ATP a GTP (purínov) sa líši od syntézy CTP, TTP a UTP (pyrimidínov). Pri syntéze purínov i pyrimidínov sa ako východisková molekula používa fosforibozylpyrofosfát (PRPP).
Premena NTP na dNTP neprebieha priamo a môže sa uskutočniť iba vo forme difosfátu (teda NDP na dNDP). Typicky sa z NTP odstráni jeden fosfát, aby sa z neho stal NDP, ktorý potom je prevedený na dNDP pomocou enzýmu nazývaného ribonukleotidreduktáza. Nakoniec sa fosfát znovu naviaže, čím z dNDP vzniká dNTP.
Syntéza purínov.
Dusíkatá báza nazývaná hypoxantín je zostavená priamo naviazaná na PRPP. Výsledkom je nukleotid nazývaný inozínmonofosfát (IMP). IMP sa potom prevedie buď na AMP alebo GMP. Akonáhle sa vytvoria AMP alebo GMP, môžu sa fosforylovať pomocou ATP na ich difosfátové a trifosfátové formy.
Syntéza purínov je regulovaná alosterickou inhibíciou tvorby IMP adenínovými alebo guanínovými nukleotidmi. AMP a GMP tiež kompetitívne inhibujú tvorbu svojich prekurzorov z IMP.
Syntéza pyrimidínov.
Dusíkatá báza nazývaná orotát sa syntetizuje nezávisle od PRPP. Po vytvorení orotátu sa orotát kovalentne naviaže na PRPP. Výsledkom je nukleotid nazývaný orotidínmonofosfát (OMP). OMP sa konvertuje na UMP, ktorý sa potom môže fosforylovať pomocou ATP na UDP a UTP. UTP sa potom môže premeniť na CTP deaminačnou reakciou. TTP (správne m5UTP) nie je substrátom pre syntézu nukleových kyselín, preto sa v bunke nesyntetizuje. Namiesto toho sa dTTP vyrába nepriamo buď z UDP alebo CDP po konverzii na ich príslušné deoxyribózové formy (dUDP a dCDP).
Syntéza pyrimidínov je regulovaná alosterickou inhibíciou syntézy orotátu prostredníctvom UDP a UTP. PRPP a ATP sú tiež alosterické aktivátory syntézy orotátu.
Ribonukleotidreduktáza.
Ribonukleotidreduktáza (RNR) je enzým zodpovedný za premenu NDP na dNDP. Vzhľadom na to, že dNTP sa používajú pri replikácii DNA, je aktivita RNR prísne regulovaná. RNR však dokáže spracovať iba NDP, takže NTP sú najskôr defosforylované na NDP pred konverziou na dNDP. dNDP sú potom typicky refosforylované na dNTP. RNR má 2 podjednotky a 3 miesta: katalytické miesto, miesto aktivity (A) a miesto špecifickosti (S). Katalytické miesto je miesto, kde prebieha reakcia NDP na dNDP, miesto aktivity určuje, či je enzým aktívny alebo nie, a miesto špecifickosti určuje, ktorá reakcia prebieha v katalytickom mieste.
Miesto aktivity môže viazať buď ATP alebo dATP. Keď je naviazaný na ATP, RNR je aktívna. Keď sa ATP alebo dATP naviaže na miesto S, RNR bude katalyzovať syntézu dCDP a dUDP z CDP a UDP. dCDP a dUDP môžu pokračovať v nepriamom vytváraní dTTP. dTTP naviazaný na S miesto bude katalyzovať syntézu dGDP z GDP a väzba dGDP na S miesto bude podporovať syntézu dADP z ADP. dADP sa potom fosforyluje za vzniku dATP, ktorý sa môže viazať na miesto A a vypnúť RNR.
Ďalší význam v bunke.
ATP ako zdroj energie.
ATP je primárny energetický pohon využívaný v reakciách v bunke. Okrem toho, že je syntetizovaný "de novo" prostredníctvom metabolickej dráhy popísanej vyššie, je primárne syntetizovaný počas bunkového dýchania a fotosyntézy enzýmom ATP syntázou. ATP syntáza spája syntézu ATP z ADP a fosfátu s elektrochemickým gradientom generovaným presunom protónov buď cez vnútornú mitochondriálnu membránu (bunkové dýchanie) alebo tylakoidnú membránu chloroplastov (fotosyntéza). Tento elektrochemický gradient je nevyhnutný, pretože tvorba ATP je energeticky nevýhodná.
Hydrolýza ATP na ADP a Pi prebieha podľa rovnice:
 &lt;chem&gt;ATP + H2O -&gt; ADP + Pi&lt;/chem&gt;
Táto reakcia je energeticky výhodná a uvoľňuje 30,5 kJ/mol energie. V bunke je táto reakcia často spojená s nepriaznivými reakciami a poskytuje im energiu, aby mohli prebiehať. GTP sa príležitostne používa podobným spôsobom.
Prenos signálu pomocou GTP.
GTP je nevyhnutný pre prenos signálu, najmä s G proteínmi. Každý G-proteín je spojený s receptorom viazaným na bunkovú membránu. Celý tento komplex sa nazýva receptor spriahnutý s G-proteínom (GPCR). G-proteíny môžu viazať buď GDP alebo GTP. Keď sú naviazané na GDP, G-proteíny sú neaktívne. Keď sa ligand (z okolia bunky) naviaže na GPCR, dôjde k alosterickej zmene v G-proteíne, ktorá spôsobí odchod GDP a jeho nahradenie za GTP. GTP aktivuje alfa podjednotku G-proteínu, čo spôsobí jej disociáciu od G-proteínu a umožní jej pôsobiť ako efektor v ďalších procesoch.
Nukleozidové analógy.
Nukleozidové analógy môžu byť použité na liečbu vírusových infekcií. Nukleozidové analógy sú nukleozidy, ktoré sú štruktúrne podobné (analogické) nukleozidom používaným pri syntéze DNA a RNA. Akonáhle tieto nukleozidové analógy vstúpia do bunky, môžu sa fosforylovať vírusovým enzýmom a následne bunkovou nukleozidmonofosfátkinázou a neukleoziddifosfátkinázou, pričom výsledné nukleozidtrifosfáty sú dostatočne podobné nukleotidom využívaným pri syntéze DNA na to, aby boli začlenené do rastúcich reťazcov DNA, ale nemajú dostupnú 3' -OH skupinu na pripojenie ďalšieho nukleotidu, čo spôsobuje ukončenie reťazca. Toto možno využiť na terapeutické použitie pri vírusových infekciách, pretože vírusová DNA polymeráza rozpoznáva určité nukleotidové analógy ľahšie ako eukaryotická DNA polymeráza. Napríklad azidotymidín sa používa pri liečbe HIV/AIDS. Niektoré menej selektívne nukleozidové analógy sa môžu použiť ako chemoterapeutické činidlá na liečbu rakoviny, ako je cytarabín (ara-C) pri liečbe určitých foriem leukémie.
Rezistencia na nukleozidové analógy je bežná a je často spôsobená mutáciou v enzýme, ktorý fosforyluje nukleozid po vstupe do bunky. Toto je bežné u nukleozidových analógov používaných na liečbu HIV/AIDS. Problém rezistencie na nukleozidové analógy sa rieši súčaným podávaním viacerých antivirotík, ktoré pôsobia v rôznych fázach životného cyklu vírusu.

</doc>
<doc id="687078" url="https://sk.wikipedia.org/wiki?curid=687078" title="Štedrec">
Štedrec

Štedrec alebo štedrovec () je rod rastlín z čeľade bôbovité ("Fabaceae"). Sú to stromy alebo väčšie kry. 
Výskyt.
Pôvodný areál rozšírenia štedrecov je v južnej a strednej Európe a v alpskej oblasti. Pestujú sa ako ozdobné stromy alebo kry v parkoch a záhradách, niekedy sa vysádzajú aj vo voľnej prírode. 
Opis.
Stromy alebo väčšie kry tohto rodu sú obyčajne 2 až 7 m (ojedinele až 15 m) vysoké, s dlhými mladými výhonkami a skrátenými brachyblastami. Konáre sú bez tŕňov a s hladkou kôrou. Listy sú dlaňovito trojpočetné, pričom prílistky chýbajú.
Súkvetie je terminálny, ovisnutý, riedky mnohokvetý strapec, vyrastajúci na brachyblastoch v pazuchách listov. Kvety sú stopkaté, žlté a lysé. Listene sú drobné, vysoko vysunuté na kvetnú stopku. Kalich je zvonovitý, s veľmi krátkymi zúbkami. Strieška je vajcovito okrúhla, na báze krátko zúžená. Krídla sú na vrchole tupé. Člnok je tupý a kratší ako strieška a krídla. Tyčinky sú jednozväzkové, všetky nitky sa zrastajú do rúrky. Semenník je stopkatý, mnohovajíčkový; čnelka je štíhla a zakrivená. Blizna je malá a terminálna. Kvitnú v máji až júni.
Struk je pukavý oboma chlopňami, kostrbatý, úzko podlhovastý až čiarkovitý, plochý, blanitý až kožovitý, na chrbtovom šve zhrubnutý a krátkostopkatý. Semená sú početné, okrúhlo obličkovité a sploštené.
Štedrec ovisnutý ("Laburnum anagyroides") má konáre, rub lístkov, stopky lístkov a struky krátko sivo chlpaté, struky na chrbtovom šve nekrídlaté. Semená čierne. Lístky tupo elipsovité až vajcovité. Strapec 10-25 (-30) cm dlhý a riedky. Štedrec alpínsky ("Laburnum alpinum") má konáre, rub lístkov, stopky lístkov a struky v dospelosti takmer lysé, zelené, struky na chrbtovom šve krídlaté 1-2 mm. Semená sú hnedé. Lístky sú užšie a k vrcholu zúžené. Strapec je hustejší a dlhší (až do 40 cm). 
Všetky druhy rodu štedrec obsahujú alkaloid cytisín, podmieňujúci jedovatosť celej rastliny; kôry, listov, púčikov, kvetov a semien.
Systematika.
Rod štedrec ("Laburnum") zahŕňa tieto uznané druhy:
Neakceptované druhy:

</doc>
<doc id="687079" url="https://sk.wikipedia.org/wiki?curid=687079" title="Body Snatcher">
Body Snatcher

Body Snatcher môže byť:
The Body Snatcher môže byť:
The Body Snatchers môže byť:
Invasion of the Body Snatchers môže byť americký vedecko-fantastický hororový film:

</doc>
<doc id="687080" url="https://sk.wikipedia.org/wiki?curid=687080" title="Body Snatchers">
Body Snatchers



</doc>
<doc id="687081" url="https://sk.wikipedia.org/wiki?curid=687081" title="Invasion of the Body Snatchers">
Invasion of the Body Snatchers



</doc>
<doc id="687082" url="https://sk.wikipedia.org/wiki?curid=687082" title="The Body Snatcher">
The Body Snatcher



</doc>
<doc id="687083" url="https://sk.wikipedia.org/wiki?curid=687083" title="The Body Snatchers">
The Body Snatchers



</doc>
<doc id="687084" url="https://sk.wikipedia.org/wiki?curid=687084" title="Mŕtva zóna">
Mŕtva zóna

Mŕtva zóna môže byť:

</doc>
<doc id="687085" url="https://sk.wikipedia.org/wiki?curid=687085" title="Brooke Adamsová (herečka)">
Brooke Adamsová (herečka)

Brooke Adamsová (; * 8. február 1949, New York, New York) je americká herečka. Pochádza z hereckej rodiny a už ako dieťa vystupovala v letnom divadle, ktoré viedol jej otec. Herectvo študovala u Lee Strasberga a venovala sa baletu. Začínala v divadle na Broadwayi, neskôr účinkovala v televíznych seriáloch a v televíznych filmoch a v roku 1974 debutovala v dlhometrážnom hranom filme.

</doc>
<doc id="687087" url="https://sk.wikipedia.org/wiki?curid=687087" title="Brooke Adamsová">
Brooke Adamsová

Brooke Adamsová () môže byť:

</doc>
<doc id="687088" url="https://sk.wikipedia.org/wiki?curid=687088" title="Čierny Peter (Lipa)">
Čierny Peter (Lipa)

Čierny Peter (Lipa) je názov šiesteho sólového štúdiového albumu slovenského speváka Petra Lipu. Tento album v roku 1998 vydalo hudobné vydavateľstvo Ariola.

</doc>
<doc id="687089" url="https://sk.wikipedia.org/wiki?curid=687089" title="River Dee">
River Dee

River Dee môže byť:

</doc>
<doc id="687090" url="https://sk.wikipedia.org/wiki?curid=687090" title="Hríb obyčajný">
Hríb obyčajný

Hríb obyčajný (iné názvy: hríb pravý; staršie alebo ľudovo: dubák , hríb, tvrdoš, bukovec a veľa iných názvov; zastarano: "hríb obecný", "hríb jedlý", "hríb tvrdý", "dedec", "bukový hríb", "čierny hríb"; lat. "Boletus edulis" ) bol v niektorých starších systémoch druh huby z rodu hríb (lat. "Boletus"), ktorý (popri niekoľkých severoamerických taxónoch) zahŕňal nasledujúce európske dnes samostatné druhy húb:
Alternatívne sa uvedené druhy niekedy hodnotili ako skupina druhov či komplex druhov "Boletus edulis". 
Pokiaľ ide o slovenské názvy, ako súčasť druhu hríb obyčajný sa vyššie uvedené prvé štyri 4 taxóny uvádzali buď pod vyššie uvedenými dvojslovnými názvami, alebo ak bolo treba zdôrazniť, že ide o súčasti hríba obyčajného, tak sa uvádzali pod týmito názvami: hríb obyčajný smrekový, hríb obyčajný borový (resp. bôrový), hríb obyčajný — dubák a hríb obyčajný bronzový. Pokiaľ ide o latinské názvy, tie sa menili podľa toho, či sa tieto taxóny v rámci hríba obyčajného chápali ako forma, ako varieta alebo ako poddruh; napr. hríb dubový mal podľa toho názov buď "Boletus edulis" f. "reticulatus" alebo "Boletus edulis" var. "reticulatus" alebo "Boletus edulis" subsp. "reticulatus". 
Všetky vyššie uvedené taxóny sú si veľmi podobné a ľudoví hubári ich dodnes často vôbec nerozlišujú. 
Podrobnosti o vyššie uvedených taxónoch pozri v článkoch o vyššie uvedených jednotlivých druhoch.

</doc>
<doc id="687091" url="https://sk.wikipedia.org/wiki?curid=687091" title="Don Cheadle">
Don Cheadle

Donald Frank „Don“ Cheadle Jr. (* 29. november 1964 Kansas City, Missouri, USA) je americký herec, producent, scenárista a režisér.
V televízii se poprvýkrát objavil v seriáli "Fame" v roku 1982, vo filme debutoval o tri roky neskôr snímkom "Dopravné priestupky". V rokoch 1992–1993 pôsobil v sitcome "The Golden Palace", v rokoch 1993–1995 v seriálu "Picket Fences". V priebehu 90. rokov hral napríklad vo filmoch Devil in the blue dress (1995), Hriešne noci (1997) a "Zakázané ovocie" (1998), v dalších desiatich rokoch napríklad v snímkach "Traffic" (2000), "Dannyho jedenástka" (2001), "Crash" (2004, kde bol koproducent), "Dannyho dvanástka" (2004), "Dannyho trinástka" (2007) či "Volanie o pomoc" (2007). 
Za svoj výkon vo filme "Hotel Rwanda" (2004) bol nominovaný na Oscara.&lt;br&gt;
Vo filmovej sérii Marvel Cinematic Universe hrá od roku 2010 postavu Jamesa Rhodesa / War Machinea – jedná sa o snímky "Iron Man 2" (2010), "Iron Man 3" (2013), ' (2015), ' (2016), ' (2018), "Captain Marvel" (2019) a ' (2019). V rokoch 2011–2016 pôsobil v seriáli "House of Lies" (v roku 2012 získal Zlatý glóbus pre najlepšieho seriálového herca v komédii alebo muzikáli). Roku 2015 režisérsky debutoval životopisným filmom "Miles Ahead". Podieľal sa aj na scenári a stvárnil titulnú rolu hudobníka Milesa Davisa.

</doc>
<doc id="687093" url="https://sk.wikipedia.org/wiki?curid=687093" title="Dee (rieka v Aberdeenshire)">
Dee (rieka v Aberdeenshire)

Dee () je rieka v Aberdeenshire v Škótsku. Pramení v Cairngorm Mountains a do Severného mora sa vlieva v Aberdeene. Jej tok je dlhý približne 145 km.
Na rieke sa nachádza zámok Balmoral.

</doc>
<doc id="687095" url="https://sk.wikipedia.org/wiki?curid=687095" title="Alexandra Jarošová">
Alexandra Jarošová

PhDr. Alexandra Jarošová, CSc., rod. Šolcová (* 22. február 1952, Praha) je slovenská jazykovedkyňa, samostatná vedecká pracovníčka Jazykovedného ústavu Ľudovíta Štúra Slovenskej akadémie vied (JÚĽŠ SAV). Je hlavnou redaktorkou "Slovníka súčasného slovenského jazyka".
Život.
Vysokoškolské štúdium absolvovala na Filologickej fakulte Leningradskej štátnej univerzity Andreja Alexandroviča Ždanova (; od roku 1991 Petrohradská štátna univerzita) v odbore ruský jazyk a literatúra s kvalifikáciou filológ rusista s pedagogickou pôsobnosťou a štátnou skúškou z anglického jazyka (19701975). V roku 1985 získala vedeckú hodnosť kandidátky filologických vied na SAV a o takmer dve dekády neskôr absolvovala externé magisterské štúdium v odbore slovenský jazyka a literatúra na Filozofickej fakulte Univerzity Komenského v Bratislave (19921999). V roku 2015 získala akademický titul doktorky filozofie v odbore slovenský jazyk a literatúra na Filozofickej fakulte Prešovskej univerzity v Prešove.
Od septembra 1975 do septembra 1977 pracovala ako učiteľka (obchodnej a technickej) ruštiny na Strednej ekonomickej škole v Bratislave a od októbra 1977 do októbra 1979 ako samostatná referentka odboru zahraničných vzťahov Slovenského výskumného a vývojového centra urbanizmu a architektúry v Bratislave. Od novembra 1980 pôsobí na JÚĽŠ SAV, kde postupne vystriedala pracovné pozície internej vedeckej ašpirantky (19801983), vedeckej asistentky (19841985) a vedeckej pracovníčky (19851990) až kým sa v roku 1990 stala samostatnou vedeckou pracovníčkou. V rokoch 19881991 zastávala funkciu vedúcej oddelenia slovanských jazykov, v rokoch 19962002 bola vedúcou oddelenia jazykových dát a v rokoch 20052012 vedúcou oddelenia súčasnej lexikológie a lexikografie. Vo svojej vedeckovýskumnej činnosti sa zameriava na jednojazyčnú aj viacjazyčnú lexikografiu, lexikológiu, korpusovú lingvistiku a morfológiu.
Od roku 1986 je členkou Slovenskej jazykovednej spoločnosti pri Jazykovednom ústave Ľ. Štúra SAV (od roku 1998 aj členkou výkonného výboru). Zároveň je členkou Lexikologicko-lexikografickej komisie pri Medzinárodnom komitéte slavistov (od roku 2003), riadiaceho výboru Slovenskej terminologickej spoločnosti (od roku 2007), redakčnej rady "Jazykovedného časopisu" (od roku 2002) a predsedníčkou Kodifikačnej a pravopisnej komisie JÚĽŠ SAV (od roku 2020, predtým v rokoch 20062020 členka Kodifikačnej komisie JÚĽŠ SAV).

</doc>
<doc id="687097" url="https://sk.wikipedia.org/wiki?curid=687097" title="Marvels">
Marvels

Marvels (v anglickom origináli The Marvels) je americký akčný film z roku 2023 od režisérky Nii DaCostovej, natočený na motívy komiksov od vydavateľstva Marvel Comics o superhrdinke Captain Marvel. Jedná sa o 33. film v MCU a je súčasťou 5. fázy Marvel Cinematic Universe a Mnohovesmírnej ságy.
Marvel Studios potvrdili plány na vytvorenie pokračovania "Captain Marvel" (2019) v júli 2019 a vývoj sa začal v januári 2020. DaCostaová bola najatá v auguste. V decembri bolo potvrdené, že sa do filmu pripájajú Vellaniová a Parrisová.
Dej.
V minulosti Carol Danversová / Captain Marvel, zničila mocnú bytosť Najvyššiu inteligenciu - umelú inteligenciu, ktorá velila impériu Kree. To viedlo k občianskej vojne a nepokojom na planéte Hala, domovskom svete rasy Kree. Kôli nepokojom sa planéta Hala postupne stala neobývateľnou. V priebehu nasledujúcich 30 rokov stratí planéta vzduch, vodu a slnečné svetlo. Kree sľúbila Carol pomstu a označia ju za "Pustošiteľku".
Nová vodkyňa rasy Kree - najvyššia Dar-Benn objaví jeden z dvoch legendárnych "Kvantových Náramkov", ktoré sa používali na vytvorenie rýchlej siete medzi vstupnými bodmi - portály umožňujúce rýchle cestovanie vesmírom. Druhý náramok sa nachádza na Zemi a vlastní ho mladá superhdinka Khamala Khan / Ms. Marvel z Jersey City. Dar-Benn použije náramok a násilne otvorí vstupný bod, ktorý sa pripoji k vesmírnej sieti. To spôsobí anomáliu a ovplyvní to celú sieť vrátane vstupného bodu, ktorý sa nachádza v blízkosti vesmírnej stanice S.A.B.E.R., ktorej velí Nick Fury. Fury posiela kapitánku Monicu Rambeau preskúmať vstupný bod v blízkosti S.A.B.E.R.u zatiaľ čo sa Carol vydáva k novému, vstupnému bodu ktorý násilne otvorila Dar-Benn. V čase keď sa obe dotknú vstupných bodov a Kamala použije svoj náramok na Zemi sa situácia skomplikuje. Monica je presunutá na miesto kde bola Carol, Kamala je presunutá na miesto Monicy a Carol sa objaví v dome Kamaly, kde sa stretne s jej rodičmi. Trojica použije ich odlišné schopnosti založené na svetle, aby odrazili útok vojakov Kree zatiaľ čo sa súčasne presúvajú z miesta na miesto tej druhej. Vojakov Kree sa im podarí zneškodniť ale počas boja zničia Kamalin dom.
Potom, čo sa všetky tri vrátia na svoje pôvodné miesta, Fury a Monica navštívia Kamalu a jej rodičov na Zemi. Monica sa domnieva, že ich schopnosti spojené so svetlom sú prepojené prostredníctvom kvantového previazania, a že si vymenia miesta, keď ktorákoľvek z nich použije svoje schopnosti súčasne. Fury a Monica transportujú Kamalu a jej rodičov na základňu S.A.B.E.R. aby situáciu prešetrili. Medzitým sa Carol presunula na planétu Tarnax kde žije kolónia Skrullov, ktorú pomohola vybudovať. Na Tarnaxe Cisár Skrullov Dro'ge rokuje o mierovej dohode s Dar-Benn a rasou Kree. Carol zistí, že mierové rokovania sú len falošnou zámienkou rasy Kree. To sa dozvie aj cisár Dro'ge keď Dar-Benn rokovania preruší a násilne otvorí ďalší vstupný bod, pomocou ktorého postupne odsaje atmosféru z Tarnaxu, aby navrátila dýchateľné ovzdušie Haly. Tarnax postupne prichádza o atmosféru a Carol, ktorej na pomoc prichádzajú Kamala a Monica evakuujú preživších Skrullov do lode Carol. Odtiaľ Skrullov vyzdvihne kráľovná Nového Asgardu Valkýra a sľubi, že im poskytne nové miesto pre život. Po záchrane Skrullov Carol, Monica a Kamala vytvoria tím, ktorý Kamala pomenuje „Marvels“. 
Carol vysvetlí, že opakované pretrhávanie vstupných bodov, ktoré Dar-Benn vytvára spôsobuje nestabilitu v sieti a ohrozuje celý vesmír. Z toho vyvodia, že Dar-Benn útočí na planéty, ktoré sú Carol blízke ako pomstu za to, že v minulosti spustošila Halu. Z jednotlivých planét chce postupne odsať atmosféru, vodu a slnečnú energiu aby mohla obnoviť Halu.
Marvels cestujú na vodnú planétu Aladna, s ktorou mala v minulosti Carol spojitosť. Aladna je planéta kde jej obyvatelia komunikujú spevom a Carol sa tu dávnejšie vydala za miestneho princa Yana. Trojica návštívi a varuje princa Yana, pred hroziacim útokom od Dar-Benn. Marvels spoločne s princom Yanom a armádou z Aladny prichystajú obrannú defenzívu. Dar-Benn však na Aladnu dorazí s armádou Kree a ich obranu potlačia. Následne otvorí ďalší vstupný bod a podarí sa jej postupne odsávať vodu z Aladny na planétu Hala. Tím Marvels sa dá na ústup a zistia že konečným plánom Dar-Benn je použiť energiu zo Slnka Zeme na obnovenie energie Slnka Haly. Marvels sa vrátia späť na S.A.B.E.R. kde medzičasom domáci miláčik Carol - Goose – bytosť Flerken, ktorá má mačaciu podobu porodí mačiatka. Mačiatka, na istý čas dokážu pohltiť ľudí a keď na S.A.B.E.R. zaútočí Dar-Benn, Fury ich využije na evakuáciu personálu zo stanice. Dar-Benn medzitým bojuje s Marvels a ukradne od Kamaly druhý náramok. Pokúsi sa ich použiť, na vytvorene posledného vstupného bodu ale moc náramkov je na Dar-Benn, príliš silná a nakoniec pri výbuchu zomiera. To ukončí kvantové previazanie medzi Marvels ale výbuch zanechá za sebou prietrž medzi dvomi paralelnými realitami. Kamala získa späť oba náramky a spoločne s Carol, nabijú Monicu energiou, vďaka čomu môže uzavrieť prietrž medzi realitami z opačnej strany, ale počas toho uviazne na opačnej strane. Kamala sa vracia na Zem kde sa nachádza Fury a jej rodičia. Oznámi im, že pri boji prišli o Monicu. Carol odletí do útrob Halinho slnka, a s pomocou svojej sily a energie slnko znovu obnoví. Vďaka tomu navráti Hale opäť možnosť fungovať tak ako predtým a očistí svoje meno v očiach rasy Kree.
Kamalina rodina pomôže Carol presťahovať sa do bývalého domu Marie a Monicy Rambeauových. Kamalu spolupráca s Carol a Monicou inšpiruje, aby hľadala ďalších mladých superhrdinov a vytvorila nový tím. Ako prvú navštívi a pokúsi sa naverbovať Kate Bishopovú. V medzititulkovej scéne vidíme Monicu ako sa prebúdza v paralelnom vesmíre, kde ju v sídle X-Menov privíta Binary – alternatívna variantka jej matky Marie Rembeauovej, spolu s mutantom a vedcom Hankom McCoyom / Beastom.
Produkcia.
Natáčanie filmu sa začalo 10. augusta 2021 v Pinewood Studios. Pôvodne malo natáčanie začať v 31. mája 2021. Krátko po začatí produkcie filmu herec Samuel L. Jackson oznámil, že sa vráti ako Nick Fury. V rovnakom čase sa pripravoval na natáčanie seriálu "Tajná invázia" (2023). Od 27. augusta sa natáčalo v meste Tropea v Taliansku, a to aj na pobreží Tyrrhénskeho mora. Natáčanie sa skončilo v polovici mája 2022.
Obsadenie.
Avengerka a bývalá pilotka Vzdušných síl Spojených štátov, ktorej DNA bolo pozmenené počas nehody, ktorá jej dodala nadľudskú silu, energetickú projekciu a lietanie.
Agentka a astronautka S.A.B.E.R.u, ktorá pracuje s Nickom Furym, má schopnosť absorbovať a manipulovať s elektromagnetickým spektrom a energiou. Je dcérou Danversovej priateľky a spoluletkyňe, Marie Rambeauovej. Ako dieťa vzhliadala k Danversovej.
Dospievajúca mutantka z Jersey City, ktorá zbožňuje Danversovú a nosí magický náramok, ktorý odomkol jej schopnosť využívať kozmickú energiu a vytvárať pevné svetelné konštrukcie.
Revolucionárka a nová vodkyňa rasy Kree, vlastní kladivo Ronana žalobcu a identický náramok ako má Kamala. Snaží sa obnoviť svoj domov po občianskej vojne.
Charizmatický princ planéty Aladna, Danversovej manžel a spojenc.
Bývalý riaditeľ S.H.I.E.L.D.u, ktorý velí vesmírnej základni S.A.B.E.R. kde pracuje spolu so Skrullmi.
Vodca kolónie Skrullov z planéty Tarnax.
Kamalina matka
Kamalin otec.
Kamalin starší brat
V ďalších úlohách sa objavili Lashana Lynch ako Maria Rembeau a Tessa Thompsonová ako Valkýra. Obe herečky si zopakovali svoje úlohy z predošlých MCU projektov. Leila Farzad a Abraham Popoola sa objavili ako Talia a Dag pracovníci S.A.B.E.R.u. Daniel Ings sa objavil ako Ty-Rone, vedec a vynálezca rasy Kree. Vo filme sa objavila vesmírna bytosť Flerken v podobe Danversovej kocúra Goosea, ktorého si zahrali mačky Nemo a Tango. V cameo úlohe sa objavila Hailee Steinfeldová ako Kate Bishop, zopakovala si tak úlohu zo seriálu Hawkeye. V medzititulkovej scéne sa objavil Kelsey Grammer ako Dr. Hank McCoy / Beast a zopakoval si tak úlohu z filmovej série X-Men od štúdia 20th Century Studios.
Premiéra.
"Marvels" mala premiéru v slovenských kinách 9. novembra 2023. Americká premiéra sa uskutočnila 10. novembra 2023. Prvýkrát bola premiéra naplánovaná na 10. november 2022 a neskôr bol film odložený na 16. február 2023. V apríli 2022 sa vydanie filmu odložilo na 27. júl 2023, pričom si film vymenil dátum vydania s filmom "" (2023). Vo februári 2023 bol film odložený o 4 mesiace. Stalo sa tak pár dní po tom, čo Kevin Feige oznámil, že štúdio spomalí produkciu svojich projektov.

</doc>
<doc id="687098" url="https://sk.wikipedia.org/wiki?curid=687098" title="Kostol svätých Petra a Pavla (Chisaria)">
Kostol svätých Petra a Pavla (Chisaria)

Kostol svätých Petra a Pavla () je rímskokatolícky kostol z druhej polovice 19. storočia ležiaci v meste Chisaria v Plovdivskej oblasti v južnom Bulharsku. V chráme sa nachádza etnografická expozícia. 
Chrám patrí pod sofijsko-plovdivskú rímskokatolícku diecézu. Patrónsky sviatok kostola sa slávi 29. júna.
Iné názvy.
Kostol je známy aj ako Katolícky kostol svätých Petra a Pavla (), Katedrálny kostol svätých Petra a Pavla (), alebo Katolícky katedrálny kostol svätých Petra a Pavla ().
Lokalita.
Budova leží v meste Chisaria v od mesta oddelene ležiacej štvrti Miromir ().
Dejiny.
Dedina "Davadžovo" () (od roku 1934 Miromir, v súčasnosti štvrť mesta Chisaria) bola jedniu z paulikánských dedín v plovdivskom regióne, ktoré sa v 50. rokoch 17. storočia priklonili ku katolicizmu. Kostol bol postavený v priebehu roku 1882. V rovnakom roku bola postavená aj budovy fary. Iniciátormi výstavby boli dvaja pôvodom talianskí kňazi. Boli to otec Pavel Cakija (narodený v Taliansku v roku 1835, prisťahoval sa na územie Bulharska v roku 1871) a otec Carlos (narodený v talianskom Tridente v roku 1838, prisťahoval sa na územie Bulharska v roku 1879). Obidvaja boli po smrti pochovaní v kostolnom dvore.
V roku 1904 bola pri chráme postavená zvonica.
V rokoch 19671968 v kostole prebehli na kostole rozsiahle reštauračné práce. V rokoch 19681970 boli steny v kostole vyzdobené freskami. Autorom fresiek v kostole je umelec Stojan Izov zo Sofie. 
V júni roku 2004 bola v kostole otvorená etnografická expozícia.
Charakteristika.
Autormi stavby sú staviteľskí majstri z mesta Debar (v dnešnom Severnom Macedónsku), Kosta Petrov a Petăr Kostov.
Budova je trojloďová s predĺženými klenutými oknami v severnej a južnej fasáde a s polvalcovou klenbou. Budova je vo východnej časti zakončená polkruhovou z fasády výrazne vystupujúcou apsidou. 
Celý kostolný komplex je ohradený múrom. Prístup do komplexu je z južnej strany, cez vchod nad ktorým sa nachádza trojuholníkový frontón.
Zvonica.
Nachádza sa pri severnej fasáde kostola. Je trojposchodová a vo vrchnej časti zakončená terasou štvorcového pôdorysu, ktorá je ohradená ozdobným parapetom tvoreným malými guľatými stĺpkami, pričom celá je podopretá štyrmi kamennými schodmi.
Interiér.
Kostol je v interiéri vyzdobený freskami. Autorom fresiek v kostole je umelec Stojan Izov zo Sofie. Fresky na stenách sú namaľované v pre tento účel špeciálne určených obdĺžnikových nikách.
Múzejná expozícia.
Etnografická múzejná expozícia, ktorá bola otvorená pri kostole sa venuje obyvateľom Miromiru, ich životnému štýlu ako aj dejinám miestnej farnosti. V rámci expozície je zhromaždených množstvo písomných materiálov spojených s dedinou a farnosťou.
Expozícia bola otvorená v roku 2004.
Chrámový sviatok.
Chrámový sviatok sa oslavuje 29. júna, pričom v rámci sviatku prebieha vždy zhromaždenie miestneho obyvateľstva. 

</doc>
<doc id="687099" url="https://sk.wikipedia.org/wiki?curid=687099" title="Ivan Grigorievič Dračenko">
Ivan Grigorievič Dračenko

Ivan Grigorievič Dračenko (* 15. november 1922, Velikaja Sevastianovka, Ukrajinská SSR – † 16. november 1994, Kyjev, Ukrajina) bol sovietsky vojenský pilot ukrajinského pôvodu. Účastník druhej svetovej vojny. V roku 1943 padol do nemeckého zajatia, kde neskôr prišiel o oko. Zo zajatia unikol a pokračoval v boji ďalej ako pilot aj bez oka. Hrdina Sovietskeho zväzu (1944) a tzv. plný nositeľ Rádu slávy (držiteľ 3., 2. aj 1. stupňa Radu slávy). Patril medzi štyroch nositeľov všetkých troch stupňov Radu slávy a zároveň aj titulu Hrdina ZSSR.
Životopis.
Narodil sa 15. novembra 1922 v dedine Velikaja Sevastianovka (dnes v Christinovskom rajóne v Čerkaskej oblasti na Ukrajine) v ukrajinskej roľníckej rodine. Vyštudoval strednú školu a navštevoval Leningradský aeroklub. V roku 1941 bol povolaný do Červenej armády. V lete 1943 absolvoval Tambovskú vojenskú leteckú pilotnú školu a bol poslaný na front ako pilot bojového lietadla Il-2 „Šturmovik“. Príslušník 66. bojového leteckého pluku.
Zúčastnil sa intenzívnych vzdušných a pozemných bojov počas bitky v Kurskom oblúku. Absolvoval 21 bojových letov, zničil tri nepriateľské tanky, 20 vozidiel s muníciou a živou silou nepriateľa, štyri protilietadlové delá, sklad munície, rotu vojakov.
Dňa 14. augusta 1943 počas bojov v Charkovskej oblasti, pri záchrane veliteľa pluku, taranoval nepriateľské stíhacie lietadlo svojím Il-2. Pri náraze bol vážne zranený. Poškodený stroj opustil na padáku. Po dopade na zem však bol v bezvedomí a bol zajatý. Držali ho v nemeckom zajateckom tábore pre letcov pri meste Poltava. Ako etnickému Ukrajincovi mu boli ponúkané v zajatí výhody. Odmietol spoluprácu s nacistami. Pri vypočúvaní a bitkách mu zranili oko. Sovietsky lekár v tábore urobil zložitú operáciu, no jeho pravé oko sa nepodarilo zachrániť. V septembri 1943 Dračenko utiekol zo zajatia a podarilo sa mu preniknúť cez líniu frontu a dostať sa k vlastným jednotkám. Po ošetrení v moskovskej nemocnici mu vyoperovali pravé oko, za ktoré dostal sklenenú náhradu. V marci 1944 sa vrátil k lietaniu v pôvodnej jednotke, kde chýbali letci. Zatajil svoje zranenie a pokračoval v bojových letoch. V tom istom roku vstúpil do Komunistickej strany ZSSR. V radoch 140. gardového bojového leteckého pluku (patriaceho do zostavy 8. gardovej útočnej leteckej divízie, 1. gardového útočného leteckého zboru, 5. leteckej armády) bojoval až do konca vojny. Išlo o premenovaný 66. bojový letecký pluk, v ktorom slúžil pred svojím zajatím.
Dňa 6. apríla 1944 bol pri prieskumnom lete na Il-2 napadnutý piatimi nemeckými Fw 190. Podarilo sa mu vrátiť s poškodeným strojom na základňu, pristáť a priniesť cenné spravodajské informácie o pozícii nepriateľských vojsk. Za splnenie úlohy bol vyznamenaný Radom slávy 3. stupňa.
Dňa 26. júna 1944 absolvoval na Il-2 prieskumný let do oblasti rumunského mesta Jasy, pričom bol napadnutý nepriateľskými stíhačmi, ktorých útoky sa mu podarilo odraziť. Pri spiatočnej ceste ešte stihol napadnúť nepriateľské zoskupenie vojsk na železničnej stanici. Za úspešný v prieskumný let bol 5. septembra 1944 vyznamenaný Radom slávy 2. stupňa.
Dňa 7. októbra 1944 mu bol za absolvovanie 55 bojových letov udelený druhý Rad slávy 2. stupňa. V roku 1958 bol neskôr zmenený na Rad slávy 1. stupňa. Byť nositeľom všetkých troch stupňov Radu slávy sa považovalo za ekvivalent rovnocenný titulu Hrdina Sovietskeho zväzu.
Dekrétom Prezídia Najvyššieho sovietu ZSSR z 26. októbra 1944 bol Ivanovi Grigorievičovi Dračenkovi udelený titul Hrdina Sovietskeho zväzu s Leninovým radom a medailou Zlatá hviezda (№ 3457). Len štyria ľudia boli ocenení všetkými troma stupňami Radu slávy a titulom Hrdina Sovietskeho zväzu. Dračenko bol jediným oceneným letcom.
Potom, čo po jednom z bojových letov vyšlo najavo, že prišiel o oko, bol na krátky čas suspendovaný a postavený mimo bojového nasadenia zo zdravotných dôvodov. Po prešetrení a faktu, že napriek strate oka naďalej úspešne plnil zložité bojové úlohy opäť pokračoval v bojovom nasadení. Počas vojnových rokov vykonal 178 bojových letov, v 24 vzdušných bojoch zostrelil 5 nepriateľských lietadiel. Ďalších 9 lietadiel zničil na zemi. Zničil 4 mosty a 6 vlakov. Zničil 76 tankov a 654 vozidiel nepriateľa. Len do augusta 1944 vykonal vyše 100 prieskumných letov.
Zúčastnil sa bojov v Karpatoch nad Poľskom, Československom aj bitky o Berlín. Na konci vojny bol prevelený k 142. gardovému bojovému pluku.
Po vojne Dračenko nastúpil na leteckú akadémiu, no v roku 1947 bol zo zdravotných dôvodov preradený do zálohy v hodnosti kapitána. V roku 1953 absolvoval Právnickú fakultu Kyjevskej štátnej univerzity, potom postgraduálne štúdium. Pracoval ako riaditeľ školy, potom ako zástupca riaditeľa Paláca kultúry v Kyjeve. Zomrel 16. novembra 1994. Pochovaný je v Kyjeve na cintoríne Bajkove.
Dielo a literatúra.
Autor dvoch kníh memoárov z obdobia vojny:
Jeho vojnové osudy popisuje aj kniha "Rudé hvězdy válečného nebe" (Votobia, 1998, Jiří F. Šiška) a "Jediný v letectvu Rudé armády" (Svět křídel, 2011, Jiří F. Šiška).

</doc>
<doc id="687101" url="https://sk.wikipedia.org/wiki?curid=687101" title="Hríb obyčajný - dubák">
Hríb obyčajný - dubák



</doc>
<doc id="687102" url="https://sk.wikipedia.org/wiki?curid=687102" title="Hríb brezový">
Hríb brezový



</doc>
<doc id="687103" url="https://sk.wikipedia.org/wiki?curid=687103" title="Hríb bôrový">
Hríb bôrový



</doc>
<doc id="687104" url="https://sk.wikipedia.org/wiki?curid=687104" title="Hríb borový">
Hríb borový



</doc>
<doc id="687105" url="https://sk.wikipedia.org/wiki?curid=687105" title="Bôrovka">
Bôrovka



</doc>
<doc id="687106" url="https://sk.wikipedia.org/wiki?curid=687106" title="Tambov">
Tambov

Tambov () je mesto v Rusku, administratívne, ekonomické a kultúrne centrum Tambovskej oblasti. Mesto regionálneho významu. Nachádza sa v centrálnej časti Ocko-Donskej nížiny, na rieke Cna (prítok Volgy), 460 km juhovýchodne od Moskvy. Je tiež významnou železničnou križovatkou do Mičurinska (smerom na Moskvu), do Saratova a do Kamyšinu. Má približne 287 407 obyvateľov (2022).
Mesto bolo pôvodne založené roku 1636 ako pevnosť na ochranu Moskovského kniežatstva pred útokmi Tatárov. V roku 1779 sa stalo sídlom samostatnej gubernie. Mesto je centrom jednej z tradičných ruských poľnohospodárskych oblastí. Odohralo sa tu viacero roľníckych povstaní (proti cárovi aj proti boľševikom). Vidiek Tambovskej oblasti silne zasiahol hladomor v 30. rokoch 20. storočia, ktorý bol dôsledkom sovietskej kolektivizácie poľnohospodárstva. Za sovietskej éry sa v meste rozvíjal strojársky, potravinársky a chemický priemysel. Počas druhej svetovej vojny v meste prebiehal výcvik československých tankistov.
V meste sídlia dve univerzity, Tambovská Dzeržavinova štátna univerzita a Tambovská štátna technická univerzita a tiež dve vojenské vysoké školy. Tambovská galéria obsahuje rozsiahlu zbierku malieb ruských a západoeurópskych umelcov. V Tambove sa nachádza najstaršie ruské činoherné divadlo.

</doc>
<doc id="687107" url="https://sk.wikipedia.org/wiki?curid=687107" title="Hríb podborovník">
Hríb podborovník



</doc>
<doc id="687108" url="https://sk.wikipedia.org/wiki?curid=687108" title="Boletus aestivalis">
Boletus aestivalis



</doc>
<doc id="687109" url="https://sk.wikipedia.org/wiki?curid=687109" title="Hríb obyčajný smrekový">
Hríb obyčajný smrekový



</doc>
<doc id="687110" url="https://sk.wikipedia.org/wiki?curid=687110" title="Hríb obyčajný borový">
Hríb obyčajný borový



</doc>
<doc id="687111" url="https://sk.wikipedia.org/wiki?curid=687111" title="Hríb obyčajný — dubák">
Hríb obyčajný — dubák



</doc>
<doc id="687112" url="https://sk.wikipedia.org/wiki?curid=687112" title="Hríb sieťkovaný">
Hríb sieťkovaný



</doc>
<doc id="687113" url="https://sk.wikipedia.org/wiki?curid=687113" title="Hríb dubák">
Hríb dubák



</doc>
<doc id="687116" url="https://sk.wikipedia.org/wiki?curid=687116" title="Magical Mystery Tour">
Magical Mystery Tour

Magical Mystery Tour (skrátene "MMT") je štúdiový album britskej rockovej skupiny the Beatles vydaný v roku 1967. MMT bol pôvodne vydaný 27. novembra 1967 v Spojenom kráľovstve ako dvojité EP a o jedenásť dní neskôr bol vydaný už ako LP v Spojených štátoch.
Rovnako ako ich predchádzajúci album "Sgt. Pepper’s Lonely Hearts Club Band" je aj "Magical Mystery Tour" silne poznačený hudobnou experimentáciou. Počas nahrávania boli použité rôzne štúdiové techniky ako efekt oneskorenia zvuku, flanging, spomalenie hudobných nástrojov a podobne. Pre piesne na albume je význačný psychedelický zvuk, ktorý bol pre Beatles v období 1966-1967 charakteristický. Toto je na niektorých skladbách sprevádzané aj surreálnymi textami, ktoré môžu byť zložité na interpretáciu. Nahrávanie albumu bolo tiež poznačené smrťou manažéra kapely Briana Epsteina.
V Británii bol "Magical Mystery Tour" vydaný na EP ako soundtrack k filmu s rovnakým názvom. Hoci film veľký úspech nezaznamenal, toto EP dosiahlo druhé miesto na UK Singles Chart hneď po skladbe „Hello, Goodbye“, ktorá vyšla na samostatnom singli. V americkom rebríčku časopisu Billboard album dosiahol prvé miestom a udržal sa tam osem týždňov. V tom istom roku bol nominovaný na cenu Grammy.
Zoznam skladieb.
Autormi skladieb sú Lennon/McCartney, okrem uvedených výnimiek.

</doc>
<doc id="687117" url="https://sk.wikipedia.org/wiki?curid=687117" title="Hríb hnedý">
Hríb hnedý



</doc>
<doc id="687119" url="https://sk.wikipedia.org/wiki?curid=687119" title="Hríb plstnatý">
Hríb plstnatý



</doc>
<doc id="687120" url="https://sk.wikipedia.org/wiki?curid=687120" title="Suchohríb plstený">
Suchohríb plstený



</doc>
<doc id="687121" url="https://sk.wikipedia.org/wiki?curid=687121" title="Prechodný islamský štát Afganistan">
Prechodný islamský štát Afganistan



</doc>
<doc id="687122" url="https://sk.wikipedia.org/wiki?curid=687122" title="Doris Abesser">
Doris Abesser



</doc>
<doc id="687123" url="https://sk.wikipedia.org/wiki?curid=687123" title="Brooke Adams">
Brooke Adams



</doc>
<doc id="687125" url="https://sk.wikipedia.org/wiki?curid=687125" title="Bistro (album Petra Lipu)">
Bistro (album Petra Lipu)

Bistro je názov siedmeho sólového štúdiového albumu slovenského speváka Petra Lipu. Tento album v roku 2000 vydalo hudobné vydavateľstvo Ariola.

</doc>
<doc id="687126" url="https://sk.wikipedia.org/wiki?curid=687126" title="Bistro">
Bistro

Bistro môže byť:

</doc>
<doc id="687127" url="https://sk.wikipedia.org/wiki?curid=687127" title="Leila Abašidze">
Leila Abašidze



</doc>
<doc id="687128" url="https://sk.wikipedia.org/wiki?curid=687128" title="TTV">
TTV

TTV môže byť:

</doc>
<doc id="687130" url="https://sk.wikipedia.org/wiki?curid=687130" title="Charlotte z Cambridgea">
Charlotte z Cambridgea



</doc>
<doc id="687131" url="https://sk.wikipedia.org/wiki?curid=687131" title="George z Cambridgea">
George z Cambridgea



</doc>
<doc id="687134" url="https://sk.wikipedia.org/wiki?curid=687134" title="T.TV">
T.TV

T.TV bol luxemburský satelitný, káblový, internetový a mobilný televízny kanál. Bola spustená 2. februára 2002 ako konkurent "de facto" celoštátnej vysielacej spoločnosti RTL Télé Lëtzebuerg. Kanál bol dcérskou spoločnosťou švédskej telekomunikačnej spoločnosti Tele 2, ktorá bola v tom čase druhou najväčšou mobilnou spoločnosťou v Luxembursku, Tango, od ktorej pochádza aj názov.
TTV prestala vysielať v roku 2007.

</doc>
<doc id="687138" url="https://sk.wikipedia.org/wiki?curid=687138" title="Tajná invázia">
Tajná invázia

Tajná invázia je americký televízny seriál, natočený na motívy komiksov od vydavateľstva Marvel Comics. Autorom seriálu, ktorý je súčasťou fiktívneho sveta Marvel Cinematic Universe, je Kyle Bradstreet. Seriál bol uvedený na streamovacej platforme Disney+ 21. júna 2023 a obsahuje šesť epizód. "Tajná invázia" je v poradí deviatym seriálom v MCU a je súčasťou 5. fázy Marvel Cinematic Universe a Mnohovesmírnej ságy.
Obsadenie.
Ďalej sa objavil O-T Fagbenle ako "Rick Mason". Tony Curran sa objavil ako "Derrik Weatherby" riaditeľ MI6, ktorý bol nahradený skrullom. Juliet Stevenson sa objavila ako "Elizabeth Hillová", matka Marie Hillovej. Christopher McDonald l. ako "Chris Stearns" člen rady Skrullov, Giampiero Judica ako generálny tajomník NATO "Sergio Caspani" a člen rady skrullov, Anna Madeley ako "Pamela Lawton" premiérka Spojeného kráľovstva a taktiež členka rady Skrullov. Charlotte Baker a Kate Braithwaite sa objavili ako "Soren", manželka Talosa a matka G'iah, ktorá bola zabitá Gravikom.
Dej.
V "Tajnej invázii" od Marvel Studios hrajú Samuel L. Jackson ako Nick Fury a Ben Mendelsohn ako Skrull Talos - postavy, ktoré sa prvýkrát stretli v "Captain Marvel". Séria o prelínajúcich sa udalostiach predstavuje frakciu Skrullov, ktorí menia podoby, a ktorí už roky infiltrujú planétu Zem.
Natáčanie.
Vývoj seriálu sa začal v septembri 2020 a seriál bol oznámený v Decembri 2020 s Bradstreetom a Jacksonom. Názov a premisa seriálu spolu s Mendelsohnovým obsadením boli odhalené v decembri 2020. Ďalšie kastingy sa uskutočnili v priebehu marca a apríla 2021, po ktorých nasledovalo najanie Thomasa Bezucha a Aliho Selima, aby režírovali seriál. Natáčanie sa začalo 1. septembra 2021 v Londýne pod pracovným názvom "Jambalaya", pričom seriál režírovali Bezucha a Selim a Sylvaine Dufauxová a Remi Adefarasin pôsobili ako kameramani. Predtým sa očakávalo, že natáčanie začne v polovici augusta 2021. Jackson začal nakrúcať svoje scény 14. októbra po tom, čo už pracoval na MCU filme "Marvels" (2023), ktorý sa v tom istom čase natáčal v Londýne. Natáčanie prebiehalo vo West Yorkshire v Anglicku. 22. januára sa natáčalo v meste Leeds, 24. januára v Huddersfielde a od 24. do 31. januára 2022 v Halifaxe v Piece Hall. 28. februára 2022 sa natáčalo na stanici Liverpool Street. Natáčanie sa skončilo 25. apríla 2022.

</doc>
<doc id="687139" url="https://sk.wikipedia.org/wiki?curid=687139" title="Chrám-hrobka (Chisaria)">
Chrám-hrobka (Chisaria)

Chrám-hrobka () sú ruiny stredovekého kostola ležiace v meste Chisaria v Plovdivskej oblasti v južnom Bulharsku.
Iné názvy.
Chrám je známy aj ako Stredoveký chrám hrobka (), alebo len Stredoveký chrám ().
Lokalita.
Budova leží v meste Chisaria v centrálnej časti mesta na vysokej terase nad prameňom Momina sălza vo vnútornej časti bývalej pevnosti v štvrti Chisar v bezprostrednej blízkosti západnej pevnostnej steny.
Dejiny a charakteristika.
Chrám je jednoloďová budova s jednou apsidou. Vchod do chrámu sa nachádzal v južnej časti budovy. Budova bola postavená v priebehu 11., alebo 12. storočia. Predstavuje typický stredoveký pohrebný chrám, ktorých sa na území dnešného Bulharska zachovalo do súčasnosti len málo.
Budova bola postavená z lámaných kameňov, ktoré boli spojené maltou. Podlaha bola vydláždená veľkými tehlami, pričom použité tehly pochádzali zo zvyškov antických stavieb v okolí.
Chrám nebol farský, išlo o rodinný chrám slúžiaci potrebám niektorej významnej rodiny z daného obdobia. Predpokladá sa, že išlo o rodinu cirkevného predstaviteľa.
V predsieni chrámu bolo pri výskume odkrytých šesť hrobov, prikrytých kamennými doskami. V hroboch boli objavené predmety, ktoré boli do hrobov vložené spolu s telami. Objavené boli medený prsteň, byzantská minca z 11.12. storočia a keramika z toho istého obdobia.
Štatút a dôvod pamiatkovej ochrany.
Kategória: kultúrna pamiatka národného významu
Stavba bola vyhlásená za kultúrnu pamiatku v Štátnom vestníku č. 36 z roku 1966. Ako dôvod pamiatkovej ochrany je uvedená architektonicko-staviteľská hodnota stavby. Názov stavby ako je uvedený na zozname kultúrnych pamiatok národného významu je "Srednovekovna cărkva" (, doslova "Stredoveký chrám").

</doc>
<doc id="687140" url="https://sk.wikipedia.org/wiki?curid=687140" title="Stredoveký chrám hrobka (Chisaria)">
Stredoveký chrám hrobka (Chisaria)



</doc>
<doc id="687141" url="https://sk.wikipedia.org/wiki?curid=687141" title="Stredoveký chrám (Chisaria)">
Stredoveký chrám (Chisaria)



</doc>
<doc id="687142" url="https://sk.wikipedia.org/wiki?curid=687142" title="Cahnova-Ingoldova-Prelogova nomenklatúra">
Cahnova-Ingoldova-Prelogova nomenklatúra



</doc>
<doc id="687146" url="https://sk.wikipedia.org/wiki?curid=687146" title="Košariská (vrch v Nízkych Tatrách)">
Košariská (vrch v Nízkych Tatrách)

Košariská () sú vrch v Nízkych Tatrách. Leží nad obcou Liptovská Teplička, približne juhozápadne od Svitu. 
Poloha.
Nachádza sa vo východnej časti Nízkych Tatier, v geomorfologickom podcelku Kráľovohoľské Tatry a časti Priehyba. Leží v Prešovskom kraji, v okrese Poprad a na katastrálnom území obce Liptovská Teplička. Najbližším sídlom je východne ležiaca Liptovská Teplička, severovýchodne sa nachádza Šuňava a severozápadne osada Čierny Váh. Vrch je súčasťou Národného parku Nízke Tatry.
Opis.
Košariská sú súčasťou rázsochy, ktorá vybieha severovýchodným smerom z masívu Heľpianskeho vrchu () v hlavnom hrebeni nad sedlom Priehybka a na Panskej holi () sa stáča severozápadne na Zadný grúň (). Západným smerom leží Mendíčka (), Oselná (), Temná () a Malá Vápenica (), južným Medvedia (), Ostrá () a Panská hoľa (), východným Smrečiny () a Doštianka () a severným Závrch (), Grúň () a Zadný grúň (). Oblasť je súčasťou povodia Váhu; západné svahy odvodňuje potok Dikula do Ipoltice, voda z východných častí odteká Benkovským potokom do Čierneho Váhu. Na vrchol nevedie značený turistický chodník.
Výhľady.
Vrcholovú časť pokrýva súvislý lesný porast, obklopený hôľnatými plochami, umožňujúcimi obmedzený rozhľad. Z vhodných lokalít je možné pozorovať okolité vrcholy Nízkych Tatier, no tiež Branisko, Levočské vrchy, Kozie chrbty, Vysoké a Západné Tatry a Chočské vrchy.
Prístup.
Na vrchol nevedie značená turistická trasa, no západným úpätím vedie dolinou Dikula modro značený chodník z osady Čierny Váh do sedla Priehybka. Prístup je však možný aj z Liptovskej Tepličky cez Sedlo pod Doštiankou a Panskú hoľu.

</doc>
<doc id="687148" url="https://sk.wikipedia.org/wiki?curid=687148" title="Amber Vallettová">
Amber Vallettová

Amber Vallettová (; * 9. február 1974, Phoenix, Arizona, USA) je americká modelka a herečka.
Detstvo a mladosť.
Vallettová sa narodila v meste Phoenix v štáte Arizona, ale vyrastala v Tulse v Oklahome. Jej otec je portugalského a talianskeho pôvodu a jej matka anglického a čerokézskeho pôvodu. 
Kariéra.
Vallettová sa od pätnástich rokov venuje modelingu. Počas 90. rokov, sa objavila trinásť krát na obálke časopisu Vogue, čím je tesne za Claudiou Schiffer, ktorá sa objavila šestnásť krát. V roku 1999 bola označená za jednu z "moderných múz". Tiež bola tvárou viacerých značiek. 
V roku 2000 si zahrala v dráme "Pod povrchom", po boku Harrisona Forda a Michelle Pfeiffer. V roku 2003 si zahrala vedľajšiu úlohu v komédii "Tú starú treba zabiť". 
V roku 2005 hrala vo filme "Kuriér 2", kde sa objavila po boku Jasona Stathama. V rovnakom roku, si zahrala aj v romantickej komédii "Hitch: Liek pre moderného muža". Stvárnila tiež jednu z hlavných úloh v horore "Zlovestné ticho", z roku 2007. 
V roku 2010 si zahrala v komédii "Pestúnka v akcii" a o rok neskôr, sa pripojila k hereckému obsadeniu televízneho seriálu "Revenge" a tiež sa objavila v televízneho seriály "Legendy" z roku 2015.
Súkromný život.
V rokoch 1994 až 1996 bol jej manželom Hervé Le Bihan. V roku 2000 sa jej narodil syn, ktorého má s olympijským volejbalovým hráčom Chipom McCawom, za ktoré sa vydala v roku 2003. Ich manželstvo skončilo rozvodom v roku 2015. 
V roku 2014 priznala, že bojovala so svojou závislosťou od alkoholu a drog. 

</doc>
<doc id="687149" url="https://sk.wikipedia.org/wiki?curid=687149" title="Amber Valletta">
Amber Valletta



</doc>
<doc id="687150" url="https://sk.wikipedia.org/wiki?curid=687150" title="František Zimák">
František Zimák

František Zimák (* 13. august 1872, Příkazy† 8. január 1940, Bratislava) bol slovenský novinár a politik českého pôvodu v období medzivojnového Česko - Slovenska.
Životopis.
František Zimák pochádzal z malej obce Príkazy neďaleko mesta Olomouc. V mladosti sa vyučil za kníhviazača. Čoskoro sa však začal venovať novinárskej a osvetovej činnosti. Od roku 1893 žil v Budapešti, kde popri Maďaroch žilo veľké množstvo Čechov a Slovákov. Tu začal úzko spolupracovať s odborovými organizáciami a novinárskymi podnikmi tamojších slovenských robotníkov. V Budapešti bol organizátorom slovenského spolkového života a prispieval do slovenskej tlače. Bol zakladateľom budapeštianskeho spolku Osveta, v ktorom sa združovali miestni robotníci slovenskej a českej národnosti. V roku 1918 po utvorení Slovenskej národnej rady v Budapešti sa stal jej podpredsedom. Po vzniku Česko – Slovenska sa v roku 1919 usadil v Bratislave a stal sa redaktorom Robotníckych novín.
Politicky sa angažoval v sociálnej demokracii. Túto stranu reprezentoval v hornej komore Národného zhromaždenia od volieb v roku 1920. Zvolený bol aj vo voľbách v roku 1925, 1929, ako aj vo voľbách v roku 1935. Počas všetkých štyroch volebných období bol členom rozpočtového výboru senátu.  Bol stúpencom myšlienky čechoslovakizmu a odporcom slovenského autonomistického hnutia.
V závere roku 1938 spolu so svojimi kolegami, sociálnodemokratickými senátormi Jánom Pociskom a Jindřichom Nentwichom prestúpili do spoločného klubu Národnej strany práce, ktorú utvorili českí ľavicoví politici. V súvislosti s rozpustením sociálnej demokracie na Slovensku bol 25. januára 1939 pozbavený senátorského mandátu.  

</doc>
