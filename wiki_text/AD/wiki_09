<doc id="700937" url="https://sk.wikipedia.org/wiki?curid=700937" title="Virgil van Dijk">
Virgil van Dijk

Virgil van Dijk (* 8. júl 1991, Breda, Holandsko) je holandský profesionálny futbalista, ktorý hrá ako stredný obranca a je kapitánom Liverpoolu a národného tímu Holandska. Van Dijk je všeobecne považovaný za jedného z najlepších obrancov na svete. Je známy svojou silou, vodcovskými schopnosťami a silou, a hrou hlavou vo vzduchu.
Je jediným obrancom, ktorý vyhral cenu UEFA pre najlepšieho hráča roka a skončil na druhom mieste v Zlatej lopte aj v kategórii Najlepší hráč FIFA pre mužov za rok 2019. Van Dijk bol tiež vybraný do FIFPRO World XI v troch rôznych rokoch.
Skorý život.
Van Dijk sa narodil v Brede holandskému otcovi Ronovi Van Dijkovi a afro-surinamskej matke Hellen Chin Fo Sieeuw. Má mladšieho brata a sestru, ktorí sú od neho mladší o dva a desať rokov. Jeho otec opustil rodinu, keď mal 11 rokov. Van Dijk najprv chvíľu žil so svojím otcom, než sa rozhodol vrátiť späť k matke. Potom s ním jeho otec prerušil kontakt. To je aj dôvod, prečo na drese nosí meno „Virgil“ namiesto „Van Dijk“.
Začal hrať futbal v mládežníckom tíme na WDS'19 a následne sa pripojil do klubu Willem II vo veku 8 rokov. Svoj čas hrania v akadémii Willem II spojil s prácou na čiastočný úväzok ako umývač riadu. Van Dijk toto obdobie opísal takto: „V tom čase som nemal zmluvu. Nemyslel som si, že vo futbale nemám žiadnu budúcnosť, ale tiež som vedel, že musím pracovať, aby som si zarobil nejaké peniaze.“
Van Dijk neúspešne figuroval ako pravý obranca následne bol v roku 2008 presunutý do pozície stredného obrancu. Keď mal 17 rokov narástol o približne 18 centimetrov. Napriek pozičnému posunu a Van Dijkovmu fyzickému rastu, si vtedajší tréner rezerv Willemu II Edwin Hermans myslel, že má „príliš veľa obmedzení“, ktoré mu bránili preniknúť do prvého tímu. Klub mu preto nechcel ponúknuť zmluvu. Van Dijk následne ako 19 ročný odišiel v roku 2010 zadarmo do FC Groningen po tom ako ho skatuoval bývalý holandský reprezentant Martin Koeman, ktorý v tom čase pre klub pracoval.
Klubová kariéra.
Groningen.
Svoj profesionálny debut v klube absolvoval 1. mája 2011, keď v 72. minúte nastúpil ako náhradník za Pettera Anderssona pri víťazstve 4:2 s ADO Den Haag. 29. mája a proti rovnakému súperovi prvýkrát nastúpil za Groningen v základnej zostave a strelil svoje prvé profesionálne góly, keď dvakrát vsietil pri výhre 5:1 v zápase play-off Európskej ligy UEFA.
Počas sezóny 2011/2012 v Eredivisie Van Dijk odohral 23 ligových zápasov. Svoj prvý gól strelil 30. októbra 2011 pri víťazstve 6:0 s Feyenoordom. Hneď po svojich 20. narodeninách musel byť Van Dijk hospitalizovaný s pokročilou apendicitídou, zápalom pobrušnice a otravou obličiek. Zdravotnícky personál FC Groningen a miestna nemocnica predtým tieto choroby nerozpoznali. Virgil musel podstúpiť operáciu na záchranu života. V nemocnici strávil 13 dní, stratil takmer 15 kíl a 10 dní nemohol chodiť.
Van Dijkovi trvalo niekoľko mesiacov, kým sa úplne zotavil. V lete 2012 sa vrátil a opäť sa zapojil do výberu Groninengu. Napriek tomu, že klub mal premenlivú sezónu Van Dijk svojimi výkonmi vynikal. Hral v strede obrany spolu s veteránom Keesom Kwakmanom.
V lete 2013 bol Van Dijk kandidátom na posilnenie obrany PSV, ale klub sa nakoniec rozhodol pre Jeffreyho Brumu ako nového stredného obrancu. Ponuky na prestup do Brighton &amp; Hove Albion FC alebo FK Krasnodar, ktoré chceli splniť požadovanú prestupovú cenu riaditeľa FC Groningen Hansa Nijlanda, odmietol samotný Van Dijk.
Van Dijk v skutočnosti uprednostňoval prestup do špičkového holandského klubu a kontaktoval samotného Marca Overmarsa prostredníctvom riaditeľa Nijlanda a jeho agenta, aby prediskutovali možný prestup do AFC Ajax. Klub, ktorý v tom čase hľadal nového stredného obrancu sa však rozhodol neopätovať Van Dijkov záujem a nakoniec podpísal Mikea van der Hoorna z FC Utrecht.
Celtic.
Sezóna 2013/2014.
21. júna 2013 Van Dijk podpísal zmluvu na štyri roky s Celticom za poplatok približne 2,6 £ milióna libier. Prestup zahrňoval aj 10% bonus pre Groningen za ďalší predaj. Debutoval 17. augusta, keď nahradil Efe Ambrosea na posledných 13 minút pri víťazstve v škótskej Premiership 2:0 nad Aberdeenom. S klubom v tejto sezóne vyhral s klubom ligový titul.
Bol jedným z troch hráčov Celticu menovaných v tíme roka PFA Scotland. Van Dijk bol nominovaný na ocenenie PFA Scotland Players' Player of the Year, ale prehral nad spoluhráčom z Celticu Krisom Commonsom. 
Sezóna 2014/2015.
Dňa 22. júla 2014 skórovali Van Dijk a Teemu Pukki dvakrát pri domácom víťazstve 4:0 nad KR v kvalifikácii Ligy majstrov UEFA, čím ich tím postúpil do ďalšieho kola. Svoj prvý gól v novej sezóne Premiership strelil 9. novembra, keď sa presadil po rohovom kope Stefana Johansena a na poslednú chvíľu Celtic vyhral 2:1 nad Aberdeenom. O tri týždne neskôr strelil Van Dijk prvý a posledný gól pri výhre Celticu 4:0 proti Heart of Midlothian vo štvrtom kole Škótskeho pohára. Štyri dni na to jeho šiesty gól v sezóne stačil na víťazstvo v zápase na domácej pôde pri výhre 1:0 nad Partick Thistle.
26. februára bol vylúčený v 36. minúte proti Interu Miláno za faul na Maura Icardiho. Následne bol 8. marca opäť bol vylúčený vo štvrťfinále pohára proti Dundee United keď po jedenástich minútach dostal červenú kartu za konfrontáciu s Calum Butcherom. Jeho suspendácia ale bola zrušená na základe odvolania, rovnako ako trest Paula Patona, ktorého vylúčili, keď si ho pomýlili s Butcherom. Virgil tak mohol nastúpiť na zápas Škótskeho ligového pohára a odohral celých 90 minút finále v Hampden Parku, ktoré Celtic vyhral 2:0.
19. apríla Celtic bojoval v semifinále Škótského ohára proti Inverness v Hampdene a Van Dijk otvoril skóre priamym kopom. Po vylúčení brankára Craiga Gordona Celtic prehral 3:2 a ukončil tak svoju šance na zisk treble. O tri dni opäť gólom z priameho kopu, potvrdil víťazstvo 2:1 vonku nad Dundee. Jeho tím opäť vyhral ligu a Van Dijk bol zaradený do tímu sezóny v lige už druhú sezónu v rade. Opäť sa dostal do užšieho výberu na ocenenie PFA Scotland Players' Player award, ale prehral nad ďalším spoluhráčom, tentoraz Stefanom Johansenom.
Van Dijk údajne „zvažoval svoju budúcnosť“ v Glasgowe po tom, čo Celtic vypadol v kvalifikačných kolách z Ligy majstrov UEFA 2015/2016 po prehre nad Malmö.
Southampton.
Sezóna 2015/2016.
1. septembra 2015, v posledný deň prestupového obdobia, podpísal Van Dijk päťročný kontrakt s klubom Southampton, ktorý pôsobí v Premier League a ktorý riadil Ronald Koeman. Cena za prestup sa vyšplhala na 13 miliónov libier. V posledných hodinách prestupového obdobia sa o Virgila údajne zaujímali aj iné kluby z Premier League – Sunderland, Newcastle a Arsenal. Týmto prestupom sa stal najdrahším holandským obrancom od čias Jaapa Stama, ktorý v roku 2001 odišiel z Manchestru United do Lazia za viac ako 25 miliónov eur.
Za Southampton debutoval 12. septembra remízou 0:0 proti West Bromwich Albion na ihrisku The Hawthorns.
O dva týždne neskôr, pri svojom treťom zápase v Premier League sa Van Dijk zapísal na streleckú listinu keď v 11. minúte dal gól hlavou po štandartke Jamesa Warda-Prowseho a prispel tým k víťazstvu 3:1 nad Swansea City. Jeho spoluhráči aj fanúšikovia Southamptonu ho vo svojej prvej sezóne vyhlásili za hráča roka. 7. mája 2016 podpísal Van Dijk so Saints novú zmluvu na šesť rokov.
Sezóna 2016/2017.
22. januára 2017 bol menovaný kapitánom tímu Southamptonu po odchode Josého Fonteho. V ten istý deň utrpel zranenie členka v zápase proti Leicestru City. To ho vyradilo z finále EFL Cup 2017, ktoré Southampton prehral nad Manchestrom United na štadióne Wembley.
Po úspešnej sezóne 2016/17 v Southamptone bol Van Dijk predmetom záujmu popredných anglických klubov. O Virgila sa údajne zaujímali Chelsea, Manchester City a Liverpool. Liverpool sa ospravedlnil Southamptonu za nezákonný prístup k hráčovi po tom, čo údajne dal jasne najavo svoj záujem o prestup do Liverpoolu. 7. augusta 2017 Van Dijk odovzdal žiadosť o prestup zo Southamptonu a spolu so žiadosťou pripojil aj vyhlásenie, v ktorom zdôraznil svoje želanie pripojiť sa v nasledujúcom prestupovom období k inému klubu.
Sezóna 2017/2018.
Van Dijk zostal v Southamptone a na začiatku sezóny 2017/18 sa prvýkrát sa predstavil od januára, keď sa zranil. 26. septembra Nastúpil ako náhradník pri víťazstve 1:0 nad Crystal Palace. Posledný zápas za Saints odohral 13. decembra 2017 pri domácej porážke 4:1 nad Leicestrom.
Liverpool.
Sezóna 2017/18.
Dňa 27. decembra 2017 bolo oznámené, že Van Dijk sa 1. januára 2018 pripojí k Liverpoolu po otvorení zimného prestupového obdobia za poplatok 75 miliónov libier. Dodnes je najdrahším hráčom Liverpoolu. Jeho bývalý klub Celtic dostal 10% z tejto čiastky podľa dohody z predaja do Southamptonu.
Za Liverpool debutoval 5. januára v treťom kole FA Cupu a strelil víťazný gól hlavičkou pri víťazstve 2:1 proti miestnemu rivalovi Evertonu. Stal sa tak prvým hráčom od Billa Whitea v roku 1901, ktorý skóroval pri svojom debute v Merseyside derby. Van Dijk a Dejan Lovren vybudovali silné partnerstvo v strede obrany Liverpoolu, pričom Holanďan sa zaslúžil o zlepšenie predchádzajúcich problémov v obrane Liverpoolu. Van Dijk bol zaradený do zostavy sezóny Ligy majstrov UEFA, napriek tomu, že odohral len polovicu sezóny pričom "technickí pozorovatelia UEFA" povedali: „Van Dijk prišiel na Anfield a poskytol pokoj a stabilitu vo vyraďovacích fázach súťaže. “ Van Dijk odohral celých 90 minút vo finále Ligy majstrov UEFA 2018 proti Realu Madrid, ktorý Liverpool prehral 1:3. Van Dijk odohral vo svojej prvej sezóne v LIverpoole 22 zápasov vo všetkých súťažiach. Strelil jeden gól.
Sezóna 2018/2019.
Van Dijk dostal za svoje výkony v auguste ocenenie hráča mesiaca Liverpoolu. 2. decembra si Van Dijk pripísal asistenciu pri víťaznom gól v derby zápase proti mestskému rivalovi Evertonu. Liverpool vyhral 1:0 vďaka gólu Divocka Origiho z 96. minúty. Asistoval pri tom Van Dijk kopom z voleja a následnej chybe brankára Evertonu Jordana Pickforda. Holanďan bol nakoniec ocenený hráčom mesiaca PFA za november 2018. 21. decembra strelil Van Dijk svoj prvý gól v Premier League za Liverpool pri výhre 2:0 vonku proti Wolverhamptonu Wanderers. Holanďan pokračoval vo svojej pôsobivej forme aj v sezóne 2018/19, keď vyhral cenu pre hráča mesiaca Premier League za december 2018.
27. februára 2019 skóroval Van Dijk dvakrát pri výhre 5:0 proti Watfordu. Nasledujúci mesiac strelil svoj prvý gól za Liverpool v Lige majstrov a pri ďalšom asistoval pri víťazstve 3:1 nad Bayernom Mníchov. Stal sa tak prvým hráčom od Craiga Bellamyho, ktorý v roku 2007 strelil a prihral na gól Liverpoolu vo vyraďovacej fáze súťaže na vonkajšom štadióne, čo sa považuje za výnimočný úspech keďže hrá na pozícií obrancu. 20. apríla bol spolu so spoluhráčom Sadiom Maném jedným zo šiestich hráčov nominovaných na ocenenie Hráč roka PFA. O štyri dni neskôr bol menovaný v tíme roka PFA spolu so spoluhráčmi z Liverpoolu Trentom Alexandrom-Arnoldom, Maném a Andrewom Robertsonom. 28. apríla 2019 bol vymenovaný za hráča roka PFA. Po víťazstve Liverpoolu 2:0 nad Tottenhamom vo finále Ligy majstrov 2019 bol Van Dijk vymenovaný za hráča zápasu.
Sezóna 2019/2020.
V auguste 2019 vyhral Van Dijk ako jediný obranca v histórií cenu UEFA pre najlepšieho hráča roka. 2. septembra 2019 sa dostal do užšieho výberu vo finále troch najlepších futbalových cien FIFA. 23. septembra 2019 bol zvolený za druhého v kategórii Najlepší futbalista FIFA a v The Best FIFA Football Awards. V októbri 2019 sa Van Dijk dostal do užšieho výberu ako jeden z 30 futbalistov v ankete Zlatá lopta. Na slávnostnej ceremónií v decembri skončil v ankete na druhom mieste za Lionelom Messim.
21. decembra 2019 Van Dijk pre chorobu zmeškal semifinále Majstrovstiev sveta klubov FIFA 2019. Napokon hral vo finále proti Flamengu, pričom Liverpool prvýkrát v histórii klubu vyhral túto súťaž.
Van Dijk získal na prelome rokov získal ďalšie uznanie eď bol menovaný do tímú roka 2019 UEFA. 19. januára 2020 strelil Van Dijk svoj prvý gól North-West Derby proti Manchestru United pri výhre Liverpoolu 2:0 na Anfielde v Premier League. V priebehu ligovej sezóny 2019/2020 Van Dijk začal a odohral všetky zápasy. S klubom v tejto sezóne vyhral ligový titul v Premier League a pomohol tak ukončiť 30 ročné čakanie klubu na zisk titulu.
Sezóna 2020/2021.
12. septembra 2020 strelil Van Dijk gól hlavou proti Leedsu United v úvodný deň novej sezóny. 17. októbra musel nútene vystriedať v šiestej minúte Merseyside derby po faule brankára Evertonu Jordana Pickforda Nasledujúci deň bolo oznámené, že utrpel zranenie predného skríženého väzu v pravom kolene a musí podstúpiť operáciu. Očakávalo sa, že Van Dijk bude mimo hry šesť až dvanásť mesiacov. Dňa 30. októbra bolo oznámené, že operácia jeho zranenia bola úspešná. Holandský reprezentačný tréner Frank de Boer dúfal, že Van Dijk sa bude môcť vrátiť pred EURO 2020, Van Dijk sa však rozhodol, že by mal pokračovať v rehabilitácii, aby mohol byť naplno fit a pripravený v ďalšej sezóne.
Sezóna 2021/2022.
Van Dijk sa prvýkrát predstavil po viac ako deviatich mesiacoch 29. júla 2021, keď nastúpil ako náhradník v druhom polčase v prípravnom zápase proti Hertha BSC. 13. augusta 2021 Van Dijk podpísal s Liverpoolom zmluvu na štyri roky do roku 2025. Svoj prvý gól za Liverpool po viac ako 14 mesiacoch strelil proti jeho bývalému klubu Southamptonu volejom z rohu. Jeho výkony počas sezóny 2021/22 mu vyniesli miesto v tíme roka Premier League PFA.&lt;ref name="PFA21/222"&gt;&lt;/ref&gt; Van Dijk získal striebornú medailu po prehre 0:1 nad Realom Madrid vo finále Ligy majstrov UEFA 2021/22. Bol vybraný do tímu roka UEFA. Liverpool len o vlások premeškal šancu dosiahnuť historický quadraple, keď sa umiestnil na druhom mieste v Premier League a Lige majstrov UEFA 2021/22, no vyhral EFL Cup aj FA Cup.
Sezóna 2022/2023.
29. októbra 2022 prehral Liverpool doma 2:1 nad Leeds United, čo bola Van Dijkova prvá domáca prehra na Anfielde v Premier League po 70 zápasoch od prestupu do klubu v januári 2018.
Sezóna 2023/2024.
31. júla 2023, po odchode Jordana Hendersona, bol Van Dijk vymenovaný za nového kapitána Liverpoolu. 27. augusta 2023 v zápase proti Newcastle United dostal Virgil po faule na Isaka červenú kartu. Bola to jeho prvá červená karta počas jeho sedemročného pôsobenia v klube.
Reprezentačná kariéra.
V novembri 2022 bol Van Dijk vyhlásený za holandského kapitána pre Majstrovstvá sveta vo futbale 2022. Svoj tím doviedol do čela skupinovej fázy po výhrach nad Senegalom a Katarom. Van Dijk následne doviedol svoj tím do štvrťfinále, kde Holandsko prehralo po penaltách nad Argentínou, ktorá neskôr turnaj vyhrala.
Štýl hry.
Van Dijk je fyzicky silný, pravonohý stredný obranca, ktorý zvyčajne figuruje na ľavej strane strednej obrany, hoci môže hrať aj ako pravý stredný obranca. Je obdarený rýchlosťou, dobrou technikou a citom pre góly a je efektívnym rozohrávačom priamych kopov. Pokiaľ ide o jeho schopnosti, bývalý spoluhráč z Celticu Kris Commons poznamenal, že Van Dijk bol „pohodlný na lopte“ a tiež poznamenal, že „mal dobrú techniku a skvelú pravú nohu. Bol dobrý v štandardkách, niektoré priame kopy, ktoré strelil za Celtic, boli absolútne zázraky. Vedel dobre čítať hru. Mal v sebe auru, a veľkú sebadôveru, pretože si uvedomoval, že je dobrý hráč.“
Neil McGuinness, seniorský skaut Celticu ho opísal pri jeho podpise do klubu takto: „ Mal všetko, čo by ste chceli, keby ste si mohli vytvoriť profil ideálneho stredného obrancu“
V rozhovore pre "Marca" v roku 2019, keď sa Lionela Messiho opýtali, prečo bolo také ťažké poraziť Van Dijka, Argentínčan odpovedal: „Je to obranca, ktorý vie, ako posúdiť svoje načasovanie a počkať na správny okamih, aby odstavil útočníka. Je veľmi rýchly a veľký, no na svoju výšku má veľkú obratnosť. Je pôsobivý v obrane aj útoku, pretože strieľa veľa gólov.“ V tom istom roku Paul Merson opísal Van Dijka ako „najlepšieho na svete.“
V roku 2022 označil Erling Haaland Van Dijka za najlepšieho obrancu, proti ktorému kedy hral, pričom ho nazval „rýchlym, silným, “zlým" a inteligentným a zároveň pochválil jeho cit pre načasovanie.
Sponzorstvo.
Van Dijk vystupuje ako hviezda obálky šampiónskej edície videohry "FIFA 20" od EA Sports. Sponzoruje ho spoločnosť Nike.
Osobný život.
Van Dijk bežne používa na drese iba svoje krstné meno. Podľa jeho strýka Stevena je to kvôli rodinnému sporu s jeho otcom, ktorý opustil svoju rodinu počas Virgilovho detstva. Van Dijk k tejto záležitosti povedal, že „nikto skutočne nepozná pravý dôvod. Čo sa presne stalo, je súkromné a médiám to nepoviem. Nie je to nikoho vec. Ale môj otec už nefiguruje v mojom živote.“
Virgil spoznal svoju manželku Rike Nooitgedagt, keď mal 20 rokov a sú manželmi od leta 2017. Prvé dieťa sa im narodilo v roku 2014. V súčasnosti majú štyri deti.
Úspechy.
Celtic
Liverpool
Individuálne

</doc>
<doc id="700938" url="https://sk.wikipedia.org/wiki?curid=700938" title="Wataru Endo">
Wataru Endo



</doc>
<doc id="700939" url="https://sk.wikipedia.org/wiki?curid=700939" title="Katarína Zemková">
Katarína Zemková

Katarína Zemková (* Šaľa) je slovenská výtvarníčka, laureátka ocenenia Identifikačný kód Slovenska za rok 2022.
Vzdelanie.
Katarína Zemková svoje vzdelanie ukončila na Univerzite Konštantína Filozofa v Nitre v odboroch história – výtvarná tvorba – muzeológia. V roku 2001 diplomovou prácou pod vedením akademického sochára Viliama Lovišku.
Umelecká činnosť.
V roku 2016 sa stala ambasádorkou historického projektu BUĎ SILNÝ!, ktorý bol venovaný spomienke na plk. Noriho Harela, spoluzakladateľa Izraelských vzdušných síl a pripomenul finančnú a vojenskú pomoc Československa pri vzniku štátu Izrael v rokoch 1948 – 1949.
Od roku 2018 je spoluautorkou projektu TOTO SOM... s básnikom, dramaturgom, textárom a esejistom Jánom Štrasserom.
Je spoluautorkou knihy PRAVDY A SNY, v ktorej sa snúbi jej výtvarné umenie a reflexie Ivana Matulíka. Krstnými rodičmi tohto titulu sa v roku 2023 stali Emília Vášáryová a Kamil Peteraj.

</doc>
<doc id="700941" url="https://sk.wikipedia.org/wiki?curid=700941" title="KAA Gent">
KAA Gent

Koninklijke Atletiek Associatie Gent bežne známy ako KAA Gent je belgický futbalový klub, ktorý sídli v meste Gent. Tím pôsobí v najvyššej belgickej súťaži Jupiler League. Klub bol založený v roku 1864 a svoje domáce zápasy hráva na štadióne Ghelamco Arena.
História klubu.
V roku 1864 bol založený spolok s názvom "Société Gymnastique la Gantoise", ktorý mal za úlohu propagovať gymnastiku až koncom 19. storočia sa začal hrávať organizovaný futbal a vznikol KAA Gent. Zo začiatku klub hrával v druhej belgickej lige a v roku 1913 sa klub prvýkrát kvalifikoval do Jupiler League.
V sezóne 1963/64 Gent vyhral prvýkrát belgický pohár a kvalifikoval sa do Pohára víťazov pohárov UEFA ako prvý belgický klub. Pohár vyhrali aj v rokoch 1984, 2010 a 2022. V sezóne 2014/15 sa po prvýkrát stali víťazmi Jupiler League.
Ich najväčším rivalom je Club Brugge, ich rivalita sa označuje aj ako bitka o Flámsko, keďže Gent a Club Brugge sú najväčšie kluby z tohto regiónu.
Káder mužstva.
Súčasná zostava:
 
Externé odkazy.
https://www.kaagent.be/en 

</doc>
<doc id="700945" url="https://sk.wikipedia.org/wiki?curid=700945" title="Aris Limassol FC">
Aris Limassol FC

Aris Limassol je cyperský futbalový klub, ktorý sídli v meste Limasol. Tím pôsobí v najvyššej cyperskej súťaži Prvej divízii. Klub bol založený v roku 1930 a svoje domáce zápasy hráva na Alphamega Stadium.
V sezóne 2022/23 sa Aris stal po prvýkrát víťazom domácej ligy.
História klubu.
Aris Limassol je jeden zo zakladajúcich klubov Cyperskej futbalovej asociácie. Klub súťažil v prvých piatich sezónach Prvej divízie. V roku 1939 ukončil klub svoju činnosť pre finančné ťažkosti no v roku 1952 sa klub vrátil a súťažil v druhej cyperskej lige. Po návrate do 1. ligy Aris niekoľkokrát zostúpil ale v rýchlom čase sa opäť vrátili do Prvej divízie. V sezónach 1976/77 a 1978/79 sa klub umiestnil na štvrtom mieste v lige.
Zostupy a vzostupy v rámci prvej a druhej cyperskej ligy zažíval Aris aj po roku 2000. V sezóne 2020/21 klub naposledy zostúpil do druhej ligy no ihneď sa vrátil a v sezóne 2022/23 sa Aris Limassol stal po prvýkrát cyperským majstrom.
V tíme Arisu pôsobí momentálne aj slovenský záložník Július Szöke.

</doc>
<doc id="700952" url="https://sk.wikipedia.org/wiki?curid=700952" title="PFK CSKA Sofija">
PFK CSKA Sofija

PFK CSKA Sofija () je bulharský futbalový klub, ktorý sídli v hlavnom meste Sofia. Tím pôsobí v najvyššej bulharskej súťaži Părva liga. CSKA Sofia bola založená v roku 1948 a svoje domáce zápasy hráva na štadióne Bălgarska armija.
História klubu.
CSKA Sofia bola založená 5. mája 1948 pod názvom "Septemvri pri CDV". Svoj prvý zápas odohrali 19. mája 1948 proti Slavii Sofia. Klub je od vzniku armádny klub. V sezóne 1961/62 bol klub premenovaný na "CSKA „Červeno zname“" (v preklade CSKA „Červená vlajka“). Súčasný názov sa používa od sezóny 1989/90.
CSKA Sofia je najúspešnejším bulharským klubom. Doposiaľ vyhrali 31 majstrovských titulov. Ten prvý vyhrali v sezóne 1948. V sezóne 2007/08 vyhrala CSKA svoj posledný 31. titul.
V európskych súťažiach si klub zahral dvakrát v semifinále Európskeho pohára (dnešná Liga majstrov) a to v sezónach 1966/67 a 1981/82.
Pod názvom CSKA Sofia pôsobia niekoľko ďalších športových klubov. Hrá sa tu volejbal, hokej, basketbal a mnohé iné.
Názvy klubu.
CSKA Sofia od svojho vzniku mala niekoľko názvov. Ten súčasný sa používa od sezóny 1989/90.
Názvy klubu v chronologickom poradí:

</doc>
<doc id="700955" url="https://sk.wikipedia.org/wiki?curid=700955" title="Koza (zverokruh)">
Koza (zverokruh)

Koza (čínština: 羊; pinyin: yáng) je ôsme znamenie z 12 znamení čínskeho zverokruhu v čínskom kalendári. Toto zviera sa môže interpretovať v dvojakom význame, ako ovca aj ako koza. Koza je pasívne znamenie. U kozy je najvýraznejší prvok jin – prvok ženskosti. Prináleží jej element ohňa, vďaka ktorému je aktívna. Koza má čistú povahu a vľúdne srdce, a preto Číňania hovoria, že bude mať šťastný osud. 
Znak koza je ekvivalent západného znamenia rak. 
Rok kozy.
Nasleduje po rušnom a energetickom roku koňa kľudným a vyrovnaným rokom s hladkým priebehom. Rok kozy je vhodný pre relaxáciu, uzmierenie sa sám so sebou a aj s ostatnými. Vďaka vplyvu kozy je tempo roku oveľa pomalšie, sme nejak sentimentálni a viac podliehame pocitom. Taktiež nás priťahuje k domovu a k našej rodine.
Koza je patrónka umenia, ktorá v našich povahách odkryje naše umelecké schopnosti. Bude sa nám dariť v estetických a umeleckých odboroch. Koza taktiež vyžaruje negatívne radiácie, kvôli ktorým môžeme byť v tomto roku precitlivení, podráždení a taktiež nás dokáže rozčúliť každá maličkosť. Čo sa týka neúspechov a nedostatkom, tak sme k nim príliš kritickí.
Vlastnosti človeka narodeného v roku kozy.
Koza je zo všetkých dvanástich zvierat najviac zženštilá. 
Človek ktorý sa narodí v roku kozy je nazývaný samaritánom cyklu = je poctivý, počestný, úprimný. Taktiež má dobrý zmysel  pre spravodlivosť a je až sentimentálny. 
Je ostýchavý a hanblivý, ľahko odpúšťa, je známy svojimi jemnými a súcitnými spôsobmi. 
Zbožňuje zvieratá a deti, má blízky vzťah k prírode, v osobnom živote býva domáci kutil. 
Je veľmi náklonná, svojich blízkych si až hýčka. 
Lunárne roky kozy a ich elementálne prvky.
13.2.1907 – 1.2.1908 → Oheň
1.2.1919 – 19.2.1920 → Zem
17.2.1931 – 5.2.1932 → Kov
5.2.1943 – 24.1.1944 → Voda
24.1.1955 – 11.2.1956 → Drevo
9.2.1967 – 29.1.1968 → Oheň
28.1.1979 – 15.2.1980 → Zem
15.2.1991 – 3.2.1992 → Kov
1.2.2003 – 21.1.2004 → Voda
19.2.2015 – 7.2.2016 → Drevo

</doc>
<doc id="700961" url="https://sk.wikipedia.org/wiki?curid=700961" title="Amati">
Amati



</doc>
<doc id="700962" url="https://sk.wikipedia.org/wiki?curid=700962" title="Manchester derby">
Manchester derby

Manchester derby sa vzťahuje na futbalové zápasy medzi Manchestrom City a Manchester United. Prvý zápas sa odohral v roku 1881. City hrajú na City of Manchester Stadium v Bradforde vo východnom Manchestri, zatiaľ čo United hrajú na Old Trafford v štvrti Trafford,Veľký Manchester. Tieto dva štadióny sú od seba vzdialené približne 6.4 kilometra. 
Tímy odohrali celkom 192 zápasov vo všetkých súťažiach. United vyhralo 78 zápasov, City 61 a zvyšných 53 sa skončilo remíziou.
Kluby patria medzi veľmi úspešné čo sa týka trofejových úspechov, spolu získali spolu 100 vyznamenaní. 67 ich vyhral Manchester United a 33 Manchester City.
História.
K prvému stretnutiu oboch tímov došlo 12. novembra 1881, keď St. Mark's (West Gorton) – z ktorého sa neskôr stal Manchester City – hostil Newton Heath LYR – z ktorého sa neskôr stal Manchester United. Zápas sa skončil 3-0 v prospech Newton Heath. V tom čase boli kluby len dve z mnohých začínajúcich klubov v oblasti Manchestru a zápas nemal žiadny zvláštny význam. 
Najlepší strelci.
Kurzíva označuje hráčov, ktorí sú v súčasnosti stále v Manchestri City alebo Manchestri United. 
"Aktuálne ku dňu 14. január 2023"

</doc>
<doc id="700963" url="https://sk.wikipedia.org/wiki?curid=700963" title="Ostrý vŕšok (vrch v Slovenskom krase)">
Ostrý vŕšok (vrch v Slovenskom krase)

Ostrý vŕšok () je vrch v Slovenskom krase, krajinnom celku Slovenského rudohoria. Leží nad obcou Kunova Teplica, približne západne od Rožňavy. 
Poloha.
Nachádza sa v severozápadnej časti pohoria, v geomorfologickom podcelku Plešivská planina. Leží v Košickom kraji, v okrese Rožňava a na katastrálnom území obce Plešivec. Najbližším sídlom je západne situovaná Kunova Teplica, južne leží Pašková a Plešivec, juhovýchodne Slavec, východne Brzotín a Kružná a severne Rakovnica, Rožňavské Bystré, Honce a Štítnik. Vrch je súčasťou Národného parku Slovenský kras.
Opis.
Ostrý vŕšok leží na západnom okraji strednej časti Plešivskej planiny. Severným smerom sa nachádza Trojštít (), Železné vráta (), Štít (), Vlčí štít (), Nad Bystrianskou studňou (), Turecká () a (ďalší) Vlčí štít (), východným leží Červený kopec (), Veľký vrch () a Malý vrch (), južným Nízka planina () a Dubník () a západným Pipíš (), Veterník (), Červená chrasť (), Slovenská skala (), Klen () a Hrádok (). Planina nemá stále riečne toky, no západné úbočie odvodňuje riečka Štítnik, patriaca do povodia Slanej. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s nižšou vegetáciou je možné vidieť okolité vrcholy Slovenského krasu, no tiež Revúcku vrchovinu, Stolické vrchy, ojedinele tiež východnú časť Nízkych Tatier a hrebeň Vysokých Tatier, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no východne prechádza modro značený turistický chodník z Plešivca cez Gerlašskú skalu do Štítnika. 

</doc>
<doc id="700966" url="https://sk.wikipedia.org/wiki?curid=700966" title="Vostočnyj">
Vostočnyj



</doc>
<doc id="700974" url="https://sk.wikipedia.org/wiki?curid=700974" title="Kristin Bauer van Stratenová">
Kristin Bauer van Stratenová

Kristin Bauer van Stratenová (* 26. november 1966, Racine, Wisconsin, USA) je americká herečka, známa z televíznych seriálov "" (2008-2014) a "Kde bolo, tam bolo" (2011-2018).
Detstvo a mladosť.
Bauer van Stratenová sa narodila ako Kristin Neubauer v meste Racine, v štáte Wisconsin. Je nemeckého pôvodu. Počas detstva športovala, jazdila na koni a strieľala z brokovnice. Vyštudovala The Prairie School vo Wind Point. V mladosti tiež študovala výtvarné umenie na Washingtonskej univerzite v St. Louis, ako aj v Bostone a na Parsons The New School for Design v New Yorku, ale rozhodla sa stať herečkou a presťahovala sa do Los Angeles, kde žije od roku 1994. 
Kariéra.
V roku 1995 mala Bauer van Stratenová svoju prvú pravidelnú rolu v televíznom seriáli "The Crew". V roku 2000 si zahrala po boku Sandry Oh, Daryl Hannah a Jennifer Tilly vo filme "Tanečnice od Modrého leguána", kde stvárnila pornohviezdu. 
V roku 2004 mala menšiu úlohu vo filme "50x a stále po prvý raz", v ktorom hral Adam Sandler. Počas svojej hereckej kariéry hosťovala vo viacerých televíznych seriáloch, ako napríklad "Seinfeld", "Dva a pol chlapa", "", "Zúfalé manželky" a iné. 
Od roku 2008 do roku 2014 hrala Bauer van Stratenová upírku Pamelu Swynford De Beaufort vo fantasy dramatickom seriáli "". Od roku 2009 sa stala stálou súčasťou hereckého obsadenia. V roku 2011 bola obsadená do fantasy televízneho seriálu "Kde bolo, tam bolo" ako zlá víla Maleficent. 
Súkromný život.
Bauer van Stratenová vykonáva ochranárske práce na zlepšenie zaobchádzania so zvieratami. V roku 2011 sa spojila s Animal Legal Defense Fund v neúspešnom boji za oslobodenie Tonyho, sibírsko-bengálskeho tigra, ktorý je od roku 2000 držaný ako atrakcia pri ceste na Tiger Truck Stop v Grosse Tête v Louisiane. Spolupracovala s Physicians Committee for Responsible Medicine na propagácii kozmetiky, ktorá nie je testovaná na zvieratách. Je vegetariánka.
Bauer van Straten tiež povzbudzuje ľudí, aby žili udržateľnejšie a boli šetrnejší k životnému prostrediu.
Od detstva sa venuje kresleniu a maľovaniu. Vytvára portréty na objednávku. Od 1. augusta 2009 je vydatá za hudobníka Abri van Stratena, po ktorom prijala aj priezvisko van Straten. 

</doc>
<doc id="700975" url="https://sk.wikipedia.org/wiki?curid=700975" title="Kristin Bauer van Straten">
Kristin Bauer van Straten



</doc>
<doc id="700979" url="https://sk.wikipedia.org/wiki?curid=700979" title="Jozef Vašek">
Jozef Vašek

Jozef Vašek (* 28. marec 1888, Vrbovce – † 8. september 1957, Hradište pod Vrátnom) bol rómsky ľudový umelec, autor sakrálnych a ľudových výšiviek.
Jeho podpis na procesiovom baldachýne, pri ktorom je napísaný rok 1922 nasvedčuje tomu, že vtedy už býval na Hradišti pod Vrátnom. V obecnej pamätnej knihe obce Hradište pod Vrátnom, založenej 13. júla 1933, kronikár Martin Haraj uviedol: "„Už ako mladý chlapec vyšíval oltárne plachty i do cudzích kostolov. Teraz ale nielen výšivkami ľudovými sa zaoberá, ale prevádza i práce jemné (dámske sobášne šaty, salónne garnitúry, atď.).“"
Vyhotovil zástavu pre Dobrovoľný hasičský zbor v Hradišti pod Vrátnom. Okrem iného sa zaoberal aj vyšívaním krojov.

</doc>
<doc id="700982" url="https://sk.wikipedia.org/wiki?curid=700982" title="Madridské metro">
Madridské metro

Madridské metro (španielsky: "Metro de Madrid") je systém metra obsluhujúci mesto Madrid, hlavné mesto Španielska. Systém je 14. najdlhším systémom rýchlej prepravy na svete s celkovou dĺžkou 293 km. Jeho rast v rokoch 1995 až 2007 ho zaradil medzi najrýchlejšie rastúce siete na svete v tom čase, súperiac s mnohými ázijskými metrami, ako sú MTR v Hongkongu, šanghajské metro, kantonské metro, pekingské metro a dillíjske metro. Európska dlhová kríza však výrazne spomalila plány expanzie, kvôli čomu mnohé projekty boli odložené a zrušené. Na rozdiel od bežnej španielskej cestnej a železničnej dopravy, ktorá jazdí vpravo, vlaky madridského metra používajú ľavostrannú jazdu na všetkých tratiach, pretože doprava v Madride jazdila vľavo až do roku 1924, päť rokov po spustení systému.
Madridské metro má 1 712 eskalátorov a 558 výťahov.
História.
1916–1918: koncepcia a financovanie.
19. septembra 1916 schválil kráľovský dekrét 4-linkový plán na vytvorenie metra v Madride. Inžinieri, ktorí plán vytvorili, Carlos Mendoza, González Echarte a Miguel Otamendi potom začali proces vyzbierania 8 miliónov pesiet, aby sa mohla začať prvá fáza projektu, výstavba linky 1 zo Sol do Cuatro Caminos. Carlos Mendoza nadviazal kontakt s Enriqueom Ocharánom, riaditeľom finančnej spoločnosti Banco de Vizcaya, ktorý ponúkol 4 milióny pesiet pod podmienkou, že verejnosť prispeje ďalšie 4 milióny.
Mengemor (firma za výstavbou metra) zverejnila brožúru s cieľom presvedčiť ľudí, aby darovali. Firma bola schopná získať 2,5 milióna pesiet zo 4 miliónov, ktoré potrebovala. Kráľ Alfonz XIII. zasiahol a investoval 1,45 milióna pesiet z vlastných peňazí.
1919: výstavba a otvorenie.
Prvá fáza výstavby bola dokončená v roku 1919. Bola postavená v úzkom úseku a stanice mali 60 metrov dlhé nástupištia. Rozšírenie tejto trate a výstavba dvoch ďalších nasledovali krátko po roku 1919. Madridské metro slávnostne otvoril 17. októbra 1919 kráľ Alfonz XIII. V čase spustenia malo metro len jednu linku, ktorá mala dĺžku 3,48 kilometra medzi Sol a Cuatro Caminos s ôsmimi zastávkami.
Kráľ, kráľovská rodina a ďalší sa potom zúčastnili prvej oficiálnej jazdy metrom, ktorá smerovala z Cuatro Caminos do Río Rosas a trvala 40 sekúnd. Tam zastavili na jednu minútu a potom pokračovali na stanicu Chamberí, čo trvalo 45 sekúnd. Cesta viedla až po konečnú zastávku, Sol. Kráľ a jeho rodina sa potom vrátili zo Solu metrom späť do Cuatro Caminos, tentoraz bez zastavenia. Cesta trvala 7 minút a 46 sekúnd.
Po jazde sa na nástupišti zastávky Cuatro Caminos podával obed a inžinieri boli zablahoželaní k vytvoreniu „zázraku“.
O dva dni neskôr, 19. októbra 1919, bolo madridské metro otvorené pre verejnosť. Prvý deň premávalo 390 vlakov, metrom sa odviezlo 56 220 cestujúcich a spoločnosť zarobila na cestovnom 8 433 pesiet.
Počas novembra a decembra 1919 malo metro v priemere 43 537 cestujúcich denne a na predaji lístkov zarobilo v priemere 6 530 pesiet denne. Vďaka jeho úspechu sa spoločnosť rozhodla viac expandovať a vytvorila 12 000 nových akcií, ktoré predala verejnosti, aby získala viac prostriedkov na financovanie ďalšej expanzie.
1920–1921: rozšírenie linky 1 a výstavba linky 2.
Spoločnosť následne začala zhromažďovať materiály potrebné na rozšírenie linky 1 zo Sol, cez Progreso a Antón Martín, po stanicu Atocha.
Dňa 31. júla 1920 predložila spoločnosť návrh na predĺženie linky 1 z Atochy do Puente de Vallecas. V roku 1921 spoločnosť deklarovala svoj záujem spustiť novú linku zo Sol do Ventas, pričom prvá fáza projektu bola postavená zo Sol do Goya, pozdĺž ulice Calle Alcalá.
Práce sa začali 27. marca 1921 na rozšírení linky 1 z Atochy do Vallecas a na výstavbe linky 2 zo Sol do Goya.
26. decembra 1921 bol slávnostne otvorený úsek Sol-Atocha na linke 1, ktorý pridal tri nové zastávky metra: Progreso, Antón Martín a Atocha. Na inaugurácii sa zúčastnili kráľ a kráľovná, Don Alfonz XIII. a Doña Victoria.
1922 a ďalej.
V roku 1924 sa premávka v Madride zmenila z jazdy vľavo na jazdu vpravo, ale linky madridského metra zostali v prevádzke na ľavej strane. V roku 1936 mala sieť tri linky a odbočku medzi Óperou a Estación del Norte (teraz Príncipe Pío). Všetky tieto stanice slúžili ako protiletecké kryty počas španielskej občianskej vojny. Po občianskej vojne verejné práce na rozširovaní siete pokračovali postupne. V roku 1944 bola postavená štvrtá linka, ktorá v roku 1958 pohltila vetvu linky 2 medzi Goya a Diego de León, vetvu, ktorá mala byť súčasťou linky 4 od jej výstavby, ale až do ukončenia prác bola prevádzkovaná ako vetva linky 2.
V šesťdesiatych rokoch 20. storočia bola medzi Plaza de España a Carabanchel postavená prímestská železnica napojená na linky 2 (na stanici Noviciado s dlhým prestupom) a 3. Bola vybudovaná aj piata linka metra s úzkymi úsekmi, ale 90 m nástupišťami. Krátko po otvorení prvého úseku linky 5 sa nástupištia linky 1 zväčšili zo 60 na 90 m, čím sa natrvalo uzavrela stanica Chamberí, pretože bola príliš blízko stanice Iglesia (menej ako 500 m). Chamberí je odvtedy zatvorená, ale nedávno bola znovu otvorená ako múzeum.
Začiatkom 70. rokov bola sieť značne rozšírená, aby sa vyrovnala s prílevom obyvateľstva a rozrastaním mesta v dôsledku ekonomického rozmachu Madridu. Nové trate boli plánované s väčšími nástupišťami dlhými 115 m. Rozšírili sa aj linky 4 a 5. V roku 1979 viedlo zlé hospodárenie ku kríze. Už začaté práce boli ukončené v 80. rokoch 20. storočia a všetky zostávajúce projekty boli opustené. Po všetkých tých projektoch bolo dokončených 100 kilometrov železničnej trate do roku 1983 a prímestská železnica zanikla, pretože bola predĺžená po stanicu Alonso Martínez a následne prevedená na novú linku 10.
Expanzia od 90. rokov 20. storočia.
Práce na veľkom rozšírení metra sa začali v roku 1995, do roku 2011 bolo vybudovaných v 4 etapách 172 kilometrov novej trate a 132 nových staníc.
To zahŕňalo predĺženie liniek 1, 4 a 7 a výstavbu novej linky 11 smerom do odľahlých oblastí Madridu. Linky 8 a 10 boli spojené do dlhšej linky 10 a nová linka 8 bola postavená na rozšírenie podzemnej siete smerom k letisku. Predĺžená linka 9 ako prvá opustila okraj Madridu a dorazila do Rivas-Vaciamadrid a Arganda del Rey, dvoch satelitných miest na juhovýchode Madridu. Správa siete bola prevedená na verejný podnik Metro de Madrid SA.
Začiatkom prvého desaťročia 21. storočia bolo v rámci obrovského projektu nainštalovaných približne 50 kilometrov nových tunelov metra. Táto výstavba zahŕňala priame spojenie medzi centrom Madridu a letiskom, ďalšie predĺženie linky 8 a pridanie spojov na periférie mesta s obrovskou 40 km slučkou s názvom "MetroSur" (linka 12)"," obsluhujúcou južné predmestia Madridu.
Budúca expanzia.
Keďže počet ciest metrom, ako aj počet obyvateľov madridského spoločenstva v posledných rokoch neustále rastie, rastie politický konsenzus, že sú potrebné ďalšie rozšírenia, konkrétne na podporu linky 6 ako jednotného centrálneho okruhu v systéme prevažne radiálnych liniek.
Pod novou regionálnou vládou nabrali novú dynamiku aj ďalšie dlho pozastavené expanzné projekty. To zahŕňa predĺženie linky 5 na letisko Barajas, ako aj spojenie medzi linkou 3 a MetroSur na juhu.
Návrh a nastavenie staníc.
Vek mnohých staníc madridského metra je zrejmý z ich dizajnu: Staršie stanice na úzkych linkách sú často dosť kompaktné, podobne ako stanice parížskeho metra. Zdobili ich obklady v rôznych farebných prevedeniach v závislosti od stanice. V posledných rokoch bola väčšina týchto staníc zrekonštruovaná s jednofarebnými tabuľkami zodpovedajúcimi tým najnovším, spolu s ďalšími vylepšeniami, ako sú modernizovaná signalizačná technika a výťahy. Stanice postavené medzi koncom 70. a začiatkom 90. rokov 20. storočia sú o niečo priestrannejšie, pričom väčšina z nich má steny krémovej farby.
Na druhej strane, najnovšie stanice sú postavené s ohľadom na priestor a majú prirodzené osvetlenie a dostatok vchodov. Farebná schéma sa medzi stanicami líši, pričom sa používajú jednofarebné tabuľky a celá stanica je pokrytá svetlými farbami. Nedávno vybudované prestupné stanice majú biele steny, ale nie je to zvykom.
Väčšina staníc je postavená s dvoma bočnými nástupišťami, ale niekoľko z nich (najvyťaženejšie prestupy) má okrem bočných nástupíšť teoreticky určených na výstupy aj centrálne ostrovné nástupište. Tento systém sa pôvodne používal v barcelonskom metre a nazýva sa španielske riešenie. 12 staníc s týmto nastavením sú:
Dve stanice majú prestupné usporiadanie s dvoma ostrovnými nástupišťami, čo umožňuje extrémne rýchle prestupy medzi linkami. Obe tieto stanice s medzinástupňovými prestupmi sú na linke 10 na Príncipe Pío (s ) a Casa de Campo (s ). Linka 10 v oboch prípadoch využíva vonkajšie koľaje, takže cestujúci, ktorí tam vystupujú, odchádzajú „pravou“ stranou vlaku namiesto obvyklej ľavej strany.
Okrem toho je postavených 10 staníc len s jedným ostrovným nástupišťom namiesto bežných bočných nástupíšť. Ide o tieto stanice:
Ďalší typ systému je taký, kde je jedna ostrovná plošina s jednou bočnou plošinou. Tento systém sa používa na dvoch staniciach na linkách 2 a 4 ako konečná zastávka a na troch staniciach na linkách 7, 9 a 10, kde je potrebné, aby cestujúci prestúpili na menšie vlaky, aby mohli pokračovať v ceste, zvyčajne do miest mimo Madridu, ako je Alcobendas alebo Coslada. Deje sa tak preto, aby mohli cestujúci jednoducho prestupovať medzi vlakmi na ostrovnom nástupišti. V posledných troch menovaných staniciach je ostrovné nástupište vybavené cestovnými bránami, aby bolo možné overiť cestovné lístky na cestovanie medzi tarifnými zónami. Ide o tieto stanice:
Systém napájania.
Napájanie súprav je v celom systéme metra uskutočňované trolejovým vedením. Od roku 1999 používa metro na svoje inštalácie patentovaný systém: pevnú koľajnicu visiacu zo stropu tunelov namiesto obvyklého medeného alebo hliníkového drôtu zaveseného v pravidelných intervaloch na nadzemných mostíkoch. Tento typ trolejového vedenia je pevný, vďaka čomu je robustnejší a menej náchylný na poruchy. Inštalácie mimo tunelov sú zriedkavé, pretože vyžadujú oveľa viac podporných konštrukcií v porovnaní s tradičnými nadzemnými vedeniami založenými na drôte, čo ich inštaláciu predražuje. Tento systém pevného horného napájania sa používa aj v iných systémoch metra.
Linky.
Konvenčná sieť metra má 242 staníc na 12 linkách plus jednu prípojku, spolu 294 km, z toho približne 96% staníc je podzemných. Jediné povrchové časti sú medzi Empalme a západne od Eugenia de Montijo, medzi Lago a severne od Casa de Campo a medzi južne od Puerta de Arganda a Arganda del Rey, t.j. celkovo 8 nadzemných staníc. Okrem toho asi 30 km tratí Metro Ligero (ľahké metro) obsluhuje rôzne regióny metropolitnej oblasti, ktoré sa považujú za nedostatočne obývané, aby odôvodnili mimoriadne výdavky na nové linky metra. Spolu majú 38 zastávok, z ktorých 4 sú napojené aj na konvenčný systém metra. Väčšina dĺžky trate ML (Metro Ligero) je na povrchu, zvyčajne na nástupištiach oddelených od bežnej cestnej premávky. Linka ML1 má však niekoľko podzemných úsekov a staníc.
Tradične bolo madridské metro obmedzené na samotné mesto, ale dnes takmer jedna tretina dĺžky jeho tratí vedie za hranicami madridského okresu. Dnes je sieť metra rozdelená do šiestich regiónov:
Na väčšine hraníc medzi regiónmi sa musí prestupovať aj pri pobyte na tej istej linke, pretože frekvencia vlakov je v jadrovom regióne MetroMadrid vyššia ako vo vonkajších regiónoch.
Madrid má tiež rozsiahlu sieť prímestských vlakov ("Cercanías"), ktorú prevádzkuje Renfe, národná železničná spoločnosť, ktorá je intermodálna so sieťou metra. 22 staníc Cercanías má spojenie so sieťou metra, takéto spojenie je na oficiálnej mape označené logom Cercanías. Mnohé z nových liniek od roku 1999 boli vybudované tak, aby sa spájali s alebo končili na staniciach Cercanías, ako napríklad linka ML2, ktorá končí na stanici Aravaca a poskytuje rýchly vstup do Madridu cez prímestské linky C-7 alebo C-10, ktoré prichádzajú k autobusovému uzlu a uzlu metra Príncipe Pío.
Vozový park.
Tradične postavila a dodala vlaky premávajúce v madridskom metre španielska spoločnosť Construcciones y Auxiliar de Ferrocarriles (CAF). To platilo najmä za diktatúry Francisca Franca, kvôli politike sebestačnosti, ktorú jeho administratíva spočiatku presadzovala. Napriek tomu, že CAF stále vyrába väčsinu súprav pre metro, talianska Hitachi Rail Italy v posledných rokoch taktiež zabezpečuje vlaky pre širokoprofilové linky.
V súčasnosti používané súpravy.
Úzky profil.
CAF séria 2000: Táto séria má dve samostatné podsérie, ktoré sa zvyčajne nazývajú A a B. Prvá séria, hoci spoľahlivá a praktická, bola svojím vzhľadom mimoriadne „škatuľová“. Prezývajú ich „pandy“ podľa aút od Seatu s rovnakým názvom a podobným krabicovým dizajnom. Naproti tomu vlakové súpravy podsérie B sa vyznačujú uhladenejšími a oblejšími tvarmi, ktoré im dali prezývku „bublina“ pre ich okrúhle okno v kabíne vodiča. Séria 2000A je v súčasnosti na sieti najpočetnejšia: 530 vozňov bolo vyrobených a dodaných v rokoch 1985 až 1993, pričom boli nasadené na všetky linky s úzkym profilom. Patria tiež medzi najstaršie vozidlá v prevádzke v madridskom metre. Tie najspoľahlivejšie sa renovujú a natierajú novými, svetlejšími farbami, ako sú tie, ktoré sa používajú pri sérii 3000. Séria 2000B bola dodaná v menšom počte (zhruba 126 vozňov) v rokoch 1997 až 1998 so zahrnutím klimatizácie a hlásení staníc prostredníctvom vopred nahraných hlasových správ a LED displejov. V súčasnosti sa používajú na linke 5 bez plánov na odstavenie.
CAF séria 3000: Najnovšie úzkotraťové vlakové súpravy boli uvedené do prevádzky pri znovuotvorení linky 3 po jej kompletnej obnove začiatkom 21. storočia. Ich vozne môžu byť úplne spojené pomocou kĺbov, čo umožňuje cestujúcim prejsť od hlavy k chvostu bez toho, aby ste skutočne opustili vlak. Vďaka tomu si vyslúžili prezývku „boa“, čo je termín, ktorý sa v Španielsku zvyčajne používa pre dvojdĺžkové autobusy s takýmito kĺbmi. V súčasnosti obsluhujú linky 2, R, 3, 4 a 5. Vlaky série 3000 vyzerajú skôr ako zúžená verzia série 8000, pričom interiér využíva najmä žlté a svetlomodré tóny.
Široký profil.
CAF séria 5000: V súčasnosti obsluhujú linku 9 a príležitostne linku 6. Tento model má dlhú históriu: prvé vlakové súpravy boli dodané v roku 1974 pre novootvorenú, prvú širokoprofilovú linku 7, zatiaľ čo najnovšia podséria 5500, z ktorej bolo vyrobených 24 súprav po 6 vozňoch, bola uvedená do prevádzky v roku 1993. Tieto súpravy ako posledné použili starý štvorcový „škatuľovitý“ dizajn od CAF, ktorý sa už stal nepopulárnym pre jeho prehnanú preferenciu efektivity nad estetikou. Prvá iterácia obsahovala náter na vnútorných stenách pripomínajúci drevo a rozmiestnenie sedadiel v dvoch radoch kolmých na steny vlaku, vďaka čomu nevyzerali ako staršie regionálne vlaky. Podsérie 5100-5200 sa vrátili k tradičnému sedeniu pozdĺž vlakových stien, no stále obsahovali ďalšiu funkciu z prvej iterácie, automatické otváranie všetkých dverí vo vlaku. Posledná podséria, 5500, má výraznú, tmavšiu farebnú schému a vracia sa k obvyklému otváraniu vlakových dverí na dopyt pomocou tlačidla. Keďže ide o najstaršie železničné koľajové vozidlá v prevádzke na širokoprofilových linkách, mnoho vozidiel bolo vyradených alebo predaných do metra v Buenos Aires na prevádzku na linke B, aby sa nahradil nedostatk súprav na trati po predĺžení.
CAF séria 6000: Tento model, z ktorého bolo vyrobených a dodaných 29 vlakových súprav v roku 1998, bol prvý od CAF, ktorý mal nový, uhladenejší a oblejší dizajn. Keďže mal slúžiť TFM, úseku linky 9 spájajúcej Madrid s Argandou del Rey (prvé rozšírenie siete metra mimo samotného Madridu), jeho interiér pripomína regionálne vlaky Cercanías viac než akékoľvek iné vlaky metra: kompaktné sedadlá v pároch postavené kolmo na steny vlaku, viac miest na uchopenie v prípade náhleho brzdenia/zrýchľovania a pod. Boli tiež prvými, ktoré zahrnuli svetelné panely s uvedením ich cieľovej destinácie, pretože linka, ktorú obsluhujú, bola skutočne rozdelená na dva úseky a cestujúci museli prestupovať na "Puerta de Arganda". Disponovali aj usporiadaním „boa“, ale cestujúci mohli prejsť iba cez dva vagóny, zatiaľ čo vlaková súprava by zvyčajne prepravovala 4 alebo 6. Tieto vlaky sú vybavené automatickým vlakovým zabezpečovačom (ATP) a automatickou prevádzkou vlaku (ATO). Séria 6000 momentálne slúži na linke 9b (TFM). V roku 2013 bolo 73 zo 108 objednaných vozňov predaných do Buenos Aires na prevádzku na linke B systému metra. Tieto vlaky boli v Argentíne široko kritizované a boli označené za najhorší nákup v histórii metra v Buenos Aires.
Hitachi Rail Italy séria 7000 a 9000: Prvý nákup od iného výrobcu ako CAF a od nešpanielskeho dodávateľa, 37 vlakových súprav série 7000 obsluhuje mimoriadne vyťaženú linku 10. Boli prvými v sieti, ktoré disponovali úplným usporiadaním „boa“, čo umožnilo cestujúcim prejsť cez všetkých šesť vozňov. Sú mimoriadne funkčné, s veľkými 1,3 m dverami a elegantným, nenápadným dizajnom s celkovou kapacitou 1 260 osôb na vlakovú súpravu (180 sedadiel). Tento model má tiež dve televízne obrazovky v každom vozni, ale sú ponechané nevyužité, či už pravidelne alebo v núdzových situáciách. Vlaky série 9000 sú podobné ich predchádzajúcej inkarnácii, ale obsahujú lepšiu dostupnosť pre osoby so zdravotným postihnutím a viac bezpečnostných opatrení, ako sú vizuálne a zvukové výstrahy pre dvere vlaku a účinnejšie núdzové brzdy. Okrem toho priniesli aj malé estetické zmeny, ako je odstránenie dreveného efektu zo stropu a zmena červeného horného pruhu dverí na modrú farbu. Séria 7000 v súčasnosti obsluhuje hlavnú časť linky 10 z "Puerta del Sur" do "Tres Olivos" a príležitostne na linke 9.
CAF séria 8000: Pôvodne navrhnutá pre MetroSur linku 12, 45 vlakových súprav vyrobilo a dodalo CAF v roku 2002. Každá z nich sa skladá z troch alebo štyroch vozňov spojených do usporiadania „boa“, pričom verzia s tromi vozňami obsluhuje linku 12 a verzia so štyrmi vozňami obsluhuje linku 8 tak, ako je, kým linky 9 a 10 využívajú dve takéto vlakové súpravy pre vytvorenie konfigurácie pre maximálne 1 070 cestujúcich (144 sediacich). Vnútorné rozmiestnenie je podobné ako pri sérii 7000, s väčšou voľnou plochou (teda bez sedadiel) v prvom vozni pre ľudí prepravujúcich batožinu na/z letiska a invalidov na invalidných vozíkoch. Rovnako ako užšie vlakové súpravy série 3000 sú jej podvozky insonorizované a majú hybridný gumovo-pneumatický systém odpruženia. Séria 8000 bola prvá so systémom regeneratívneho brzdenia v madridskom metre. Systém pri brzdení obráti normálny obvod elektromotorov, čím prinúti spomalenie "vrátiť energiu" do siete. Tiež sú vybavené teraz štandardnými informačnými panelmi a upozorneniami na činnosť dverí v interiéri. Druhá dávka bola objednaná pre linku 11, ktorá má nahradiť sériu 3000 prevádzkovanú na linke od predĺženia linky do "La Fortuna" v roku 2010. Pôvodná dávka v súčasnosti obsluhuje linky 12 a 8 a zároveň poskytuje podporu v dopravných špičkách pre linky 9 a 10, zatiaľ čo druhá dávka v súčasnosti obsluhuje linku 11.
CAF séria 8400: Séria 8400, odvodená od nedávnych vlakov série 8000, je najnovším typom vlaku, ktorý vstúpil do prevádzky na madridskom metre, konkrétne od roku 2010. V súčasnosti obsluhuje linku 6, čím dopĺňa staršiu sériu 5000 slúžiacu na tejto linke.
Historický vozový park.
Až do začiatku 90. rokov 20. storočia a prevodu systému metra doMadridského spoločenstva bola miera investícií centrálnej vlády do siete extrémne nízka, a preto boli veľmi staré vlaky používané ďaleko za hranicou ich plánovanej životnosti. Obzvlášť dezolátny bol prípad linky 5, ktorú obsluhovali takmer 40-ročné série 300 a 1000 od CAF. Nebolo nezvyčajné, že dieťa jazdilo do školy tým istým vlakom, akým jeho rodičia cestovali o desaťročia skôr. Niektoré obnovy spolu s nákupmi sérií 2000A a 5000 začala socialistická regionálna vláda Joaquína Leguinu, no v roku 1995 sa vlády ujala Ľudová strana s prísľubom rozsiahleho rozšírenia a skvalitnenia služby metra. Postavili sa nové trate a zrenovovali sa staré: prevádzka linky 5 bola niekoľko rokov prerušená, pretože niektoré stanice boli naraz zatvorené a prestavané, zatiaľ čo linka 3 bola dve letá za sebou uzavretá, aby sa jej nástupištia rozšírili na 90 metrov. Potom sa požadovali aj nové koľajové vozidlá: v roku 1998 prišla prvá séria CAF 2000B, ktorá neslávne známu sériu 1000 vyradila z prevádzky. Pôvodne zachovalejšia séria 300 bola prerobená a natretá novou modro-bielou farebnou schémou (zo starého červeného korporátneho imidžu), ale s príchodom ďalších sérií 2000B a 3000 bola napokon vyradená.
Tarifa.
Sieť madridského metra je rozdelená do šiestich „funkčných“ zón uvedených vyššie. Každá z nich má „jednorazový“ lístok (Billete Sencillo), platný na jednu cestu v rámci zóny, a lístok na 10 ciest za porovnateľne nižšiu cenu. Pri prekročení hraníc zóny je potrebné zakúpiť si nový lístok pre zónu, do ktorej vstupujete. K dispozícii je aj „kombinovaný“ lístok, ktorý umožňuje jedinú cestu medzi ľubovoľnými dvoma bodmi siete s výnimkou letiskových staníc, na ktoré sa vzťahuje príplatok 3 €. To znamená, že je možné ísť z letiska na ktorýkoľvek iný bod siete do 5,00 €. Všetky lístky vydáva spoločnosť Tarjeta Transporte Público.
Consorcio Regional de Transportes (CRT, Regionálny dopravný úrad) má vlastné rozdelenie s geografickými zónami označenými od A až po C2. Tento orgán predáva mesačné a ročné lístky na neobmedzený počet ciest v rámci jeho zón platnosti a tiež rad turistických preukazov na 1, 3, 5 alebo 7 dní. Všetky sú akceptované na staniciach metra v rámci tamojších zón a cestujúci využívajúci CRT preukaz taktiež nemusia platiť letiskový príplatok.
Prevádzkovatelia.
Metro prevádzkuje jeho vlastná spoločnosť spadajúca pod ministerstvo verejných prác, mestského plánovania a dopravy Madridského spoločenstva. Úsek medzi "Puerta de Arganda" a "Arganda del Rey" (obidve na linke 9) prevádzkuje "Transportes Ferroviarios de Madrid" (TFM), zatiaľ čo linky ML2 a ML3 Metro Ligero prevádzkuje "Metro Ligero Oeste" (MLO). Všetky madridské systémy verejnej dopravy sú členmi združenia Consorcio Regional de Transportes (CRT), ktoré predáva mesačné lístky na neobmedzené používanie siete metra, autobusov a prímestských vlakov v rámci oblasti, na ktorú sa lístok vzťahuje.
Externé odkazy.
Oficiálna stránka (po anglicky)
Oficiálna stránka (po španielsky)
Mapy siete

</doc>
<doc id="700986" url="https://sk.wikipedia.org/wiki?curid=700986" title="Food and Drugs Administration">
Food and Drugs Administration



</doc>
<doc id="700987" url="https://sk.wikipedia.org/wiki?curid=700987" title="Risdiplam">
Risdiplam

Risdiplam je liečivo, ktoré sa používa na liečbu spinálnej svalovej atrofie (SMA) a prvé schválené liečivo na toto ochorenie s perorálnym podaním. Risdiplam je účinnou látkou lieku Evrysdi.
Risdiplam ovplyvňuje zostrih mRNA, ktorá kóduje proteín SMN2.
Risdiplam bol povolený americkou Správou potravín a liečiv (FDA) v auguste 2020 na liečbu pre dospelých a pre deti od 2 mesiacov. V Európskej únii bol povolený v marci 2021. 
Medicínske použitie.
V USA je risdiplam indikovaný na liečbu SMA u ľudí starších než 2 mesiace.
Mechanizmus pôsobenia.
Risdiplam ovplyvňuje dôvod vzniku SMA: zníženú hladinu SMN proteínu. Tento proteín je kódovaný génmi "SMN1" a "SMN2". SMA vzniká mutáciami v géne "SMN1", ktorý potom kóduje neaktívnu formu proteínu. Aktivita génu "SMN2", ktorý tvorí omnoho menšie množstvo SMN, zvyčajne rozhoduje o závažnosti ochorenia.
Risdiplam je derivát pyridazínu, ktorý ovplyvňuje zostrih (splicing) mediátorovej RNA pre gén "SMN2" tak, aby upravená mRNA obsahovala i exón 7, čo vedie k zvýšeniu koncentrácie funkčného SMN proteínu "in vivo".
Nusinersen, prvé liečivo schválené na liečbu SMA, je antisense oligonukleotid, ktorý ovplyvňuje intrónový zostrihový silencer N1 (ISS-N1) a takisto ovplyvňuje zostrih mRNA vznikajúcej podľa "SMN2".
Nežiaduce účinky.
V dvoch klinických štúdiách boli pozorované nasledovné príznaky aspoň o 5 % častejšie u ľudí liečených risdiplamom v porovnaní s ľudmi liečených placebom: horúčka, hnačka, vyrážka, vredy v ústach, bolesť kĺbov (artralgia) a infekcie močovej sústavy. Medzi ďalšie nežiaduce účinky pozorované u dojčiat patria infekcie hornej dýchacej sústravy, zápal pľúc, zápcha a vracanie.
Risdiplam by sa nemal kombinovať s liekmi, ktoré sú substrátmi pre MATE proteíny, pretože risdiplam môže zvýšiť koncentráciu týchto liekov v plazme.
Účinnosť.
Bezpečnosť a účinnosť risdiplamu v SMA bola hodnotená podľa klinických štúdií prebiehajúcich v rokoch 2019-2021.
V štúdii, ktorá skúmala SMA prejavujúcu sa od detstva, bolo 41 účastníkov a účinnosť risdiplamu bola hodnotená na základe schopnosti sedieť bez opory aspoň 5 sekúnd. Po 12 mesiacoch liečby bolo 29 % účastníkov schopných sedieť bez opory aspoň 5 sekúnd. Po 23 alebo viac mesiacoch liečby bolo 81 % účastníkov nažive bez permanentnej ventilácie. Aj keď štúdia nerobila priame porovnanie s deťmi, ktoré by dostávali placebo (neaktívna liečba), tieto výsledky sú pozitívnejšie než bežný postup neliečenej choroby.
Randomizovaná štúdia, v ktorej bola skúmaná SMA prejavujúca sa až neskôr, skúmala 180 účastníkov vo veku 2 až 25 rokov s menej závažnými formami choroby. Účastníkom, ktorí boli liečení risdiplamom po dobu 12 mesiacov, sa zlepšili motorické funkcie v porovnaní s účastníkmi, ktorí dostávali placebo.

</doc>
<doc id="701001" url="https://sk.wikipedia.org/wiki?curid=701001" title="Malý vrch (vrch v Slovenskom krase; 744 m)">
Malý vrch (vrch v Slovenskom krase; 744 m)

Malý vrch () je vrch v Slovenskom krase, krajinnom celku Slovenského rudohoria. Leží nad obcou Kunova Teplica, približne západne od Rožňavy. 
Poloha.
Nachádza sa v severozápadnej časti pohoria, v geomorfologickom podcelku Plešivská planina. Leží v Košickom kraji, v okrese Rožňava a na katastrálnom území obce Plešivec. Najbližším sídlom je západne situovaná Kunova Teplica, južne leží Pašková a Plešivec, juhovýchodne Slavec, východne Brzotín a Kružná a severne Rakovnica, Rožňavské Bystré, Honce a Štítnik. Vrch je súčasťou Národného parku Slovenský kras.
Opis.
Malý vrch leží v strednej časti Plešivskej planiny. Severne sa nachádza Trojštít (), Železné vráta (), Štít (), Vlčí štít (), Nad Bystrianskou studňou (), Turecká (), (ďalší) Vlčí štít () a Červený kopec (), východne Veľký vrch () a (ďalší) Malý vrch (), južne Bukový vrch (), Lúčka () a Nízka planina () a západne Pipíš (), Veterník (), Ostrý vŕšok (), Slovenská skala (), Klen () a Hrádok (). Planina nemá stále riečne toky, no oblasť je súčasťou povodia Slanej. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s nižšou vegetáciou je možné vidieť okolité vrcholy Slovenského krasu, no tiež Revúcku vrchovinu, Stolické vrchy, východnú časť Nízkych Tatier a hrebeň Vysokých Tatier, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no západne prechádza modro značený turistický chodník z Plešivca cez Gerlašskú skalu do Štítnika. 

</doc>
<doc id="701014" url="https://sk.wikipedia.org/wiki?curid=701014" title="Červený kopec">
Červený kopec

Červený kopec môže byť:

</doc>
<doc id="701018" url="https://sk.wikipedia.org/wiki?curid=701018" title="Aris Solún FC">
Aris Solún FC

Aris FC bežne známy aj ako Aris Solún FC, ktorý sídli v meste Solún. Tím pôsobí v najvyššej gréckej súťaži Grécka Superliga. Klub bol založený v roku 1914 a považuje sa ako najstarší futbalový klub v Grécku. Svoje domáce zápasy hráva na štadióne Kleanthis Vikelidis Stadium. 
História klubu.
Aris bol založený v roku 1914. Je zakladajúcim tímom Asociácie macedónskych futbalových klubov a taktiež gréckej futbalovej federácie. Klub dostal meno po Aresovi, gréckeho boha vojny. V sezóne 1927/28 sa Aris stal majstrom prvej sezóny Gréckej Superligy. Tento úspech zopakovali neskôr aj v sezónach 1931/32 a 1945/46. V sezóne 1969/70 sa Aris tešil zo zisku gréckeho pohára. V sezóne 2013/14 bol klub preradený kvôli finančným problémom až do tretej gréckej ligy. V sezóne 2018/19 sa Aris vrátil do superligy.
Ich najväčším rivalom je PAOK, s ktorým hráva derby o Solún.
Káder mužstva.
Súčasná zostava:
 
Externé odkazy.
https://arisfc.com.gr/index.php/gr/

</doc>
<doc id="701019" url="https://sk.wikipedia.org/wiki?curid=701019" title="Európska cesta 61">
Európska cesta 61

Európska cesta E61 je cesta I. triedy, je súčasťou medzinárodnej cestnej siete E-Cesty Organizácie Spojených národov, ktorá v smere zo severu na juh ide cez Rakúsko, Slovinsko, Taliansko a Chorvátsko. Európska cesta E61 je 270 km dlhá, spája južnú časť Rakúska s Jadranským morom.
Trasa.
Cesta E 61 prechádza cez štyri európske krajiny:

</doc>
<doc id="701022" url="https://sk.wikipedia.org/wiki?curid=701022" title="Nusinersen">
Nusinersen

Nusinersen je liečivo používané na liečbu spinálnej svalovej atrofie (SMA), vzácneho nervosvalového ochorenia. Nusinersen je účinnou látkou lieku Spinraza. V roku 2016 sa nusinersen stal prvým schváleným liečivom na liečbu tohto ochorenia.
Keďže je toto ochorenie vzácne, Nusinersen sa v EÚ i v USA označuje ako tzv. orphan liečivo.
Chemické vlastnosti.
Nusinersen je antisense oligonukleotid, v ktorom bola 2'-hydroxylová skupina ribofuranozylových kruhov nahradená za 2'-"O"-2-metoxyetylové skupiny a fosfátové skupiny nahradené za tiofosfátové.
Medicínske použitie.
Nusinersen sa používa na liečbu SMA, ktorá je spojená s mutáciou v géne "SMN1". Podáva sa priamo do centrálneho nervového systému (CNS) intratekálnou injekciou (injekciou do mozgomiešneho moku).
V klinických skúškach nusinersen zastavil progresiu ochorenia. U asi 60 % detí so spinálnou svalovou atrofiou typu 1 zlepšuje motorické funkcie.
Vedľajšie účinky.
U ľudí liečených nusinersenom je vyššie riziko infekcie a upchatia horných a dolných dýchacích ciest, ušných infekcií, zápchy, aspirácie, skoliózy a u malých detí rast zubov. Existuje i riziko, že dojčatá a deti málo vyrastú. U iných účastníkov klinických štúdií boli najčastejším vedľajším účinkom bolesti hlavy a chrbta a takisto iné vedľajšie účinky po injekciách do chrbtice, napríklad postpunkčný syndróm.
Aj keď to u účastníkov štúdií nebolo pozorované, existuje teoretické riziko zníženej hladiny krvných doštičiek a poškodenia obličiek spojené s antisense liečivami. Preto by počas liečby mala byť monitorovaná hladina doštičiek i funkcia obličiek.
V roku 2018 sa objavilo niekoľko prípadov normotenzného hydrocefalu u detí a dospelých, ktorí boli liečení nusinersenom. Nie je však jasné, či to súviselo s liečivom.
Farmakológia.
Spinálna svalová atrofia je spôsobená mutáciou génu "SMN1", kvôli ktorej tento gén stratí svoju funkciu. Tento gén kóduje SMN proteín. Malé množstvo tohto proteínu potom vzniká na základe génu "SMN2". Nusinersen ovplyvňuje alternatívny zostrih (splicing) produktu génu "SMN2", čím ho v princípe premieňa na produkt gén "SMN1", čo vedie k zvýšeniu koncentrácie SMN proteínu v centrálnej nervovej sústave.
Liečivo sa dostáva do centrálnej nervovej sústavy a do periférneho tkaniva.
Polčas života nusinersenu sa predpokladá na 137 až 177 dní v mozgomiešnom moku a 63-87 dní v krvnej plazme. Nusinersen je metabolizovaný pôsobením exonukleáz, ktoré ho hydrolyzujú, a neinteraguje s enzýmom CYP450. Primárnou cestou na vylúčenie z organizmu je pravdepodobne vylúčenie obličkami v prípade nusinersenu a jeho metabolitov.
História.
Nusinersen vznikol vďaka spolupráci Adriana Kainera v Cold Spring Harbor Laboratory a Ionis Pharmaceuticals (kedysi Isis Pharmaceuticals). Počiatočnú prácu, teda objav cieľa nusinersenu, ktorú financovala organizácia Cure SMA, urobil Dr. Ravindra Singh a jeho kolegovia na University of Massachusetts Medical School.
Nusinersen bol schválený americkou Správou potravín a liečiv v decembri 2016 a Európskou liekovou agentúrou v máji 2017, čím sa stal prvým liečivom na liečbu SMA. Následne bol schválený na liečbu SMA v Kanade (júl 2017), Japonsku (júl 2017), Brazílii (August 2017), Švajčiarsku (September 2017) a Číne (Február 2019).
Cena.
Cena nusinersenu v USA predstavuje $ 125 000 za injekciu, čo predstavuje $ 750 000 za prvý rok a $ 375 000 každý ďalší rok. Podľa The New York Times je to jedno z najdrahších liečiv na svete.
V októbri 2017 dánske úrady odporučili nusinersen pre použitie len u malej skupiny ľudí s SMA typu 1 (malých bábätiek) a odmietli ho poskytnúť ako štandardnú liečbu pre všetkých ostatných ľudí s SMA kvôli „neprimerane vysokej cene“ v porovnaní s výhodami liečby.
Nórske úrady odmietli financovať liečbu nusinersenom v októbri 2017, pretože cena tohto lieku bola „neeticky vysoká“. Vo februári 2018 bolo financovanie schválené pre ľudí, ktorí nedovŕšili 18 rokov života. V apríli 2023 bolo financovanie rozšírené i na dospelých.
V máji 2019 bol nusinersen dostupný v rámci verejného zdravotníctva vo viac ako 40 krajinách.
V decembri 2021 bol nusinersen doplnený do rozšíreného poistenie v Číne a jeho cena sa znížila z ¥ 697,000 za ampulku na asi ¥ 33,000 za ampulku (asi 4 200 €).

</doc>
<doc id="701024" url="https://sk.wikipedia.org/wiki?curid=701024" title="Európska cesta 39">
Európska cesta 39

Európska cesta E39 je označenie pre 1330 km dlhú cestu, ktorá v smere zo severu na juh prechádza cez Nórsko a Dánsko. Jej trasa vedie z Klett cez Trondheim, Aalborg, Bergen a Stavanger do Kristiansandu. Celkovo je tu deväť trajektov, čo je viac ako ktorákoľvek iná cesta v Európe.
V Trondheime sú spoje na E6 a E14, v Ålesunde na E136, v Bergene na E16, v Haugesunde na E134, v Kristiansande na E18 a v Aalborgu na E45.
Nórska časť.
V Nórsku je E39 súčasťou nórskeho národného cestného systému a ako taký je udržiavaný správou verejných ciest.
Vnútroštátne trajekty.
Trajekty E39 prevádzkuje Fjord1, okrem trajektov Volda-Folkestad a Festøya-Solavågen, ktoré prevádzkuje Norled.
Trajekty premávajú podľa zverejneného cestovného poriadku a štandardných cien pre vozidlá a cestujúcich. E39 zahŕňa nasledujúce trajektové trasy zo severu na juh (približný čas plavby v minútach): 
Nórska vláda plánuje nahradiť všetky trajekty na E39 v Nórsku mostami a tunelmi. To zahŕňa niektoré z najdlhších navrhovaných mostných rozpätí .
História.
V roku 1786 padlo rozhodnutie o zriadení poštovej cesty medzi Bergenom a Trondheimom. Od založenia pošty v Nórsku v roku 1647 až dovtedy všetka pošta medzi týmito mestami smerovala do Osla. Trasa bola spočiatku z veľkej časti použiteľná len na pešiu turistiku a jazdu na koni, no v nasledujúcich desaťročiach bola prestavaná na konské povozy. Niekoľko častí vyžadovalo loď. Trasa bola Bergen – Åsane – Hordvik – (loď cez Salhusfjorden ) – Isdal – Hundvin – Gulen – Rutledal – (loď cez Sognefjorden ) – Leirvik ( Hyllestad ) – Flekke – Dale – Bygstad – Førde – Jølster – Nordfjord -(loď cez Nordfjord )–Faleide ( Stryn )– Hornindal – Hellesylt – Stranda –(loď pozdĺž Storfjordenu )– Sjøholt – Vestnes -(loď cez Romsdalsfjorden )– Molde – Angvik –(loď cez Tingvollfjorden )– Tingvoll –(loď nad Halsafjordom ) –Stangiord – – Rindal – Orkanger – Trondheim . Rozhodnutie z roku 1786 zahŕňalo aj poštovú cestu medzi Stavangerom a Bergenom. V roku 1858 bola pošta presmerovaná na novozaložené parníky Bergen–Vadheim a trasa pošty sa zmenila na Vadheim – Sande – Førde, po častiach presne pozdĺž dnešnej trasy. 
Od roku 1990 nahradilo štyri trajekty množstvo dlhých mostov a tunelov. Mosty a tunely sú:
Medzi ďalšie veľké cestné projekty patria:
Trasa Trondheim–Ålesund–Bergen–Stavanger–Kristiansand dostala v roku 2000 názov E39. Kristiansund-Stavanger sa skôr nazývala riksveg 1 (štátna diaľnica 1, "pobrežná priechodná cesta") od roku 1992 a riksveg 14 pred rokom 1992. Stavanger-Kristiansand bol súčasťou E18 a Trondheim-Kristiansund bol riksveg 65 a riksveg 71.
Trajekt Nórsko – Dánsko.
Medzinárodný trajekt prevádzkuje spoločnosť Color Line a spoločnosť Fjord Line (sezónne). 
Dánska časť.
Z Nórska vedie E39 trajektom z Kristiansandu do Hirtshals v severnom Dánsku. Trajekty sú prevádzkované spoločnosťami Color Line a Fjord Line. Diaľnica ide z juhu od Hirtshals na sever od Aalborgu. Výstupy sú:

</doc>
<doc id="701026" url="https://sk.wikipedia.org/wiki?curid=701026" title="Extrémni experti">
Extrémni experti

Extrémni experti () bola francúzska vedecko-dokumentárno-komediálna relácia televízie France 5. Cieľom programu je overenie množstva povestí, mestských legiend a mýtov za použitia základných vedeckých metód. Začala sa vysielať od 7. októbra 2011 a do jej poslednej časti (28. mája 2016) vzniklo 5 sérii s 170 epizódami. Od roku 2017 vysiela TV France 4 podobnú sériu "Défis cobayes", v ktorej účinkujú Alex Goude a David Lowe.
O čom je relácia.
Hlavnými účinkujúcimi sú traja výskumníci ktorí objavujú cestu za experimentmi: Agathe Lecaron, Vincent Chatelain a David Lowe spolu s Jamesomtestovacou figurínou, preveria vedeckým spôsobom platnosť ľudových a všeobecne známych tvrdení. V každej časti tohto seriálu podrobia naši traja vedátori vo svojom improvizovanom laboratóriu rôzne teórie neľútostnej praxi. Získate odpovede na tie najrozmanitejšie otázky.

</doc>
<doc id="701027" url="https://sk.wikipedia.org/wiki?curid=701027" title="Slovenský helsinský výbor">
Slovenský helsinský výbor



</doc>
<doc id="701036" url="https://sk.wikipedia.org/wiki?curid=701036" title="Európska cesta 512">
Európska cesta 512

Európska cesta 512 alebo E 512 je európska cesta II. triedy vo Francúzsku, spájajúca mestá Remiremont, Thann a Mulhouse.

</doc>
<doc id="701037" url="https://sk.wikipedia.org/wiki?curid=701037" title="Žiacka školská rada">
Žiacka školská rada



</doc>
<doc id="701039" url="https://sk.wikipedia.org/wiki?curid=701039" title="Európska cesta 54">
Európska cesta 54

Európska cesta 54 alebo E54 je medzinárodná cesta I. triedy, dlhá 860 km. Začína vo francúzskom Paríži a končí v nemeckom Mníchove.

</doc>
<doc id="701040" url="https://sk.wikipedia.org/wiki?curid=701040" title="Štefan Bugala">
Štefan Bugala

Štefan Bugala (* 31. marec 1976, Trnava, Česko-Slovensko) je slovenský skladateľ, hudobný aranžér, vibrafonista, no známy je hlavne ako hráč na bicie nástroje.
Hudobná kariéra.
Štefan Bugala pochádza z muzikantskej rodiny. Je pravnukom hudobného skladateľa Mikuláša Schneidera-Trnavského, jeho brat, Michal Bugala, je hráč na gitaru, manželka, Jana Daňová, je speváčka a skladateľka.
V rokoch 1990 až 1996 Štefan Bugala študoval na hudobnom konzervatóriu v Bratislave hru na bicie nástroje a dirigovanie. Štefan Bugala je prvým Slovákom, ktorý absolvoval štúdium bicích nástrojov na Janáčkovej akadémii múzických umení v Brne, kde sa špecializoval na hru na marimbe. 
Počas štúdia sa Štefan Bugala zúčastňoval viacerých medzinárodných interpretačných súťaží: Concour Modern 2000, Yamaha 2001, St. Truiden – Belgicko 2001, Stuttgart – Nemecko 2002, Bratislavských džezových dňoch, či na mnohých ďalších hudobných festivaloch na Slovensku, alebo v zahraničí. Okrem toho Štefan Bugala hral v bicej sekcii symfonického orchestra slovenského rozhlasu a aktívne spolupracoval so štátnou filharmóniou v Brne. V roku 2004 sa v produkcii Art Entertainment zúčastnil na úspešnom celoeurópskom turné s muzikálom "Jesus Christ Superstar". 
Štefan Bugala účinkuje aj v rôznych hudobných zoskupeniach interprétov džezovej, či populárnej hudby. Založil spolu s Jurajom Gregoríkom, Eugenom Vizvárym a bratom Michalom Bugalom hudobnú formáciu Fuse Jazz, pre ktorú aj komponuje hudbu. Spolu s bratom Michalom a Pavlom Bartovicom, hral v trnavskej funkovej kapele Supple People.
Štefan Bugala je členom viacerých zoskupení, ako sú Piranis Group, Chorea Minor, Bluesweiser, Deep'n space, The Hope Gospel Singers and Band, Veneer, spolupracoval s umelcami ako Peter Lipa, Oskar Rózsa, Erich Procházka, Milan Ruček, Igor Sabo, Ľubor Priehradník, Martin Opršál, hráva aj so speváčkou Mishou, s Richardom Müllerom, s Janou Kirschner, s Robom Opatovským, či s Helenou Vondráčkovou. Od roku 2016 hráva Štefan Bugala na bicie nástroje s kapelou Elán a nahral s touto skupinou aj ich album "Najvyšší čas", kde je aj autorom hudby k piesni „Hodina ticha“.
Štefan Bugala okrem džezovej komponuje aj diela z oblasti klasicej hudby, najmä sólové skladby pre marimbu, vibrafón, prípadne pre komorné hudobné formácie. V roku 2015 spolu Borisom Lenkom (akordeón), Marcelom Comendantom (cimbal), Branislavom Dugovičom (klarinety) a Jozefom Luptákom (violončelo) nahrali album "Uspávanky". Okrem týchto hudobných žánrov sa venuje i tvorbe populárnej hudby. Autorsky i interpretačne spolupracuje so svojou manželkou, speváčkou Janou Daňovou. Štefan Bugala je vyhľadávaným štúdiovým hudobníkom a niekedy, spolu s bratom Michalom, účinkuje aj vo viacerých programoch nahrávaných v Slovenskej televízii. 
V roku 2019 Štefan Bugala vydal svoj prvý sólový štúdiový album "Sagacita"

</doc>
<doc id="701041" url="https://sk.wikipedia.org/wiki?curid=701041" title="35 mm film">
35 mm film

35 mm film je formát najpoužívanejšieho filmu vo filmovej kinematografii. Považuje sa za „štandardný formát“, meria 35 milimetrov na šírku a má na svojich okrajoch pravouhlé perforácie, aby sa zabezpečil pohon rôznymi kamerami a projekčnými mechanizmami. Vznik formátu sa datuje do roku 1889, keď ho prvýkrát použil William Kennedy Dickson.

</doc>
<doc id="701043" url="https://sk.wikipedia.org/wiki?curid=701043" title="Vavřinec z Březové">
Vavřinec z Březové

Vavřinec z Březové (* asi 1370, Kutná Hora – † asi 1437, Praha) bol český spisovateľ doby husitskej, autor Piesne o víťazstve u Domažlíc a Husitskej kroniky. Písal česky a latinsky. Bol historik husitského hnutia. Jeho spisy sa dajú považovať za viac-menej vierohodné.
Život.
Miesta a dátumy narodenia a úmrtia nie sú známe (posledný doložený dátum jeho života je 6. júla 1437). Bol nižším šľachticom. Študoval na pražskej univerzite, kde sa stal roku 1389 bakalárom a 1394 majstrom. Od deväťdesiatych rokov 14. storočia bol v službách kráľa Václava IV. (pravdepodobne až do jeho smrti v roku 1419). Bol priaznivcom husitského hnutia. Priklonil sa ku kalichu, nepatril však ani k ľavému, ani k pravému krídlu husitstva. Kriticky až zaujato hodnotil všetky prejavy táborstva. Osobne mal blízko k Jakoubkovi zo Stříbra a vo svojej kronike sa tak stal hovorcom husitského stredu a z tejto perspektívy v nej popisuje a hodnotí vtedajšie dianie.
Bol odporcom Žigmunda Korybutoviča, preto bol roku 1427 nútený opustiť Prahu. Okolo tohto roku preložil novomestské privilégiá, ktoré boli roku 1434 zničené. Pri žiadosti o obnovu u cisára (1436) boli tieto privilégiá obnovené aj vďaka svedectvu Vavřinca.

</doc>
<doc id="701044" url="https://sk.wikipedia.org/wiki?curid=701044" title="Ditiobutylamín">
Ditiobutylamín

Ditiobutylamín (DTBA) je redukčné činidlo navrhnuté ako alternatíva k ditiotreitolu (DTT) v biochémii. Bol dizajnovaný tak, aby sa dal ľahko syntetizovať len jeden enantiomér (teda nie ako racemát), mal nižšie p"K"a (čo umožňuje efektívnejšiu redukciu pri neutrálnom pH) a mal nižší redukčný potenciál disulfidickej väzby. Bol navrhnutý a opísaný v roku 2012. Ditiobutylamín je komerčne dostupný.
Chemické vlastnosti.
pKa tiolových skupín je 8,2 a 9,3. Redukčný potenciál DTBA je -0,317 V.
DTBA je možné syntetizovať z aspartátu.
DTBA viaže ióny kovov, ktoré znižujú jeho redukčné schopnosti.

</doc>
<doc id="701045" url="https://sk.wikipedia.org/wiki?curid=701045" title="Kronika Vavřince z Březové">
Kronika Vavřince z Březové

Husitská kronika () je latinsky napísaná kronika o husitstve. Vavřinec z Březové píše z pozície umiernených Pražanov a stavia sa ako proti Žigmundovi, tak proti radikálnym táboritom. Nedokončená kronika zachytáva udalosti od roku 1414 – 1422, najväčší dôraz je kladený na roky 1419 – 1421. Politický a faktograficky obsažný spis je najdôležitejším prameňom pre poznanie ranej fázy husitstva a jedným z najvýznamnejších literárnych diel husitstva.
Obsah.
Kronika začína rokom 1414 opisom začiatku prijímania pod obojím spôsobom a končí náhle pri opise bitky pri Kutnej Hore v decembri 1421:
Kronika prináša cenné informácie o rannej fáze husitstva:

</doc>
<doc id="701047" url="https://sk.wikipedia.org/wiki?curid=701047" title="Kôň (zverokruh)">
Kôň (zverokruh)

Kôň (čín. 马, trad. 馬, pinyin mǎ) je v poradí 7. z 12 znamení čínskeho zverokruhu. Znameniu koňa predchádza znamenie kozy a nasleduje ho znamenie hada. Znamenie koňa je spojené s pozemskou vetvou wu 午 (wŭ).
Vlastnosti pripisované ľuďom narodeným v roku koňa.
Kôň je v čínskom horoskope charakterizovaný silným mužským nábojom. Kôň je elegantný, len ťažko prehliadnuteľný. Kôň si nenechá ujsť príležitosť byť videný.
V snahe dosiahnuť obdiv, sa kôň pri komunikácii so svojim okolím prejavuje sympaticky.
V svojom konaní je netrpezlivý, skôr ako stihne jednu činnosť dokončiť vrhne sa do druhej. Rady od druhých len nerád prijíma, i keď sa to nie vždy vypláca. 
Kôň pôsobí silne a zdatne, zatiaľ čo pod povrchom skrýva krehkosť a zraniteľnosť, kritiku prijíma s ťažkosťou. Najväčší strach pre koňa predstavuje porážka, no aj z porážky sa zotaví a rýchlo znovu naštartuje.
Kôň nedokáže zotrvať v kľude, do všetkého strká nos a často nenachádza poriadneho odpočinku.
Kôň v pracovnom prostredí.
Kôň má mnohé vlohy, ktoré mu umožňujú vynikať v rôznych oblastiach. Jeho úspech však ovplyvňujú aj vonkajšie faktory.
Kôň k práci pristupuje svedomito, je veľmi snaživý. Je ctižiadostivý, v svojej túžbe byť najlepší môže preceniť svoje sily, čo nemusí dobre dopadnúť. Najväčšou odmenou za jeho úsilie je chvála a obdiv od jeho okolia. V pracovnom kolektíve je cenený, no neteší sa veľkej obľube. Najvhodnejšie pracovné pozície pre koňa sú pozície s možnosťou voľného pohybu. 
V podriadených pozíciách sa neustále snaží predbehnúť ostatných. V nadriadených pozíciách poháňa napred svojich podriadených.
Roky v znamení koňa a ich elementárne prvky.
25. 1. 1906 – 12. 2. 1907 → Oheň
11. 2. 1918 – 31. 1. 1919 → Zem
30. 1. 1930 - 16. 2. 1931 → Kov
15. 2. 1942 – 4. 2. 1943 → Voda
3. 2. 1954 – 23. 1. 1955 → Drevo
21. 1. 1966 – 8. 2. 1967 → Oheň
7. 2. 1978 – 27. 1. 1979 → Zem
27. 1. 1990 – 14. 2. 1991 → Kov
12. 2. 2002 – 31. 1. 2003 → Voda
31. 1. 2014 – 18. 2. 2015 → Drevo

</doc>
<doc id="701049" url="https://sk.wikipedia.org/wiki?curid=701049" title="Andrew D. Huberman">
Andrew D. Huberman

Andrew D. Huberman (* 26. september 1975, Palo Alto) je americký neurovedec, profesor na oddelení psychiatrie, behaviorálnych vied a neurobiológie na lekárskej fakulte medicíny Stanford University. Dosiahol významný pokrok vo výskume oblasti neurálnej regenerácie a obnovy, ako aj pri skúmaní vývoja mozgu a jeho schopnosti meniť sa. Jeho štúdie sa zameriavajú na rôzne aspekty zrakového systému, s osobitným záujmom o mechanizmy riadiace cirkadiánne a autonómne rytmy, ako aj centrá v mozgu, ktoré sú ovplyvňované svetlom.
Vzdelanie.
Huberman úspešne ukončil stredoškolské vzdelanie na Gunn High School v roku 1993. Potom pokračoval na University of California, Santa Barbara, kde dokončil bakalárske štúdium v roku 1998. O dva roky neskôr, v roku 2000, získal titul „Magister umení“ na University of California, Berkeley, a následne v roku 2004 dosiahol doktorát na University of California, Davis.
Akademická kariéra.
Andrew Huberman je súčasť Stanford Univeristy už sedem rokov, od roku 2016. V školskom roku 2022/2023 vyučuje kurzov, ktoré sa sústredia na výskum, neurovedu a neurobiológiu.
Podcast.
Andrew Huberman založil podcast nazvaný „Huberman Lab“, čerpajúci názov z laboratória, ktoré vedie na Stanford University. „Huberman Lab“ podcast začal svoju éru v roku 2021 na platformách Apple Podcasts a Spotify s cieľom transformovať poznatky z neurovedy do praktických nástrojov pre každodenný život. Nedlho nato začal vydávať aj svoj newsletter s názvom „Neural Network Newsletter“, ktorý si získal viac ako 100 000 predplatiteľov. Tento newsletter prináša najnovšie informácie o mozgu, neurovede a psychike ľudského tela pre všetkých záujemcov. Podcast sa zameriava na najnovšie výsledky v oblasti neurológie, ktoré sa netýkajú priamo jeho výskumu na Stanfordovej univerzite, no prinášajú praktické poznatky o témach ako je dopamín, pôst a zdravý spánok.

</doc>
<doc id="701051" url="https://sk.wikipedia.org/wiki?curid=701051" title="Jim Carey (ľadový hokej)">
Jim Carey (ľadový hokej)

James M. Carey (* 31. máj 1974, Dorchester, Massachusetts, USA) je bývalý americký hokejový brankár, ktorý sa preslávil pôsobením v tíme Washington Capitals v NHL, kde v sezóne 1995/96 získal Vezina Trophy pre najlepšieho brankára súťaže. Známy je najmä svojim povestným prepadom výkonnosti, keď už tri roky po zisku tohto ocenenia ukončil hráčsku kariéru v nižšej americkej hokejovej lige International Hockey League.
Kariéra.
Jim Carey bol odchovancom amerických univerzitných líg (USHS), kde predstavoval jedného z najvýraznejších amerických brankárskych prospektov začiatkom 90-tych rokov 20. storočia.
Prvý veľký zlom v jeho kariére nastal v roku 1992, keď bol draftovaný tímom Washington Capitals v 2. kole (32. celkovo). V tej istej sezóne sa presunul do najvyššej americkej univerzitnej hokejovej ligy (NCAA) a reprezentoval Spojené štáty aj na Majstrovstvách sveta v ľadovom hokeji hráčov do 20 rokov. Po sezóne bol vyhlásený za najlepšieho nováčika sezóny 1992/93 v NCAA a bol menovaný aj do druhého All-Star tímu.
Do seniorského profesionálneho hokeja vstúpil v sezóne 1994/95. Washington sa zbavil dlhoročnej jednotky v podobe Dona Beaupra a do pozície nového prvého brankára boli zvažovaní dvaja mladíci - Jim Carey a nemecký prospekt Olaf Kölzig. Sezóna 1994/95 začala v NHL tzv. „lockoutom“ (prerušením konania ligy z dôvodu rokovaní medzi NHL a NHLPA). Väčšiu časť sezóny tak Carey strávil v American Hockey League, kde nastupoval za tím Portland Pirates. Keď bola sezóna NHL úspešne otvorená Carey rýchlo získal pozíciu prvého brankára. V tom čase mal 19 rokov. Dokopy v ročníku nastúpil v 28 zápasoch, z ktorých vyhral 18 a pripísal si v tej dobe nadpriemernú % úspešnosť zákrokov 91,3. V Play-Off však Carey neobstál a Capitals vypadli hneď v prvom kole po prehre 2:4 na zápasy. Hneď v prvej sezóne skončil Carey ako tretí v hlasovaní o najlepšieho brankára ligy (čiže bol nominovaný na Vezina Trophy) a druhý v hlasovaní o najlepšieho nováčika, kde skončil druhý (čiže bol nominovaný na Calder Memorial Trophy). K tomu všetkému, za svoje pôsobenie v AHL bol menovaný za najlepšieho brankára tejto ligy a dostal sa do prvého All-Star tímu.
Do sezóny 1995/96 vstúpil ako bezkonkurenčná jednotka a tímu svoje miesto viac než obhájil. Ako 20-ročný odchytal až 71 zápasov, z ktorých vyhral 35, pripísal si 9 čistých kont a 90,6% úspešnosť zákrokov. Aj napriek opätovnému neúspechu v Play-Off (opäť vypadnutie v prvom kole) vznikol v lige ošiaľ. Carey bol považovaný za jedného z najtalentovanejších brankárov sveta. Za svoju fantastickú a pamätnú sezónu bol ocenený Vezina Trophy pre najlepšieho brankára ligy a Washington s ním rátal ako s dlhodobou jednotkou.
V sezóne 1996/97 však Carey zažil výrazný výkonnostný prepad a z najlepšieho brankára ligy sa stal podpriemerný brankár. Púšťal jednoduché góly, mal kolísavú výkonnosť a postupne strácal koncentráciu a sebavedomie. Po 40 zápasoch, v ktorých si Carey pripísal 89,3% úspešnosť zákrokov a 17 výhier klub zariskoval a prominentného brankára v rámci veľkej transakcie vymenil do tímu Boston Bruins. Za Boston odchytal Carey v ročníku 1996/97 19 zápasov a jeho štatistiky aj výkonnosť sa ešte zhoršili, keď jeho % úspešnosť zákrokov klesla na 87,1%. Napriek komplikáciám v kariére sa Carey dostal do výberu tímu USA na Svetový pohár, kde Američania získali zlato. Carey nezasiahol ani do jediného zápasu. Novou jednotkou Washingtonu sa stal jeho dovtedajší náhradník Olaf Kölzig, ktorý s tímom strávil nasledujúci desaťročie a ironicky sa práve on stal legendou klubu.
Keď ani na začiatku sezóny 1997/98 sa Carey nevrátil do predošlej formy, vedenie Bruins ho poslalo do AHL, konkrétne do tímu Providence Bruins. Tu sa však začal potýkať s početnými zraneniami, ktoré ešte viac komplikovali jeho kariéru.
Jeho poslednou sezónou bol ročník 1998/99, ktorý začal v Providence Bruins, kde zdanlivo znova nachádzal svoju starú formu. Kým však pôsobil v Providence, Boston s ním zmluvu nepredĺžil a do tréningového kempu ho prizval tím St. Louis Blues. Napriek tomu, že si vybojoval jednoročný kontrakt, zasiahol len do štyroch zápasov v úplne najhoršej forme (pripísal si katastrofálnu 82,9% úspešnosť zákrokov). Sezónu ukončil v tíme Cincinnati Cyclones v nižšej americkej lige IHL, kde však odchytal len 2 zápasy, keď utrpel otras mozgu a na ľad sa už nevrátil. Carey profesionálnu hokejovú kariéru ukončil už ako 24-ročný.

</doc>
<doc id="701052" url="https://sk.wikipedia.org/wiki?curid=701052" title="Červený kopec (vrch v Slovenskom krase)">
Červený kopec (vrch v Slovenskom krase)

Červený kopec () je vrch v Slovenskom krase, krajinnom celku Slovenského rudohoria. Leží nad obcou Kružná, približne západne od Rožňavy. 
Poloha.
Nachádza sa v severozápadnej časti pohoria, v geomorfologickom podcelku Plešivská planina. Leží v Košickom kraji, v okrese Rožňava a na katastrálnom území obce Plešivec. Najbližším sídlom je východne situovaná Kružná, rovnakým smerom sa nachádza aj Brzotín, severne leží Rakovnica, Rožňavské Bystré a Honce, severozápadne Štítnik, juhozápadne Kunova Teplica a Pašková a južne Plešivec a Slavec. Vrch je súčasťou Národného parku Slovenský kras.
Opis.
Červený kopec leží na severovýchodnom okraji Plešivskej planiny. Východne sa nachádza Roveň (), Dievčenská skala (), Malý vrch () a Drieňovec (), južne Veľký vrch (), Bukový vrch (), Lúčka (), Malý vrch () a Dubník (), západne Ostrý vŕšok (), Veterník (), Vlčí štít () a Železné vráta () a severne Štít (), Vlčí štít (), Nad Bystrianskou studňou () a Turecká (). Planina nemá stále riečne toky, no oblasť je súčasťou povodia Slanej, kde z východných úbočí voda odteká Egrešským potokom. Na vrchol nevedie značený turistický chodník. 
Výhľady.
Vrchol pokrýva súvislý, miestami riedky lesný porast, ktorý umožňuje obmedzený rozhľad. Z vhodných lokalít je možné vidieť okolité vrcholy Slovenského krasu, no tiež Volovské vrchy, hrebeň Vysokých Tatier, Stolické vrchy, Revúcku vrchovinu a prihraničné vrchy v Maďarsku.
Prístup.
Na vrchol nevedie značená turistická trasa, no západne prechádza žlto značený turistický chodník z Kružnej do Slavca. 

</doc>
<doc id="701053" url="https://sk.wikipedia.org/wiki?curid=701053" title="Európska cesta 82">
Európska cesta 82

Európska cesta 82 alebo E82 je medzinárodná cesta I. triedy, dlhá Začína v meste Porto v Portugalsku a končí v Tordesillas v Španielsku.
Priebeh.
Porto – Vila Real – Bragança – Zamora – Tordesillas. 
História.
V staršom systéme značenia Európskych ciest, ktorý sa používal pred rokom 1985, bola E82 celá v Poľsku (vtedy Poľská ľudová republika) a viedla z Varšavy do Piotrkówa Trybunalského. V tom čase Európske cesty v Poľsku nemali národné číslovanie.

</doc>
<doc id="701073" url="https://sk.wikipedia.org/wiki?curid=701073" title="Devon Aokiová">
Devon Aokiová

Devon Aokiová (* 10. august 1982, New York, New York, USA) je americká modelka a herečka japonského pôvodu. 
Detstvo a mladosť.
Aokiová sa narodila v roku 1982 v New Yorku a vyrastala v Malibu v Kalifornii.
Jej otec bol bývalý wrestler a reštauračný magnát reštaurácie Benihana, Hiroaki Aoki a jej matka je Pamela Hilburger, návrhárka šperkov. Jej otec bol Japonec a jej matka má nemecký a anglický pôvod. S modelingom začala ako 13-ročná, v tom istom roku ju krstná mama zoznámila s Kate Moss. Má staršiu sestru a mladšieho brata, ako aj štyroch nevlastných súrodencov.
Kariéra.
Modeling.
V roku 1997 predstavovala šaty pre rôzne značky vrátane Balenciaga, Comme des Garçons a Chanel. V roku 1998, nahradila tvár Naomi Campbell pre značku Versace. Objavila sa aj v rôznych reklamných kampaniach pre Chanel, Yves Saint Laurent, Kenzo, Hugo Boss, L'Oreal, Lancome a Tiffany &amp; Co. Objavila sa aj na titulných stranách mnohých medzinárodných módnych časopisov. 
V roku 2017 sa objavila v reklamných kampaniach pre "Sephora x Moschino" a Hugo Boss. O rok neskôr, Aokiová predstavovala rovnomennú značku Jeremyho Scotta. V septembri 2019 sa objavila vo vydaní Harper's Bazaar „Bazaar Icons 2019“, nafotil ju Mario Sorrenti.
Models.com ju považuje za ikonu v módnom priemysle. V roku 2017 Dominic Cadogan z Dazed nazval Aokiovp „kultovou modelkou“ a „jednu z najznámejších alternatívnych tvárí 90. rokov“. V apríli 2019 ju Marie Claire zaradila medzi 15 supermodeliek roku 2000, ktoré zmenili tvár módy. Časopis I-D ju nazval „jednou z mála tvárí, ktoré definovali prelom tisícročí“. 
Herectvo.
Ako herečka sa objavila vo filmoch ako "Rýchlo a zbesilo 2", "Agentky D.E.B.S.", "Sin City", "DOA: Na život a na smrť", či "Kronika mutantov".
Súkromný život.
Devon Aokiová je vydatá za Jamesa Baileyho a majú jedného syna a tri dcéry. V roku 2009 odišla z filmového herectva na plný úväzok, aby sa mohla sústrediť na materské povinnosti. Jej dcéra Alessandra sa objavila v reklamnej kampani Guess Kids na jar 2018. Modelka a speváčka a skladateľka Yumi Nu je Aokiovej neter. 

</doc>
<doc id="701074" url="https://sk.wikipedia.org/wiki?curid=701074" title="Devon Aoki">
Devon Aoki



</doc>
<doc id="701089" url="https://sk.wikipedia.org/wiki?curid=701089" title="Tiolová skupina">
Tiolová skupina



</doc>
<doc id="701090" url="https://sk.wikipedia.org/wiki?curid=701090" title="SK Dnipro-1">
SK Dnipro-1

SK Dnipro-1 () je ukrajinský profesionálny futbalový klub, ktorý sídli v meste Dnipro. Tím pôsobí v najvyššej ukrajinskej klubovej súťaži, ukrajinskej Premjer-liha. Dnipro-1 prevzalo všetku infraštruktúru aj akadémiu po zaniknutom klube FK Dnipro, hoci nie je ich nasledovníkom.
História klubu.
Klub bol založený v roku 2015 no prijatý ukrajinskou profesionálnou ligou bol o dva roky neskôr. Dňa 6. júla 2017 SK Dnipro-1 prijalo futbalovú školu od FK Dnipro. O tri dni neskôr odohrali svoj prvý oficiálny zápas v druhej ukrajinskej lige proti FK Bukovyna Černivci. Dnipro-1 vo svojej prvej sezóne vyhralo druhú ligu a postúpilo do prvej ligy, ktorú taktiež vyhrali na prvý pokus a v sezóne 2019/20 sa kvalifikovali do Premjer-liha.
V sezóne 2021/22 skončilo Dnipro-1 na treťom mieste v lige a kvalifikovalo sa do play-off predkola Európskej ligy UEFA 2022/23. Na jeseň si zahralo skupinu Konferenčnej ligy UEFA 2022/23.
Po druhom mieste v sezóne 2022/23 si klub zahral druhé predkolo Ligy majstrov UEFA 2023/24.
SK Dnipro-1 vs FK Dnipro.
V roku 2018 skrachoval klub FK Dnipro a niekoľkým hráčom a manažérom dlhovali výplaty. Medzi týmito hráčmi bol aj obranca Slovana Bratislava Jaba Kankava. Dňa 22. februára 2021 FIFA zamietla žalobu Kankavovi, ktorý chcel získať späť svoj nevyplatený plat od FK Dnipro.
Mnohí vnímajú vytvorenie SK Dnipro-1 ako typ Ponziho schémy.
Dnipro-1 v európskych súťažiach.
Z dôvodu pretrvávajúcej Ruskej invázie na Ukrajinu hrá Dnipro-1 svoje domáce zápasy v európskych súťažiach v Košiciach v Košickej futbalovej aréne.
Káder mužstva.
Súčasná zostava:

</doc>
<doc id="701091" url="https://sk.wikipedia.org/wiki?curid=701091" title="TCEP">
TCEP

TCEP je redukčné činidlo, ktoré sa často používa v biochémii a molekulárnej biológii. Často sa pripravuje a používa v podobe chloridovej soli (TCEP-HCl). TCEP je rozpustný vo vode a dostupný v podobne stabilizovaného roztoku s neutrálnym pH alebo imobilizovaný na agarózovom géli, čo uľahčuje odstránenie činidla.
TCEP transformuje elektrofilnú disulfidovú funkčnú skupinu na dve nukleofilné tiolové skupiny. Reakcia je hnaná dopredu svojím exergonickým priebehom kvôli tvorbe silnej a pevnej dvojitej väzby P=O.
Reakcie.
TCEP sa používa na redukciu disulfidických väzieb v bielkovinách:
Okrem toho bolo opísaných niekoľko ďalších reakcií:
Použitie.
TCEP sa používa na štiepenie disulfidických väzieb, intra- i intermolekulárnych, v prípavných krokov pre gélovú elektroforézu.
TCEP sa používa na redukciu disulfidových mostíkov protilátok pri príprave konjugátov protilátok a liečiv (ADC, ang. antibody-drug conjugates).
V porovnaní s najbežnejšími činidlami používanými na tieto účely, ditiotreitolom a merkaptoetanolom, má TCEP niekoľko výhod: nemá žiadny zápach, je silnejším redukčným činidlom, oxiduje sa nevratne, pretože vznik dvojitej väzby P=O je silno exergonický, produktom štiepenia sú dve voľné tiolové skupiny, je hydrofilnejší vďaka prítomným karboxylovým skupinám, a odolnejší voči oxidácii na vzduchu. Takisto neredukuje ióny kovov, ktoré sa používajú v imobilizovanej kovovej afinitnej chromatografii.
TCEP je obzvlášť užitočný pri označovaní cysteínových reziduí pomocou maleimidov. TCEP je schopný udržať voľné tiolové skupiny na cysteínoch a, na rozdiel od ditiotreitolu a merkaptoetanolu, nereaguje okamžite s maleimidom. Boli však opísané i reakcie TCEP s maleimidom za istých podmienok.
TCEP možno použiť i pri homogenizácii tkaniva pri izolácii RNA.
TCEP má takisto tú výhodu, že pri použíti UV-Vis spektroskopie neabsorbuje v rozmedzí 250 až 285 nm, na rozdiel od ditiotreitolu, takže ho možno použiť i pri stanoveniach prebiehajúcich pri týchto vlnových dĺžkach. Ditiotreitol v tomto rozmedzí vlnových dĺžok absorbuje stále viac a viac žiarenia, pretože sa v čase oxiduje rôznymi reakciami.
Biologický výskum.
TCEP je dostupný od mnohých výrobcov v podobe chloridovej soli (s HCl). Po rozpustení TCEP-HCl vo vode vzniká kyslý roztok. Typicky sa pripravuje 0,5 M roztok TCEP-HCl a ten sa upravuje na pH blízko neutrálnemu pH, ktorý sa potom skladuje pri -20 °C. TCEP je menej stabilný než fosfátové pufry.
História.
Redukcii biomolekúl pomocou trialkylfosfánov dlho nebola venovaná pozornosť, pretože historicky dostupné fosfány mali veľmi nepríjemný zápach a/alebo neboli rozpustné vo vode. V roku 1969 bol opísaný TCEP ako vo vode rozpustný trialkylfosfán bez zápachu pre biochemické použitie, ale jeho potenciál bol ignorovaný po dobu niekoľkých dekád. V roku 1991 opísal Burns novú syntetickú cestu, ktorou ho možno pripraviť, čo umožnilo bežnejšie použitie. Rovnako bol označený za „nové redukčné činidlo“ a začal sa bežne používať v 90. rokoch 20. storočia.

</doc>
<doc id="701093" url="https://sk.wikipedia.org/wiki?curid=701093" title="Bukový vrch">
Bukový vrch

Bukový vrch môže byť:

</doc>
<doc id="701094" url="https://sk.wikipedia.org/wiki?curid=701094" title="Front (organizácia)">
Front (organizácia)

Front je politická organizácia, fungujúca od roku 2015 a v súčasnosti pôsobí po celom Slovensku.
Front sa hlási k politike antikapitalizmu, pokrokovej orientácii a Marxizmu. Oficiálne je samostatným združením, ktoré nie je priamo naviazané na žiadnu politickú stranu.
História a aktivity.
Zakladajúci zjazd Frontu (vtedy Front Ľavicovej Mládeže - FĽM) sa uskutočnil v roku 2015 v Banskej Bystrici na výročie Slovenského národného povstania. V rozhovore so zakladateľom FĽM Artur Bekmatov vyhlásil, že cieľom je vytvoriť "platformu pre aktivizmus mladých ľudí inklinujúcich k radikálnej ľavici". Ako občianske združenie bol Front zaregistrovaný v decembri 2016.
Antimilitarizmus.
Medzi výraznejšie aktivity patrila blokáda amerického vojenského konvoja, ktorý FĽM zvolal v roku 2015 pri obci Brodské. Neskôr FĽM organizoval protest v Bratislave proti členstvu SR v NATO. Predstavitelia FĽM sa spolu so stranami Vzdor-SP a KSS tiež zúčastnili protestu 17. novembra 2016 pred prezidentským palácom, ktorý skončil policajným zásahom. FĽM sa takisto pripojil k protestným hlasom proti podpísaniu dohody DCA medzi Slovenskom a USA v roku 2020, čo si všimli aj zahraniční pozorovatelia. V apríli 2023 sa FĽM pridal k vyše 60 komunistickým a socialistickým stranám a organizáciám celého sveta pod vyhlásenie mládežníckej organizácie Komunistickej strany Grécka, odsudzujúce ruskú inváziu na Ukrajinu.
21. októbra 2023 FĽM zorganizoval demonštráciu na podporu Palestíny v konflikte s Izraelom, ako reakciu na eskaláciu konfliktu po útoku hnutia Hamás na Izrael a následnej izraelskej invázii Pásma Gazy. Ďalšiu demonštráciu združenie usporiadalo 30. apríla 2024. Dodnes Front vyjadruje solidaritu s Palestínou a organizuje protesty proti genocíde 
Politická činnosť.
Od svojho vzniku Front pôvodne úzko spolupracoval s Komunistickou stranou Slovenska (za zachovania si formálnej nezávislosti), blízko mal takisto k ďalšej radikálne ľavicovej strane Vzdor – strana práce. Táto spolupráca vyvrcholila založením Socialistického frontu – spoločnej politickej platformy týchto dvoch strán a FĽM ako nestraníckej organizácie. V rámci tejto platformy mal FĽM zastúpenie aj na spoločnej kandidátke Vzdoru-SP a KSS vo voľbách do Európskeho parlamentu v roku 2019. To však bola posledná spolupráca medzi KSS a FĽM, v dôsledku pokračujúceho ideologického rozkolu, ktorý podľa Artura Bekmatova začal naberať na intenzite v čase prezidentských volieb. Dôsledkom bolo, že v nich KSS vyjadrila podporu národnokonzervatívne sa štylizujúcemu kandidátovi Štefanovi Harabinovi, kým FĽM (ako aj Vzdor-SP) sa zapojil do kampane ľavicového intelektuála Eduarda Chmelára. Po prezidentských voľbách Chmelár založil hnutie Socialisti.sk, na ktorých kandidátke predstavitelia FĽM kandidovali do NR SR v roku 2020; KSS v týchto voľbách prvý raz od svojho vzniku nekandidovala. Odvtedy spolupráca FĽM a strany Socialisti.sk pokračuje. V regionálnych voľbách 2022 sa o post predsedu Banskobystrického samosprávneho kraja uchádzal ako kandidát Socialistov vtedajší predseda FĽM Maroš Čupka. Ten ešte skôr na poste predsedu FĽM vystriedal Bekmatova po jeho zvolení za predsedu Socialistov. 
Vo voľbách do Európskeho parlamentu v roku 2024 viacerí členovia FĽM kandidovali na listine hnutia Socialisti.sk – podpredsedníčka Alexandra Aganbegović, tajomník Ľubomír Zeman, členka predsedníctva Sely Papan, ako aj obaja bývalí predsedovia FĽM Artur Bekmatov a Maroš Čupka.
Po zjazde 22. februára 2025 sa udialo niekoľko zásadných zmien: zmenil sa názov a vizuálna identita organizácie (z FĽM na Front), zmena politickej orientácie z ľavice na revolučný antikapitalizmus, a taktiež odmietanie reformizmu a elektoralizmu.
Členstvo v organizáciách.
Front je slovenským členom European Left Youth Network – mládežníckej pracovnej skupiny Strany európskej ľavice. Front tiež spolupracuje so Svetovou federáciou demokratickej mládeže (WFDY) a 16 lokálnymi mládežníckymi organizáciami po celom svete. Taktiež udržiava užšie vzťahy s viedenskou mestskou stranou LINKS Wien.

</doc>
<doc id="701097" url="https://sk.wikipedia.org/wiki?curid=701097" title="Trabzonspor">
Trabzonspor

Trabzonspor Kulübü je turecký profesionálny futbalový klub, ktorý sídli v meste Trabzon. Tím pôsobí v najvyššej tureckej klubovej súťaži Süper Lig. Klub bol založený v roku 1967 a svoje domáce zápasy hráva na štadióne Papara Park. 
História klubu.
V roku 1967 bol zlúčeným niekoľkých miestnych klubov založený futbalový klub Trabzonspor. V 70. a 80. rokoch vyhral Trabzonspor šesťkrát Süper Lig a to v sezónach 1975/76, 1976/77, 1978/79, 1979/80, 1980/81 a 1983/84. Spolu s Marekom Hamšíkom sa z ďalšieho titulu tešili o 38 rokov neskôr v sezóne 2021/22. 
Trabzonspor vyhral aj deväťkrát turecký pohár a desaťkrát turecký superpohár.
V sezóne 2010/11 skončil Trabzonspor na druhom mieste za Fenerbahçe s rovnakým počtom bodov no s horším skóre. Po udelení titulu Fenerbahce v lete 2011 sa sezóna stala predmetom škandálu s ovplyvňovaním zápasov. V júni 2013 UEFA zakázala Fenerbahce a Besiktasu účasti v európskych súťažiach z dôvodu ovplyvňovania zápasov. V roku 2021 však boli všetky právne obvinenia proti Fenerbahçe v neskorších fázach stíhania stiahnuté
Trabzonspor v európskych súťažiach.
Poznámky
Po diskvalifikácii Fenerbahçe SK v Lige majstrov bol Trabzonspor automaticky kvalifikovaný do skupinovej fázy Ligy majstrov namiesto Fenerbahce. 
Káder mužstva.
Súčasná zostava:
 
Externé odkazy.
https://www.trabzonspor.org.tr/tr

</doc>
<doc id="701104" url="https://sk.wikipedia.org/wiki?curid=701104" title="Slovenská skala">
Slovenská skala

Slovenská skala () je vrch v Slovenskom krase, krajinnom celku Slovenského rudohoria. Leží nad mestom Jelšava, približne juhovýchodne od Revúcej. 
Poloha.
Nachádza sa v západnej časti pohoria, v geomorfologickom podcelku Jelšavský kras. Leží v Banskobystrickom kraji, v okrese Revúca a zasahuje na katastrálne územie mesta Jelšava a obce Gemerské Teplice. Najbližším sídlom je severozápadne situovaná Jelšava a južne ležiace Gemerské Teplice, východne sa nachádza Kunova Teplica a Gočaltovo a severne Magnezitovce. Vrcholom vedie hranica ochranného pásma Národného parku Slovenský kras.
Opis.
Slovenská skala je najvyšším vrchom Jelšavského krasu, najzápadnejšej časti Slovenského krasu. Severným smerom sa nachádza Dúbrava (), Magura () a Hrádok (), východným Trojštít (), Štít (), Železné vráta (), Ostrý vŕšok (), Strieborník () a Veterník (), južným Slaný vrch (), Muteň (), Stráň () a Skalka () a západným Osek (), Tri peniažky () a Štyri chotáre (). Severné svahy odvodňuje Lovnický potok do západne a južne tečúceho Muráňa v povodí Slanej. Na vrchol nevedie značený turistický chodník. Severovýchodným úbočím prechádza cesta II/526 z Jelšavy do Štítnika, západným úpätím cesta II/532 z Jelšavy do Tornale.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s nižšou vegetáciou je možné vidieť okolité vrcholy Slovenského krasu, no tiež Revúcku vrchovinu, Stolické vrchy a prihraničné vrchy v Maďarsku.
Prístup.
Na vrchol nevedie značená turistická trasa, preto prístup je možný lesnými chodníkmi z okolia. Juhovýchodne prechádza žlto značený turistický chodník z Jelšavskej Teplice do sedla Šebeková. 

</doc>
<doc id="701105" url="https://sk.wikipedia.org/wiki?curid=701105" title="İstanbul Başakşehir FK">
İstanbul Başakşehir FK

İstanbul Başakşehir Futbol Kulübü známy aj ako Başakşehir je turecký profesionálny futbalový klub, ktorý sídli v meste Istanbul. Tím pôsobí v najvyššej tureckej klubovej súťaži Süper Lig. Klub bol založený v roku 1990 a svoje domáce zápasy hráva na štadióne Başakşehir Fatih Terim Stadium.
História klubu.
Klub patrí medzi mladé turecké kluby, keďže bol založený v roku 1990. Zo začiatku hrával klub v 2. tureckej lige a neskôr v prvej tureckej lige. V sezóne 2006/07 postúpil Başakşehir po prvýkrátdo Süper Lig. V sezóne 2012/13 klub zostúpil do druhej ligy no okamžite sa vrátili naspäť.
V júni 2014 bol názov klubu premenovaný na "İstanbul Başakşehir Futbol Kulübü" a klubu sa začalo viac dariť. V sezóne 2019/20 sa Başakşehir stal po prvýkrát víťazom Süper Lig a stal sa iba šiestym tureckým klubom, ktorému sa to podarilo. K tomuto úspechu prispel aj slovenský obranca Martin Škrtel.
Káder mužstva.
Súčasná zostava:
 
Externé odkazy.
https://ibfk.com.tr/

</doc>
<doc id="701108" url="https://sk.wikipedia.org/wiki?curid=701108" title="FC Midtjylland">
FC Midtjylland

Football Club Midtjylland je dánsky profesionálny futbalový klub, ktorý sídli v meste Herning. Tím pôsobí v najvyššej dánskej klubovej súťaži Superligaen. Klub bol založený v roku 1999 a svoje domáce zápasy hráva na štadióne MCH Arena.
História klubu.
Klub založili Johnny Rune, tesár a majiteľ súkromnej firmy v drevárskom priemysle, a Steen Hessel, autorizovaný predajca Mercedes-Benz. Klub vznikol v roku 1999 po zlúčení Ikast FC a Herning Fremad.
Hneď v prvej sezóne vyhral Midtjylland druhú dánsku ligu a v roku 2000 postúpil do Superligaen. Klub sa stal jedným z najlepších dánskych klubov. Štyrikrát vyhrali titul v sezónach 2014/15, 2017/18, 2019/20 a 2023/24. V sezóne 2020/21 si Midtjylland zahral skupinovú fázu Ligy majstrov UEFA.
Káder mužstva.
Súčasná zostava:

</doc>
<doc id="701109" url="https://sk.wikipedia.org/wiki?curid=701109" title="Európska cesta 79">
Európska cesta 79

 
Európska cesta 79 alebo E79 je súčasť medzinárodnej siete európskych ciest. Začína v Miskolci v Maďarsku a končí v Solúne v Grécku. Cesta je 1300 km dlhá.
Priebeh.
E 79 vedie cez štyri európske krajiny:
Popis trasy.
Maďarsko.
Maďarský úsek E79 zdieľa časti svojej cesty s inými E-cestami, ako sú E60, E573 a E71. 
Rumunsko.
Rumunský úsek cesty je má na sebe prevažne novší asfalt, ako je vidieť na mape s rumunskou kvalitou cesty. Aj keď len okolo 500 km samotná cesta má veľa zákrut, pretože vedie priamo cez 2 hlavné horské skupiny Karpát: pohorie Apuseni a pohorie Meridionali. 
Od roku 2012 sa začalo pracovať na zlepšení kvality tejto cesty:
Bulharsko.
Bulharský úsek E79 má dĺžku takmer 400 km zo severobulharského mesta Vidin, spájajúci most Calafat – Vidin (alebo prípadne trajektovú linku Vidin – Calafat) cez rieku Dunaj a priamo na juh smerom k hlavnému mestu Bulharska Sofia. Cesta má stredne dobrý povrch, je neustále udržiavaná a opravovaná a dobre značená smerovými tabuľami v bulharčine a angličtine. 
Grécko.
Grécky úsek E79 má dĺžku asi 120 km. Po prekročení bulharsko-gréckej hranice a vstupe do Grécka sa cesta drasticky zlepšuje, pretože bola modernizovaná na diaľnicu; a rýchlosti ako 120 km/h sú bežné. Po hraničnom kontrolnom bode Promachonas je úsek vo výstavbe, asi 20-30 km. Potom je nová 3-pruhová diaľnica dobre spravovaná, opravená a strážená až po mesto Loutra Serron. Stavebné a modernizačné práce stále pokračujú v blízkosti Serres (kvôli škrtom v štátnom rozpočte sa práce neplánujú dokončiť skôr ako v roku 2015). Po Serres pokračuje 3-pruhová diaľnica ďalších 60 km a nakoniec končí na veľkej križovatke s A2 / E90, ktorá potom poskytuje priamy prístup na diaľnicu Thessaloniki 's Ring Road a na Chalkidiki pre cestujúcich smerujúcich na juh.

</doc>
<doc id="701115" url="https://sk.wikipedia.org/wiki?curid=701115" title="Karaganda">
Karaganda

Karaganda (, ) je mesto v Kazachstane, administratívne centrum Karagandskej oblasti.
Názov mesta pochádza od nízko rastúceho kríka karagana so žltými kvetmi, hovorovo často označovaného ako "žltá akácia", ktorý je v okolí mesta vo veľkom rozšírený.
V roku 1857 na území dnešnej Karagandy vznikla baňa na ťažbu uhlia. V roku 1931 sa banícka osada Karaganda premenila na robotnícku osadu. 10. februára 1934 získala Karaganda štatút mesta. Mesto sa nachádza v centrálnej časti Kazachstanu. Je to veľké priemyselné, vedecké a kultúrne centrum.
Územie akimatu Karagandy je 498 km², z čoho 279 km² tvorí územie samotného mesta; je na 5. mieste v Kazachstane z hľadiska počtu obyvateľov, pričom na začiatku 21. storočia bolo na 2. mieste po Alma-Ate. Administratívne je mesto rozdelené na dve časti, orgánmi miestnej správy sú mestský akimat a maslichat.
V Karagandskej oblasti sa nachádzajú veľké uhoľné banské podniky, podniky strojárskeho, kovospracujúceho a potravinárskeho priemyslu. V súčasnosti je Karaganda jedným z najväčších priemyselných, hospodárskych, vedeckých a kultúrnych centier Kazachstanu.
Karaganda sa nachádza na juhu suchostepnej oblasti, na území Kazašskej plošiny (kaz. Сары Арқа – "žltý hrebeň"). Región je charakteristický nízkohorskými alebo kopcovitými masívmi.
Etymológia.
Názov mesta pochádza z kazašského slova қараған (názov kra). Najbežnejším a najznámejším druhom rodu Caragana je takzvaná žltá akácia. Kazašská prípona "-dy" označuje prídavné meno od slova қараған (karagan); podľa toho je "Karagandy" / "Karaganda" miestom, kde rastie karagana.
Dejiny.
V 19. storočí na mieste mesta žil kazašský rod Argyn. Podľa legendy, že v roku 1833 pastier Appak Bajžanov našiel uhlie. Koncom 19. storočia sa robili geologické prieskumy a začiatkom 20. storočia sa začalo s ťažbou uhlia najskôr ruskými obchodníkmi, potom francúzskymi a anglickými podnikateľmi.
V rámci Stolypinovej agrárnej reformy v roku 1906 prišli prví východoslovanskí prisťahovalci (z Jekaterinoslavskej gubernie 62 rodín, zo Stavropoľskej 21, z oblasti donských kozákov 17, z Kyjevskej gubernie 16 a z mnohých ďalších). Založili dedinu Michajlovka, po ktorej boli založené aj ďalšie. Po revolúcii kvôli odchodu Angličanov bola ťažba dočasne zastavená.
Prvé tri tehlové domy z pálenej červenej hliny v Karagande postavili Briti v rokoch 19071909. Sídlila v nich správa uhoľných baní, nemocnica, škola, izby pre zamestnancov. Okrem týchto troch budov postavili Briti v Karagande prvú železnicu (úzkorozchodnú) pre priemyselné potreby, dlhú 40 kilometrov na úseku Karaganda-Spassk.
V roku 1930 bola obnovená aktívna ťažba uhlia a začalo sa s výstavbou dočasných obydlí - polozemľanky pre vyhnaných občanov ZSSR a ich rodiny. Potom boli postavené dediny Majkuduk, Novaja Tichonovka a Prišachtinsk, v ktorých sa usadila väčšina novoprichádzajúcich robotníkov a odborníkov. Výrazne vzrástol aj počet obyvateľov v starých osadách.
20. marca 1931 sa Kazašský ústredný výkonný výbor rozhodol vytvoriť Karagandskú robotnícku radu s nezávislým rozpočtom a s priamou podriadenosťou výboru. Jeho centrum bolo v obci Boľšaja Michajlovka, ktorá sa neskôr stala súčasťou mesta. V roku 1931 sa banícka osada Karaganda premenila na robotnícku osadu.
10. februára 1934 prezídium Všeruského ústredného výkonného výboru rozhodlo: „1. Premeniť nasledujúce osady Kirgizskej autonómnej sovietskej socialistickej republiky (ktorá zahŕňala aj Karakirgizský autonómny okruh) na mestá: b) v Teľmanskom okrese, v Karagandskej oblasti, osadu Karaganda, ktorá vznikla na území výstavby štátneho trustu na využívanie uhoľnej panvy, a dať jej názov Karaganda“.
Počas II. svetovej vojny bojovali na fronte tisíce Karagandčanov.
V roku 1974 sa 66 podnikov a organizácií, vrátane 3 lomov a 26 baní, zlúčilo do Výrobného združenia Karagandaugoľ.
Rozpad ZSSR mal silný dopad na banícke hlavné mesto Kazachstanu – 90. roky 20. storočia boli pre Karagandu jednými z najťažších (po 20. revolučných a vojnových 40. rokoch). Väčšina podnikov uhoľného priemyslu a jeho odvetví služieb znížila alebo zastavila výrobu. Karaganda, ktorá bola kedysi nazývaná "treťou kotolňou ZSSR", vyrába už len malú časť uhlia, ktoré sa ťažilo za ZSSR.
Výstavba.
Počas svojej histórie bola Karaganda budovaná plánovane a usporiadane. Typické sú pre ňu krásne, široké ulice a plánovaná zástavba.
Moskovskí architekti vypracovali prvý územný plán mesta (19341938). Nové mesto bolo navrhnuté pre 300 tisíc obyvateľov. Bol navrhnutý systém verejných centier v kombinácii s pravouhlým usporiadaním dopravných komunikácií a vzájomným usporiadaním funkčných zón. Mesto sa malo stať útulným a „mierami primeraným človeku“.
Koncom 60. rokov 20. storočia mala Karaganda viac ako 300 000 obyvateľov. Architektom a urbanistom bolo jasné, že je potrebný nový územný plán navrhnutý pre najmenej 600 000 ľudí. Hlavnou myšlienkou nového všeobecného plánu bolo vytvorenie jedného mesta, ktoré by spájalo starú a novú časť. Juhovýchodná oblasť Karaganda, kde sa začala intenzívna výstavba, sa stala miestom, kde vzniklo súčasné centrum mesta.
28. mája 2011 bol otvorený pomník na počesť slávnej frázy „Kde kde? V Karagande!“
V roku 2013 bolo oznámené, že súčasťou mesta budú dediny Žanaauyl, Kokpekty a špeciálna ekonomická zóna Saryarka.
31. mája 2022, na Deň pamiatky obetí politických represií, bol otvorený pamätník obetiam hladomoru.
Tábory.
História Karagandy je úzko spätá s tábormi Karlag a ALŽIR GULAG.
Karlag, v ktorom bolo väznených mnoho vedcov a umelcov, sa stal kultúrnym centrom Karagandy. Nachádzalo sa neďaleko obce Dolinskoje.
Väzni usporadúvali koncerty a predstavenia na počesť sovietskych sviatkov. Umelci sa venovali dizajnérskej práci. V Karlagu bol dokonca inscenovaný balet. To všetko malo vysokú odbornú úroveň.
Mnohí deportovaní zostali žiť v Karagande a významne prispeli k rozvoju jej vedy a kultúry.
Alexandr Solženicyn, Súostrovie Gulag:"Ak nie najdôležitejším hlavným mestom exilovej strany, tak aspoň jednou z jej perál, bola Karaganda. [...] Pri vchode do tohto vtedy hladného mesta, pri plošticovej búde - stanici, kam sa električky nepribližovali (aby nespadli do zákopov pod zemou), stál pri električkovom okruhu symbolický tehlový dom, ktorého stena bola podopretá drevenými latami, aby sa nezrútila. V centre Nového Mesta bol na kamennej stene vytesaný kameňom: „Uhlie je chlieb“ (pre priemysel). Čierny upečený chlieb sa tu skutočne predával každý deň v obchodoch – a to bola výsada mestského exilu. A čierna práca, a nielen čierna, tu vždy bola. Ostatné obchody s potravinami boli prázdne. A stánky na trhu sú neprístupné, s nepochopiteľnými cenami. Ak nie tri štvrtiny mesta, tak dve tretiny vtedy žili bez pasov a boli zaregistrovaní v komandantských úradoch; na ulici ma neustále volali a spoznávali bývalí trestanci, najmä tí z Ekibastuzu..."
Na výstavbe mesta sa podieľali nemeckí a japonskí vojnoví zajatci.
Geografia.
Klíma.
Podnebie v Karagande, ako aj v celom severnom a strednom Kazachstane, je výrazne kontinentálne so silnými zimami, mierne horúcimi letami a nízkymi ročnými zrážkami. V lete za mestom vyhorieva vegetácia a v zime nie sú nezvyčajné fujavice a snehové búrky.
Vodné zdroje.
Mestom preteká rieka Bukpa a končí sa kanál Irtyš – Karaganda. V južnej časti mesta sa nachádza nádrž Fedorovskoje.
Pôdy a vegetácia.
Prevládajú hnedé pôdy. Vegetácia je typická pre stepi: karaganník, túžobník, kavyľ a pod.
Populácia.
Podľa údajov k 1. októbru 2019 je mesto na prvom mieste z hľadiska počtu obyvateľov v regióne Karaganda - 496 701 ľudí a je piate v Kazachstane (po Alma-Ate, Astane, Šymkente a Aktobe).
Až do konca 90. rokov bola Karaganda druhým najľudnatejším mestom v krajine. V 90. rokoch 20. storočia sa jeho populácia znížila o viac ako 56 % v dôsledku hospodárskej recesie a odlivu ruského obyvateľstva.
Na začiatku roku 2023 žilo na území mesta 515 835 ľudí.
Národnostné zloženie (začiatkom roku 2023):
Kultúra.
Na území mesta sa nachádza množstvo historických a kultúrnych pamiatok.
Vďaka histórii svojho rozvoja predstavuje Karaganda bohatú syntézu rôznych kultúr a tradícií. Kultúru mesta charakterizuje tolerancia a pohostinnosť.
V Karagande je asi 25 národných kultúrnych centier a spoločností: ruské kultúrne centrum Súhlas, azerbajdžanské etnokultúrne centrum NAMUS, nemecké kultúrne centrum Wiedergeburt, poľská spoločnosť Polonia, grécke kultúrne centrum Avgi a ďalšie.
Ľahká atletika.
Každý rok v prvých májových dňoch sa už viac ako 60 rokov v Karagande koná atletická štafeta o cenu novín Priemyslená Karaganda.
Mauzóleá.
14 km juhovýchodne od centra mesta sa nachádza mauzóleum Žalantos batyr Kulykuly postavené v roku 1996.
Náboženstvo.
V Karagande pokojne koexistujú predstavitelia rôznych náboženstiev. Hlavnými náboženstvami v meste sú islam (sunnizmus) a pravoslávie, rozšírený bol aj katolicizmus, no v dôsledku odlivu nemeckého obyvateľstva sa počet ľudí hlásiacich sa k tomuto náboženstvu znížil.
Doprava.
Mestská.
V súčasnosti sú hlavnými typmi mestskej dopravy autobusy a taxíky s pevnou trasou. V minulosti jazdili v meste aj trolejbusy a električky.
Medzimestská.
Letisko Sary-Arka zabezpečuje diaľkovú lietadlovú prepravu pre všetky typy lietadiel.
Železničná stanica sa nachádza v centre mesta. Autobusová stanica sa nachádza neďaleko a tvorí pohodlný dopravný uzol.
Z autobusovej stanice jazdia autobusy nielen do Kazachstanu, ale aj do Ruska, Mongolska a Kirgizska.
V októbri 2011 na letisku Sary-Arka pristálo najväčšie nákladné lietadlo na svete AN-225 Mriya.
Vzdelanie a veda.
Vysoké školy.
Štátne vysoké školy:
Ekonomika.
Súhrn produktov spracovateľského priemyslu v roku 2008 dosiahol celkovo 63,0 miliárd tenge.
Medzinárodné vzťahy.
Od jesene 2009 pôsobí v Karagande honorárny konzulát Slovenska. Do jeho pôsobnosti patria oblasti Karagandská, Akmolská a Kostanajská. Na čele konzulárneho úradu stojí honorárny konzul Alexej Nefiodov. Okrem toho je v meste od roku 2012 honorárny konzulát Ukrajiny a od roku 2014 honorárny konzulát Bulharska.

</doc>
<doc id="701116" url="https://sk.wikipedia.org/wiki?curid=701116" title="Adam Ružička">
Adam Ružička

Adam Ružička (* 11. máj 1999, Bratislava) je slovenský hokejový útočník, ktorý je v súčasnosti hráč tímu KHL Spartak Moskva. Do sezóny 2023-24 pôsobil v NHL, naposledy v tíme Arizona Coyotes, ale klub s ním predčasne ukončil spoluprácu po tom, čo hokejista zverejnil na sociálnych sieťach video, ktoré zachytávalo, ako manipuluje s bielym práškom neznámeho pôvodu usporiadaným do čiary ako kokaín.
Hráčska kariéra.
S hokejom začínal v bratislavskom Ružinove, odkiaľ neskôr prestúpil do Pardubíc. Hrával v českej najvyššej súťaži určenej hráčom mladším ako dvadsať rokov a napriek tomu, že patril medzi najmladších, zbieral bod na zápas. Výbornými výkonmi upútal pozornosť Slovanu Bratislava, ktorý Ružičku draftoval v prvom kole draftu KHL.
Belasí mali záujem priviesť talentovaného útočníka do tímu, ale Ružička uprednostnil odchod do zámoria. Svoje rozhodnutie odôvodnil cieľom navyknúť si na americký štýl hokeja a tiež obavou, že by sa mu v KHL nedostalo dostatočného priestoru na ľade.
Ružička sa pripojil k tímu Sarnia Sting v ontárijskej hokejovej lige v sezóne 2016/17, na konci ktorej ho draftovalo do NHL mužstvo Calgary Flames. Zvolili si ho vo štvrtom kole draftu. V lige OHL vydržal do roku 2019.
V apríli 2019 sa dohodol na vstupnej zmluve s Calgary Flames. Prvé dve sezóny strávil v AHL v drese farmárskeho celku Stockton Heat. V NHL debutoval na konci sezóny 2020/21. Od sezóny 2022/23 bol stabilnou súčasťou prvého tímu Flames, v ktorej zaznamenal dvadsať bodov za šesť gólov a štrnásť asistencií.
V tíme vytrval do januára 2024. Po neuspokojivých výkonoch, kedy v ročníku 2023/24 zapísal iba deväť bodov v 39 stretnutiach, ho vedenie mužstva umiestnilo na listinu nechránených voľných hráčov, z ktorej si ho stiahla Arizona Coyotes. Za Arizonu stihol odohrať len tri zápasy, než s ním klub rozviazal kontrakt. Dôvodom na ukončenie spolupráce bol príspevok uverejnený na sociálnych sieťach, ktorý zachytáva hokejistu, ako manipuluje s neznámym bielym práškom.
Reprezentácia.
Slovensko reprezentoval na šampionátoch mládežníckych vekových kategórii. Na turnaji osemnástok sa predstavil dvakrát, v rokoch 2016 a 2017. Na majstrovstvách sveta dvadsaťročných štartoval hneď zo tri razy, v rokoch 2017, 2018 a 2019.
Národný tím na profesionálnej úrovni prvýkrát reprezentoval v auguste 2021 na olympijskej kvalifikácii, ktorá sa konala v Bratislave. Dvomi gólmi v troch zápasoch sa výraznou mierou podieľal na postupe na záverečný turnaj pod piatimi kruhmi. Na olympiáde sa ale napokon nepredstavil, keďže sa hráčom NHL štart odoprel.
Osobný život.
V detstve ho otec chcel prihlásiť na tenis. O tom, že sa bude venovať hokeju, rozhodla mama. Jeho švagor je hokejista Michal Čajkovský.

</doc>
<doc id="701119" url="https://sk.wikipedia.org/wiki?curid=701119" title="Prvky vzácnych zemín">
Prvky vzácnych zemín



</doc>
<doc id="701123" url="https://sk.wikipedia.org/wiki?curid=701123" title="Sekó Higa">
Sekó Higa

Sekó Higa (; * 8. november 1898, Naha, Okinawa, Japonsko – † 16. apríl 1966) bol učiteľ gódžú rjú karate.
Skorý život.
Vo veku 13 rokov začal študovať pod vedením Kanrjó Higaonnu až do Higaonnovej smrti o 4 roky neskôr. Higaonna mal v tom čase troch študentov: Juhacu Kjódu (18871968), Čódžuna Mijagiho (18881953) a Sekó Higu (18981966). Kjóda po smrti Higaonnu pokračoval vo vytvorení svojho štýlu To'on Rjú. Čódžun Mijagi prevzal zodpovednosť za Higaonnov odkaz. Higa, v tom čase policajt, pokračoval v štúdiu u Čódžuna Mijagiho 38 rokov až do Mijagiho smrti.
Kariéra.
V roku 1931 Higa odišiel z policajného zboru a otvoril svoje dódžó v časti Kumodži v meste Naha. Iba štyrom študentom Mijagiho bolo dovolené otvoriť dódžó, kým bol majster ešte nažive: Sekó Higovi, Jin'an Šinzatovi, Džinsei Kamijovi a Meitoku Jagimu. V roku 1935 odišiel Higa na ostrov Saipan učiť gódžú rjú na žiadosť priateľa. Na Saipane sa však Higovi nedarilo a tak sa o dva roky neskôr vrátil do mesta Naha.
Medzi Higovými študentmi boli Čoboku Takamine, jeho syn Seikiči Higa (ktorý viedol otcovo dódžó na Okinawe), Kanki Izumigawa, ktorý šíril gódžú rjú v oblasti Kawasaki v Japonsku, Seiiči Akamine (tvorca Ken-Šin-Kan, ktorý rozšíril gódžú rjú karate-do v Južnej Amerike). Seikiči Toguči (tvorca "Šóreikanu"), Zenšú Tojama (tvorca "Šindžikanu"), Čóju Kijuna, Seitoku Matajoši, Seiko Fukuči (19191975), Eiki Kurašita, Zensei Gušiken, Izumi, Hokama Tecuhiro a ďalší, ktorí pokračovali v organizácii "Gódžu rjú kokusai karate kobudo renmei".
"Gódžu rjú kokusai karate kobudo renmei" je úzko prepojená organizácia, ktorú založil Sekó Higa pričom ju riadi prezident spolu s viceprezidentom a tajomníkom. Jej prvým prezidentom bol sám Seiko Higa, ktorý ho viedol v rokoch 1960 až 1966. Ďalším prezidentom bol Uemon Tecuo, ktorý ho viedol v rokoch 1966 až 1967; treťou generáciou bol Takamine Čóboku, ktorý organizáciu viedol v rokoch 1967 až 1989. Higov syn Sekiči bol prezidentom v roku 1990. Prezidentom piatej generácie bol do roku 2007 Eiki Kurašita. Zensei Gušiken prevzal pozíciu v roku 2008 a zastával ju až do roku 2019, keď bol Akira Guši vymenovaný za súčasného prezidenta Renmei. Verná svojmu názvu a vízii zakladateľa, je organizácia svojím rozsahom medzinárodná: má pobočky - dódžó v Japonsku, Hong Kongu, Číne, Francúzsku, na Slovensku, v Česku, Rusku a Severnej Amerike. V posledných rokoch boli vymenovaní riaditelia pobočiek (Šibucho) v Kanade (Jaro Tarana), Česku (Mirek Brokes) a na Slovensku (Erik Stefak).

</doc>
<doc id="701124" url="https://sk.wikipedia.org/wiki?curid=701124" title="Bukový vrch (vrch v Slovenskom krase)">
Bukový vrch (vrch v Slovenskom krase)

Bukový vrch () je vrch v Slovenskom krase, krajinnom celku Slovenského rudohoria. Leží nad obcou Slavec, približne juhozápadne od Rožňavy. 
Poloha.
Nachádza sa v západnej časti pohoria, v geomorfologickom podcelku Plešivská planina. Leží v Košickom kraji, v okrese Rožňava a zasahuje na katastrálne územie obce Plešivec a Slavec. Najbližším sídlom je na východnom úpätí situovaný Slavec, juhozápadne sa nachádza Plešivec, západne Pašková a Kunova Teplica a severne Rakovnica, Kružná a Brzotín. Vrch je súčasťou Národného parku Slovenský kras.
Opis.
Bukový vrch leží na východnom okraji Plešivskej planiny. Severne sa nachádza Drieňovec (), Malý vrch (), Turecká (), Červený kopec (), Vlčí štít (), Malý vrch () a Ostrý vŕšok (), západne Dubník (), Nízka planina () a Záseky (), južne Lúčka (), Rožkov () a Kamenec () a východne Zakázané (), Vysoké bralo () a Dievčenská skala (). Planina nemá stále riečne toky, no oblasť je súčasťou povodia Slanej, ktorá preteká východným úpätím. Na vrchol nevedie značený turistický chodník. Západne sa nachádza národná prírodná pamiatka Diviačia priepasť.
Výhľady.
Vrchol pokrýva súvislý, miestami riedky lesný porast, ktorý neumožňuje rozhľad. Z vhodných lokalít je možné vidieť najmä okolité vrcholy Slovenského krasu, no tiež Volovské vrchy, Stolické vrchy, Revúcku vrchovinu a prihraničné vrchy v Maďarsku.
Prístup.
Na vrchol nevedie značená turistická trasa, preto prístup je možný chodníkmi z blízkeho Slavca, odkiaľ vedie na planinu aj žlto značený turistický chodník. 

</doc>
<doc id="701125" url="https://sk.wikipedia.org/wiki?curid=701125" title="Lin Piao">
Lin Piao

Lin Piao (, ; * 5. december 1907 – † pravdepodobne 13. september 1971) bol čínsky komunistický vojvodca v občianskej vojne proti Kuomintangu a vo vojne proti Japonsku.
Bol považovaný za jedného z najschopnejších veliteľov Čínskej ľudovej oslobodeneckej armády (ČĽOA). Pripisuje sa mu, že vydal tzv. červenú knižku Mao Ce-tungových citátov, ktorá sa mala stať akýmsi kánonom maoizmu.
Narodil sa v dobre fungujúcej rodine obchodníkov v Chuang-kangu v provincii Chu-pej. V roku 1925 sa na strednej škole pripojil k satelitnej organizácii Čínskej komunistickej strany, a ešte v tom istom roku odišiel do Kantonu, kde začal chodiť na vojenskú akadémiu Whampoa. Po dokončení štúdií bol pridelený v roku 1926 k nezávislému pluku. Zúčastnil sa prvej fázy Severného pochodu a bol povýšený na veliteľa roty. Vtedy sa pripojil ku Komunistickej strane Číny. Od októbra 1934 sprevádzal Mao Ce-tunga počas Dlhého pochodu až do provincie Šen-si v roku 1935. V roku 1938 bojoval v bitke v Šen-si, kde bol vážne zranený. Následne sa tri roky zotavoval v Moskve.
Velil komunistickým vojskám, ktoré v roku 1949 obsadili Peking. Po ukončení druhého zasadnutia VIII. zjazdu KS Číny sa konalo plenárne zasadnutie Ústredného výboru, na ktorom bol Lin Piao zvolený za podpredsedu ÚV KS Číny a za člena politbyra. Neskôr v roku 1959 nastúpil do funkcie ministra národnej obrany na miesto Pcheng Te-chuaja. Krátko po vymenovaní zrušil hodnosti v armáde a obnovil systém politických komisárov, presadzoval politizáciu armády. V rokoch 19661971, teda v prvej fáze tzv. Veľkej proletárskej kultúrnej revolúcie, bol designovaným nástupcom Mao Ce-tunga na čele Komunistickej strany Číny.
Zahynul údajne pri zrútení svojho lietadla nad severným Mongolskom, keď sa pokúšal utiecť do Sovietskeho zväzu v obavách, že bude obvinený z pokusu o štátny prevrat. Podľa oficiálnej správy utekal z krajiny, pretože bolo odhalené jeho sprisahanie a pokus o zavraždenie Maa. Spolu s Lin Piaom zahynuli aj jeho manželka a syn. Keďže bol Lin Piao v tom čase veľmi prominentnou postavou, tak táto udalosť nemohla byť verejnosti oznámená naraz, ale postupne vo vlnách. Až na X. zjazde KS Číny v roku 1973 bolo národu oznámené, prečo pred dvoma rokmi Lin Piao zmizol a okrem iného bola zmenená ústava, pretože ústava prijatá v roku 1969 určila Lin Piaa Mao Ce-tungovým nástupcom.

</doc>
<doc id="701131" url="https://sk.wikipedia.org/wiki?curid=701131" title="Mahathir Mohamad">
Mahathir Mohamad

Mahathir bin Mohamad (* 10. júl 1925, Alor Setar) bol štvrtý (v rokoch 1981 až 2003) a siedmy (od 2018 do 2020) premiér Malajzie. Pod jeho vládou sa malajzijská ekonomika zmenila z krajiny, ktorá len exportovala suroviny, na krajinu vyvážajúcu výrobky, služby a na turisticky atraktívnu destináciu.
Životopis.
Narodil sa 10. júla 1925 v Alor Setar v malajskom sultanáte Kedah. Jeho otcom bol Mohamad Iskandar, indický moslim a učiteľ v severnej Malajzii a mamou Wan Tempawan Wan Hanafi. Roku 1947 začal študovať na Lekárskej fakulte univerzity Kráľa Eduarda VII v Singapure. Štúdium ukončil v roku 1953.
Roku 1946 vstúpil do Spojenej malajskej národnej organizácie (PKMB). Prvýkrát sa stal členom parlamentu roku 1964. Roku 1969 prišiel o kreslo a bol vylúčený zo strany po napísaní otvoreného listu napádajúceho vtedajšieho premiéra Tunku Abdula Rahmana. Do organizácie sa vrátil opäť roku 1972. V rokoch 1974 až 1977 zastával funkciu ministra školstva. 
V júli 1981 sa stal štvrtým predsedom vlády Malajzie. V januári 1989 podstúpil operáciu srdca. 31. októbra 2003 rezignoval na svoj post a odovzdal úrad svojmu následníkovi Abdullahovi Ahmadovi Badawimu. V septembri 2007 absolvoval ďalšiu operáciu srdca po dvoch srdcových infarktoch v priebehu 10-tich mesiacov. 19. mája 2008 Mahathir vystúpil zo Spojenej malajskej národnej organizácie.
V roku 2016 založil vlastnú stranu nazvanú Malajská zjednotená domorodá strana (Bersatu). V januári 2018 bol vymenovaný za kandidáta na premiéra. 10. mája 2018 sa opäť stal predsedom vlády. Vo februári 2020 rezignoval na svoj post. V novembri 2022 stratil na základe volieb aj poslanecký mandát.
Osobný život.
Jeho manželkou je Siti Hasmah Mohamad Aliová a Mahathir má celkovo 7 detí. Mahathir minulosti podstúpil niekoľko kardiochirurgických operácií a prekonal tri infarkty.

</doc>
<doc id="701132" url="https://sk.wikipedia.org/wiki?curid=701132" title="Hayley Millsová">
Hayley Millsová

Hayley Millsová (* 18. apríl 1946, Londýn, Anglicko, Spojené kráľovstvo) je anglická herečka a speváčka, ktorá sa preslávila najmä rôznymi detskými rolami v šiestich filmoch pre Walta Disneyho. Počas svojho šesťročného pôsobenia v Disney bola Millsová najobľúbenejšou detskou herečkou tej doby. Získala cenu Academy Awards (detský Oscar) za jej herecký výkon vo filme "Pollyanna" z roku 1960.
Detstvo a mladosť.
Millsová sa narodila v roku 1946 v časti Marylebone v Londýne do hereckej rodiny. Jej otec, bol dlhoročný britský herec Sir John Mills a jej matkou bola herečka Mary Hayley Bell. Má mladšiu sestru Juliet.
Kariéra.
Jej prvá herecká rola v roku 1959, vo filme "Korunný svedok". Rola, ktorú Millsová stvárnila bola pôvodne napísaná pre chlapca, ale neskôr sa rola prepísala priamo jej. O rok neskôr, Bill Anderson, jeden z producentov Walta Disneyho, ktorý navrhol, aby Millsová dostala hlavnú úlohu vo filme "Pollyanna" z roku 1960. Vo filme si zahrala po boku Jane Wyman či Agnes Moorehead. Jej rola vo filme ju katapultovala medzi hviezdy v Spojených štátoch a vyniesla jej špeciálnu cenu Academy Awards (detský Oscar). O rok neskôr, si zahrala vo filme "Pasca na rodičov", kde bola obsadená do úlohy dvojčiat Sharon a Susan. Vo filme aj spievala pieseň "Let's Get Together" ako duet, no v skutočnosti spievala sama so sebou. Pieseň bola hitom po celom svete. V rovnakom roku, bola obsadená do hlavnej úlohy vo filme "Whistle Down the Wind", ktorý bol natočený podľa románu jej matky Mary Hayley Bell.
Režisér Stanley Kubrick, chcel Millsovú obsadiť do hlavnej úlohy jeho filmu, "Lolita". Millsová ponuku odmietla, aj keď časom priznala, že urobila chybu. 
V roku 1962 si zahrala vo filme "Po stopách trosečníkov", ktorého dej vychádza z románu Julesa Verna. 
V roku 1965 si zahrala vo filme "The Truth About Spring". V roku 1968 bola obsadená do kontroverzného hororového thrilleru "Twisted Nerve", kde si zahrala po boku hercov ako Hywel Bennett a Billie Whitelaw. O rok neskôr, Millsová debutovala na javisku vo West End, v divadelnej inscenácii "Peter Pan". V roku 1972 Millsová opäť účinkovala po boku Hywela Bennetta vo filme "Endless Night", ktorý je založený na románe "Nekonečná noc" od Agathy Christie. 
V roku 1981 Millsová účinkovala v britskej televíznej minisérii "The Flame Trees of Thika". V roku 1991 sa objavila ako Anna Leonowens v austrálskej divadelnej produkcii "The King and I." 
V roku 2000 debutovala na Off-Broadway v "Suite in Two Keys" po boku americkej herečky Judith Ivey. V roku 2015 absolvovala turné po Austrálii so svojou sestrou Juliet Mills a jej manželom v komédii "Legendy!" od Jamesa Kirkwooda. 
V roku 2023 sa objavila v piatej sérii kriminálnej drámy "Unforgotten". 
Súkromný život.
Rodina a vzťahy.
V roku 1966 sa pri nakrúcaní filmu "The Family Way" Millsová stretla s 53-ročným režisérom Royom Boultingom. Obaja sa vzali v roku 1971 a vlastnili byt v Londýne. Majú spolu syna Crispiana Millsa, ktorý je hlavným spevákom a gitaristom rockovej skupiny Kula Shaker. Pár sa rozviedol v roku 1977.
Millsová má druhého syna Jasona Lawsona, ktorý sa narodil v júli 1976, počas vzťahu s hercom Leighom Lawsonom. Millsová sa s Lawsonom sa rozišli začiatkom 80. rokov. Po ich rozchode sa Millsová začala zaujímať o niekoľko východných náboženstiev.
Od roku 1997 je Millsovej partner herec a spisovateľ Firdous Bamji, ktorý je o 20 rokov mladší.
Zdravie.
V apríli 2008 bola Millsovej diagnostikovaná rakovina prsníka, z ktorej sa vyliečila. 
Memoáre.
Millsová v septembri 2021 vydala monografie o svojom živote a kariére pod názvom Forever Young: A Memoir.

</doc>
<doc id="701133" url="https://sk.wikipedia.org/wiki?curid=701133" title="Hayley Mills">
Hayley Mills



</doc>
<doc id="701137" url="https://sk.wikipedia.org/wiki?curid=701137" title="Tomáš Digaňa">
Tomáš Digaňa

Tomáš Digaňa (* 14. máj 1997, Dubnica) je slovenský profesionálny futbalista, ktorý hráva na poste brankára v českom klube Sigma Olomouc.
Klubová kariéra.
FK Dubnica.
Digaňa začal s futbalom v Dubnici kde neskôr hral aj za seniorský tím FK Dubnica. Za A-tím debutoval 21. júla 2018 pri prehre 1:2 s FK Poprad. O sedem dní neskôr zaznamenal svoju prvú výhru pri víťazstve 2:1 nad Lokomotíva Košice.
SFC Opava.
V januári 2021 prestúpil do českého klubu SFC Opava vo . V tíme debutoval 13. februára pri remíze 0:0 s 1. FK Příbram. V sezóne odohral dokopy 11 zápasov. Opava však v sezóne 2020/21 zostúpila do 2. ligy.
Sigma Olomouc.
V lete 2022 sa Digaňa pripojil k prvoligovému českému klubu Sigma Olomouc ako voľný hráč. Od svojho príchodu je však väčšinpi súčasťou B-tímu Olomouca v 2. českej futbalovej lige. V prvom tíme debutoval 23. septembra 2023 pri prehre 2:3 s Bohemians Praha.
Štatistiky kariéry.
Klubové.
"K 27. augustu 2023"
 1 Baráž o postup do Niké liga
 2 Baráž o postup do 

</doc>
<doc id="701139" url="https://sk.wikipedia.org/wiki?curid=701139" title="Václav z Rachmanova">
Václav z Rachmanova

Václav „Vaňko“ z Rachmanova († údajne 1461), alebo aj "Vanek", "Mladvanek", "Vanko" bol jedným zo žoldnierov Jána Jiskru z Brandýsa, Pongráca, Fridricha III., Ladislava Pohrobka a údajne aj Petra Aksamita. Pôsobil vojensky na západnom Slovensku / na Záhorí a v Rakúsku.
Život.
Pochádzal zrejme z Moravy. Je však pravdepodobné, že ako väčšina českých a moravských kondotiérov prišiel do Uhorského kráľovstva v službe Jána Jiskru z Brandýsa. V roku 1451 ho nachádzame v Pongrácových službách, kedy spoločne s Pongrácom, najskôr ako jeden z jeho hajtmanov, ohrozoval Bratislavu, kde si Pongrác nárokoval vyplácanie desiatkov z vinohradov. Zrejme aj toto bol jeden z dôvodov, ako bolo už uvedené vyššie, pre ktoré bol Pankrác vyhlásený na bratislavskom sneme v roku 1453 Ladislavom Pohrobkom za zemského škodcu a pozbavený svojich majetkov a práv. Vaňka z Rachmanova zrejme z tohto dôvodu prestúpil do služieb cisára Fridricha III.
V jeho službách sa dostal v roku 1457 do zajatia chorvátskeho bána Jána Vítovca slúžiaceho Ladislavovi Pohrobkovi. Prepustený bol po prísahe vernosti Ladislavovi. Ako hajtman v službe Ladislava dostal Vaňko úlohu chrániť zo svojho sídelného hradu Najbach (niekedy písaný aj v podobe Naibach, dnes zaniknutý hrad pri obci Kuchyňa, známy aj ako Kuchynský hrad, či hrad Kuchyňa) pohraničie s Rakúskom. Vaňko sa chopí tejto jedinečnej príležitosti a obnovuje bývalé Pongrácove pevnosti, pevnosť na rieke Morava – Posádka pri Gajaroch a pevnosť pri ústi Moravy do Dunaja pod Devínom v mieste zvanom Winkel. Súčasťou Vaňkovho novobudovaného panstva sa čoskoro stali aj mestá Stupava a Malacky. Na svojom sídelnom hrade Najbachu sa choval ako knieža s vojskom zloženým zo žoldnierov z Čiech, Moravy, Uhorska a Rakúska, s vlastným dvorom a hlavným jazykom tu bola čeština, čoho dôkazom sú aj češtinou písané listy adresované Bratislavčanom a uchované v Archíve Mesta Bratislavy (napríklad list z mája 1459 podpísaný na Posádce). Z týchto základní podnikal Vaňko nájazdy do Rakúska.
V marci roku 1458 Vaňko zhromaždil vojsko, s ktorým plienil a obsadil rakúske obce Moravského poľa. Následne sa rozhodol s časťou vojsk napadnúť Viedeň a s druhou mesto Klosterneuburg západne od Viedne. Časť vojska, ktorá tiahla ku Klosterneuburgu, bola ale 30. marca 1458 na hlavu porazená rakúskym vojskom pod vedením Juraja III. z Pottendorfu. Medzitým
druhé rakúske vojsko arcikniežaťa Albrechta VI. pod vedením Ulricha von Eyczing začalo dobýjať územie Marchfeldu
z rúk Vaňkových oddielov, ktorých tu v dôsledku výpravy na Viedeň a Klosterneuburg bolo minimum. Po dlhších bojoch na Moravskom poli následne rakúske vojsko pokračovalo až k Devínu, pričom po oboch stranách Dunaja ničilo všetky Vaňkove pevnosti a usadlosti - pevnosť Tábor spolu s hradom Röthelstein a aj pevnosť pod hradom Devín v mieste ústia Moravy
do Dunaja zvanom Winkel. Počas dobýjania týchto pevností, sa podarilo
zajať medzi 400 až 500 Vaňkových žoldnierov, z ktorých časť bola obesená a časť umrela od hladu v žalári.
Cisár v roku 1459 podnikol proti Vaňkovi ďalšiu trestnú výpravu a zničil dve pevností na rieke Morava, pričom ide najskôr opäť o spomenutú (a medzitým opravenú) pevnosť pri ústi rieky Morava do Dunaja v mieste zvanom Winkel pod hradom Devín a o pevnosť Posádka pri Gajaroch.
Po zničení pevností sa situácia Vaňka z Rachmanova výrazne zhoršila a okolnosti priviedli Vaňka neskôr k odchodu
z Uhorského kráľovstva. Podľa F. Sasinka mal v roku 1461 bojovať v bratskej vojne medzi arcikniežaťom Albrechtom VI. a cisárom
Fridrichom III. pod Jiskrovým velením na strane Fridricha III., kde mal byť zasiahnutý delovou guľou, ktorá mu
mala odtrhnúť obidve nohy a na mieste ho tak zabiť.

</doc>
<doc id="701140" url="https://sk.wikipedia.org/wiki?curid=701140" title="Tatranský pohár 2023">
Tatranský pohár 2023

Tatranský pohár 2023 bol 76. ročník hokejového turnaja v ľadovom hokeji. Konal sa na Zimnom štadióne v Poprade v termíne od 19. do 20. augusta 2023 aj s medzinárodnou účasťou.

</doc>
<doc id="701141" url="https://sk.wikipedia.org/wiki?curid=701141" title="Richard Dehmel">
Richard Dehmel

Richard Dehmel, rodným menom Richard Fedor Leopold Dehmel (* 18. november 1863, Hermsdorf, dnes časť Münchehofe, Brandenbursko, Pruské kráľovstvo dnes Nemecko† 8. február 1920, Blankenese, dnes Hamburg, Nemecko) bol nemecký básnik a spisovateľ tvoriaci hlavne v ére pred prvou svetovou vojnou, ktorý mal veľký vplyv na mladých spisovateľov kvôli jeho inováciám čo sa týka formy aj obsahu.
Život.
Dehmel sa narodil v rodine lesníka. Po skončení štúdií prírodných vied, ekonómie, literatúry a filozofie na Humboldtovej univerzite v Berlíne a Lipsku v roku 1887 pracoval ako úradník poisťovne a v roku 1895 sa stal spisovateľom na voľnej nohe. V období 19141916 bojoval na frontoch Prvej svetovej vojny, kde si vyslúžil zranenie. V roku 1920 zomrel na jeho následky.
Prvý krát sa oženil so sestrou Franza Oppenheimera Paulou v roku 1889. V roku 1899 sa rozviedol a cestoval po Európe so svojou druhou manželkou Idou Auerbachovou, ktorá písala feministickú poéziu.
Dielo.
Dehmel bol expresionista. Vo svojich skorých prácach si vyberal tému sociálnu, písal v naturalistickom štýle a stal sa jedným z veľkých básnikov, ktorí písali o biede pracujúcej triedy. Čo sa týka svetonázoru, bol ovplyvnený Friedrichom Nietzschem, preferoval individualizmus a slobodné inštinkty a vášne. Zároveň ho však priťahovalo sebaobetovanie a hľadanie harmonických etických myšlienok.
Túto protichodnosť zatienil jeho búrlivý osobný život a obsah a štýl jeho prác. Neskôr, jeho vyjadrovanie sa stalo vášnivým a dôrazným a extatická rétorika senzitívnou. V prvej zbierke básní "Erlösungen" (1891) sa ukazuje konflikt citovosti a askézy.
Dehmel našiel riešenie tohto konfliktu cez svoju dôveru voči mystickým silám lásky a sexu. Dospel k pohľadu na citový vzťah medzi mužom a ženou ako základu pre rozvoj ľudskej osobnosti a vyššiemu duchovnému životu. Je to téma jeho cyklických epických poém, napríklad "Zwei Menschen" (1903). Jeho spracovanie sexuálnych tém nebolo len vášnivé ale aj šokujúco úprimné.
Dehmel dobrovoľne slúžil v prvej svetovej vojne, z čoho vznikla bezprostredná dezilúzia vyjadrená v jeho poslednom diele vo forme vojnového denníka "Zwischen Volk und Menschheit" (1919. Iné dôležité práce sú "Weib und Welt" (1896), ktorá vyvolala škandál pre rúhanie a obscénnosť, "Die Verwandlungen der Venus" (1907) a "Schöne wilde Welt" (1913).
Vplyv diela.
Dehmelovo pôsobenie v literatúre malo vplyv nielen na spisovateľskú nemeckú societu ale aj na hudobných skladateľov. Boli to Richard Strauss (ktorý sa stretol so svojím hlavným libretistom Hugom von Hofmannsthal v Dehmelovom dome), Max Reger, Alexander von Zemlinsky, Arnold Schoenberg, Oskar Fried, Alma Mahlerová, Anton Webern, Ignatz Waghalter, Carl Orff a Kurt Weill. Slovenský spisovateľ Ivan Krasko preložil jeho knihu "Príroda, symbol, umenie", ktorá mu vyšla v Slovenských pohľadoch, čo si možno vyložiť ako záujem o Dehmelove myšlienky.

</doc>
<doc id="701145" url="https://sk.wikipedia.org/wiki?curid=701145" title="Socha Krista Spasiteľa a Krížová cesta v Haniske">
Socha Krista Spasiteľa a Krížová cesta v Haniske

Socha Krista Spasiteľa v Haniske je 5,3 metrov vysoká socha a spolu s krížovou cestou sa nachádza v areáli farskej záhrady Farnosti sv. Jána Nepomuckého. Autorom umeleckých diel je sochár Ján Leško. Projekt dal zrealizovať miestny farár ThDr. Jozef Ondovčák, PhD. v roku 2023, kedy bol aj dokončený.
O diele.
Socha Krista Spasiteľa v Haniske má 5,3 metra, z toho podstavec meria 0,9 metra. Socha je vyrobená z umelého kameňa, tzv. alabastra, ktorý je zmesou vápenca a živice. Socha je vytvorená ako dutá škrupina, a jej vnútro je vyplnené betónom a železom. Na podstavci je nápis: „"Poďte ku mne všetci, ktorí sa namáhate a ste preťažení.“" Vo vnútri Sochy sú zabetónované časové kapsuly, z ktorých najdôležitejšou je relikvia Svätého Kríža. Zastavenia krížovej cery sú vyrobené z alabastra, rovnakou technológiou ako socha. Podstavce sú bielej farby, sú duté a vyplnené betónom a železom. Obrazy zastavení sú z rovnakého materiálu, ale s pridaným tmavým pigmentom.
Celý projekt realizovala farnosť vo vlastnej réžii, na vlastnom pozemku a financovala ho najmä z vlastných finančných prostriedkov, potom z darov veriacich a pomocou sponzorov. V rámci projektu sa v areáli vytvorila krížová cesta, Socha Krista Spasiteľa a vydláždené Božské srdce s plameňom a nápisom „"Boh tak miloval svet..".“ Okolo areálu sa vybudovali chodníky so zámkovou dlažbou, osvetlením a lavičkami na sedenie. Pred vstupmi do areálu je parkovisko pre automobily, stojany na bicykle a verejný vodovod pre osvieženie návštevníkov. Celý projekt sa začal realizovať v roku 2023 a hlavné práce začali začiatkom leta. Umelecké dielo bolo slávnostne odhalené 27. augusta 2023 a požehnal ho Mons. Bernard Bober, košický arcibiskup-metropolita.
O autorovi.
Autorom sochy a krížovej cesty je sochár, dizajnér a umelec Ján Leško, akademický sochár. Narodil sa v Trebišove, kde žije a tvorí dodnes. Študoval na Vysokej škole výtvarných umení v Bratislave a po skončení štúdia učil na katedre dizajnu Technickej univerzity v Košiciach.
Spolupracuje s rôznymi firmami na Slovensku pri navrhovaní dizajnu výrobkov. Tvorí aj v oblasti architektonického dizajnu, voľnej sochárskej tvorby a venuje aj komornej plastike. V roku 2023 sa stal druhým finalistom súťaže o vyhotovenie súsošia sv. Cyrila, Metoda a Gorazda na Bratislavskom hrade. Jeho sochárske diela zdobia mnohé námestia a budovy na Slovensku (Trebišov, Vranov nad Topľou, Prešov, Slovenské Nové Mesto, Veľké Kapušany, Hlinné, Haniska pri Košiciach).

</doc>
<doc id="701149" url="https://sk.wikipedia.org/wiki?curid=701149" title="Drieňovec (vrch v Slovenskom krase; 804 m)">
Drieňovec (vrch v Slovenskom krase; 804 m)

Drieňovec () je vrch v Slovenskom krase, krajinnom celku Slovenského rudohoria. Leží nad obcou Drnava, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Drnava. Najbližším sídlom je na západnom úpätí situovaná Drnava, východne sa nachádza Kováčová a Lúčka, južne Jablonov nad Turňou a západne tiež Lipovník. Vrch je súčasťou Národného parku Slovenský kras a rovnomennej NPR.
Opis.
Drieňovec leží na severnom okraji planiny Horný vrch. Západne sa nachádza Pavlova skala (), Dievčenská skala (), Turecká () a Rákoš (), severne Čipkov vrch (), Pipitka () a Orlia studňa (), východne Osadník (), Matesova skala (), Vŕšok () a Kresadlo () a južne Luhota (), Široká () a Buková (). Masív patrí do povodia Slanej, kde vodu odvádza severným úpätím tečúca Čremošná a jej prítoky Vrbový potok z juhozápadných a Hrkotavý potok z juhovýchodných svahov. Na vrchol nevedie značený turistický chodník. 
Výhľady.
Vrchol pokrýva súvislý, miestami riedky lesný porast, ktorý neumožňuje rozhľad. Z vhodných lokalít je možné vidieť najmä okolité vrcholy Slovenského krasu, no tiež Revúcku vrchovinu, Stolické vrchy, Nízke Tatry, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, preto prístup je možný chodníkmi z blízkej Drnavy. 

</doc>
<doc id="701151" url="https://sk.wikipedia.org/wiki?curid=701151" title="Česká strana národno-sociálna">
Česká strana národno-sociálna

Česká strana národno-sociálna (skratka ČSNS) je česká mimoparlamentná stredoľavicová politická strana. Bola vplyvná politická strana v období medzivojnového Česko-Slovenska a krátko aj po roku 1945. Od druhej polovice 90. rokov 20. storočia je jej vplyv celkom okrajový. 
Historie.
Medzivojnové Česko-Slovensko.
Bola založená v roku 1897. Po vzniku Česko-Slovenska sa stala významným pilierom tzv. "politiky Hradu". Popri sociálnodemokratickej strane bola druhou socialistickou stranou v spoločnom štáte. Ideologicky sa jej program zhodoval s politikou prezidenta T. G. Masaryka. Do roku 1918 sa prezentovala svojimi protivojnovými, ako aj protináboženskými postojmi. Jej hlavným politickým cieľom bol vznik Česko-Slovenska. Po jeho vzniku sa jej program dá označiť ako sociálne-reformistický. Názov strany v tomto období bol Česká, resp. Československá strana socialistická. Strana kládla dôraz na nacionalizmus, odmietala marxizmus a internacionalizmus s dôrazom na revolúciu. Ústredným tlačovým orgánom boli noviny "České slovo". K najvýznamnejším predstaviteľom strany patrili Václav Klofáč, Emil Franke, Fráňa Zemínová, Jiří Stříbrný (v roku 1926 zo strany vylúčený) a Edvard Beneš. V roku 1926 sa strana premenovala na Československú stranu národno-socialistickú, čím chcela vyjadriť svoj prístup k chápaniu národnej otázky a jej prepojenia so sociálnymi témami. Strana mala zastúpenie takmer vo všetkých vládach medzivojnového Česko-Slovenska.
Pôsobenie strany na Slovensku.
Spomedzi českých politických strán bola práve socialistická, resp. národno-socialistická prvou, ktorá začala na území Slovenska vytvárať svoje štruktúry. Prvá pobočka na Slovensku bola vytvorená vo februári 1919 v Trenčíne. Členskú, ako aj voličskú základňu na Slovensku tvorili do veľkej miery českí zamestnanci, ktorí prišli na slovenské územie po odchode maďarských štátnych zamestnancov. Najvýznamnejším slovenským predstaviteľom strany bol Igor Hrušovský, ktorý pôsobil vo funkcii predsedu výkonného výboru strany na Slovensku. Členom strany bol aj známy spisovateľ Jozef Gregor Tajovský, ktorý ju zastupoval v bratislavskom mestskom zastupiteľstve. Strana bola orientovaná centralisticky, uznávala ideu jednotného československého národa a odsudzovala slovenské autonomistické hnutie. 
Podpora strany na Slovensku bola okrajová a pohybovala sa okolo 3 %. Mandáty v oboch komorách parlamentu získavali zástupcovia zo Slovenska len vďaka presunom zvyškových hlasov z českých krajín v rámci II. a III. skrutínia. 
1945–1989.
Dňa 11. mája 1945 sa v Prahe konala schôdza domácich a zahraničných predstaviteľov Československej strany národno-socialistickej a 17. mája 1945 sa v pražskej Lucerne konala ustanovujúca manifestačná schôdza, na ktorej bola vyhlásená obnova strany a jej bývalí členovia a sympatizanti boli vyzvaní k jej budovaniu. Za nového predsedu bol zvolený Petr Zenkl.
Niektorí funkcionári národno-socialistickej strany sa rozhodli spolupracovať s komunistami už pred februárom 1948 a v dňoch komunistického prevratu sa postavili na ich stranu.Takzvanou obrodou (vylúčením demokratických predstaviteľov a kopírovaním politiky Komunistickej strany Československa) vznikla Československá strana socialistická (ČSS), ktorá úzko spolupracovala s komunistickým režimom až do novembra 1989 ako súčasť Národného frontu Čechov a Slovákov. Do vedenia strany boli z vôle komunistickej strany dosadení Emanuel Šlechta, ktorý ako ekonomický expert strany spolupracoval s komunistami už pred februárom 1948 a bol exponentom komunistického vplyvu v národno-socialistickej strane, Alois Neuman, Ferdinand Richter a ďalší.
Pre tisíce členov a funkcionárov národno-socialistickej strany znamenal februárový prevrat násilné represie; vo vykonštruovanom politickom procese bola poslankyňa strany Milada Horáková odsúdená na trest smrti, ďalší členovia strany boli po odsúdení fyzicky a psychicky likvidovaní vo väzniciach a táboroch nútených prác a stovky ďalších odišli do nútenej emigrácie. Petr Zenkl bol až do svojej smrti exilovým predsedom Československej strany národno-socialistickej. Exilová ČSNS sa výrazne podieľala aj na založení a fungovaní Rady slobodného Československa, ktorej prvým predsedom bol zvolený práve Zenkl. Medzi ďalších významných politikov ČSNS, ktorí pôsobili v exile, patrili Vladimír Krajina a bývalí ministri Hubert Ripka a Jaroslav Stránský.
Po 1989.
V roku 1990 sa vtedajšia Československá strana socialistická zlúčila s Československou stranou národno-socialistickou v exile, ale k očakávanému premenovaniu strany nedošlo. Predstavitelia obrodného prúdu, zoskupení v platforme Národný sociálny kongres (NSS), si po vylúčení zo strany založili vlastnú Národno-socialistickú stranu.
Vo voľbách v roku 1992 bola ČSS jednou z troch strán ľavicového zoskupenia Liberálno-sociálna únia (LSU) a bola zastúpená v Poslaneckej snemovni, ale po zložitom vývoji v rámci zoskupenia a strany sa v roku 1996 do Poslaneckej snemovne už nedostala. V roku 1993 sa pod vedením predsedu Pavla Hirša vrátili predstavitelia NSS, politická orientácia sa posunula viac doprava a strana sa premenovala na Liberálnu stranu národno-sociálnu (LSNS). V roku 1996 sa LSNS zlúčila so stranou Slobodní demokrati (nástupnícka strana Občianskeho hnutia) a zmenila svoj názov na Slobodní demokrati - Liberálné strany národno-sociálné (SD-LSNS). Toto spojenie však nebolo veľmi úspešné vzhľadom na výrazne odlišné priority oboch zakladajúcich subjektov. V roku 1997 strana oslávila 100. výročie vzniku ako najstaršia pôvodná česká politická strana pod vedením svojho predsedu JUDr. Tomáša Sokola. Krátko nato stranu opustili prevažne bývalí slobodní demokrati a strana sa vrátila k svojmu historickému názvu Česká strana národno-sociálna. Do veľkej politiky sa však už nikdy nevrátila.
V roku 2003 bol na ČSNS podaný návrh na vyhlásenie konkurzu, ktorého dôvodom bola nemožnosť dohľadania majetku v správe strany, ktorý mala strana za predsedníctva Jána Šuly. V dôsledku toho bola v decembri 2005 založená Česká strana národno-socialistická. Až do roku 2022 bola v konkurznom konaní.
Dňa 28. októbra 2011 pri príležitosti výročia vzniku Československa a výročia študentských nepokojov z roku 1939 a vraždy Václava Sedláčka zorganizoval 1. podpredseda ČSNS Michal Klusáček bez súhlasu vedenia strany stretnutie na lúke Budínka pri Dobroníne, kde stojí kríž na pamiatku tam zavraždených Nemcov. Na protest proti údajnému prekrúcaniu histórie a na zdôraznenie sledu historických udalostí členovia ČSNS pred železný kríž umiestnili 64 drevených krížov pripomínajúcich obete nacistického masakru vo Veľkom Meziříčí a názvy obcí, ktoré boli v Československu počas vojny vypálené. Kvôli medializácii tiež železný kríž natreli na ružovo.
Dňa 26. novembra 2011 pri vchode do Obecného domu v Prahe, kde sa konal ustanovujúci zjazd strany LEV21 - národní socialisti, členovia ČSNS zorganizovali protest proti zneužívaniu histórie ČSNS novovzniknutým politickým subjektom. Na ulici členovia ČSNS rozdávali narcisy odkazujúce na predsedu strany LEV21 a na chodník umiestňovali hanlivé a zosmiešňujúce nálepky.
V rokoch 2013 až 2021 viedla strana spor o predsedníctvo strany medzi proeurópskym Vladislavom Svobodom a Michalom Klusáčkom, ktorý vyvrcholil rozhodnutím Krajského súdu v Prahe, že 37. predsedníctvo strany je neplatné. Dňa 15. júna 2019 sa konal mimoriadny zjazd Českej strany národno-sociálnej, ktorý potvrdil členstvo a predsedníctvo Michala Klusáčka.
Strana je v súčasnosti protieurópska, nacionalistická a populistická. Dlhodobo tiež obhajuje vyhnanie sudetských Nemcov.
V roku 2022 sa ČSNS spojila s stranami NÁR.SOC. a ČSNS 2005.

</doc>
<doc id="701152" url="https://sk.wikipedia.org/wiki?curid=701152" title="József Galambos">
József Galambos

József Galambos (* 27. júl 1900, Gyüre† 6. február 1980, Budapešť) bol maďarský bežec na dlhé trate. Súťažil v maratóne na Letných olympijských hrách v roku 1928. Skončil na 49. mieste s časom 03:05:58.
Galambos vyhral v rokoch 1927 až 1933 štyrikrát Košický maratón mieru.

</doc>
<doc id="701153" url="https://sk.wikipedia.org/wiki?curid=701153" title="Gösta Leandersson">
Gösta Leandersson

Gösta Leandersson (* 22. apríl 1918, Östra Gerum, Švédsko† 21. január 1995, Lidköping) bol švédsky maratónsky bežec. Vyhral Košický maratón mieru v rokoch 1948 a 1950 a Bostonský maratón v roku 1949. Na majstrovstvách Európy skončil piaty v roku 1946 a štvrtý v roku 1950.
V roku 1960 sa Leandersson presťahoval do Linköpingu, kde žil až do svojej smrti, teda do roku 1995.

</doc>
<doc id="701157" url="https://sk.wikipedia.org/wiki?curid=701157" title="Albert Rusnák (1994)">
Albert Rusnák (1994)

Albert Rusnák (* 7. júl 1994, Výškov, Česko) je slovenský profesionálny futbalista, ktorý hráva na poste stredopoliara v klube Seattle Sounders v Major League Soccer.
Klubová kariéra.
Manchester City.
Rusnák vyrastal v mládežníckom tíme MFK Košice. V roku 2010 sa pripojil k akadémii Manchestru City. Za Manchester City hrával iba v rezervnom tíme. Za A-tím neodohral ani jeden zápas.
Hosťovanie v Oldham Athletic.
V auguste 2013 bol Rusnák poslaný na hosťovanie do Oldham Athletic v League One. Medzi seniormi debutoval 31. augusta pri prehre 0:1 s Tranmere Rovers. Dňa 17. septembra bolo hosťovanie prerušené a Rusnák sa vrátil do Manchestru City, potom čo odmietol nastúpiť za ich rezervný tím.
Hosťovanie v Birmingham City.
Dňa 21. januára 2014 bol Rusnák poslaný na mesačné hosťovanie do Birmingham City v EFL Championship. Debutoval 28. januára pri prehre 1:2 s Leicesterom. Rusnák zostal nakoniec v Birminghame do konca sezóny 2013/14.
Hosťovanie v SC Cambuur.
Dňa 25. júla 2014 bol Rusnák poslaný na polročné hosťovanie do holandského klubu SC Cambuur. Debutoval 9. augusta pri remíze 1:1 s Twente Enschede v ktorom strelil svoj prvý gól. 30. augusta skóroval pri víťazstve 3:2 v derby proti Groningenu.
FC Groningen.
V decembri 2014 prestúpil Rusnák do holandského klubu FC Groningen a ukončil tak pôsobenie v Manchestri City. V klube debutoval 16. januára 2015 pri prehre 0:2 s Ajaxom Amsterdam. Svoj prvý gól strelil 31. januára pri výhre 2:0 nad Go Ahead Eagles. Dňa 3. mája strelil dva góly vo finále Pohára KNVB nad PEC Zwolle a rozhodol o víťazstve 2:0 čím získal svoju prvú profesionálnu trofej v kariére. Groningen sa vďaka tomu kvalifikoval do skupinovej fázy Európskej ligy UEFA 2015/16.
Real Salt Lake.
Dňa 6. januára 2017 podpísal Rusnák zmluvu s americkým klubom Real Salt Lake v Major League Soccer. V tíme debutoval 4. marca pri remíze 0:0 s Toronto FC. Svoj prvý gól strelil 9. apríla pri výhre 3:0 nad Vancouver Whitecaps, v ktorom okrem gólu zaznamenal aj dve asistencie. Vo svojej prvej sezóne skončil so 14 asistenciami na štvrtom mieste v lige.
V sezónach 2018 a 2019 strelil Rusnák 10 gólov a prispel k postupom do play-off.
Dňa 7. marca 2020 si Rusnák nasadil prvýkrát kapitánsku pásku pri remíze 1:1 s New York Red Bulls.
Seattle Sounders.
Po skončení zmluvy v Real Salt Lake sa Rusnák v januári 2022 pripojil k tímu Seattle Sounders v Major League Soccer. Debutoval 18. februára v prvom zápase osemfinále Ligy majstrov CONCACAF pri remíze 0:0 s honduraským tímom Motagua. V MLS debutoval o desať dní neskôr pri prehre 0:1 s Nashvillom. Dňa 5. mája sa Rusnák stal víťazom Ligy majstrov CONCACAF keď v odvete finále zvíťazil Seattle nad UNAM Pumas 3:0 (finále Ligy majstrov CONCACAF sa hrá na dva zápasy).
Reprezentačná kariéra.
Rusnák mohol reprezentovať Česko, keďže sa tam narodil. V reprezentácii Slovenska debutoval 15. novembra 2016 pri remíze 0:0 s Rakúskom v priateľskom zápase. Svoj prvý gól v reprezentácii strelil 25. marca 2018 pri výhre 2:1 nad Spojenými arabskými emirátmi v prípravnom turnaji Kings Cup.
Štatistiky.
Klubové.
"K 28. augustu 2023"
 1 EFL Trophy
 2 Európska liga UEFA
 3 Johan Cruijff Schaal
 4 MLS is Back
 5 Liga majstrov CONCACAF
 6 Majstrovstvá klubov FIFA
 7 Leagues Cup
Medzinárodné.
"K 28. augustu 2023"
Úspechy hráča.
FC Groningen
Seattle Sounders

</doc>
<doc id="701158" url="https://sk.wikipedia.org/wiki?curid=701158" title="Carl Carlson">
Carl Carlson

Carl Carlson je fiktívna postava z amerického animovaného seriálu "Simpsonovci". Je to Homerov priateľ a kolega v Springfieldskej jadrovej elektrárni a často sa vída s Lennym.
Carl je islandsko-africký Američan s magisterským titulom z jadrovej fyziky, ktorý má rád bowling a pitie v krčme U Vočka. Výška jeho IQ je 214.
O Carlovi sa často hovorí, že patrí k najpríťažlivejším mužom v Springfielde; v diele Láska klíči aj v riaditeľni Homer dôjde k záveru, že Carl je pre Selmu príliš atraktívny. Podľa dielu Asociácie Mensy zachraňuje Lízu by mohol byť diabetik, zatiaľ čo podľa epizódy Výchova dievčat v Amerike môže byť ťažkým schizofrenikom. Diel Vráťte mi hviezdnu oblohu uvádza, že Carl strávil časť svojho detstva na Islande.
Carl je ústrednou postavou dielu 24. radu Sága o Carlovi, v ktorom Carl, Lenny a Vočko vyhrajú v lotérii jackpot a Carl s ním utečie na Island, kde nájde svojich bývalých priateľov.
Lenny a Carl sú najlepší priatelia, pretože sú len zriedkakedy videní oddelene; ich ďalšími priateľmi sú Homer a štamgasti U Vočka, vrátane Barneyho Gumblea a Vočka Szyslaka. Homer si opakovane mýli Lennyho a Carla a pri jednej príležitosti je šokovaný, keď sa dozvie, že Lenny je beloch a Carl černoch. Aby sa Homer orientoval, má na ruke nápis „Lenny = biely, Carl = čierny“.
Keď sa Lisa rozhodla vzdať sa kresťanstva a stať sa oddanou budhistkou, zatúlala sa do miestneho chrámu a našla v ňom Lennyho a Carla, ktorý praktizovali toto náboženstvo a učili ho Lisu.
Lenny a Carl pracujú spoločne s Homerom Simpsonom v Springfieldskej jadrovej elektrárni, Carl v nej zastáva pozíciu vedúceho bezpečnostných operácií. Lenny s Carlom sa spoločne umiestnili na šiestom mieste v rebríčku 25 najlepších vedľajších postáv seriálu "Simpsonovci", ktorý zostavil "IGN".
V pôvodnom znení Carla daboval do 31. série Hank Azaria. Z dôvodu neskoršieho rozhodnutia, že budú postavy tmavej pleti nahovárať iba afroamerickí herci, je Carlovým dabérom od 32. radu Alex Désert. V českom znení je od 8. radu stálym dabérom Carla Carlsona Jaroslav Horák.

</doc>
<doc id="701160" url="https://sk.wikipedia.org/wiki?curid=701160" title="Joshua Kimmich">
Joshua Kimmich

Joshua Kimmich (* 8. február 1995, Rottweil, Nemecko) je nemecký futbalový obranca, od roku 2015 pôsobí v nemeckom klube FC Bayern Mníchov. Počas pôsobenia v Bayerne Mníchov sa vypracoval medzi najlepších hráčov na svojom poste.
V reprezentačnom drese si zahral na Majstrovstvách Európy v roku 2016, na Konfederačnom pohári FIFA v roku 2017 a na Majstrovstvách sveta v roku 2018.
Kimmich je považovaný za nástupcu nemeckého pravého krajného obrancu Philippa Lahma, ktorý bol dlhoročnou oporou Bayernu Mníchov i národného tímu.
V sezóne 2019/2020 bol Kimmich po zisku treble s Bayernom Mníchov zaradený do Tímu roka UEFA, FIFA FIFPro Men's World11 a bol menovaný obrancom sezóny Ligy majstrov UEFA.
Klubová kariéra.
V mládeži hral v klube VfB Stuttgart. Odtiaľ zamieril k RB Leipzig (Lipsko) za čiastku 500-tisíc eur, aj keď si Stuttgart zaistil možnosť spätného odkúpenia za čiastku 750-tisíc eur. V rokoch 2013 až 2015 pôsobil v Lipsku v druhej ligovej súťaži. V januári 2015 sa dohodol s Bayernom Mníchov na prestupe a s klubom podpísal zmluvu platnú od júla 2015. Bayern za jeho prestup zaplatil poplatok vo vyške 7 miliónov eur.
Debutoval v augustovom zápase 1. kola domáceho pohára proti FC Nöttingen pri výhre 3:1. Debutový zápas v Bundeslige si za Bayern odkopal 12. septembra 2015 v bavorskom derby proti Augsburgu, keď pri výhre 2:1 odohral záverečné minúty ako náhradník za Philippa Lahma.
Zranenie niekoľkých stopérov prinútilo Guardiolu nasadiť Kimmicha do stredu obrany do páru s Holgerom Badstuberom. Následne Bayern dostal za štyri stretnutia jediný gól a uhral remízu 0:0 na pôde Leverkusenu. Kimmich na nezvyčajnom poste uspel aj zásluhou adaptácie na Guardiolov systém, ktorý potlačil Kimmichovu slabinu v podobe jeho výšky 1,76 metra, obmedzujúcu jeho hru proti fyzicky disponovaným protihráčom ako napr. útočníkom.
21. mája 2016 Kimmich odohral celý finálový zápas o nemecký pohár proti Borussii Dortmund.Obrana v zložení Kimmich- Boateng čelila útočníkovi Pierrovi-Emerickovi Aubameyangovi a inkasovala trikrát, avšak finále dospelo po výsledku 3:3 za 120 minút do penaltového rozstrelu. Kimmich svoju penaltu síce nepremenil, jeho spoluhráči však jeho zaváhanie napravili a trofej vybojovali.
Reprezentačná kariéra.
Reprezentoval Nemecko v mládežníckych kategóriách U17, U18, U19 a U21.
V novembri a decembri roku 2022 sa predstavil na Majstrovstvách sveta, ktoré organizoval Katar. V základnej zostave trénera Hansa-Dietera Flicka mal mať po boku buď İlkaya Gündoğana alebo Leona Goretzku v pre Nemcov klasickom rozostavení 4–2–3–1. Prvé skupinové stretnutie dňa 23. novembra prinieslo prekvapivú porážku 1:2 s Japonskom, ktoré Nemecko porazilo prvýkrát. V druhom stretnutí o štyri dni neskôr so Španielskom čelil Pedrimu a Gavimu, dvojicu násťročných tvorivých záložníkov v súperových radách. Kimmich obstál, nebezpečnou strelou preveril brankára Unaie Simóna a pomohol k remíze 1:1. Nemecko 1. decembra porazilo Kostariku 4:2, ani jedno z mužstiev však do osemfinále nezamierilo.
Štýl hry.
Kimmich je univerzálnym futbalistom schopným zahrať na pravom kraji obrany aj zálohy a tiež v strede obrany alebo v strede poľa v úlohe defenzívneho stredopoliara. Pre schopnosť útočiť a brániť bol prirovnávaný k Philippu Lahmovi, s ktorým si v závere Lahmovej kariéry aj zahral. Disponuje slušnou technikou a taktickou inteligenciou. Tým a dobrým čítaním hry dokáže kompenzovať rýchlostný deficit proti rýchlejším útočníkom. Ďalšou devízou je dobrá, napríklad aj prekvapivá a riskantná prihrávka, ktorú využíval tréner Pep Guardiola a ktorý stál za Kimmichovým včlenením do základnej zostavy.

</doc>
<doc id="701175" url="https://sk.wikipedia.org/wiki?curid=701175" title="Ján Greguš (1991)">
Ján Greguš (1991)

Ján Greguš (* 29. január 1991, Nitra, Česko-Slovensko) je slovenský profesionálny futbalista, ktorý hráva na poste stredopoliara v klube Minnesota United v Major League Soccer. 
Klubová kariéra.
FC Nitra.
Greguš sa narodil v Nitre kde začal s futbalom v miestnom klube FC Nitra. V prvom tíme debutoval 16. mája 2009 pri výhre 4:1 nad MFK Košice. 
Baník Ostrava.
Po štyroch zápasov v drese Nitry prestúpil Greguš v lete 2009 do českého klubu Baník Ostrava. V klube debutoval 2. augusta pri remíze 0:0 na ihrisku Sigma Olomouc. Zo začiatku Greguš nedostával veľa priestoru, v sezóne 2009/10 bol väčšinou v pozícii náhradníka, ktorý odohral 10 zápasov v lige.
V sezóne 2010/11 sa jeho herný čas zlepšil a nastúpil do 21 zápasov v lige a odohral aj tri zápasy v predkolách Európskej ligy UEFA 2010/11.
Dňa 8. apríla 2012 strelil svoj prvý gól a zároveň rozhodol o víťazstve 1:0 nad Hradcom Králové.
Hosťovanie v Boltone.
V januári 2013 odišiel na hosťovanie do Boltonu Wanderers. V Boltone hrával iba v rezervnom tíme a po roku sa vrátil do Baníku Ostrava.
FK Jablonec.
V januári 2015 prestúpil Greguš do Jablonca. V klube debutoval 20. februára pri výhre 2:1 nad Slováckom. Dňa 10. apríla strelil Greguš dva góly pri výhre 4:0 nad Hradcom Králové.
V sezóne 2015/16 odohral Greguš za Jablonec dokopy 36 zápasov vo všetkých zápasoch v ktorých strelil 5 gólov. S Jabloncom sa dostal do finále Poháru FAČR kde ale prehrali s Mladou Boleslavou 0:2.
FC Kodaň.
Dňa 19. júna prestúpil Greguš do dánskeho klubu FC Kodaň kde podpísal štvorročnú zmluvu. V tíme debutoval 13. júla pri výhre 3:0 nad Crusaders v prvom zápase druhého predkola Ligy majstrov UEFA 2016/17. Kodaň v predkolách zdolal Crusaders, Astra Giurgiu a APOEL a postúpil do skupinovej fázy. V dánskej Superligaen debutoval 16. júla pri výhre 3:0 nad Lyngby BK. Dňa 29. novembra strelil Greguš svoje prvé dva góly v Kodani pri výhre 4:0 nad Viborgom. V sezóne 2016/17 vyhral Greguš s Kodaňou double, keď sa stali víťazmi ligy aj víťazom pohára.
Minnesota United.
V decembri 2018 podpísal Greguš zmluvu s tímom Minnesota United v Major League Soccer. Debutoval 3. marca 2019 pri výhre 3:2 nad Vancouver Whitecaps. 17. marca strelil Greguš svoj prvý gól v MLS pri prehre 2:3 s Los Angeles Galaxy. V sezóne 2019 sa Greguš dostal s Minnesotou do finále US Open Cup kde ale prehrali 1:2 s Atlantou United.
San Jose Earthquakes.
V januári 2022 prestúpil Greguš do San Jose Earthquakes. V tíme 27. februára pri prehre 1:3 s New York Red Bulls. Pri remíze 3:3 s Columbus Crew v druhom zápase za klub asistoval na všetky góly svojho tímu.
Nashville SC.
V marci 2023 prestúpil Greguš do Nashvillu SC kde podpísal zmluvu do konca roka. Pre Greguša to bol tretí klub v Major League Soccer. V tíme debutoval 19. marca pri prehre 0:1 s New England Revolution.
Druhé pôsobenie v Minnesote.
Dňa 3. augusta 2023 sa Greguš vrátil do Minnesoty United. Hneď v prvom zápase po návrate strelil gól pri výhre 2:0 nad New York City FC.
Reprezentačná kariéra.
Greguš debutoval v seniorskej reprezentácii Slovenska dňa 31. mája 2015 pri výhre 1:0 nad Českom v priateľskom zápase.
Greguš bol zaradený do konečnej nominácie na EURO 2016. Slovensko sa na turnaji dostalo do osemfinále kde prehralo s Nemeckom 0:3. Greguš zasiahol iba do druhého polčasu v osemfinále. 
Greguš bol súčasťou konečnej nominácie na EURO 2020. Na turnaji zasiahol iba do prvého zápasu proti Poľsku (2:1). Slovensko na turnaji skončilo v skupine.
Štatistiky kariéry.
Klubové.
"K 28. augustu 2023"
 1 Európska liga UEFA
 2 Liga majstrov UEFA
 3 MLS is Back
 4 Leagues Cup
Medzinárodné.
"K 28. augustu 2023"
Úspechy hráča.
FC Kodaň

</doc>
<doc id="701186" url="https://sk.wikipedia.org/wiki?curid=701186" title="Ditioerytritol">
Ditioerytritol

Ditioerytritol (DTE) je sacharidový alkohol obsahujúci síru odvodený od monosacharidu treózy. Je to epimér ditiotreitolu (DTT).
Chemické vlastnosti.
DTE je kryštalická látka, je rozpustný vo vode a v alkoholoch. 
Použitie.
DTE je redukčné činidlo, podobne ako DTT, ktoré možno použiť na redukciu disulfidických väzieb. Obidve látky majú rovnaký redukčný potenciál, ktorý je rovný –0,331 mV. p"K"a hodnoty tiolových skupín DTE sú 9,0 a 9,9, čo znamená, že sú vyššie než p"Ka" tiolových skupín DTT (8,3 a 9,5). Keďže na redukciu disulfidických väzieb je potrebný deprotonovaný (ionizovaný) tiol (teda tiolát), DTE je menej účinný než DTT pri nižších pH.
Redukcia pomocou DTE je pomalšia ako redukcia pôsobením DTT. Toto je pravdepodobne spôsobené tým, ako sú otočené hydroxylové skupiny v molekule v oxidovanej podobe (v šesťčlennom kruhu). Cyklická forma DTE je menej stabilná než cyklická forma DTT kvôli väčšej stérickej repulzii hydroxylových skupín. V prípade DTE sú tieto skupiny orientované "cis" (na jednej strane reťazca), zatiaľ čo u DTT sú "trans" (na opačných stranách reťazca).

</doc>
<doc id="701187" url="https://sk.wikipedia.org/wiki?curid=701187" title="1,4-ditiotreitol">
1,4-ditiotreitol



</doc>
<doc id="701190" url="https://sk.wikipedia.org/wiki?curid=701190" title="Aristoxenos z Tarentu">
Aristoxenos z Tarentu

Aristoxenos (; * približne medzi rokmi 375 až 360 pred Kr., Tarent) bol starogrécky filozof a hudobný teoretik, ktorý sa preslávil svojimi prácami o rytme a harmónii.
Väčšina toho, čo je o Aristoxenovi známe, pochádza z byzantského lexikónu Suda. Suda uvádza, že bol činný počas 111. olympiády (336 – 333 pred Kr.) a že bol súčasníkom Dikaiarcha z Messiny. Narodil sa v Tarente a hudobné vzdelanie získal od svojho otca Spinthara a od Lampra z Erythrai. Žil v Mantineii a Korinte a neskôr študoval v Aténach, najskôr u Xenofila a potom u Aristotela. S čím bol nespokojný, že vedúca pozícia v Lykeiu nepripadla jemu ale Theofrastovi. Aristoxenove spisy sa zaoberali hudbou, filozofiou, históriou a rôznymi inými dielami týkajúcimi sa vzdelávania (podľa Sudy napísal spolu 453 kníh ) z ktorých sa zachovali väčšinou len fragmenty. Patria medzi ne "Základy hudobnej teórie", "Základy rytmiky", "O hudbe", "O melódii", "Pythagorejské zásady", "Politické zákony" a "Historické písomnosti".
Jediným jeho dielom, ktoré sa zachovalo, sú "Prvky harmónie" (Harmonica stoicheia), ktoré je ale najvýznamnejším dielom svojho druhu v antickej literatúre. Je pravdepodobné, že členovia Lykeia s ním diskutovali o otázkach týkajúcich sa akustiky a hudby, pretože jeho kniha obsahuje množstvo poznatkov o tejto téme, pozoruhodných svojou relatívnou hĺbkou, rozsahom a zložitosťou. Je rozdelená do troch častí zaoberajúcich sa výškou tónu, notami, intervalmi, stupnicami, moduláciou alebo melódiou. Najoriginálnejšou časťou Aristoxenovej práce sú teoretické určovania intervalov a tetrachordov v mierkach (Aristoxenos nazýval rytmus ako tzv. „poriadok času“ či χρόνου ταξής (chronou taxés) = „usporiadanie dôb“.).
V niektorých pasážach ale vypovedá o tom, ako autora dráždili všetky odlišné prístupy, obzvlášť „tie rebelské“ praktiky, ktoré jeho novú vedu o zvuku ohrozovali. Na jednej strane sa chcel dištancovať od „pytagorejských extrémistov“, ktorí sa domnievali, že hudba je záležitosť čírej matematiky. Ešte viac však útočil na hudobníkov, ktorým hovoril "harmonikoi" - harmonikovia (ktorí sa pri svojich výskumoch spoliehali viac na hudobnú prax) a ktorých obvinil z ignorancie a domýšľavosti. Jeho text na niektorých miestach pripomína útoky na jazzových a bluesových hudobníkov zo začiatku dvadsiateho storočia. Aristoxena iritovalo predovšetkým to, že harmonikovia vytvárali hudbu priamo svojimi nástrojmi, namiesto toho, aby uznali nadradenosť teoretickej schémy. Nepáčili sa mu ani ich jednoduché formy zápisu, ktoré podobne ako improvizované notácie jazzmanov vynechávali detaily a s opovrhnutím hľadel na ich túžbu zapáčiť sa amatérskemu publiku.

</doc>
<doc id="701205" url="https://sk.wikipedia.org/wiki?curid=701205" title="Buková (vrch v Slovenskom krase)">
Buková (vrch v Slovenskom krase)

Buková () je vrch v Slovenskom krase, krajinnom celku Slovenského rudohoria. Leží nad obcou Drnava, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Drnava. Najbližším sídlom je severne situovaná Drnava, západne sa nachádza Lipovník, južne Hrušov a Jablonov nad Turňou a východne Hrhov, Lúčka a Kováčová. Vrch je súčasťou Národného parku Slovenský kras.
Opis.
Buková leží v západnej časti planiny Horný vrch. Severným smerom sa nachádza Čipkov vrch (), Pipitka (), Orlia studňa () a Drieňovec (), východným Osadník (), Žľab (), Matesova skala (), Vŕšok () a Luhota (), južným Pavlovský vrch (), Široká () a Hradište () a západným Pavlova skala (), Dievčenská skala (), Turecká () a Rákoš (). Masív patrí do povodia Slanej, kde vodu odvádza severne tečúca Čremošná a jej prítok Vrbový potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť najmä okolité vrcholy Slovenského krasu, no tiež Revúcku vrchovinu, Stolické vrchy, časť Nízkych Tatier, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no južne vedie traverzom červeno značený chodník z Jablonovského sedla na rázc. Mútna studňa. 

</doc>
<doc id="701211" url="https://sk.wikipedia.org/wiki?curid=701211" title="Prvá štvrť">
Prvá štvrť

Prvá štvrť je fáza Mesiaca. Nastáva sedem dní aj pár hodín po nove. Pri prvej štvrti je osvetlená západná pologuľa Mesiaca, ktorá sa rozprestiera z polovice na privrátenej a z polovice na odvrátenej strane Mesiaca. Z pohľadu pozorovateľa zo Zeme je preto osvetlená polovica mesačného disku, čiže vidieť štvrtinu celého mesačného povrchu. Pri pohľade zhruba od obratníka Raka a severnejšie je osvetlená pravá strana Mesiaca. Tá má tvar písmena D. Pretože prvá štvrť nastáva počas tzv. "dorastania" (zhruba dvojtýždňového obdobia od novu po spln), Mesiac v tvare písmena D sa používa ako pomôcka na jeho odlíšenie od poslednej štvrte. 
Prvej štvrti predchádza fáza kosáčika. Po prvej štvrti nastáva obdobie dorastajúceho neúplného Mesiaca. Sedem dní aj niekoľko hodín po prvej štvrti nastáva spln.
Mesiac v prvej štvrti sa nachádza 90° východne od Slnka. Vychádza, keď Slnko kulminuje (v zimnom čase okolo 12:00, v letnom čase okolo 13:00). Mesiac kulminuje, keď Slnko zapadá. Mesiac zapadá v okamihu pravej polnoci (v zimnom čase okolo 24:00, v letnom čase okolo 1:00). Najvyššie je počas prvej štvrte na oblohe kulminujúci Mesiac v jarnom období, najnižšie v jesennom období.
Keď je Mesiac v prvej alebo poslednej štvrti, nedochádza k zatmeniam. Pri Mesiaci v prvej aj poslednej štvrti nastáva tzv. hluchý príliv.
Pri pohľade z mesačného povrchu je počas prvej štvrte Zem vo fáze posledná štvrť.
Do fázy ekvivalentnej prvej štvrti sa okrem Mesiaca dostávajú aj planéty počas kvadratúry.

</doc>
<doc id="701214" url="https://sk.wikipedia.org/wiki?curid=701214" title="Pokémon">
Pokémon



</doc>
<doc id="701217" url="https://sk.wikipedia.org/wiki?curid=701217" title="Alojz Rakús">
Alojz Rakús

MUDr. Alojz Rakús (* 14. máj 1947, Trnava† 27. august 2023, Bratislava) bol slovenský politik, psychiater a vysokoškolský pedagóg, bývalý minister zdravotníctva ČSFR a SR v rokoch 1990 až 1992 a poslanec Národnej rady SR v rokoch 1998 až 2002.
Životopis.
Roku 1971 absolvoval Lekársku fakultu Univerzity Komenského v odbore všeobecné lekárstvo. Následne ďalej postgraduálne študoval v odboroch biomedicínska kybernetika, psychiatria, psychoterapia a neuropsychiatria. Titul docent získal roku 1999. V rokoch 1971 až 1982 pedagogicky pôsobil na Katedre psychiatrie LF UK. Okrem toho vyučoval aj na Slovenskej zdravotníckej univerzite (SZU) v Bratislave a bol aj prednostom Psychiatrickej kliniky SZU a Fakultnej nemocnice s poliklinikou (FNsP) v Bratislave. Patril k zakladateľom Zväzu kresťanských lekárov a zdravotníkov a v období rokov 1990 až 2000 zastával funkciu predsedu. Takisto bol v rokoch 19942002 predsedom Slovenskej psychiatrickej spoločnosti. Roku 1994 sa stal členom Newyorskej akadémie vied (New York Academy of Science). V novembri 2002 sa stal dekanom Fakulty zdravotníckych špecializovaných štúdii SZU.
Politická kariéra.
V politike sa začal angažovať v roku 1989. Najprv na pôde Verejnosti proti násiliu, neskôr, keď vznikalo KDH bol na jeho zakladajúcom sneme. Od roku 1990 bol členom KDH. V júni 1990 sa stal ministrom zdravotníctva SR, ešte počas trvania Českej a Slovenskej Federatívnej republiky. V tejto funkcii pôsobil počas prvej vlády Vladimíra Mečiara a následne vlády Jána Čarnogurského. Ministerskou vyhláškou zaviedol možnosť výhrady vo svedomí pre gynekológov a zdravotný personál pri vykonávaní umelého ukončenia tehotenstva. Vo voľbách v roku 1992 bol zvolený za KDH do slovenskej časti Snemovne národov Federálneho zhromaždenia, pričom federálnym poslancom bol až do decembra 1992. V novembri 1992 hlasoval proti zániku Československa. V parlamentných voľbách roku 1998 kandidoval na kandidátke SDK (č.52) ako člen KDH. Do parlamentu sa prebojoval. Stal sa členom výboru pre sociálne veci a bývanie. V máji 2001 sa stal členom Osobitného kontrolného výboru NR SR na kontrolu Vojenského spravodajstva. Poslancom parlamentu bol do roku 2002. Roku 2008 prestúpil do politickej strany Konzervatívni demokrati Slovenska (KDS). Vo voľbách do Európskeho parlamentu roku 2009 neúspešne kandidoval na spoločnej kandidátke KDS a OKS. V parlamentných voľbách v roku 2012 kandidoval ako člen KDS na kandidátnej listine strany . Z kandidátky však, podobne ako všetci ostatní kandidáti za KDS a OKS, odstúpil potom, ako kandidátov nútil predseda OĽANO Igor Matovič podstúpiť test na detektore lži.
Kontroverzie.
V roku 2002 vyvolal rozruch svojimi postojmi k homosexualite. Rakús vtedy hovoril o prípadoch, keď je homosexualitu možné liečiť.

</doc>
<doc id="701221" url="https://sk.wikipedia.org/wiki?curid=701221" title="Jama levova">
Jama levova

 
Jama levova je slovenská televízna relácia typu reality show, ktorú vysiela TV Markíza od 6. septembra 2023.

</doc>
<doc id="701222" url="https://sk.wikipedia.org/wiki?curid=701222" title="Philippe Sauvé">
Philippe Sauvé

Philippe Sauvé (* 27. február 1980, Buffalo, New York, USA) je bývalý americký hokejový brankár, ktorý sa preslávil najmä krátkym pôsobením v National Hockey League v drese tímov Colorado Avalanche, Calgary Flames, Phoenix Coyotes a Boston Bruins.
Kariéra.
Sauvé hokejovo dozrieval v kanadskej juniorskej lige QMJHL, kde nastupoval za tím Rimouski Oceánic. V juniorskom hokeji patril medzi výrazné prospekty a v roku 2000 reprezentoval Spojené štáty na Majstrovstvách sveta v ľadovom hokeji hráčov do 20 rokov, kde pôsobil v roli náhradníka za draftovou jednotkou z roku 1999 - Rickom DiPietrom. USA sa napokon na šampionáte umiestnili na 4. mieste. Sauvé zasiahol do dvoch duelov.
V roku 1999 získal za výborné športové správanie a fair play ocenenie Humanitarian of the Year v aglomeráte severoamerických juniorských hokejových líg - CHL.
Draftovaný bol už v roku 1998 v 2. kole (38. celkovo) tímom Colorado Avalanche, na ktorého „farme“ (Hershey Bears v AHL) nastupoval od roku 2000 až do roku 2004. V roku 2003 zažil významný kariérny úspech, keď sa stal súčasťou All-Star tímu AHL.
Svoj debut v NHL zažil 18. októbra 2003, keď v drese Colorada Avalanche nastúpil proti Edmontonu Oilers. Sauvé zápas nezvládol a z 24 striel inkasoval 5 gólov pri prehre 3:6.
Napriek nepresvedčivému vstupu do ligy sa v sezóne 2003/04 stal Sauvé prvým náhradníkom Davida Aebischera. Colorado sa nachádzalo v brankárskej kríze, keď v roku 2003 ukončila kariéru legenda klubu Patrick Roy a Aebischer (pôvodne náhradník Roya) sa dostal do pozície jednotky. Keďže Sauvé bol neskúsený a prevažne nespoľahlivý, väčšinu zápasov hájil bránkovisko Aebischer. Sauvé za celú sezónu zasiahol iba do 17 zápasov, z ktorých vyhral 7 a pripísal si 89,6% úspešnosť zákrokov. Pred prestupovou uzávierkou do tímu prišiel skúsený Tommy Salo a zvyšok sezóny Sauvé znova strávil v AHL.
NHL ročník 2004/05 bol zrušený kvôli Lockoutu (rokovania medzi NHL a NHLPA). Sauvé ho strávil v nižšej ECHL.
V lete 2005 bol vymenený za budúce vyrovnanie do Calgary Flames. Ani tu však svojimi výkonmi nepresvedčil (8 zápasov, 3 výhry, 89,1% úspešnosť zákrokov), a tak bol znova vymenený. Tentokrát do tímu Phoenix Coyotes.
V Phoenixe však taktiež nemal šancu, a tak sezónu 2005/06 ukončil s ďalšími 5 zápasmi a ani jednou výhrou.
V jeseni 2006 nastala jeho posledná výmena v rámci NHL. Sauvé sa presunul do tímu Boston Bruins, avšak väčšinu času strávil opäť v AHL (Providence Bruins). V prvom tíme odchytal iba dva zápasy počas zranenia Hannu Toivonena - oba prehral a jeho % úspešnosť predstavovala len 82,6%. Po sezóne s ním už žiadny ďalší klub nepodpísal novú zmluvu.
Sezóna 2007/08 sa stala jeho poslednou. Začínal ju v tíme Iowa Stars v AHL, ale po katastrofálnych výkonoch (85,5% úspešnosť zákrokov) podpísal jednoročný kontrakt s nemeckým tímom Hamburg Freezers, kde sezónu dochytal. Poslednou kvapkou v jeho upadajúcej kariére bolo prvé kolo Play-Off najvyššej nemeckej súťaže DEL, kde si v 7 zápasoch udržal svoje kariérne minimum v % úspešnosti - 81,9%.
V lete 2008 Sauvé ukončil svoju profesionálnu hokejovú kariéru vo veku 28 rokov.
Aktuálne pôsobí znova v juniorskej lige Quebec Major Junior Hockey League, ale ako generálny manažér tímu Sherbrooke Phoenix.

</doc>
<doc id="701224" url="https://sk.wikipedia.org/wiki?curid=701224" title="László Bénes">
László Bénes

László Bénes (* 9. september 1997, Dunajská Streda, Slovensko) je slovenský profesionálny futbalista, ktorý hráva na poste stredopoliara v nemeckom klube Hamburger SV.
Klubová kariéra.
Bénes vyrastal v mládežníckych tímov GBS Šamorín, DAC Dunajská Streda a Győri ETO.
Győri ETO.
So seniorskou kariérou začal v maďarskom klube Győri ETO. Za tento tím odohral iba jeden zápas a to 6. decembra 2014 pri víťazstve 2:0 nad Budapešť Honvéd.
MŠK Žilina.
Dňa 6. februára prestúpil Bénes do slovenského klubu MŠK Žilina kde podpísal trojročný kontrakt. V klube debutoval 4. apríla pri víťazstve 4:1 nad MFK Košice.
Svoj prvý gól strelil 12. septembra pri víťazstve 3:0 nad ŠK Slovan Bratislava.
Borussia Mönchengladbach.
1. júla 2016 prestúpil Bénes do nemeckého klubu Borussia Mönchengladbach v hodnote 5 miliónov eur. Bénes bol v tom čase najdrahším slovenským futbalistom. Zo začiatku hrával za rezervný tím. V prvom tíme debutoval 19. marca 2017 pri prehre 0:1 s Bayernom Mníchov. Dňa 5. apríla strelil svoj prvý gól za Gladbach a zároveň rozhodol o víťazstve 1:0 nad Herthou Berlín. Vo svojej prvej sezóne odohral za prvý tím dokopy 10 zápasov a strelil jeden gól.
V sezóne 2017/18 Bénes odohral iba dva zápasy kvôli zraneniu.
Hosťovanie v Holstein Kiel.
Dňa 28. januára 2019 bol Bénes poslaný na polročné hosťovanie do Holstein Kiel v 2. Bundeslige. O dva dni neskôr debutoval v tíme pri remíze 2:2 s Heidenheimom. Vo svojom druhom zápase prispel dvoma asistenciami k víťazstvu 2:0 nad Regensburgom. Dňa 15. marca strelil dva góly a pridal dve asistencie pri víťazstve 5:1 nad Aue.
Návrat z hosťovania.
V sezóne 2019/20 dostal Bénes viac priestoru v Mönchengladbachu. Dokopy odohral v klube 28 zápasov.
Dňa 25. novembra 2020 debutoval Bénes v skupinovej fázy Ligy majstrov UEFA pri víťazstve 4:0 nad Šachtar Doneck. 22. decembra strelil svoj vôbec druhý gól v klube pri víťazstve 5:0 nad SV Elversberg v druhom kole DFB-Pokal
Hosťovanie v Augsburgu.
1. februára 2021 bol Bénes poslaný na hosťovanie do Augsburgu do konca sezóny. Počas hosťovania odohral 12 zápasov v ktorých strelil jeden gól.
Hamburger SV.
Dňa 21. júla 2022 prestúpil Bénes do Hamburgeru SV v 2. Bundeslige, v tíme podpísal štvorročný kontrakt. V klube debutoval 17. júla pri víťazstve 2:0 nad Eintracht Braunschweig. Svoj prvý gól strelil 13. augusta pri víťazstve 2:0 nad Arminia Bielefeld.
Dňa 28. júla 2023 strelil Bénes dva góly v prvom kole sezóny 2023/24 pri víťazstve 5:3 nad Schalke 04. V prvých štyroch zápasov sezóny 2023/24 strelil Bénes dokopy päť gólov.
Reprezentačná kariéra.
Bénes debutoval v seniorskej reprezentácii Slovenska 10. júna 2017 pri výhre 2:1 nad Litvou v kvalifikácii na Majstrovstvá sveta vo futbale 2018. Po dlhotrvajúcich zraneniach a nedostatkom hracieho času v Mönchengladbachu sa Bénes opäť objavil v reprezentácii až 7. júna 2019 pri víťazstve 5:1 nad Jordánskom v priateľskom zápase.
Bénes bol súčasťou konečnej nominácie na EURO 2020. Na turnaji odohral pár minút proti Švédsku (0:1) a proti Španielsku (0:5). Slovensko na turnaji skončilo v skupine.
Štatistiky kariéry.
Klubové.
"K 29. augustu 2023"
 1 Európska liga UEFA
 2 Liga majstrov UEFA
Medzinárodné.
"K 29. augustu 2023"

</doc>
<doc id="701226" url="https://sk.wikipedia.org/wiki?curid=701226" title="Jakub Hromada">
Jakub Hromada

Jakub Hromada (* 25. máj 1996, Košice) je slovenský profesionálny futbalista, ktorý hráva na poste stredopoliara v českom klube SK Slavia Praha.
Klubová kariéra.
Mládežnícka kariéra.
Hromada začínal s futbalom v mládežníckom tíme KAC Jednota Košice, neskôr pôsobil v MFK Zemplín Michalovce. V roku 2012 sa pripojil k akadémii Juventusu. V Juventuse pôsobil tri roky, hrával aj na hosťovaní v FC Janov. V roku 2015 prestúpil do akadémie v Sampdorii.
Hosťovanie v FK Senica.
Dňa 12. augusta 2015 bol Hromada poslaný na hosťovanie do slovenského klubu FK Senica. V tíme debutoval o tri dni neskôr pri remíze 1:1 so Slovanom Bratislava. Prvých gólov sa dočkal 12. septembra keď strelil dva góly pri víťazstve 3:1 nad Zemplínom Michalovce. V sezóne 2015/16 odohral 27 zápasov a strelil šesť gólov.
Hosťovanie vo Viktorii Plzeň.
Dňa 23. júna 2016 bol Hromada poslaný na hosťovanie s opciou do českého klubu Viktoria Plzeň. V tíme debutoval 7. augusta pri remíze 1:1 s Bohemians Praha. Počas hosťovania odohral 24 zápasov a strelil jeden gól. S tímom si zahral aj skupinovú fázu Európskej ligy UEFA 2016/17.
SK Slavia Praha.
20. júna 2017 prestúpil Hromada do českého klubu SK Slavia Praha kde podpísal kontrakt na tri roky. V tíme debutoval 19. augusta proti Bohemians Praha (remíza 0:0). Vo svojej prvej sezóne v Slavii odohral 22 zápasov vo všetkých súťažiach.
Počas sezón 2018/19 a 2019/20 odohral Hromada kvôli dlhodobým zraneniam iba tri zápasy.
Hosťovanie v Liberci.
V januári 2020 bol Hromada poslaný na hosťovanie do Slovanu Liberec. V tíme debutoval 15. februára pri víťazstve 2:0 nad AC Sparta Praha. V Liberci strávil celý rok 2020 do Slavie sa naplno vrátil v januári 2021.
Návrat z hosťovania.
16. januára 2021 nastúpil v súťažnom zápase za Slaviu Praha po takmer dvoch rokoch. O tri dni neskôr sa tešil z prvého gólu v Slavii pri víťazstve 4:1 nad Duklou Praha v druhom kole Pohára FAČR. V sezóne 2020/21 vyhral so Slaviou double keď triumfovali v lige aj pohári.
Dňa 27. februára 2022 strelil Hromada prvý gól v lige pri víťazstve 5:1 nad Hradcom Králové.
V sezóne 2022/23 získal so Slaviou Pohár FAČR keď vo finále zdolali AC Sparta Praha. Pre Hromadu to bol tretí pohár a piata trofej.
Reprezentačná kariéra.
Hromada debutoval v reprezentácii Slovenska 30. marca 2021 v kvalifikácii na Majstrovstvá sveta vo futbale 2022 pri víťazstve 2:1 nad Ruskom.
Hromada bol súčasťou konečnej nominácie na preložené EURO 2020. Na turnaji zasiahol do zápasu proti Poľsku (2:1) a Španielsku. Slovensko na turnaji skončilo v skupine.
Štatistiky kariéry.
Klubové.
"K 29. augustu 2023"
 1 Európska liga UEFA
 2 Liga majstrov UEFA
 3 Česko-slovenský pohár
Medzinárodné.
"K 29. augustu 2023"
Úspechy hráča.
SK Slavia Praha

</doc>
<doc id="701227" url="https://sk.wikipedia.org/wiki?curid=701227" title="Lampros">
Lampros

Lampros () môže byť:

</doc>
<doc id="701228" url="https://sk.wikipedia.org/wiki?curid=701228" title="Zimný čas">
Zimný čas



</doc>
<doc id="701232" url="https://sk.wikipedia.org/wiki?curid=701232" title="Django (framework)">
Django (framework)

Django je voľne šíriteľný a open-source softvér na vytváranie škálovateľných webových aplikácií. Nasleduje architektonický vzor model-template–views (MTV).

</doc>
<doc id="701233" url="https://sk.wikipedia.org/wiki?curid=701233" title="Deoxytymidín">
Deoxytymidín



</doc>
<doc id="701241" url="https://sk.wikipedia.org/wiki?curid=701241" title="Karol Boromejský">
Karol Boromejský

Svätý Karol Boromejský (; * 2. október 1538, Arona, Milánske vojvodstvo – † 3. november 1584, Miláno) bol taliansky kardinál, milánsky arcibiskup, štátny sekretár Pápežského štátu za pontifikátu svojho ujca Pia IV. a jedna z dôležitých osobností protireformácie.
Život.
Mladosť.
Karol Boromejský sa narodil 2. októbra 1538 na hrade Arona ako tretie zo šiestich detí grófa Giberta Borromea a jeho manželky Margherity z rodu Mediciovcov. Margheritiným mladším bratom bol kardinál Giovanni Angelo de Medici. Margherita umrela okolo roku 1547 a Giberto sa znovu oženil.
Detstvo prežil striedavo v Arone a v milánskom Palazzo Borromeo. 13. októbra 1547, ako jedenásťročný, prijal tonzúru od biskupa Giovanniho Simonettu a stal sa titulárnym opátom benediktínskeho Opátstva sv. Gratiniána a Felina v Arone. Zisk zo svojich postov venoval chudobným. Otec ho potom poslal do Milána, kde študoval latinčinu. V októbri 1552 odišiel študovať na univerzitu v Pavii.
V auguste 1558 zomrel Karolov otec Giberto Borromeo a Karol sa zúčastnil na jeho pohrebe v Miláne. I keď nebol jeho najstarším synom, na žiadosť rodiny prevzal správu rodinných záležitostí. Hneď musel riešiť záležitosť vlastníctva svojho rodného hradu Arona, na ktorý si robili nároky Francúzsko i Španielsko – hrad nakoniec získal pod španielskou správou gróf Francesco Borromeo ako regent svojho synovca Federiga. Napriek mnohým prerušeniam štúdia 6. decembra 1559 získal Karol doktorát obojakého práva.
Rím.
V decembri 1559 bol za pápeža zvolený Karolov ujec, Giovanni Angelo de Medici, a prijal meno Pius IV. 3. januára 1560 nový pápež pozval Karola do Ríma, 13. januára ho vymenoval za apoštolského protonotára a 22. januára mu zveril správu Pápežského štátu a priznal mu ročný príjem vo výške tisíc zlatých korún. 31. januára bol kreovaný za kardinála-diakona s titulárnym kostolom Ss. Vito e Modesto a od septembra kostolom S. Martino ai Monti. 8. februára pápež Karola vymenoval za apoštolského administrátora "sede vacante" milánskej arcidiecézy a legáta v Bologni, Romagni a Ancone; stal sa protektorom Portugalska, severného Nemecka a katolíckeho Švajčiarska, dostal tiež na starosti dozor nad františkánskym rádom, karmelitánmi, humiliátmi, regulárnymi kanonikmi sv. Kríža v Coimbre, maltézskym rádom a portugalským rádom svätého Kristovho Kríža.
21. decembra 1560 bol vysvätený za subdiakona a diakona.
Karol vo Vatikáne popri svojich štátnických a rodinných povinnostiach v roku 1562 založil učenú akadémiu, ktorej členovia sa stretávali každý večer a vydávali svoje dielo pod názvom "Noctes Vaticanae".
Tridentský koncil.
Karol sa snažil využiť svoj vplyv, aby obnovil zasadnutia Tridentského koncilu, ktorý nezasadol už od roku 1552, ale stále bolo veľa problémov, ktoré bolo potrebné vyriešiť. Napriek ťažkostiam zo strany Francúzska a Španielska koncil hlavne vďaka Karolovej vytrvalosti konečne zasadol 18. januára 1562 v Tridente a bol ukončený 4. decembra 1563 za účasti 255 koncilových otcov. Pius IV. na konzistóriu konanom 26. januára 1564 potvrdil dekréty koncilu a založil Posvätnú koncilovú kongregáciu pozostávajúcu z ôsmych kardinálov, ktorá mala dohliadať na uskutočňovanie koncilových dekrétov, ktorej prefektom sa stal Karol Boromejský.
Medzi zasadnutiami koncilu spoznal Karol na jeseň 1563 bl. Bartolomeja od Mučeníkov, arcibiskupom Bragy, ktorý sa stal jeho blízkym priateľom. On odhovoril Karola od vzdania sa svojich funkcií a vstupu do kláštora a neskôr aj od odchodu do Milána, ktorého duchovnú správu mal už niekoľko rokov na starosti, a prehovoril ho, aby zostal v Ríme a pokračoval v práci, ktorú začal. V rámci uplatňovania koncilových dekrétov mal Karol Boromejský významnú zásluhu na zostavení Rímskeho katechizmu, revízii Rímskeho misála a breviára a reforme cirkevnej hudby. Okrem iného práve on vybral Palestrinu, aby skomponoval niekoľko omší, medzi nimi aj známu Missa Papae Marcelli.
Počas zasadaní koncilu umrel Karolov starší brat Federigo, čo Karola zasiahlo a primälo k väčšej duchovnej striktnosti. Keď na neho jeho rodina vrátane pápeža niekoľko mesiacov tlačila, aby sa vzdal služby v Pápežskom štáte a oženil sa, rozhodol sa tajne stať sa kňazom. Vysvätil ho Federico kardinál Cesi 4. septembra 1563 v Bazilike Panny Márie Väčšej, prvú omšu celebroval na hlavnom oltári Baziliky svätého Petra. 7. decembra 1563 bol vysvätený za biskupa v Sixtínskej kaplnke rukami svojho bratranca, kardinála Giovanniho Antonia Serbelloniho, 23. marca 1564 prijal pálium a 12. mája bol povýšený do úradu milánskeho arcibiskupa.
Milánsky arcibiskup.
Karol Boromejský bol administrátorom Milánskej arcidiecézy už od roku 1560, ale vzhľadom na svoje rímske povinnosti ju nemohol navštíviť ešte niekoľko rokov. Za svojho vikára ustanovil v máji 1560 Antonia Robertiho a do diecézy poslal ako pomocného biskupa Sebastiana Donata, biskupa v Bobbiu, aby sa zatiaľ starali o riadny chod arcibiskupstva, Donato však v nasledujúcom roku umrel a na jeho miesto poslal Karol Girolama Ferragata O.S.A., ktorý do Milána dorazil 23. apríla 1562. V tomže roku poslal do diecézy dvoch jezuitov, aby sa postarali o vykonanie reforiem Tridentského koncilu.
V roku 1564 pozval do svojej diecézy aj Nicola Ormanetta, o ktorom bol počul veľa dobrého a ktorý dovtedy slúžil vo Veronskej diecéze; do Milána dorazil 1. júla 1564 a zvolal diecéznu synodu na uplatnenie koncilových dekrétov, na ktorej sa zúčastnilo 1200 kňazov. Po synode nasledovala Ormanettova vizitácia arcidiecézy. V septembri Karol poslal do Milána ďalších 30 jezuitov, z ktorých niektorí založili 11. novembra kňazský seminár.
Jednou z Karolových reforiem, ohľadom ktorej naliehal na Ormanetta, bol návrat k striktnej observancii reguly v konventoch mníšok vrátane osadenia mreží v sieňach pre návštevníkov. Dve Karolove tety, dominikánky, však tomuto verejne odporovali a po tom, čo nepomohlo ani Karolovo presviedčanie, musel 26. mája 1565 zasiahnuť sám pápež, brat týchto mníšok. Ormanetta tieto a ďalšie problémy odradili a žiadal návrat do svojej diecézy.
Karol naliehavo žiadal Ormanetta, aby zostal, a zároveň pápeža, aby ho nechal ísť do svojej diecézy predsedať miestnemu koncilu. Pápež neochotne privolil a ustanovil ho za svojho legáta "a latere" pre celé Taliansko. 1. septembra 1565 vyrazil z Ríma a do Milána slávnostne vstúpil 23. septembra. Bolo to po prvýkrát po 80 rokoch, keď milánsky arcibiskup vstúpil do svojho biskupského sídla. 15. októbra Karol otvoril prvé zasadnutie koncilu, na ktorom sa zúčastnilo desať biskupov zo sufragánnych diecéz a reprezentanti ďalších piatich. Karol zdôraznil, že biskupi musia ísť kléru príkladom pri zavádzaní reforiem. Koncil bol ukončený 3. novembra.
7. novembra 1565 bol Karol Boromejský vymenovaný za hlavného penitenciár Apoštolskej penitenciárie. Deň predtým vyrazil do Tridentu ako legát, aby odprevadil arcivojvodkyne Janu a Barboru Habsburskú do Florencie a Ferrary, kde sa mali vydať za miestnych panovníkov. Po splnení tejto úlohy, ale stále na ceste, sa Karol dozvedel o pápežovom vážnom zdravotnom stave a ihneď odcestoval do Ríma, kde pápež následne 10. decembra umrel po boku jeho a sv. Filipa Neriho. Karol Boromejský sa zúčastnil na konkláve, ktoré do pápežského úradu zvolilo 7. januára 1566 kardinála a dominikána Michela Ghislieriho, ktorý si zvolil meno Pius V. Nový pápež si želal mať Karla po boku, ale nakoniec na jeho žiadosť povolil jeho návrat do Milána, kam sa vrátil 5. apríla toho roku.
V Miláne pokračoval v reformách, a miestnu cirkev zreformoval zvnútra aj zvonka. Osobne viedol asketický život, sám sa dopodrobna riadil všetkými predpismi, ktoré vydal, a rozdal mnoho majetku núdznym. Z jeho okolia vzišlo mnoho významných biskupov a prelátov, medzi nimi napr. aj generálny vikár Owen Lewis, neskorší biskup v Cassane. Karol zreorganizoval svoju biskupskú kúriu a vykonával pastoračné vizitácie, zreformoval aj kapitulu a založil Konfraternitu kresťanského učenia, ktorá sa mala starať o katechézu detí. Pápež Pius V. mu blahoželal za jeho úspešnú prácu.
Ťažkosti v úrade.
V roku 1567 sa zdvihol odpor španielskych úradníkov voči arcibiskupovej svetskej moci, zvlášť tomu, že jeho úradníci mali zbrane a mohli väzniť ľudí. Napriek pápežovej podpore spor neustal a arcibiskupov veliteľ bol zatknutý, na čo Karol zareagoval exkomunikáciou španielskych úradníkov.
V októbri 1567 Karol začal vizitáciu Švajčiarska, kde bola morálka kléru v tom čase na veľmi nízkej úrovni, obtiažnosť vizitácie tiež umocňovala náročnosť terénu, ktorý musel zdolávať na mulici alebo peši. Nakoniec však bola cesta úspešná a Karolovi sa podarilo zdvihnúť morálku duchovenstva i laikov.
V auguste 1568 bola zorganizovaná druhá diecézna synoda v Miláne a v apríli 1569 druhý provinčný koncil.
V auguste 1569 vyvrcholil spor s kapitulou kolegiátneho kostola Santa Maria della Scala, ktorá sa na základe neplatného vyčlenenia z arcibiskupovej jurisdikcie z roku 1531 spoliehala na ochranu miestneho panovníka, vojvodu z Albuquerque vydavšieho edikt, podľa ktorého každý, kto naruší španielsku jurisdikciu, bude prísne potrestaný. Karol poslal svojho vizitátora, ktorý na mieste čelil odporu a urážkam, až nakoniec v septembri šiel na miesto sám a exkomunikoval zúčastnených. Kanonici pred Karolom zamkli dvere kostola, vojsko spustilo paľbu a nastali nepokoje. Kapitula neskôr ľutovala svoj čin a šokovaný Pius V. len s nevôľou dovolil Karolovi zdvihnúť kliatbu, čo sa udialo 5. februára 1570.
26. októbra 1569 niektorí členovia rádu humiliátov, ktorí boli nespokojní s Karolovými reformami, zorganizovali atentát na Karola Boromejského. Počas vešpier Girolamo Donato Farina, člen rádu oblečený v civilnom odeve, vystrelil na arcibiskupa. Počas paniky sa atentátnikovi podarilo ujsť, ale Karolovi sa nič nestalo, ako sa neskôr zistilo, guľka mu neprerazila ani odev. Po tomto dianí si aj vojvoda uvedomil, ako ďaleko veci zašli, a ponúkol Karolovi, že nájde vraha, čo ale arcibiskup odmietol. Napriek arcibiskupovmu nesúhlasu boli štyria organizátori atentátu popravení svetskou mocou. 7. februára 1571 pápež rád humiliátov rozpustil.
V roku 1570 šiel Karol po druhý raz do Švajčiarska, kde tentoraz navštívil všetky katolícke kantóny snažiac sa o odstránenie nerestí a návrat ku katolíckej viere.
V roku 1571 zasiahol celú oblasť strašný hladomor, počas ktorého sa Karol niekoľko mesiacov na vlastné náklady staral o stravu pre hladujúcich a jeho príklad nasledovali aj ďalší vrátane vojvodu, ktorý v tomže roku umrel. Karol sa zapojil aj do motlitbovej výzvy pápeža Pia V. počas bitky pre Lepante, v ktorej pápežským lodiam velil jeho švagor Marco Antonio Colonna a ktorá sa skončila víťazstvom európskych mocností.
Z prvej vážnej choroby v lete 1571 sa Karol nezotavil úplne a už sa pustil do prípravy tretej diecéznej synody, ktorá sa nakoniec konala v jeho neprítomnosti v apríli 1572. 1. mája toho roku umrel Pius V. a Karol sa 13. mája zúčastnil na jednodňovom konkláve, počas ktorého bol zvolený Gregor XIII. Karol Boromejský podstúpil liečbu, ktorá ale neúčinkovala, a 12. novembra dorazil naspäť do Milána. V decembri sa vzdal postov hlavného penitenciára a titulu arcikňaza Baziliky Panny Márie Väčšej. V apríli 1573 sa konal tretí provinčný koncil.
Neprajníci Karola Boromejského v roku 1573 poštvali nového guvernéra Milána, Luisa de Requesens, proti Karolovi a ten vydal mnoho proticirkevných listov, ktoré mali arcibiskupa inkriminovať. Karol ho s nevôľou exkomunikoval, na čo guvernér zareagoval vydávaním nenávistných spisov proti Karolovi, obmedzením činnosti konfraternít, odobratím hradu Arona rodu Borromeo a umiestnením ozbrojenej stráže na sledovanie biskupského paláca. Guvernér si neskôr uvedomil, že arcibiskupa nezlomí a žiadal o odpustenie od trestov a cenzúr, ktoré obdržal 26. novembra.
V novembri 1574 sa konala štvrtá diecézna synoda. V jubilejnom roku 1575 navštívil Karol Rím, z Milána vyrazil 8. decembra 1574 a do svojej diecézy sa vrátil vo februári, kde vyhlásil jubileum na nasledujúci rok počnúc od 2. februára 1576.
Mor.
Počas slávenia jubilea v roku 1576 prišli správy o vypuknutí moru v Benátkach a Mantove. V máji sa konal štvrtý provinčný koncil. V auguste mor vypukol aj v Miláne, na čo sa Karol hneď vrátil z Lodi, kde bol na pohrebe miestneho biskupa. 9. septembra spísal svoju poslednú vôľu a úplne sa odovzdal službe núdznym, navštevoval chorých a umierajúcich v domoch i nemocniciach, k tejto službe sa mu nakoniec podarilo pohnúť i svoj klérus. Veľkú časť svojho majetku dal na starostlivosť o hladujúcich a chorých. Karol veril, že mor bol Božím trestom za hriechy, preto zorganizoval procesiu, ktorú prešiel bosý s povrazom okolo krku a relikviou svätého klinca v ruke.
Začiatkom roku 1577 mor ustával a napriek dočasnému zvýšeniu prípadov ochorenia nakoniec úplne ustal. V Miláne bol neskôr postavený kostol zasvätený sv. Šebastiánovi ako splnenie sľubu Milánčanov Bohu za odvrátenie moru. Počas tohto času napísal arcibiskup niekoľko diel vrátane malej knižky "Memoriale", v ktorej sa zamýšľa nad ukončením moru. Začiatkom roku 1578 mor zmizol úplne.
Posledné roky a smrť.
16. augusta 1578 založil Karol Boromejský kongregáciu svetského kléru s názvom Obláti sv. Ambróza, ktorí mali nasledovať a podporovať jeho prácu, na čo dostal 26. apríla povolenie od pápeža. V nasledujúcom roku im zveril starostlivosť o kňazský seminár, ktorý predtým spravovali jezuiti. Koncom roku 1578 sa konala piata diecézna synoda a v nasledujúcich rokoch sa konali ďalšie synody, z ktorých posledná, jedenásta, sa konala v roku 1584.
Nový guvernér Milána, Antonio de Zúñiga y Sotomaior, markíz z Ayamonte, koncom svojho úradu sa opäť dostal do sporu s arcibiskupom, nariadil totiž sláviť karneval na prvú pôstnu nedeľu. V septembri 1579 Karol záležitosť riešil v Ríme a tam pápež Gregor XIII. rozhodol v jeho prospech. Počas pobytu v Ríme sa opätovne stretol so sv. Filipom Nerim a sv. Félixom z Cantalicia, ktorí mu poradili s regulou Oblátov sv. Ambróza. V marci 1580 sa Karol Boromejský vrátil do Milána, kde začal s vizitáciou Brescie, onedlho na to zomrel markíz z Ayamonte. V júli sa spoznal s dvanásťročným sv. Alojzom Gonzágom, na ktorého mal Karol veľký vplyv a tiež mu 22. júla 1580 vyslúžil prvé sväté prijímanie.
Karol Boromejský v roku 1581 vyslal za španielskym kráľom osobitného vyslanca, aby vyriešil otázku biskupskej jurisdikcie v Miláne, aby sa predišlo ďalším sporom s guvernérom. Vyslanec bol úspešný a do Milána vyslali ako nového guvernéra vojvodu z Terranovy, ktorý už žiadne spory s biskupom nemal.
V roku 1582 sa Karol vydal na poslednú cestu do Ríma, aby dal schváliť závery šiesteho provinčného koncilu. Rím opustil v januári 1583 a zvyšok roka strávil vizitáciami svojej arcidiecézy. V novembri roho roku odišiel Karol znova do Švajčiarska ako apoštolský vizitátor. Tam strávil celý rok, keďže sa tu rozšírili rôzne herézy a čarodejníctvo. Vizitátor svoju úlohu úspešne zvládol napriek klebetám, ktoré o ňom šírili odpadlíci od katolíckej viery.
Koncom roka 1584 ochorel na erysipel v jednej nohe, bol teda pripútaný na lôžko, naďalej však riadil svoju diecézu v spolupráci so zborom dekanov. Koncom septembra sa začal pripravovať na smrť cestami do Novary, Vercelli, Turína a na svätú horu Monte Varallo. 15. októbra vykonal generálnu spoveď, ale už 18. októbra bol zavolaný do Arony, aby vyriešil isté urgentné záležitosti. 20. októbra sa vrátil do Varalla a 24. októbra ho znovu premohla horúčka, ktorá trvala päť dní, ale napriek tomu každodenne slúžil svätú omšu. 31. októbra dorazil do Arony, kde býval u jezuitov, a tu odslúžil na sviatok všetkých svätých svoju poslednú svätú omšu. 2. novembra ho jeho bratranec odprevadil na lodi do Milána, kam dorazili večer.
V Miláne sa odovzdal do starostlivosti lekárov, ktorí však spoznali, že jeho stav je vážny, arcibiskup teda prijal posledné pomazanie. Umrel 3. novembra 1584 okolo pol deviatej večer, jeho posledné slová boli „"Ecce venio"“ („Hľa, prichádzam“).
7. novembra kardinál Nicolò Sfondrati, biskup Cremony, celebroval za Karolovu dušu slávnostnú omšu Requiem a následne bol v noci pochovaný v Milánskom dóme na mieste, ktoré si bol vybral.
Úcta.
Úcta ku Karolovi Boromejskému sa začala hneď po jeho smrti a v Miláne sa každý rok oslavovalo výročie jeho smrti. Kardinál Caesar Baronius v roku 1601 napísal, že už nie je potrebné za Karola slúžiť zádušné omše, ale že by sa mala slúžiť slávnostná omša zo dňa. Kanonizačný proces sa čoskoro začal v Miláne, Pavii, Bologni a ďalších miestach, v roku 1604 bolo všetko postúpené Posvätnej kongregácii obradov a 1. novembra 1610 Pavol V. slávnostne vyhlásil Karola Boromejského za svätého. Jeho sviatok bol určený na 4. novembra.
Svätý Karol Boromejský bol svojho času obľúbenou a vyhľadávanou osobnosťou, ktorého radu si žiadali pápeži a vládcovia, napr. Henrich III., Filip II. a Mária I. Mal aj veľký vplyv na ostatných kardinálov a podľa kardinála Agostina Valiera, súčasníka sv. Karola, bol pre šľachtu príkladom cnosti a pre svojich bratov kardinálov príkladom skutočnej ušľachtilosti.
Svätý Karol Boromejský sa stal patrónom biskupov, katechétov a seminaristov.
Pri príležitosti 300. výročia svätorečenia Karola Boromejského vydal pápež sv. Pius X. 26. mája 1910 encykliku "Editae saepe", v ktorej pápež dáva tohto svätca ako vzor pravého reformátora.
Patrocínium.
Svätému Karolovi Boromejskému je po celom svete zasvätených mnoho kostolov a seminárov. Okrem iného sú to tieto:

</doc>
<doc id="701242" url="https://sk.wikipedia.org/wiki?curid=701242" title="Tom Lockyer">
Tom Lockyer

Thomas Alun Lockyer (* 3. decembra 1994 Cardiff ) je waleský profesionálny futbalista, ktorý hrá na pozícii stredného obrancu za anglický klub Luton Town FC a za Waleské národné futbalové mužstvo.
Klubová kariéra.
Lockyer sa v roku 2011 presunul z akadémie Cardiffu City do anglického Bristolu Rovers, kde sa počas svojho osemročného angažmánu stal jedným z kľúčových hráčov klubu. Po sezóne 2018/19 zamieril do Charltonu Athletic, kde však strávil len jednu sezónu a prestúpil do Lutonu.
Luton Town.
Dňa 1. septembra 2020 Lockyer prestúpil po vypršaní zmluvy v Charltone do Lutonu Town. 
V sezóne 2022/23 sa Lockyer stal po zranení Sonnyho Bradleyho sa stal kapitánom mužstva. 23. apríla 2023 bol Lockyer zaradený do najlepšej jedenástky sezóny EFL Championship . Na slávnostnom vyhlásení v Lutone na konci sezóny si odniesol päť ocenení, predovšetkým cenu pre najlepšieho hráča sezóny. 16. mája 2023 strelil dôležitý gól v semifinále play-off proti Sunderlandu a poslal klub do finále na štadióne vo Wembley. 
Lockyer nastúpil v základnej zostave vo finále play-off proti Coventry City, ale potom, čo v 11. minúte prvého polčasu skolaboval, bol odnesený z ihriska a prevezený do nemocnice. Počas osláv víťazstva Lutonu po penaltovom rozstrele sa hráči Lutonu pri preberaní trofeje promenádovali v drese s Lockyerovým menom a klub zverejnil fotografiu Lockyera oslavujúceho na nemocničnom lôžku. 31. mája klub potvrdil, že Lockyer opustil nemocnicu. Po operácii srdca oznámil, že môže pokračovať vo svojej kariére. 
Reprezentačná kariéra.
9. novembra 2022, viac ako rok po tom, čo naposledy reprezentoval svoju krajinu, bol Lockyer nominovaný na nadchádzajúce majstrovstvá sveta 2022. Na svetovom šampionáte však do žiadneho zápasu nezasiahol, Wales z turnaja vypadol v základnej skupine. 

</doc>
<doc id="701243" url="https://sk.wikipedia.org/wiki?curid=701243" title="Široká (vrch v Slovenskom krase)">
Široká (vrch v Slovenskom krase)

Široká () je vrch v Slovenskom krase, krajinnom celku Slovenského rudohoria. Leží nad obcou Drnava, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a zasahuje na katastrálne územie obce Drnava a Jablonov nad Turňou. Najbližšími sídlami sú južne situovaný Jablonov nad Turňou a Hrušov, západne sa nachádza Lipovník, severne Drnava a Kováčová a východne Lúčka a Hrhov. Vrch je súčasťou Národného parku Slovenský kras.
Opis.
Široká leží v západnej časti planiny Horný vrch. Severným smerom sa nachádza Buková (), Čipkov vrch (), Pipitka (), Drieňovec () a Orlia studňa (), východne je Žľab (), Matesova skala (), Vŕšok (), Tegart () a Luhota (), južným Hodovník (), Pavlovský vrch (), Kukudičova skala () a Hradište () a západným Hradisko (), Pavlova skala (), Dievčenská skala (), Turecká () a Rákoš (). Náhorná plošina nemá stále vodné toky, preto vodu zo severne sa zvažujúcich svahov odvádza úpätím tečúca Čremošná do Slanej a z južných častí odteká do Turne v povodí Bodvy. Na vrchol nevedie značený turistický chodník. 
Výhľady.
Výškovo nevýrazný vrchol pokrýva súvislý lesný porast, ktorý neumožňuje rozhľad. Z vhodných lokalít planiny je možné vidieť najmä okolité vrcholy Slovenského krasu, no tiež Revúcku vrchovinu, Stolické vrchy, východnú časť Nízkych Tatier, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no severne vedie červeno značený chodník z Jablonovského sedla na rázc. Mútna studňa. 

</doc>
<doc id="701244" url="https://sk.wikipedia.org/wiki?curid=701244" title="Bob Sauvé">
Bob Sauvé

Robert F. Sauvé (* 17. jún 1955, Sainte-Geneviève, Quebec, Kanada) je bývalý kanadský profesionálny hokejový brankár, ktorý v rokoch 1976 až 1989 pôsobil v National Hockey League. Celkovo v NHL nastupoval v drese štyroch tímov: Buffalo Sabres, Detroit Red Wings, Chicago Blackhawks a New Jersey Devils.
Draftovaný bol v roku 1975 v 1. kole (17. celkovo) tímom Buffalo Sabres.
V sezóne 1979/1980 získal Vezina Trophy pre najlepšieho brankára NHL a v sezóne 1984/85 William M. Jennings Trophy pre brankára s najnižším priemerom inkasovaných gólov. Patrí medzi kultových hráčov tímu Buffalo Sabres.
Jeho syn, Philippe Sauvé bol taktiež hokejovým brankárom, ale úspechy svojho otca neprekonal.

</doc>
<doc id="701245" url="https://sk.wikipedia.org/wiki?curid=701245" title="Luis Díaz">
Luis Díaz

Luis Fernando Díaz Marulanda (* 13. január 1997, Barrancas) je kolumbijský profesionálny futbalista, ktorý hrá na pozícii ľavého krídelníka alebo stredopoliara za nemecký klub Bayern Mníchov a za kolumbijský národný tím.
Klubová kariéra.
Atlético Junior.
Diaz je odchovancom kolumbijského klubu Atlético Junior. V roku 2016 sa presunul do farmárskeho klubu Atlética, do klubu Barranquilla FC. Tu debutoval 26. apríla 2016 v druhej najvyššej kolumbijskej lige. V roku 2017 sa vrátil do Atlética Junior, s ktorým vyhral dvakrát Categoria Primera A, raz kolumbijský pohár a tiež superpohár.
FC Porto.
V roku 2019 prestúpil do portugalského Porta za poplatok vo výške asi 7 miliónov eur. Díaz v klube debutoval 7. augusta, keď nastúpil do zápasu predkola Ligy majstrov proti ruskému Krasnodaru. S Portom vyhral titul v Primeira Lige, podieľal sa aj na víťazstve v Taça de Portugal a v Supertaça Cândido de Oliveira. Bol súčasťou tímu, ktorý v roku 2020 vyhral domáci double.
Liverpool.
Dňa 30. januára 2022, počas reprezentačnej prestávky, prestúpil Díaz do anglického Liverpoolu za čiastku okolo 37,5 milióna libier. S klubom podpísal zmluvu do roku 2027.
Sezóna 2022/2023 – Skvelý štart do sezóny a dlhodobé zranenie.
30. júla 2022 nastúpil Diaz za Liverpool pri víťazstve klubu 3:1 nad Manchestrom City v FA Community Shield na King Power Stadium.Diaz začal prvé zápasy novej sezóny skórovaním štyroch gólov a pridal k tomu aj tri asistencie.
Avšak 9. októbra Díaz v 42. minúte zápasu proti Arsenalu musel nútene vystriedať pre zranenie kolena. Mimo hry bol až sedem mesiacov. Do hry sa vrátil 17. apríla a nahradil Codyho Gakpa v 81. minúte pri výhre 6:1 vonku nad Leeds United.
2023/2024 – Nové číslo na drese.
Diaz vstúpil do sezóny 2023/24 s novým číslom na drese, ktoré sa zmenilo z 23 na 7.
13. augusta strelil Díaz svoj prvý oficiálny gól s novým číslom, keď jeho tím remizoval s Chelsea 1:1 v Premier League. 19. augusta strelil druhý gól v sezóne a 350. gól klubu pod vedením Jürgena Kloppa akrobatickým volejom pri výhre 3:1 proti Bournemouthu.
Reprezentačná kariéra.
Díaz debutoval v kolumbijskej reprezentácii 11. septembra 2018 v priateľskom zápase proti Argentíne, keď vystriedal Juana Cuadrada.
Svoj prvý reprezentačný gól strelil 26. marca 2019, a to do siete Južnej Kórey.
Bol súčasťou tímu, ktorý sa na turnaji Copa América 2019 dostal do štvrťfinále, kde po penaltovom rozstrele podľahol Čile. Na Copa América 2021 pomohol 4 gólmi Kolumbii k tretiemu miestu, a získal tak (spolu s Argentíncom Lionelom Messim ) Zlatú kopačku pre najlepšieho strelca turnaja.
Úspechy.
Klubové.
Liverpool

</doc>
<doc id="701246" url="https://sk.wikipedia.org/wiki?curid=701246" title="Joe Gomez">
Joe Gomez

Joseph David Gomez (*23. máj 1997) je anglický profesionálny futbalista, ktorý hrá ako obranca za anglický klub Liverpool. Hrá predovšetkým ako stredný obranca, ale zvládne hrať aj na pozícii krajného obrancu.
Gomez začal svoju kariéru v Charlton Athletic, keď v 17 rokoch prenikol do prvého tímu a odohral jednu celú sezónu pred príchodom do Liverpoolu v júni 2015. Potom, čo sa Gomez etabloval ako pravidelný hráč prvého tímu, bojoval so zraneniami, ale v roku 2019 sa objavil vo finále Ligy majstrov UEFA, ktoré nakoniec Liverpool vyhral. Taktiež hral vo finále Majstrovstiev sveta klubov FIFA 2019 s Liverpoolom, ktorý túto súťaž vyhral po prvýkrát v histórii klubu. Bol súčasťou tímu, ktorý vyhral Premier League 2019/2020.
Klubová kariéra.
Charlton Athletic.
Do akadémie v neďalekom Charlton Athletic nastúpil vo veku 10 rokov,debutoval za klubový tím do 18 rokov, keď mal len 13 rokov. Napriek veľkému záujmu zo strany iných klubov Gomez podpísal svoju prvú profesionálnu zmluvu s Charltonom v októbri 2014. 12. augusta 2014 debutoval v prvom tíme pod vedením manažéra Boba Peetersa pri víťazstve 4:0 v Ligovom pohári nad Colchester United na štadióne The Valley, pričom v zápase odohral celých 90 minút na pozícii pravého obrancu. O týždeň neskôr debutoval v lige domácim víťazstvom 3:2 proti Derby County v Championship. Gomez počas svojej debutovej sezóny odohral 24 zápasov.
Liverpool.
2015–2017.
20. júna 2015 podpísal Liverpool s Gomezom zmluvu na päť rokov za poplatok 3,5 miliónov libier. Debutoval proti Stoke City 9. augusta, keď nastúpil ako ľavý obranca pri výhre 1:0, a asistoval pri víťaznom góle Philippa Coutinha v 86. minúte.
13. októbra 2015 Gomez utrpel zranenie predného skríženého väzu. Do roka a do dňa sa 13. októbra 2016 vrátil k trénovaniu s klubom. 
8. januára 2017 Gomez po prvýkrat od zranenia nastúpil v základnej zostave pri domácej remíze 0:0 v FA Cupe proti Plymouth Argyle.
2017–2019.
23. augusta 2017 Gomez debutoval v Európe, a klub vyhral 4:2 nad Hoffenheimom 1899 v play-off Ligy majstrov UEFA. Kvôli zraneniu Nathaniela Clynea bol Gomez prvou voľbou pravého obrancu v prvej polovici sezóny, dokonca nastúpil v základnej zostave v zápasoch proti rivalom Arsenalu a Manchestru United. 
Koncom marca 2018 bolo potvrdené, že Gomez vynechá niekoľko nasledujúcich zápasov v dôsledku zranenia počas medzinárodného priateľského zápasu. V máji 2018 podstúpil Gomez operáciu zranenia členka, pričom Liverpool prostredníctvom svojej oficiálnej webovej stránky potvrdil, že Gomez nebude hrať v posledných zápasoch Liverpoolu v sezóne, vrátane finále Ligy majstrov 2018. Celkovo odohral Gomez počas sezóny 2017/2018 za Liverpool 31 zápasov.
V dôsledku nedostatočnej formy obrancov Dejana Lovrena a Joëla Matipa sa Gomez dokázal presadiť ako stredný obranca a nastupoval po boku Virgila van Dijka. Dostal pochvalu za svoje výkony a získal hráča zápasu za výkon pri výhre 2:1 nad Leicesterom City. Pokračoval v obrane klubu počas úvodnej polovice sezóny, ale v decembri utrpel zlomeninu nohy po faule obrancu Burnley Ben Meeho. Vo februári nasledujúceho roka podstúpil operáciu, aby sa rýchlejšie zotavil zo zranenia.
2019 – 2022.
Gomez začal sezónu 2019/2020 ako náhradník za Joëla Matipa, ktorý sa počas Gomezovej neprítomnosti stal oporou stredu obrany popri Virgilovi van Dijkovi. Gomez sa po zranení Matipa opäť ocitol v základnej zostave a vyslúžil si pochvalu pri množstve čistých kont počas zimných mesiacoch, počas ktorých Liverpool navýšil svoj výrazný náskok na čele tabuľky Premier League.
Gomez utrpel zranenie šľachy na ľavom kolene, počas tréningu za Anglicko a 11. novembra 2020 podstúpil úspešnú operáciu. V dôsledku toho sa Liverpool dostal do krízy zranení v strede obrany po zranení Gomeza a Virgila van Dijka. 
V máji 2022 bol Gomez nevyužitým náhradníkom vo finále FA Cupu 2021/2022, ktoré Liverpool vyhral. Bol tiež na lavičke finále Ligy majstrov v roku 2022, ktoré Liverpool prehral 1:0 nad Realom Madrid.
2022 – súčasnosť.
7. júla 2022 podpísal s klubom novú zmluvu na päť rokov. 9. novembra 2022 bol kapitánom Liverpoolu pri víťazstve nad Derby County v treťom kole EFL Cupu 2022/23. 
Gomez reprezentoval Anglicko na úrovniach do 16, 17 a 19 rokov. V máji 2014 bol súčasťou tímu, ktorý vyhral v roku 2014 Majstrovstvá Európy hráčov do 17 rokov na Malte, hral každú minútu z piatich zápasov Anglicka a bol menovaný v tíme turnaja UEFA. 
25. augusta 2015 dostal prvú pozvánku do mužstva do 21 rokov. 30. augusta 2017 bol Gomez vyhlásený za kapitána Anglicka do 21 rokov pred začiatkom kvalifikácie na majstrovstvá Európy UEFA do 21 rokov 2019.
V novembri 2017 dostal svoju prvú pozvánku do seniorského mužstva Anglicka. Za Anglicko debutoval v zápase proti Nemecku na štadióne Wembley v priateľskom zápase, kde nastúpil ako náhradník a nahradil Phila Jonesa pri remíze 0:0. Gomez dostal v nasledujúcom zápase ocenenie pre muža zápasu za svoj výkon proti Brazílii, ktorý si vyslúžil pochvalu za množstvo zásadných zákrokov a za svoju schopnosť zastavovať útoky Neymara.
Štýl hry.
Gomez uprednostňuje hru stredného obrancu, ale môže hrať aj ako krajný obranca na oboch stranách.
Osobný život.
Gomez stretol svoju partnerku Tamaru v roku 2014 v autobuse na ceste do školy. Žijú spolu v Cheshire a majú syna. Jeho bratranec Muhammadu Faal je tiež futbalistom.
Úspechy.
Liverpool
Anglicko U17
Anglicko
Individuálne

</doc>
<doc id="701247" url="https://sk.wikipedia.org/wiki?curid=701247" title="Chronická traumatická encefalopatia">
Chronická traumatická encefalopatia

Chronická traumatická encefalopatia (CTE) je neurodegeneratívne ochorenie spojené s opakovaným poranením hlavy. Symptómy encefalopatie môžu zahŕňať problémy so správaním, problémy s náladou a problémy s myslením. Ochorenie sa často časom zhoršuje a môže vyústiť až do demencie.
Väčšina zdokumentovaných prípadov sa vyskytla u športovcov zapojených do bojových športov založených na úderoch, ako je box, kickbox, zmiešané bojové umenia a thajský box – odtiaľ jeho pôvodný názov "dementia pugilistica" (v latinčine znamená „boxerská demencia“) – a kontaktné športy, ako napríklad americký futbal, austrálsky futbal, profesionálny zápas, ľadový hokej, rugby a futbal, a vojenské bojové zbrojné povolania. Medzi ďalšie rizikové faktory patrí pobyt v armáde, predchádzajúce domáce násilie a opakované búchanie do hlavy. Presné množstvo traumy potrebné na to, aby sa tento stav objavil, nie je známe a od roku 2022 sa definitívna diagnóza môže vyskytnúť iba pri pitve. Ochorenie je klasifikované ako tauopatia.
Neexistuje žiadna špecifická liečba tejto choroby. Zistilo sa, že miera CTE je asi 30 % medzi pacientmi s viacnásobnými poraneniami hlavy v anamnéze; však počet obyvateľov je nejasný. Výskum poškodenia mozgu v dôsledku opakovaných poranení hlavy sa začal v 20. rokoch 20. storočia, vtedy bol tento stav známy ako "demencia pugilistica" alebo „boxerská demencia“, „boxerské šialenstvo“ alebo „syndróm opitého úderom“. Bolo navrhnuté, aby sa pravidlá niektorých športov zmenili ako prostriedok prevencie.
Príznaky a symptómy.
Príznaky CTE, ktoré sa vyskytujú v štyroch štádiách, sa vo všeobecnosti objavujú osem až desať rokov po tom, čo jednotlivec zažije opakujúce sa mierne traumatické poranenia mozgu.
Symptómy prvého štádia sú zmätenosť, dezorientácia, závraty a bolesti hlavy. Symptómy druhého štádia zahŕňajú stratu pamäti, sociálnu nestabilitu, impulzívne správanie a zlý úsudok. Tretie a štvrté štádium zahŕňa progresívnu demenciu, pohybové poruchy, hypomimiu, poruchy reči, poruchu zmyslového spracovania, tras, vertigo, hluchotu, depresiu a samovraždu.
Ďalšie symptómy zahŕňajú dyzartriu, dysfágiu, kognitívne poruchy, ako je amnézia, a očné abnormality, ako je ptóza. Tento stav sa prejavuje ako demencia alebo pokles duševných schopností, problémy s pamäťou, závraty alebo nedostatok rovnováhy až po krátkodobú neschopnosť kráčať vlastnou silou a/alebo parkinsonizmus, alebo tras a nedostatok koordinácie. Môže tiež spôsobiť problémy s rečou a neistú chôdzu . Pacienti s CTE môžu byť náchylní k nevhodnému alebo výbušnému správaniu a môžu prejavovať patologickú žiarlivosť alebo paranoju.
Väčšina zdokumentovaných prípadov sa vyskytla u športovcov s miernymi opakovanými nárazmi hlavy (RHI) počas dlhšieho časového obdobia. Dôkazy naznačujú, že opakované otrasy a subotrasy do hlavy spôsobujú CTE. Konkrétne kontaktné športy ako box, americký futbal, austrálsky futbal, zápasenie, zmiešané bojové umenia, ľadový hokej, rugby a asociačný futbal. V asociačnom futbale (futbal), či je to len spojené s plodnými hlavičkami alebo inými zraneniami, nie je od roku 2017 jasné. Medzi ďalšie potenciálne rizikové faktory patrí vojenský personál (opakované vystavenie výbušným náložiam alebo munície veľkého kalibru), domáce násilie a opakovaný zásah do hlavy. Presné množstvo traumy potrebné na to, aby sa tento stav objavil, nie je známe, hoci sa predpokladá, že vývoj môže trvať roky.
Neuropatologický vzhľad CTE sa odlišuje od iných tauopatií, ako je Alzheimerova choroba. Štyri klinické štádiá pozorovateľného postihnutia CTE korelovali s patológiou v mozgovom tkanive, v rozsahu závažnosti od fokálnych perivaskulárnych epicentier neurofibrilárnych spletí vo frontálnom neokortexe až po závažnú tauopatiu postihujúcu rozsiahle oblasti mozgu.
Primárne fyzické prejavy CTE zahŕňajú zníženie hmotnosti mozgu spojené s atrofiou frontálnej a temporálnej kôry a mediálneho temporálneho laloku . Bočné komory a tretia komora sú často zväčšené, so zriedkavými prípadmi dilatácie štvrtej komory. Ďalšie fyzické prejavy CTE zahŕňajú prednú dutinu septi pellucidi a zadné fenestrácie, bledosť čiernej hmoty a locus ceruleus a atrofiu čuchových bulbov, talamu, prsných teliesok, mozgového kmeňa a mozočka . Ako CTE postupuje, môže dôjsť k výraznej atrofii hipokampu, entorinálnej kôry a amygdaly.
V mikroskopickom meradle patognomická CTE lézia zahŕňa agregáty p-tau v neurónoch, s alebo bez astrocytov v tvare tŕňov, v hĺbke kortikálneho sulku okolo malej krvnej cievy, hlboko v parenchýme a neobmedzuje sa len na subpiálnu a povrchovú oblasť sulcus; patognomická lézia musí zahŕňať p-tau v neurónoch, aby sa odlíšila CTE od ARTAG (Astrogliopatia súvisiaca s vekom). Podpornými znakmi CTE sú: povrchové neurofibrilárne klbká (NFT); p–tau v hipokampe CA2 a CA4; p-tau v: telieskach cicavcov, jadrách hypotalamu, amygdale, nucleus accumbens, talame, tegmente stredného mozgu, nucleus basalis Meynert, raphe nuclei, substantia nigra a locus coeruleus; p-tau tŕňovité astrocyty (TSA) v subpiálnej oblasti; p-tau bodkovité neurity. Čisto astrocytická perivaskulárna p-tau patológia predstavuje ARTAG a nespĺňa kritériá pre CTE.
Malá skupina jedincov s CTE má chronickú traumatickú encefalomyopatiu (CTEM), ktorá je charakterizovaná symptómami ochorenia motorických neurónov a ktorá napodobňuje amyotrofickú laterálnu sklerózu (ALS). Progresívna svalová slabosť a problémy s rovnováhou a chôdzou (problémy s chôdzou) sa zdajú byť skorými príznakmi CTEM.
Exozómové vezikuly vytvorené mozgom sú potenciálnymi biomarkermi TBI, vrátane CTE.
Na syndróme sa podieľa strata neurónov, zjazvenie mozgového tkaniva, nahromadenie bielkovinových senilných plakov, hydrocefalus, oslabenie corpus callosum, difúzne axonálne poškodenie, neurofibrilárne spletence a poškodenie cerebellum . Neurofibrilárne spleti sa našli v mozgoch pacientov s demenciou pugilistica, ale nie v takej distribúcii, ako sa zvyčajne vyskytuje u ľudí s Alzheimerovou chorobou. Jedna skupina skúmala plátky mozgu od pacientov, ktorí mali viacnásobné mierne traumatické poranenia mozgu a našla zmeny v cytoskeletoch buniek, o ktorých sa domnievali, že by mohli byť spôsobené poškodením mozgových krvných ciev.
Diagnóza.
Diagnózu CTE nie je možné stanoviť u žijúcich jedincov; jasná diagnóza je možná len pri pitve. Hoci existujú príznaky a symptómy, ktoré niektorí výskumníci spájajú s CTE, neexistuje žiadny definitívny test, ktorý by dokázal existenciu u živého človeka. Príznaky sú tiež veľmi podobné príznakom iných neurologických stavov, ako je Alzheimerova choroba.
Nedostatok odlišných biomarkerov je dôvodom, prečo CTE nemožno zvyčajne diagnostikovať, kým je človek nažive. Otrasy sú neštrukturálne poranenia a nevedú ku krvácaniu do mozgu, čo je dôvod, prečo väčšinu otrasov nemožno vidieť pri bežných neurozobrazovacích testoch, ako je CT alebo MRI. Príznaky akútneho otrasu mozgu (tie, ktoré sa objavia krátko po úraze) by sa nemali zamieňať s CTE. Rozlíšenie medzi predĺženým post-otrasovým syndrómom (PCS, kde symptómy začínajú krátko po otrase mozgu a trvajú týždne, mesiace a niekedy aj roky) a CTE symptómami môže byť náročné. Výskumné štúdie skúmajú, či neuroimaging dokáže odhaliť jemné zmeny v integrite axónov a štrukturálne lézie, ktoré sa môžu vyskytnúť pri CTE. Začiatkom roku 2010 sa dosiahol väčší pokrok v diagnostických technikách in vivo pre CTE pomocou zobrazovania DTI, fMRI, MRI a MRS; je však potrebné vykonať ďalší výskum, kým sa takéto techniky budú môcť overiť.
PET indikátory, ktoré sa špecificky viažu na tau proteín, sú potrebné na pomoc pri diagnostike CTE u žijúcich jedincov. Jedným z kandidátov je indikátor [18F]FDDNP, ktorý sa zadržiava v mozgu u jedincov s množstvom dementných porúch, ako je Alzheimerova choroba, Downov syndróm, progresívna supranukleárna obrna, kortikobazálna degenerácia, familiárna frontotemporálna demencia a Creutzfeldt-Jakobova choroba. V malej štúdii 5 bývalých hráčov NFL s kognitívnymi a náladovými symptómami PET skeny odhalili akumuláciu indikátora v ich mozgu. Avšak [18F]FDDNP sa viaže aj na beta-amyloid a iné proteíny. Okrem toho miesta v mozgu, kde bol indikátor zadržaný, neboli v súlade so známou neuropatológiou CTE. Sľubnejším kandidátom je indikátor [18F]-T807, ktorý sa viaže iba na tau. Testuje sa v niekoľkých klinických štúdiách.
Predpokladaný biomarker pre CTE je prítomnosť autoprotilátok proti mozgu v sére. Autoprotilátky boli zistené u futbalistov, ktorí zažili veľký počet úderov do hlavy, ale žiadne otrasy mozgu, čo naznačuje, že dokonca aj subotrasy môžu poškodiť mozog. Autoprotilátky môžu vstúpiť do mozgu prostredníctvom narušenej hematoencefalickej bariéry a napadnúť neurónové bunky, ktoré sú normálne chránené pred náporom imunity. Vzhľadom na veľký počet neurónov prítomných v mozgu (86 miliardy) a ak vezmeme do úvahy slabý prienik protilátok cez normálnu hematoencefalickú bariéru, medzi počiatočnými udalosťami (údery hlavy) a rozvojom akýchkoľvek príznakov alebo symptómov je dlhší časový úsek. Napriek tomu môžu autoimunitné zmeny v krvi hráčov predstavovať najskoršiu merateľnú udalosť predpovedajúcu CTE.
Podľa štúdie z roku 2017 o mozgoch zosnulých futbalových hráčov amerického futbalu, 99 % testovaných mozgov hráčov NFL, 88 % hráčov CFL, 64 % poloprofesionálnych hráčov, 91 % vysokoškolských futbalistov a 21 % stredoškolských futbalistov. mali rôzne štádiá CTE. Hráči, ktorí sú stále nažive, nemôžu byť testovaní.
Hoci diagnózu CTE nemožno určiť zobrazovaním, účinky traumy hlavy možno pozorovať pomocou štrukturálneho zobrazovania. Zobrazovacie techniky zahŕňajú použitie magnetickej rezonancie, nukleárnej magnetickej rezonančnej spektroskopie, CT skenu, jednofotónovej emisnej počítačovej tomografie, difúznej MRI a pozitrónovej emisnej tomografie (PET). Jedným zo špecifických použití zobrazovania je použitie PET skenu na vyhodnotenie depozície tau, ktoré sa uskutočnilo na bývalých hráčoch NFL.
Prevencia.
Ako možné preventívne opatrenie bolo navrhnuté používanie prilieb a chráničov úst; hoci ani jeden z nich nemá významný výskum na podporu jeho použitia, ukázalo sa, že oba znižujú priame poranenie hlavy. Hoci neexistuje žiadny významný výskum, ktorý by podporil používanie prilieb na zníženie rizika otrasov mozgu, existujú dôkazy, ktoré podporujú, že používanie prilieb znižuje nárazové sily. Ukázalo sa, že chrániče úst znižujú zranenia zubov, ale opäť nepreukázali významný dôkaz na zníženie otrasov mozgu. Pretože sa predpokladá, že opakované dopady zvyšujú pravdepodobnosť rozvoja CTE, rastúcou oblasťou praxe je lepšie rozpoznávanie a liečba otrasov a iných poranení hlavy; vylúčenie z účasti na športe počas zotavovania sa z týchto traumatických zranení je nevyhnutné. Správny protokol návratu do hry po možných poraneniach mozgu je tiež dôležitý pri znižovaní významu budúcich dopadov.
Vyvíjajú sa snahy o zmenu pravidiel kontaktných športov, aby sa znížila frekvencia a závažnosť úderov do hlavy. Príkladom týchto zmien pravidiel je vývoj pravidiel techniky zdolávania v americkom futbale, ako je zákaz útočiska s prilbou a pridanie pravidiel na ochranu bezbranných hráčov. Podobne ďalšou rastúcou oblasťou diskusie je lepšia implementácia už zavedených pravidiel na ochranu športovcov.
Kvôli obavám, že box môže spôsobiť CTE, medzi zdravotníkmi existuje hnutie za zákaz tohto športu. Zdravotníci žiadali takýto zákaz už v 50. rokoch minulého storočia.
Neexistuje žiadny liek na CTE, a pretože sa nedá testovať, kým sa nevykoná pitva, ľudia nemôžu vedieť, či ho majú. Liečba je podporná ako pri iných formách demencie. Tí, ktorí majú symptómy súvisiace s CTE, môžu dostávať lieky a liečby nesúvisiace s liekmi.
Epidemiológia.
Profesionálni športovci sú najväčšou skupinou s CTE v dôsledku častých otrasov mozgu a subotrasov spôsobených hrou v kontaktnom športe. Medzi tieto kontaktné športy patrí americký futbal, austrálsky futbal podľa pravidiel, ľadový hokej, futbal rugby (rugby union a rugby league), box, kickbox, zmiešané bojové umenia, futbal, a zápasenie. V asociačnom futbale sú známe len časté hlavičky, ktoré vyvinuli CTE.
Podľa štúdie z roku 2017 o mozgoch zosnulých futbalových hráčov gridiron futbalu, 99 % testovaných mozgov hráčov NFL, 88 % hráčov CFL, 64 % poloprofesionálnych hráčov, 91 % vysokoškolských futbalistov a 21 % stredoškolských futbalistov, hráči mali rôzne štádiá CTE.
Iní jedinci s diagnózou CTE boli tí, ktorí boli vo vojenskej službe, mali v minulosti chronické záchvaty, boli týraní v domácom prostredí alebo boli zapojení do činností, ktoré viedli k opakovaným zrážkam hlavy.
História.
CTE bol pôvodne študovaný u boxerov v 20. rokoch minulého storočia ako „syndróm opitého úderom“. Syndróm opitosti bol prvýkrát opísaný v roku 1928 forenzným patológom Dr. Harrisonom Stanfordom Martlandom, ktorý bol hlavným súdnym lekárom v okrese Essex v Newarku v štáte New Jersey v článku "Journal of the American Medical Association", v ktorom uviedol, tras, spomalený pohyb, zmätenosť a problémy s rečou typické pre tento stav. Termín „opitý údermi“ bol nahradený výrazom „demencia pugilistica“ v roku 1937 J.A. Millsbaughom, pretože mal pocit, že tento výraz bol k bývalým boxerom zhovievavý. Počiatočná diagnóza "demencie pugilistica" bola odvodená z latinského slova pre boxer "pugil" (podobné "pugnus" „päsť“, "pugnāre" „bojovať“).
Britský neurológ Macdonald Critchley napísal v roku 1949 dokument s názvom „Syndrómy opitého úderom: chronická traumatická encefalopatia boxerov“. Prvýkrát sa zistilo, že CTE postihuje jednotlivcov, ktorí utrpeli značné údery do hlavy, ale verilo sa, že sa obmedzuje na boxerov a nie na iných športovcov. Ako pribúdali dôkazy týkajúce sa klinických a neuropatologických dôsledkov opakovaných miernych poranení hlavy, bolo jasné, že tento vzorec neurodegenerácie sa neobmedzuje len na boxerov a termín chronická traumatická encefalopatia sa stal najpoužívanejším.
V októbri 2022 Národný inštitút zdravia Spojených štátov formálne uznal, že existuje príčinná súvislosť medzi opakovanými údermi do hlavy a CTE.
Výskum.
V roku 2005 forenzný patológ Bennet Omalu spolu s kolegami z Katedry patológie na University of Pittsburgh publikovali v časopise "Neurosurgery" článok „Chronická traumatická encefalopatia u hráča národnej futbalovej ligy“ na základe analýzy mozgu zosnulého bývaleho centra NFL Mike Webstera. Potom nasledoval dokument o druhom prípade v roku 2006, ktorý popisuje podobnú patológiu na základe nálezov v mozgu bývalého hráča NFL Terryho Longa.
V roku 2008 Centrum pre štúdium traumatickej encefalopatie na BU School of Medicine (teraz BU CTE Center) spustilo VA-BU-CLF Brain Bank v Bedford Veterans Administration Hospital na analýzu účinkov CTE a iných neurodegeneratívnych ochorení na mozog a miechu športovcov, vojenských veteránov a civilistov. K dnešnému dňu je VA-BU-CLF Brain Bank najväčším úložiskom tkanív CTE na svete s viac ako 1000 darcami mozgu.
Dňa 21. decembra 2009 Národná asociácia hráčov futbalovej ligy oznámila, že bude spolupracovať s centrom BU CTE na podpore štúdie centra o opakovaných mozgových traumách u športovcov. Okrem toho v roku 2010 dala National Football League BU CTE Center 1 miliónový dar bez viazanosti. V roku 2008 sa dvanásť žijúcich športovcov (aktívnych aj dôchodcov), vrátane hokejistov Pata LaFontaina a Noaha Welcha, ako aj bývalej hviezdy NFL Teda Johnsona, zaviazalo po svojej smrti darovať svoje mozgy VA-BU-CLF Brain Bank. V roku 2009 sa NFL Pro Bowlers Matt Birk, Lofa Tatupu a Sean Morey zaviazali darovať svoje mozgy banke mozgov VA-BU-CLF.
V roku 2010 sa ďalších 20 hráčov a bývalých hráčov NFL zaviazalo pripojiť sa k registru darcovstva mozgov VA-BU-CLF, vrátane linebackera Chicago Bears Huntera Hillenmeyera, člena Siene slávy Mikea Haynesa, Pro Bowlers Zacha Thomasa, Kylea Turleyho a Conrada Doblera, šampióna Super Bowl Dona Hasselbecka a bývalých profesionálnych hráčov Lewa Carpentera a Todda Hendricksa. V roku 2010 sa profesionálni zápasníci Mick Foley, Booker T a Matt Morgan tiež dohodli, že darujú svoje mozgy po ich smrti. Aj v roku 2010 hráč MLS Taylor Twellman, ktorý musel odísť z New England Revolution kvôli symptómom po otrase mozgu, súhlasil s darovaním svojho mozgu po jeho smrti. Od roku 2010 obsahuje register darcov mozgu VA-BU-CLF viac ako 250 súčasných a bývalých športovcov.
V roku 2011 sa bývalý hráč North Queensland Cowboys Shaun Valentine stal prvým hráčom austrálskej National Rugby League, ktorý súhlasil s darovaním svojho mozgu po jeho smrti, v reakcii na nedávne obavy z účinkov otrasov na hráčov Rugby League, ktorí nepoužívajú prilby. Aj v roku 2011 boxer Micky Ward, ktorého kariéra inšpirovala film "The Fighter", súhlasil s darovaním mozgu po jeho smrti. V roku 2018 sa jazdec NASCAR Dale Earnhardt Jr., ktorý v roku 2017 odišiel do dôchodku z dôvodu viacerých otrasov mozgu, stal prvým pretekárom v automobilových pretekoch, ktorý súhlasil s darovaním mozgu pri jeho smrti.
V rámci súvisiaceho výskumu "Center for the Study of Retired Athletes", ktoré je súčasťou Katedry cvičenia a športovej vedy na Univerzite v Severnej Karolíne v Chapel Hill, vykonáva výskum financovaný charitatívnou organizáciou National Football League Charities s cieľom „študovať bývalých futbalových hráčov, populáciu s vysokou prevalenciou vystavenia predchádzajúcemu miernemu traumatickému poraneniu mozgu (MTBI) a subotrasným vplyvom, aby sa preskúmala súvislosť medzi zvýšenou expozíciou futbalu a rekurentným MTBI a neurodegeneratívnymi poruchami, ako sú kognitívne poruchy a Alzheimerova choroba (AD)“.
Vo februári 2011 spáchal bývalý hráč NFL Dave Duerson samovraždu výstrelom do hrude, čím zostal jeho mozog nedotknutý. Duerson nechal svojim blízkym textové správy, v ktorých žiadal, aby jeho mozog bol darovaný na výskum CTE. Rodina sa spojila so zástupcami centra Bostonskej univerzity, ktorí študovali tento stav, povedal Robert Stern, spoluriaditeľ výskumnej skupiny. Stern povedal, že Duersonov dar bol prvýkrát, kedy si bol vedomý toho, že takúto žiadosť podal niekto, kto spáchal samovraždu, ktorá je potenciálne spojená s CTE. Stern a jeho kolegovia našli vysoké hladiny proteínu tau v Duersonovom mozgu. Tieto zvýšené hladiny, ktoré boli abnormálne zhlukované a zhromaždené pozdĺž mozgových sulci, svedčia o CTE.
V júli 2010 zomrel hráč NHL Bob Probert na zlyhanie srdca. Pred svojou smrťou požiadal svoju manželku, aby darovala svoj mozog na výskum CTE, pretože sa zistilo, že Probert vo svojich 40 rokoch zažil mentálny úpadok. V marci 2011 vedci z Bostonskej univerzity dospeli k záveru, že Probert mal CTE na základe analýzy mozgového tkaniva, ktoré daroval. Bol druhým hráčom NHL z programu v BU CTE Center, ktorému posmrtne diagnostikovali CTE.
Centrum BU CTE tiež našlo náznaky súvislostí medzi amyotrofickou laterálnou sklerózou (ALS) a CTE u športovcov, ktorí sa zúčastnili kontaktných športov. Tkanivo pre štúdiu darovalo dvanásť športovcov a ich rodiny VA-BU-CLF Brain Bank v Bedforde, Massachusetts VA Medical Center.
V roku 2013 prezident Barack Obama oznámil vytvorenie Chronic Effects of Neurotrauma Consortium alebo CENC, federálne financovaný výskumný projekt navrhnutý na riešenie dlhodobých účinkov mierneho traumatického poranenia mozgu u vojenského personálu (SM) a veteránov. CENC je multicentrická spolupráca spájajúca popredných výskumníkov v oblasti základnej vedy, translácie a klinickej neurovedy z DoD, VA, akademických univerzít a súkromných výskumných ústavov s cieľom efektívne riešiť vedecké, diagnostické a terapeutické dôsledky miernej TBI a jej dlhodobých účinkov.
Takmer 20 % z viac ako 2,5 milióna amerických príslušníkov (SM) nasadených od roku 2003 do operácie Enduring Freedom (OEF) a operácie Iracká sloboda (OIF) utrpelo najmenej jedno traumatické poranenie mozgu (TBI), prevažne mierne TBI (mTBI). a takmer 8 % všetkých veteránov OEF/OIF vykazuje pretrvávajúce symptómy po TBI viac ako šesť mesiacov po poranení. Na rozdiel od zranení hlavy, ktoré sa vyskytli pri väčšine športových podujatí, sú nedávne vojenské zranenia hlavy najčastejšie výsledkom vystavenia tlakovej vlne.
Po súťažnom procese podávania žiadostí získalo konzorcium pod vedením Virginia Commonwealth University finančné prostriedky na štúdium poranení mozgu u vojenských veteránov.&lt;ref name="http://www.spectrum.vcu.edu"&gt;&lt;/ref&gt;&lt;ref name="http://www.grpva.com"&gt;&lt;/ref&gt;&lt;ref name="http://www.army-technology.com"&gt;&lt;/ref&gt;&lt;ref name="http://www.army.mil"&gt;&lt;/ref&gt;&lt;ref name="http://www.whitehouse.gov"&gt;&lt;/ref&gt;&lt;ref name="http://www.news.vcu.edu"&gt;&lt;/ref&gt; Hlavným riešiteľom projektu pre CENC je David Cifu, predseda a profesor Herman J. Flax z Katedry telesnej medicíny a rehabilitácie (PM&amp;R) na Virginia Commonwealth University (VCU) v Richmonde vo Virgínii, spolu s hlavným vyšetrovateľom Ramonom Diaz-Arrastiom, profesorom neurológie, Uniformed Services University of the Health Sciences a Rickom L. Williamsom, štatistikom RTI International.
V roku 2017 Aaron Hernandez, bývalý profesionálny futbalista a odsúdený vrah, spáchal vo väzení samovraždu vo veku 27 rokov. Jeho rodina darovala jeho mozog Centru BU CTE. Ann McKee, vedúca centra, dospela k záveru, že „Hernandez mal štádium 3 CTE, ktoré vedci nikdy nevideli v mozgu mladšom ako 46 rokov“.
V roku 2022 zomrel bývalý hráč a tréner NRL Paul Green samovraždou vo veku 49 rokov. Greenov mozog bol darovaný "Australian Sports Brain Bank" (Austrálska športové banka mozgov), pričom jeho rodina zverejnila na webovej stránke „Na pamiatku nášho milovaného Paula vás žiadame, aby ste podporili priekopnícku prácu Austrálskej športovej mozgovej banky“ s cieľom získať peniaze na ďalšie porozumenie CTE. Pitva odhalila, že Green trpel jednou z „najzávažnejších foriem“ CTE. Profesor Michael Buckland povedal, že Green má „organické ochorenie mozgu, ktoré ho pripravilo o jeho rozhodovanie a kontrolu impulzov“. Dodal, že Green by bol pravdepodobne „istý čas symptomatický“.
Výskum genetickej zložky CTE sa vyvíja a je dobre zhrnutý v nedávnom prehľade. Je zaujímavé, že sa zistilo, že menšia alela TMEM106B je spojená s ochranným fenotypom.
V roku 2023 sa austrálska futbalistka Heather Andersonová stala prvou športovkyňou, ktorej bola diagnostikovaná CTE po jej samovražde 13. novembra 2022 vo veku 28 rokov. Jej mozog bol darovaný Austrálskej športovej banke mozgov a ich zistenia boli publikované v "Springer Medical Journal". Lekár, ktorý sa pozrel na jej mozog, povedal, že sú tam lézie a abnormality v celej mozgovej kôre.

</doc>
<doc id="701251" url="https://sk.wikipedia.org/wiki?curid=701251" title="Bitka pri Prochorovke">
Bitka pri Prochorovke

Bitka pri Prochorovke bolo ozbrojené stretnutie 12. júla 1943 pri ruskej obci Prochorovka (87 km juhovýchodne od Kurska, Belgorodská oblasť) v Sovietskom zväze, počas druhej svetovej vojny ako súčasť bojov na východnom fronte počas kampane bitky v Kurskom oblúku. Nemecké sily 4. tankovej armády s jedným z najsilnejších obrnených zoskupení o sile okolo 1000 tankov a samohybných diel, ktoré sa Nemcom počas vojny podarilo zhromaždiť, postupovali pozdĺž ohybu rieky Psiol smerom na Kursk z juhu. Vzhľadom na hroziace prelomenie frontu sovietske velenie proti nemeckému útoku rozhodlo nasadiť do protiútoku svoje hlavné tankové zálohy. Sovietska 5. gardová tanková armáda (gen. P. Rotmistrov) zaútočila na nemecký II. tankový zbor SS (gen. P. Hausser) 4. tankovej armády. Došlo tu ku jednej z najväčších tankových bitiek v histórii. Výsledky bitky sú hodnotené rôzne. Sovietsky protiútok pri Prochorovke sa podarilo Nemcom odraziť, ale ich postup na Kursk v tomto smere už nebol obnovený.
Predohra.
Nemecká letná ofenzíva proti výbežku frontu označovanom ako kurský oblúk sa pôvodne mala začať začiatkom mája 1943. Bola však niekoľkokrát odložená, pretože nemecké vedenie, hlavne Hitler prehodnocoval svoje plány a váhal nad svojimi vyhliadkami, ako aj s privedením ďalších jednotiek a techniky.
Nemecké sily spustili svoj útok na kurský oblúk ráno 5. júla 1943. Útok bol vedený z dvoch smerov. Zo severu od mesta Oriol útočili jednotky Skupiny armád Stred maršala Modela. Z juhu od Belgorodu útočili jednotky Skupiny armád Juh maršala von Mansteina. Ich cieľom bolo stretnúť sa pri meste Kursk a obkľúčiť početné brániace sa sovietske uskupenie.
Nemci však útočili na dobre vybudovanú, hlboko členenú, sovietsku obranu tvorenú 4 frontmi, z ktorých jeden čakal v zálohe ako rezerva. Severnému ramenu útoku vzdorovali sovietske sily Brianského (Popov) a Stredného frontu (Rokossovskij). Južnému jednotky Voronežského (Vatutin) a Juhozápadného frontu (Malinovskij). V zálohe čakali sily Stepného frontu (Konev). Obidve nemecké útočiace ramená nemeckých klieští sa stretli so silným odporom, ktorý nedovolil rozvinúť ich rýchly postup alebo vytvoriť rozsiahly prielom. Sovietske protitankové zbrane, mínové polia, protitankové priekopy a celkový sovietsky odpor bol oveľa silnejší ako nemecké vojská očakávali.
Hrot nemeckého útoku v južnom smere viedla 4. tanková armáda gen. Hotha, ktorej najväčšiu silu tvoril novovytvorený II. tankový zbor SS. Tvorili ho 3 najsilnejšie nemecké tankové formácie (1., 2. a 3. tanková divízia Waffen-SS). Pravé krídlo II. tankového zboru SS mali pri postupe kryť III. tankový zbor a armádna skupina Kempf. Celkovo Hoth disponoval 9 tankovými divíziami. Sovietska obrana postavená na základe nesprávnych kalkulácii očakávala hlavný nemecký útok na severnú časť oblúku, kde sústredila aj svoje najväčšie sily.
Napriek tomu, že postup II. tankového zboru SS zaostával za pôvodným plánom spôsobil, že Voronežský front musel použiť všetky svoje zálohy na jeho zastavenie už v prvých dňoch bojov. Sovietske velenie preto nariadilo aby sa v nočných hodinách 6. júla začali na pomoc ohrozenému úseku presúvať jednotky 5. gardovej tankovej armády a 5. gardovej armády Stepného frontu. 5. gardová tanková armáda prekonala vlastnými silami 320 – 390 km za tri dni a do oblasti Prochorovky dorazila v noci 9. júla. 33. gardový strelecký zbor 5. gardovej armády sem dorazil v noci 10. júla.
Pomalý postup nemeckého XXXXVIII. tankového zboru spôsobil, že Hoth 8. júla presunul časti II. tankového zboru SS, aby pomohol XXXXVIII. zboru pri útoku smerom na Obojaň a Kursk. V ten istý deň sovietske jednotky prešli do protiútoku na II. tankový zbor SS s niekoľkými tankovými zbormi. Tieto útoky nemecký tankový zbor nezastavili, ako sa pôvodne očakávalo, ale spomalili jeho postup. Do konca 8. júla II. tankový zbor SS postúpil asi o 29 km a prelomil prvú a druhú sovietsku obrannú líniu.
9. júla nemecké velenie došlo k záveru, že pokračovanie snáh o prielom na severnej strane oblúku nie je perspektívne, lebo obrana je tu príliš silná a prielom je nepravdepodobný. Napriek tomu sa rozhodli pokračovať vo svojej ofenzíve, aby udržali tlak a spôsobili sovietom straty, čím pútali tamojšie sovietske sily. Akákoľvek úroveň úspechu operácie Citadela teraz závisela od prielomu, ktorý dosiahli 4. tanková armáda a armádna skupina Kempf na južnej strane výbežku.
Večer 9. júla dostal II. tankový zbor SS rozkaz zmeniť os postupu a stočiť sa na severovýchod, smerom k mestečku Prochorovka. Hoth tento krok diskutoval s Mansteinom od začiatku mája, pretože očakával príchod veľkých sovietskych záložných obrnených síl z východu a nechcel, aby bol II. tankový zbor SS pri ich príchode napadnutý pri prekračovaní rieky Psiol. Nemecký plán pôvodne predpokladal, že sa k útoku smerom na Prochorovku pripoja aj prvky XXXXVIII. tankového zboru a III. tankového zboru, čo sa však nepodarilo zrealizovať. Sovietske velenie si však zmenu smeru vyložilo ako reakciu na silný odpor, ktorému nemecké sily čelili pri postupe smerom na Obojaň, a nesprávne sa domnievalo, že zmena naznačuje, že nemecké tankové sily boli predošlými bojmi vážne oslabené.
Sovietsky prieskum Vatutinovho Voronežského frontu 8. až 9. júla evidoval budovanie obranných pozícií pre pechotu na krídlach a neevidoval prítomnosť nemeckých tankových jednotiek. Štáb Voronežského frontu preto predpokladal, že Nemci sa museli dostať na hranicu svojich ofenzívnych možností, a preto sa 10. júla rozhodol začať rozvíjať protiútok tak, aby sa zhodoval s plánovanou sovietskou protiofenzívou na severnej strane kurského oblúku (operáciou Kutuzov), ktorá sa mala začať 12. júla.
10. júla začal II. tankový zbor SS pre Vatutina nečakaný útok v smere na Prochorovku. Priamo k mestečku postupovala 1. divízia SS Leibstandarte Adolf Hitler. Vzdorovali jej jednotky sovietskeho 2. tankového zboru a 9. gardovej výsadkovej divízie, doplnenej o jednotky 301. protitankovej brigády (31. gardového streleckého zboru). Na nemeckom ľavom krídle 3. divízia SS Totenkopf prekročila rieku Psiol a viedla útok na sily 31. tankového zboru a 95. gardovej streleckej divízie (33. gardového streleckého zboru). Južnejšie sily sovietskeho 2. tankového zboru a 183. streleckej divízie vzdorovali útoku nemeckého pravého krídla tvoreného silami 2. tankovej divízie SS Das Reich.
Do večera 11. júla sa divízia Leibstandarte dostala najďalej spomedzi útočiacich nemeckých jednotiek. Prebojovala sa pozdĺž železničnej trate asi 3 km južne od Prochorovky. Večer 11. júla sa 5. gardová tanková armáda pripravovala na svoj nadchádzajúci protiútok. Leibstandarte svojím postupom narušila Rotmistrovove prípravy, pretože priestory zhromaždenia, ktoré chcel využiť pre 18. a 29. tankový zbor, boli do konca dňa v nemeckých rukách. To ho prinútilo narýchlo prehodnotiť svoje plány a vybrať nové pozície. Rýchly presun 5. gardovej tankovej armády jej uškodil v dvoch hlavných ohľadoch: velitelia tankových jednotiek nemali možnosť preskúmať terén, ktorým sa budú pohybovať, a podporné delostrelectvo sa nestihlo rozmiestniť a zastrieľať.
5. gardová tanková armáda vedená Pavlom Rotmistrovom disponovala 463 strednými tankmi T-34, 30 ľahkými tankmi T-70, 25 britskými ťažkými Churchill, 22 samohybnými delami SU-122 a 15 samohybnými delami SU-76, celkom 616 až 826 strojov. Hlavné sily armády predstavovali 18. tankový, 29. tankový a 5. gardový mechanizovaný zbor. Rotmistrov plánoval útočiť z blízka aby využil lepšiu mobilitu tankov T-34. Jeho plán na protiútok však najprv narušil nemecký útok smerom na Ržavec, proti ktorému musel vyčleniť časť svojich síl.
Nemecký II. tankový zbor SS vedený Paulom Hausserom mal vo výzbroji 15 ťažkých tankov Tiger, 95 stredných tankov Pzkpfw IV, 93 stredných tankov Pzkpfw III, štyri ľahké tanky Pzkpfw II a 58 samohybných/útočných diel StuG III, celkom 265 tankov a útočných diel. 4. tanková armáda nemala žiadne obávané stroje Ferdinand.
Bitka.
12. júla zaútočilo celkovo asi 500 tankov a samohybných diel 5. gardovej tankovej armády na pozície II. tankového zboru SS. Útok prebiehal v dvoch vlnách, pričom 430 tankov bolo v prvom slede a ďalších 70 v druhom. Tanky viezli na svojich pancieroch ako desant príslušníkov 9. gardovej výsadkovej divízie.
Sovietske jednotky spočiatku nacistov zaskočili. Jednotky Leibstandarte mali vyraziť do akcie až neskôr počas dňa. Mnohí vojaci vyčerpaní z minulotýždňových bojov, len začínali svoj deň. Jedným z prvých, ktorí spozorovali sovietske jednotky bol Obersturmbannführer Rudolf von Ribbentrop z 1. tankového pluku SS, ktorý okamžite sformoval svoj oddiel Pzkpfw IV a vyrazil proti sovietskym tankom, ktoré na hrebeni bezmennej kóty 252,2 drvili 3. prápor tankových granátnikov Sturmbannführera Joachima Peipera z 2. pluku tankových granátnikov SS. 
Sovietske tanky pohybujúce sa veľkou rýchlosťou boli síce pre Nemcov ťažším cieľom ale sami boli v nevýhode pre sťažené mierenie. 1. tankovému pluku SS sa podarilo zo vzdialenosti 100 až 200 m odraziť prvý sovietsky útok 31. a 32. tankovej brigády 29. tankového zboru a zničiť pri tom asi 62 sovietskych tankov.
Ďalší útok sovietskej 181. tankovej brigády odrazil paľbou na veľkú vzdialenosť asi 1000 m oddiel ťažkých tankov Tiger, pod vedením Michaela Wittmanna.
Sovietskej 170. tankovej brigáde sa neskôr podarilo zatlačiť 1. tankový pluk SS k sovchozu Okťabrskij. Situáciu na bojisku komplikovala aj búrka s lejakom v priebehu dňa.
Večer sa podarilo sovietskym tankom 170. a 181. tankovej brigády na čas preraziť nemeckú líniu medzi divíziami Leibstandarte a Totenkopf, ale boli do noci vytlačené nemeckými protiútokmi a prinútené k ústupu späť k Andrejevke. Nemci boli v dôsledku tlaku sovietskych jednotiek nútení opustiť sovchoz Okťabrskij a stiahnúť sa južnejšie.
Sovietsky postup juhozápadne od kóty 252.2 komplikovala protitanková priekopa, ktorá obmedzovala manévrovanie sovietskych jednotiek.
Bilancia.
Bojov bitky pri Prochorovke sa zúčastnilo cca 900 - 1500 tankov a samohybných diel, čo z nej robí jednu z najväčších tankových bitiek druhej svetovej vojny aj bojov na východnom fronte.
Sovietska propaganda hovorila o 350 vyradených nemeckých tankoch. Nemecké straty však neboli také dramatické. II. tankový zbor SS stratil asi 82 tankov, z toho však len 6 - 7 tankov stratil nenávratne, zvyšné sa dali opraviť. 5. gardová tanková armáda stratila až 328 - 340 tankov, z toho 180 stratili nenávratne. Keďže Nemci ovládli veľkú časť bojiska je možné väčšinu sovietskych strát rátať ako nenávratné.
V hodnotení výsledku bitky sa odborníci rozchádzajú. Takticky vyhrali Nemci, lebo zničili oveľa viac bojovej techniky ako sami stratili a odrazili sovietsky protiútok. Za cenu veľkých strát sa Červenej armáde podarilo vyčerpať útočný potenciál II. tankového zboru SS, ktorý zastavil svoje útoky, aby nestratil najcennejšie jednotky ale ušetril ich pre ďalšie obranné boje.
Napriek ťažkým stratám a neúspechu protiútoku pri Prochorovke, možno zo sovietskeho pohľadu bitku pri Kursku považovať za strategické víťazstvo.

</doc>
<doc id="701253" url="https://sk.wikipedia.org/wiki?curid=701253" title="Georgy B. Jarvis">
Georgy B. Jarvis



</doc>
<doc id="701255" url="https://sk.wikipedia.org/wiki?curid=701255" title="Ešport">
Ešport



</doc>
<doc id="701259" url="https://sk.wikipedia.org/wiki?curid=701259" title="Beh na 5 000 metrov">
Beh na 5 000 metrov

Beh na 5000 metrov je atletickou bežeckou disciplínou, ktorá je tiež súčasťou programu olympijských hier. Ide o dlhú, teda vytrvaleckú trať. Je druhou najdlhšou bežeckou disciplínou na dráhe. Hranica svetovej extratriedy sa dnes pohybuje pod hranicou 13 minút u mužov a zhruba 14:30 minút u žien.
Rýchlosť.
Pri mužskom svetovom rekorde 12:35,36 min. bežal rekordman priemernou rýchlosťou 6,62 m/s (23,83 km/h). Každých 400 metrov zabehol priemerne za 60,43 sekundy, každý kilometer potom za 2:31,07 minúty. Ženská svetová rekordérka bežala pri čase 14:11,15 min. priemernou rýchlosťou 5,87 m/s (21,15 km/h). Každých 400 metrov prebehla priemerne za 68,09 sekundy a každý kilometer za 2:50,23 min.

</doc>
<doc id="701261" url="https://sk.wikipedia.org/wiki?curid=701261" title="Sedemboj">
Sedemboj

Sedemboj je ženská ľahkoatletická disciplína skladajúca sa zo siedmich pôvodne samostatných ľahkoatletických disciplín.
História.
Ženský sedemboj je obdobou mužského desaťboja. Do programu olympijských hier bol ženský atletický viacboj prvýkrát zaradený v roku 1960, vtedy bol zložený z piatich disciplín. Počnúc rokom 1984 bol na olympiádach nahradený sedembojom v súčasnej podobe. Na majstrovstvách Európy v atletike sa prvá súťaž v ženskom atletickom viacboji konala už v roku 1948, až do roku 1978 išlo o päťboj, v roku 1982 bol už na programe sedemboj v súčasnej podobe.
Ženský sedemboj sa koná iba na dráhe (pod otvoreným nebom). V halovej sezóne je zloženie viacbojov z technických dôvodov oklieštené (napr. nemožnosť absolvovať hod oštepom), takže v hale absolvujú ženy iba halový päťboj.
Súťaž.
Sedemboj sa koná v dvoch súťažných dňoch. Prvý deň absolvujú atlétky štyri disciplíny, druhý deň zostávajúce tri disciplíny. Sedemboj je taktiež súčasťou olympijských hier.

</doc>
<doc id="701265" url="https://sk.wikipedia.org/wiki?curid=701265" title="Všade dobre, doma naj">
Všade dobre, doma naj

 
Všade dobre, doma naj je slovenská televízna súťažná relácia, ktorú vysiela STVR od 4. septembra 2023. Moderátorom súťaže je Martin Nikodým.

</doc>
<doc id="701266" url="https://sk.wikipedia.org/wiki?curid=701266" title="Triatlon na letných olympijských hrách">
Triatlon na letných olympijských hrách

Triatlon mal svoj debut na letných olympijských hrách v roku 2000 v Sydney, kde sa prvýkrát konali individuálne preteky mužov a žien, a odvtedy sa v ňom nepretržite súťaží. V roku 2021 sa na oneskorených letných olympijských hrách v roku 2020 prvýkrát konala štafeta zmiešaných tímov. Tento šport a jeho olympijské podujatia sú riadené Medzinárodnou triatlonovou úniou, ktorá je od roku 2019 známa ako World Triathlon.
História.
Triatlon sa na olympiáde objavil poprvýkrát v roku 2000. V samostatných triatlonoch kategóriách súťažilo 48 žien a 52 mužov. Použité vzdialenosti boli „medzinárodné“ alebo „štandardné“ a to 1,5 km plávanie, 40 km bicyklovanie a 10 km beh. Triatlon v roku 2004 bol čo sa týka vzdialeností rovnaký ako prvý, no kvóta 100 športovcov sa vyrovnala medzi 50 žien a 50 mužov. Kvóta sa ďalej zvýšila na 55 žien a 55 mužov pre olympijské hry v Pekingu v roku 2008 a zostala rovnaká pre Londýn 2012 a Rio 2016.
Súhrn výsledkov.
Len jeden atlét, Alistair Brownlee zo Spojeného kráľovstva vyhral olympijský triatlon dvakrát (v rokoch 2012 a 2016), čo z neho robí najúspešnejšieho olympijského triatlonistu. Jeho brat Jonathan Brownlee ako jediný získal tri medaily v troch po sebe nasledujúcich hrách, bronz v roku 2012, striebro v roku 2016 a napokon zlato v úvodnej tímovej štafete v roku 2020, čím sa stal najviac dekorovaným olympijským triatlonistom a jediným trojnásobným medailistom.
Niekoľko ďalších atlétov tiež získalo dve medaily, vrátane striebornej a bronzovej pre Novozélanďana Bevana Dochertyho a dvoch olympijských víťazov, Kanaďana Simona Whitfielda a Švajčiarky Nicoly Spirigovej, ktorí obaja získali zlatú medailu, po ktorej nasledovala strieborná medaila.
Spojené Kráľovstvo je od roku 2021 najúspešnejšou krajinou s tromi zlatými, tromi striebornými a dvoma bronzovými medailami.
Medailová tabuľka.
16 krajín si rozdelilo tridsaťdeväť medailí udelených v triatlone. (Aktuálne k LOH2020)
Slováci a triatlon.
Slovensko na olympijských hrách v triatlone reprezentovali dvaja Slováci:

</doc>
<doc id="701267" url="https://sk.wikipedia.org/wiki?curid=701267" title="Adrián Chovan">
Adrián Chovan

Adrián Chovan (* 8. október 1995, Partizánske) je slovenský profesionálny futbalista, ktorý hráva na poste brankára v gréckom klube Panserraikos FC.
Klubová kariéra.
Chovan začínal s futbalom v tíme FK Junior Kanianka, v roku 2010 sa pripojil k mládežníckemu tímu AS Trenčín.
Hosťovanie v Novom Meste nad Váhom.
V lete 2014 bol Chovan poslaný na hosťovanie do druholigového mužstva AFC Nové Mesto nad Váhom. Debut medzi seniormi zaznamenal 23. augusta pri prehre 0:1 s FC Nitra. V Novom Meste nad Váhom strávil jesennú časť sezóny 2014/15.
AS Trenčín.
Svoj debut v AS Trenčín zaznamenal 6. novembra pri výhre 4:1 v osemfinále Slovnaft Cupu nad MFK Dolný Kubín. V lige debutoval až 13. mája 2016 pri výhre 5:2 nad MŠK Žilina. V sezóne 2015/16 odohral v roli dvojky iba päť zápasov no tešil sa zo zisku double.
ViOn Zlaté Moravce.
V Trenčíne nedostával Chovan veľa príležitosti a tak v lete 2018 putoval na hosťovanie do Zlatých Moraviec. V tíme debutoval 22. júla pri prehre 1:4 so Slovanom Bratislava.
Na hosťovaní strávil dva roky a v lete 2020 sa natrvalo stal hráčom Zlatých Moraviec. V sezóne 2020/21 odohral za ViOn dokopy 34 zápasov.
ŠK Slovan Bratislava.
V lete 2021 sa Chovan stal novou posilou ŠK Slovan Bratislava. V tíme nahradil odchádzajúceho Dominika Greifa. V tíme debutoval 7. júla v prvom zápase prvého predkola Ligy majstrov UEFA 2021/22 pri víťazstve 2:0 nad Shamrock Rovers. V predkolách sa so Slovanom dostal do skupinovej fázy Konferenčnej ligy UEFA 2021/22. V lige debutoval 14. augusta pri víťazstve 3:1 nad Zemplínom Michalovce. Vo svojej prvej sezóne odohral vo všetkých súťažiach 41 zápasov. So Slovanom sa tešil zo zisku majstrovského titulu.
Panserraikos F.C..
Dňa 21. júla 2023 prestúpil Chovan do gréckeho klubu Panserraikos F.C. v Gréckej superlige. V tíme debutoval 20. augusta pri prehre 0:2 s Olympiakosom.
Reprezentačná kariéra.
Chovan reprezentoval Slovensko v kategórii do 19 a 21 rokov. Bol súčasťou konečnej nominácie na Majstrovstvá Európy vo futbale hráčov do 21 rokov v roku 2017 kde bol jednotkou tímu.
Štatistiky kariéry.
Klubové.
"K 30. augustu 2023"
 1 Liga majstrov UEFA
 2 Európska liga UEFA
 3 Európska konferenčná liga UEFA
Úspechy hráča.
AS Trenčín
ŠK Slovan Bratislava

</doc>
<doc id="701268" url="https://sk.wikipedia.org/wiki?curid=701268" title="Christián Herc">
Christián Herc

 
Christián Herc (* 30. september 1998, Levice) je slovenský profesionálny futbalista, ktorý hráva na poste stredopoliara v slovenskom klube FK DAC 1904 Dunajská Streda.
Klubová kariéra.
S futbalom začínal v Nitre. V roku 2015 sa pripojil k akadémii anglického klubu Wolverhampton Wanderers. V tomto klube hral iba rezervné tímy.
Hosťovanie v Dunajskej Strede.
V januári 2018 bol Herc poslaný na hosťovanie do Dunajskej Stredy kde strávil jeden a pol roka. Dňa 18. februára debutoval medzi seniormi pri víťazstve 2:0 nad FK Senica. Dňa 24. februára strelil prvý gól v drese Dunajskej Stredy pri víťazstve 2:0 nad Zemplínom Michalovce. Na jar odohral dokopy 13 zápasov a strelil v nich tri góly.
V sezóne 2018/19 bol Herc dôležitým hráčom Dunajskej Stredy. Zahral si s tímom aj v predkolách Európskej ligy UEFA 2018/19. V lige odohral 29 zápasov.
Hosťovanie vo Viktorii Plzeň.
Dňa 5. júla 2019 bol Herc poslaný na dvojročné hosťovanie do českého klubu Viktoria Plzeň. V klube však počas sezóny odohrali iba tri zápasy v prvom tíme a sedem duelov v B-tíme.
Hosťovanie v MFK Karviná.
Dvojročné hosťovanie v Plzni sa po roku skončilo a 25. augusta 2020 bol Herc poslaný na ročné hosťovanie do MFK Karviná. O štyri dni neskôr debutoval v Karvinej pri víťazstve 2:1 nad Opavou. V sezóne odohral 32 zápasov v ktorých strelil 7 gólov.
Grasshopper Club Zürich.
V lete 2021 podpísal Herc dvojročný kontrakt so švajčiarskym klubom Grasshopper Club Zürich. V tíme debutoval 25. júla pri prehre 0:2 s Bazilejom. Herc sa ihneď prebojoval do základnej zostavy a bol dôležitým hráčom tímu. 11. septembra strelil svoj prvý gól vo Švajčiarsku pri remíze 1:1 s Luzernom. Vo svojej prvej sezóne vo Švajčiarsku odohral 35 zápasov v ktorých strelil tri góly a pridal päť asistencií.
Dňa 8. októbra 2022 zaznamenal dve asistencie pri divokej remíze 4:4 s FC Sion. Pred Majstrovstvami sveta 2022 mal Herc skvelú formu keď strelil tri góly v posledných troch zápasoch pred MS.
Návrat do Dunajskej Stredy.
Po skončení zmluvy v Grasshopperi podpísal Herc dvojročný kontrakt v slovenskom klube DAC Dunajská Streda kde pôsobil v minulosti na hosťovaní.
Reprezentačná kariéra.
Herc reprezentoval Slovensko na rôznych mládežníckych úrovniach.
V seniorskej reprezentácii debutoval 25. marca 2022 v priateľskom zápase pri prehre 0:2 s Nórskom. Doposiaľ odohral v reprezentácii štyri zápasy.
Štatistiky kariéry.
Klubové.
"K 30. augustu 2023"
 1 Európska liga UEFA
Medzinárodné.
"K 30. augustu 2023"

</doc>
<doc id="701269" url="https://sk.wikipedia.org/wiki?curid=701269" title="Checo Pérez">
Checo Pérez



</doc>
<doc id="701273" url="https://sk.wikipedia.org/wiki?curid=701273" title="Patricio O’Ward">
Patricio O’Ward

Patricio „Pato“ O’Ward Junco (* 6. máj 1999, Monterrey, Mexiko) je mexický automobilový pretekár, ktorý od roku 2019 súťaží v severoamerickej formulovej sérii IndyCar Series, kde preteká za tím Arrow McLaren SP. V sezóne 2021 skončil na celkovom treťom mieste. Doteraz vyhral O’Ward sedem pretekov v šampionáte IndyCar Series a v 26 sa umiestnil na stupňoch víťazov.
Kariéra.
Patricio O’Ward sa narodil v Monterrey na severovýchode Mexika a vyrastal v texanskom San Antoniu. V šiestich rokoch začal pretekať na motokárach. 2013 prešiel na preteky formúl a zúčastnil sa rôznych severoamerických šampionátov.
V roku 2017 vytvorili O’Ward a američan James French jazdeckú dvojicu tímu Performance Tech Motorsports v šampionáte IMSA WeatherTech SportsCar Championship. Dvojica získala sedem víťazstiev v triede LMPC, vrátane úspechov na 24 hodín Daytony a 12 hodín Sebringu. Sezónu ukončili na prvom mieste v hodnotení LMPC. V tom istom roku debutoval aj v sérii Indy Lights, najvyššej juniorskej kategórii severoamerických formulových pretekov, porovnateľnej so seriálom GP2/Formula 2. V nasledujúcom roku sa „Pato“ stal šampiónom Indy Lights, keď vyhral deväť zo 17 sezónnych podujatí. Po zisku titulu debutoval O’Ward v záverečných pretekoch sezóny IndyCar v Sonome, kde skončil na 9. mieste.
V sezóne 2019 sa zúčastnil ôsmich zo 17 pretekov IndyCar. Bol taktiež prijatý do vývojového programu Red Bull Racing a ako ich junior sa zúčastnil niekoľkých pretekov vo Formule 2 a japonskej Super Formuly. Na konci roka opustil Patricio O’Ward juniorský program, aby dostal v roku 2020 zmluvu na celú sezónu u tímu Arrow McLaren SP. Vo svojej prvej kompletnej sezóne v IndyCar získal štyri pódiá a skončil celkovo štvrtý.
V roku 2021 vyhral O’Ward na okruhu Texas Motor Speedway svoje prvé preteky v seriáli IndyCar. Nasledoval ďalší triumf na pretekoch v Detroite. Pred záverečnými pretekmi sezóny mal ako druhý v priebežnom poradí jazdcov šancu získať titul, no kvôli poškodenému hnaciemu hriadeľu musel z pretekov odstúpiť a v šampionáte skončil tretí. 2022 vyhral „Pato“ Indy Grand Prix of Alabama a druhé preteky na okruhu Iowa Speedway, a v pretekoch Indianapolis 500 skončil druhý, čo je jeho doteraz najlepšie umiestnenie na tomto prestížnom podujatí. Ako jazdec tímu McLaren sa zúčastnil aj prvého voľného tréningu na Veľkej cene Abú Zabí vo Formule 1. Okrem toho nastúpil spolu s Coltonom Hertom, Devlinom DeFrancescom a Ericom Luxom za tím DragonSpeed USA do pretekov 24 hodín Daytony, kde vyhral triedu LMP2.
V roku 2023 O’Ward síce nevyhral žiadne preteky, ale sedemkrát sa umiestnil na stupňoch víťazov, čo je viac ako v ktorejkoľvek inej sezóne jeho doterajšej kariéry v IndyCar. Rovnako ako v predchádzajúcom roku sa zúčastnil prvého voľného tréningu na záverečnom podujatí sezóny Formuly 1 v Abú Zabí, vďaka čomu získal dostatok bodov na superlicenciu. 2024 nastúpil Pato O’Ward do svojej piatej kompletnej sezóny v IndyCar a zároveň je rezervným jazdcom tímu McLaren vo Formule 1. Na prvých pretekoch sezóny v St. Petersburgu mu bolo dodatočne priznané víťazstvo po tom, čo víťaz Josef Newgarden bol diskvalifikovaný kvôli technickým priestupkom na systéme "„Push-to-Pass“". Ďalší úspech dosiahol na pretekoch Indy 500, kde skončil druhý a zopakoval tak svoj najlepší výsledok v týchto pretekoch. Svoje druhé víťazstvo sezóny získal na Honda Indy 200 at Mid-Ohio a tretie pridal na okruhu Milwaukee Mile. V celkovom hodnotení obsadil piate miesto.
Štatistika.
IndyCar Series.
Jednotlivé výsledky.
Legenda:

</doc>
<doc id="701275" url="https://sk.wikipedia.org/wiki?curid=701275" title="Uhorská severná železnica">
Uhorská severná železnica

Uhorská severná železnica bola železničná trať, vedúca z Budapešti cez Salgótarján, Lučenec a Zvolen do Vrútok, kde bola prepojená s Košicko-bohumínskou železnicou. Vznikla v 60. a 70. rokoch 19. storočia pre potrebu spojenia Budapešti so Sliezskom a otvorená bola 12. augusta 1872.
Vznik.
V roku 1867 bola dokončená železnica z Pešti do Salgótarjánu, preto sa v roku 1868 pristúpilo k pokračovaniu na Lučenec a Zvolen. Pôvodné úvahy o prepojení s KBŽ v Ružomberku i trasa cez Banskú Bystricu a Harmanec boli zamietnuté pre náročnosť výstavby a vysoké náklady, a tak sa trasovanie budovalo cez Kremnicu a Martin. Práce boli dokončené v auguste 1872 a prvý vlak bol z Pešti vypravený 11. augusta 1872 o 23. hodine, s príchodom do Vrútok na druhý deň, krátko po 15. hodine. Vo Zvolene i Vrútkach boli vybudované dielne a rozsiahle zázemie údržby trate.
Otváranie jednotlivých úsekov:
Trasa.
Uhorská severná železnica ako taká už dnes neexistuje, ale jej úseky sú využívané dnešnými traťami:

</doc>
<doc id="701281" url="https://sk.wikipedia.org/wiki?curid=701281" title="Patricio O'Ward">
Patricio O'Ward



</doc>
<doc id="701283" url="https://sk.wikipedia.org/wiki?curid=701283" title="Zánik Česko-Slovenska">
Zánik Česko-Slovenska



</doc>
<doc id="701284" url="https://sk.wikipedia.org/wiki?curid=701284" title="Pato O’Ward">
Pato O’Ward



</doc>
<doc id="701286" url="https://sk.wikipedia.org/wiki?curid=701286" title="Dlhý pochod (armáda)">
Dlhý pochod (armáda)

Dlhý pochod () je udalosť odohrávajúca sa počas čínskej občianskej vojny, pri ktorej dochádza k ústupu vojsk Červenej armády Čínskej komunistickej strany (komunisti) pred Národnou revolučnou armádou Kuomintangu (nacionalistov) od októbra 1934 až do októbra 1935. Skladal sa z niekoľkých pochodov smerujúcich z územia južnej Číny (Ťiang-si), ktoré sa však držali hlavného smeru najskôr na západ (Cun-i) a potom na sever (S’-čchuan, Šen-si) a skončil v severočínskom meste Jen-an, ktoré se stalo novou základňou komunistov. Učastníci prešli vzdialenosť viac ako 9000 kilometrov v priebehu zhruba 370 dní. Ústup viedol cez hornatú časť územia Číny, ktoré spolu s dĺžkou samotného pochodu a nepriaznivým počasím robili túto cestu veľmi náročnú. Toto malo za následok veľké straty na ľudských životoch. Z pôvodných 86 000 účastníkov cestu prežilo asi 8 000 ľudí.
Ťiang-si a prítomnosť komunistov.
V roku 1930 bola na územiach provincií Ťiang-si a Fu-ťien neoficiálne založená Čínska sovietska republika. Provincia Ťiang-si sa stala centrom komunistického diania v Číne. V tej dobe na jej čele stál Čou En-laj s väčšinovou podporou ostatných komunistov.
Situácia v provincií sa v tejto dobe rýchlo menila, keďže ľudia boli podrobení čistkám a výsluchu vedeného pod záštitou Mao Ce-tunga. Dôvodom bolo zbavenie sa špiónov Kuomintangu, v čom ho podporil aj Čou En-laj. Toto prinieslo vysoké obete (až 70 000 - nie len komunistov), čo zapríčinilo rapídne zníženie počtu komunistov v Ťiang-si (60 000→30 000). Avšak neskôr bol Mao silno kritizovaný Čou En-lajom za to, že sa okrem špiónov zbavoval aj protimaoistov, čo vyústilo odobratím Maovej funkcie.
Obkľúčenie Ťiang-si a útek komunistov.
V roku 1933 do Ťiang-si prišli Po Ku a nemecký poradca Otto Braun.
Čankajšek, ktorý dal na radu nemeckého poradcu menom Hans von Seeckt, nariadil obkľúčenie Ťiang-si vojskami Kuomintangu, pričom boli vyvraždené tisíce komunistov.
Pod vedením Po Kua, Otta Brauna a Čou En-laja mal vzniknúť plán úteku. Nakoniec plán skompletizoval Čou, ktorý bol poverený logistikou v tajnosti. Do poslednej chvíle sa o rozdelení nič nevedelo a o pláne boli informovaní len najvyšší predstavitelia a však len tesne pred začiatkom operácie. Bolo rozhodnuté, že sa komunisti rozdelia na dve skupiny.
V júni 1934 pod velením Fang Č'-mina nastal prvý pohyb komunistickej strany, kryjúci ústup hlavnej skupiny. Došlo k úspešnému prerazeniu nacionalistickej blokády, čím sa začal dlhý pochod smerom na západ do Cun-i.
Konferencia v Cun-i.
Táto konferencia prebiehala 15.17. januára 1935 a rokovalo sa o rozdelení moci v červenej armáde. Počas konferencie sa hľadal vinník zodpovedný za straty.
Po Ku pokladal za problém obrovskú presilu nepriateľských vojsk a organizáciu komunistických vojsk. Čou En-laj sa rozhodol vziať vinu na „seba“ a uznáva pochybenie velenia komunistických vojsk. Tým si získal sympatie ostatných členov konferencie.
Mao Ce-tung však nebol spokojný a pokladal za dôležité vyvodiť dôsledky. Potom ako sa vyjadril k slabému vedeniu a taktikám komunistickej armády, väčšina účastníkov sa priklonila na stranu Maa.
Otto Braun bol odvolaný a z troch členov vedenia červenej armády sa iba Čouova politická kariéra nezrútila. Vedenie červenej armády preberá Čang Wen-tchien, keďže Mao nemal dostatočnú podporu účastníkov. Čou bol znova zvolený za jedného z veliteľov a mal posledné slovo vo vojenských záležitostiach, pričom Mao sa stal jeho asistentom.

</doc>
<doc id="701288" url="https://sk.wikipedia.org/wiki?curid=701288" title="Roy Hodgson">
Roy Hodgson

Roy Hodgson CBE (* 9. august 1947, Croydon, Spojené kráľovstvo) je anglický futbalový tréner a bývalý futbalista.
Trénerská kariéra.
Hodgson viedol šestnásť rôznych tímov v ôsmich krajinách, počnúc vo Švédsku s Halmstad BK v sezóne 1976. Neskôr doviedol švajčiarsky národný tím do osemfinále Majstrovstiev sveta 1994 v USA a viedol tím aj v kvalifikácii na EURO 1996 v Anglicku; tieto dva turnaje boli pre Švajčiarov prvou účasťou na veľkých akciách od šesťdesiatych rokov dvadsiateho storočia.
Od roku 2006 do roku 2007 viedol fínsky národný tím, ktorý v tomto období dosiahol najvyššie postavenie v rebríčku FIFA vôbec – 33. miesto a takmer sa kvalifikoval na svoj prvý veľký turnaj v histórii. Hodgson slúžil niekoľkokrát ako člen technickej študijnej skupiny UEFA na Majstrovstvách Európy a bol tiež členom technickej študijnej skupiny FIFA na Majstrovstvách sveta 2006 v Nemecku.
Hodgson hovorí piatimi jazykmi a pracoval ako televízny komentátor v niekoľkých krajinách, v ktorých trénoval. Okrem svojej rodnej angličtiny vie plynule rozprávať aj po švédsky, nemecky, taliansky a francúzsky.
1. mája 2012 bol Hodgson menovaný trénerom anglického národného tímu a funkcie sa ujal 14. mája 2012. Rezignoval 27. júna 2016 po porážke Anglicka v osemfinále EURA 2016 s Islandom.

</doc>
<doc id="701290" url="https://sk.wikipedia.org/wiki?curid=701290" title="Hodovník">
Hodovník

Hodovník môže byť:

</doc>
<doc id="701291" url="https://sk.wikipedia.org/wiki?curid=701291" title="Hodovník (vrch v Slovenskom krase)">
Hodovník (vrch v Slovenskom krase)

Hodovník () je vrch v Slovenskom krase, krajinnom celku Slovenského rudohoria. Leží nad obcou Jablonov nad Turňou, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Jablonov nad Turňou. Najbližšími sídlami sú na južnom úpätí situovaný Jablonov nad Turňou, juhozápadne leží Hrušov, západne Lipovník, severne Drnava a Kováčová a východne Lúčka, Bôrka a Hrhov. Vrch je súčasťou Národného parku Slovenský kras.
Opis.
Hodovník leží na juhu západnej časti planiny Horný vrch. Severným smerom sa nachádza Široká (), Buková (), Čipkov vrch (), Pipitka (), Drieňovec (), Orlia studňa () a Osadník (), východne leží Žľab (), Matesova skala (), Vŕšok (), Tegart (), Luhota () a Zajačia brána (), južným Žmeň (), Pavlovský vrch () a Havraní vrch () a západným Kukudičova skala (), Hradište (), Hradisko (), Pavlova skala (), Dievčenská skala () a Turecká (). Náhorná plošina nemá stále vodné toky a z južných častí planiny voda odteká do Turne v povodí Bodvy. Na vrchol nevedie značený turistický chodník. 
Výhľady.
Výškovo nevýrazný vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť najmä okolité vrcholy Slovenského krasu, no tiež Revúcku vrchovinu, Stolické vrchy, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no východne vedie traverzom žlto značený chodník z Hrhova na rázc. Mútna studňa. 

</doc>
<doc id="701292" url="https://sk.wikipedia.org/wiki?curid=701292" title="Erik ten Hag">
Erik ten Hag

Erik ten Hag (* 2. február 1970, Haaksbergen) je holandský profesionálny futbalový tréner a bývalý profesionálny futbalista, ktorý naposledy pôsobil ako tréner anglického klubu Manchester United. V októbri 2024 bol z klubu prepustený. S holandským klubom AFC Ajax vyhral dvakrát titul v Eredivisie a v roku 2019 doviedol tím do semifinále Ligy majstrov.
Hráčska kariéra.
Ten Hag hral na pozícii stredného obrancu za holandské kluby FC Twente, De Graafschap, RKC Waalwijk a za FC Utrecht v najvyššej holandskej súťaži. Ten Hag vo svojej kariére nastupoval aj za druholigový De Graafschap, s ktorým v sezóne 1990/91 postúpil do Eredivisie. V drese Twente, ktorého je odchovancom a v ktorom odohral v priebehu svojej kariéry 9 sezón, vyhral v roku 2001 KNVB Cup.
Svoju profesionálnu hráčsku kariéru ukončil v roku 2002 vo veku 32 rokov, a to v drese svojho materského klubu FC Twente po skončení sezóny 2000/01.
Trénerská kariéra.
FC Twente.
Po ukončení svojej hráčskej kariéry v roku 2002 sa stal trénerom mládežníckych tímov FC Twente. V júli 2006 sa stal asistentom trénera Freda Ruttena pri A-tíme. Na pozícii asistenta trénera vydržal aj po odchode Ruttena do Schalke 04, keď ho na trénerskej lavičke vystriedal Steve McClaren.
PSV Eindhoven.
V roku 2009 sa stal asistentom trénera Freda Ruttena v inom holandskom klube a to v PSV Eindhoven. Potom, čo Rutten klub v marci 2012 opustil, z klubu spoločne s ním odišiel aj ten Hag.
Go Ahead Eagles.
V lete 2012 sa ten Hag stal hlavným trénerom klubu druholigového holandského klubu Go Ahead Eagles, ktorého spoluvlastníkom bol Marc Overmars. Na lavičke klubu zostal iba jednu sezónu, ale za to veľmi úspešnú pretože klub po sedemnástich rokoch doviedol k postupu do Eredivisie.
Bayern Mníchov II.
6. júna 2013 sa stal hlavným trénerom rezerv Bayernu Mníchov, ktorá v tom čase hrala štvrtú najvyššiu nemeckú súťaž. V klube vydržal dve sezóny; v prvej sezóne ovládol ligovú súťaž, ale v baráži o postup jeho výber nestačil na Fortune Köln. V druhej sezóne skončil na druhej priečke v ligovej tabuľke.
FC Utrecht.
Ten Hag sa stal v lete 2015 športovým riaditeľom a hlavným trénerom holandského Utrechtu. V sezóne 2015/16 skončil s klubom na piatom mieste v ligovej tabuľke. V sezóne 2016/17 sa umiestnil na štvrtej priečke a zaistil tak klubu postup do predkola nasledujúceho ročníka Európskej ligy. V predkolách najskôr vyradili maltskú Vallettu a poľský Lech Poznań, ale vo štvrtom predkole narazili na ruský Zenit Petrohrad, cez ktorý sa Utrechtu nepodarilo postúpiť. Z klubu odišiel v decembri 2017.
AFC Ajax.
21. decembra 2017 sa ten Hag stal hlavným trénerom Ajax Amsterdamu. Vo zvyšku sezóny 2017/18 doviedol tím k druhej priečke v lige, ktorá klubu zaistila účasť v predkolách Ligy majstrov.
Ajax skončil v základnej skupine na druhej priečke za Bayernom Mníchov a postúpil tak do vyraďovacej fázy, v ktorom Ajax postúpil až do semifinále (prvýkrát v histórii klubu od roku 1997.)V prvom zápase semifinále porazil Ajax londýnsky Tottenham Hotspur 1:0. V odvetnom zápase na domácej pôde ešte o polčase Ajax viedol 2:0, ale v druhom polčase strelil pamätný hetrik Lucas Moura (posledný gól strelil v 96. minúte) a otočil priebeh celého dvojzápasu. Ďalší gól v stretnutí nepadol a vďaka pravidlu vonkajších gólov postúpil do finále londýnsky celok.
Svoju prvú trofej z pozície trénera vyhral 5. mája 2019, keď Ajax vo finále KNVB Cupu porazil Willem II. O desať dní neskôr získal Ajax aj ligový titul po výhre nad De Graafschap.
18. apríla 2021 vyhral ten Hag s Ajaxom ďalší titul v holandskom pohári po výhre 2:1 nad Vitesse vo finále. O dva týždne neskôr ten Hag predĺžil svoju zmluvu s klubom až do leta 2023.
16. januára 2022 sa ten Hag stal trénerom, ktorý v histórii Eredivisie získal najrýchlejšie sto ligových výhier s jedným klubom, a to keď vo svojom 128. ligovom zápase na lavičke Ajaxu jeho tím porazil Utrecht 3:0.
Manchester United.
21. apríla 2022 bol Ten Hag vymenovaný za manažéra Manchestru United od konca sezóny 2021/22 do júna 2025 s možnosťou predĺženia o ďalší rok. Neskôr bolo oznamené, že Mitchell van der Gaag a Steve McClaren sa pripojili k Ten Hagovi ako súčasť jeho trénerského tímu.
Sezóna 2022/2023.
16. mája bolo potvrdené, že Ten Hag predčasne opustil trénersky post v Ajaxe, aby sa začal pripravovať ako tréner Manchestru United na nadchadzajúcu sezónu 2022/23. Ten Hag prehral svoj debutový zápas v Premier League keď jeho celok doma prehral 2:1 nad Brighton &amp; Hove Albion. Jeho druhý zápas nedopadol o nič lepšie a United prehral vonku 4:0 nad Brentfordom. Ten Hag sa stal prvým trénerom Manchestru United od Johna Chapmana v roku 1921, ktorý prehral svoje prvé dva zápasy.
22. augusta vyhral Ten Hag svoj prvý súťažný zápas ako tréner Manchestru United, keď jeho tím na Old Trafford zaznamenal víťazstvo 2:1 nad ich hlavným rivalom Liverpoolom. Bolo to zároveň prvé ligové víťazstvo United proti Liverpoolu od marca 2018.
1. januára 2023 doviedol Ten Hag Manchester United k víťazstvu 3:0 nad Charlton Athletic v EFL Cupe a stal sa tak najrýchlejším trénerom Manchestru United, ktorý dosiahol 20 súťažných víťazstiev, pričom na tento úspech mu stačilo iba 27 zápasov. 26. februára United porazil vo finále EFL Cupu Newcastle United 2:0 a klub tak získal tak svoju prvú trofej od roku 2017.
Vo svojom prvom ligovom zápase po výhre trofeje však tím Ten Haga prehral rekordných 7:0 na Anfielde, domovskom štadióne ich rivala Liverpoolu. Bola to najťažšia prehra v histórii tohto derby zápasu. Prvýkrát od roku 1931 inkasoval United sedem gólov.
Vo svojej prvej sezóne v klube Ten Hag tiež zaistil Manchestru United miestenku v Lige majstrov UEFA 2023/24, keď skončil na treťom mieste v Premier League a s klubom sa dostal sa aj do finále FA Cupu 2023, ale zápas United prehral 2:1 proti Manchestru City.
Sezóna 2023/2024.
Manchester United začal ligovú sezónu 2023/24 víťazstvom v s Wolverhampton Wanderers. 1. novembra Manchester United vypadol z EFL Cup po domácej prehre s Newcastlom United.
Úspechy.
Trénerske.
Ajax.
Manchester United

</doc>
<doc id="701293" url="https://sk.wikipedia.org/wiki?curid=701293" title="Gary O’Neil">
Gary O’Neil

Gary Paul O’Neil (* 18. máj 1983, Beckenham, Londýn, Anglicko) je anglický futbalový tréner, ktorý naposledy trénoval anglický klub Wolverhampton Wanderers FC, a bývalý profesionálny futbalista, ktorý hrával na pozícii záložníka.
Klubová kariéra.
Ako hráč nastúpil O’Neil medzi rokmi 2003 a 2016 v Premier League za Portsmouth, Middlesbrough, West Ham United a Norwich City na dohromady 214 zápasov a v ktorých strelil 16 gólov. Za všetky štyri spomínané kluby a za Walsall, Cardiff City, Queens Park Rangers, Bristol City a Bolton Wanderers hral aj v nižších anglických súťažiach.
Trénerská kariéra.
O’Neil sa vo februári 2021 stal asistentom Scotta Parkera na lavičke AFC Bournemouth a v auguste 2022 sa po jeho vyhodení stal hlavným trénerom mužstva. V Premier League 2022/23 dokázal Bournemouth doviesť mimo zostupového pásma, ale pred nasledujúcou sezónou z klubu po vzájomnej dohode odišiel.
9. augusta 2023 bol O’Neil menovaný trénerom Wolverhamptonu Wanderers, kde na lavičke nahradil Julena Lopeteguiho, ktorý odišiel kvôli sporom s vedením. 14. augusta 2023 debutoval na lavičke Wolves a zápas prehral 1:0 vonku proti Manchestru United. Svoje prvé víťazstvo si pripísal vo svojom treťom zápase keď Wolves vonku porazili Everton 0:1.

</doc>
<doc id="701294" url="https://sk.wikipedia.org/wiki?curid=701294" title="Steve Cooper">
Steve Cooper

Steve Cooper (* 10. december 1979, Pontypridd, Wales) je waleský profesionálny futbalový tréner a bývalý futbalový hráč, ktorý momentálne pôsobí ako tréner v anglickom klube Leicester City. 
Cooper začal svoju trénerskú kariéru v akadémii Wrexhamu a počas toho stále hral ako obranca. V roku 2008 sa presťahoval do Liverpoolu a v roku 2011 bol vymenovaný za trénera ich akadémie. Cooper sa pripojil k mládežníckej zostave Anglicka v roku 2014, pôvodne trénoval U16. V roku 2017 vyhral Majstrovstvá sveta hráčov do 17 rokov. V roku 2019 sa stal hlavným trénerom Swansea City a v roku 2021 Nottingham Forest.
Skorý život.
Cooper sa narodil 10. decembra 1979 v Pontypridd vo Walese a vyrastal v neďalekom Hopkinstowne. Je synom bývalého waleského futbalového rozhodcu Keitha Coopera.
Hráčska kariéra.
Koncom 90. rokov sa Cooper pripojil k Wrexhamu, ale za klub nenastúpil do žiadneho zápasu.&lt;ref name="Steve Cooper BBC 26/07/202"&gt;&lt;/ref&gt; Podpísal ho manažér Brian Flynn, ktorý Cooperovi navrhol, aby sa namiesto profesionálneho hrania venoval trénerskej kariére. Cooper neskôr hral za The New Saints, Rhyl, Bangor City a Porthmadog vo waleských futbalových ligách. Za Bangor City hral v Pohári UEFA proti FK Sartid Smederevo v roku 2002.
Trénerska kariéra.
Začiatky.
Kým bol hráčom, Cooper študoval aby získal trénerské licencie a začal trénovať Wrexhamskú akadémiu. Vo veku 27 rokov Cooper získal UEFA Pro licenciu a stal sa jedným z najmladších trénerov, ktorí dosiahli túto kvalifikáciu.
Po niekoľkých rokoch trénovania akadémie Wrexhamu sa Cooper stal vedúcim rozvoja mládeže klubu.
3. septembra 2008 bol Cooper vymenovaný za mládežníckeho trénera v Liverpoole, ktorý mal pôvodne na starosti hráčov do 12 rokov. 18. júla 2011 bol vymenovaný za trénera akadémie Liverpoolu. Cooper trénoval hráčov do 18 rokov v sezóne 201213 a priviedol ich do semifinále FA Youth Cupu, kde prehrali nad Chelsea. Počas pôsobenia v Liverpoole Cooper dohliadal na vývoj takých hráčov ako Raheem Sterling, Trent Alexander-Arnold a Ben Woodburn.
Anglicko U16, U17.
13. októbra 2014 bol Cooper vymenovaný za trénera anglického národného tímu do 16 rokov. Nasledujúci rok sa ujal trénovania hráčov do 17 rokov a trénoval hráčov ako Jadon Sancho, Phil Foden a Callum Hudson-Odoi. Cooper doviedol svoj tím do finále majstrovstiev Európy hráčov do 17 rokov 2017, kde prehrali snad Španielskom 4:1 na penalty po remíze 2:2. Cooperov tím do 17 rokov následne vyhral Majstrovstvá sveta hráčov do 17 rokov potom ako porazili Španielsko 5-2 vo finále.
Nasledujúci rok sa Cooperov tím dostal do semifinále majstrovstiev Európy do 17 rokov 2018, ale prehrali nad Holandskom po penaltách.
Swansea City.
13. júna 2019 bol Cooper vymenovaný za trénera Swansea City a s klubom podpísal zmluvu na tri roky. Jeho prvým zápasom bolo víťazstvo 2:1 nad Hull City. Cooper bol vymenovaný za trénera mesiaca EFL Championship za august po tom, ako sa Swansea v úvode sezóny posunula na čelo ligy a získala 16 bodov z 18 možných. Pre Swansea to bol najlepší štart sezóny za posledných 41 rokov.
V posledný deň sezóny Swansea porazila Reading 4:1 a skončila šiesta a postúpila do play-off pred Nottingham Forest na rozdiel gólu. V semifinále ich ale porazil Brentford celkovo 3:2.
Vo svojej druhej sezóne Cooper opäť doviedol Swansea do play-off, napriek kritike jeho štýlu hry a slabej formy Swansea ku koncu sezóny. 25. apríla 2021 remizovali 2:2 s Readingom a zabezpečili si postup do play-off, pričom do konca sezóny ostávali dva ligové zápasy. Swansea skončila v lige na 4. mieste , no vo finále play-off prehrala nad Brentfordom. Steve Cooper klub opustil v júl 2021 po vzájomnej dohode.
Nottingham Forest.
21. septembra 2021 bol Cooper vymenovaný trénera Nottingham Forest a s klubom podpísal zmluvu na dva roky. V čase keď sa Steve stal trénerom bol Nottingham Forest na úplnom konci tabuľky v EFL Championship. Cooper zlepšil Forestov štýl hry tým, že ich povzbudil, aby si boli viac istejší s loptou na nohe a útočili vo väčšom počte. Zlepšil aj mentalitu hráčov – v hráčoch prebudil väčší pocit spolupatričnosti a vštepil im „mentalitu veľkého klubu“.
29. mája 2022 Cooper doviedol Nottingham Forest k postupu do Premier League po víťazstve 1:0 nad Huddersfield Town vo finále play-off Championship na štadióne Wembley.
7. októbra 2022 podpísal s klubom novú zmluvu do roku 2025. 5. apríla 2023, po sérii zlých výsledkov a správach, že Cooperovi hrozí prepustenie, majiteľ klubu Evangelos Marinakis uviedol, že stále verí Cooperovi, ale ďalšie výsledky a výkony sa musia „okamžite zlepšiť“ 20. mája 2023 si Forest udržal svoje miesto v Premier League po domácom víťazstve 1:0 proti Arsenalu. 19. decembra po sérií neuspokojivých výsledkov, kedy Nottingham vyhral iba jeden zápas z trinástich bol z klubu prepustený.
Úspechy.
Trénerské.
Anglicko U17
Nottingham Forest
Individuálne

</doc>
<doc id="701295" url="https://sk.wikipedia.org/wiki?curid=701295" title="Indianapolis Motor Speedway">
Indianapolis Motor Speedway

Indianapolis Motor Speedway je pretekárska dráha v Indianapolise v štáte Indiana v Spojených štátoch amerických. Od roku 1911 sa tu každoročne konajú preteky Indianapolis 500 - jedny z najdôležitejších pretekov v motoristickom športe. Trať, známa aj ako „The Brickyard“, má kapacitu 300 000 divákov, čo z nej robí najväčší športový štadión v USA.
Víťazstvo na Indianapolis 500 je súčasťou takzvanej „Trojkoruny motoristického športu“, ktorá zahŕňa aj úspechy na Veľkej cene Monaka a na 24 hodinách Le Mans. Brit Graham Hill je zatiaľ jediným jazdcom, ktorému sa to podarilo. Dvojnásobnému majstrovi sveta Formuly 1 Fernandovi Alonsovi chýba k tomuto úspechu už len víťazstvo na pretekoch Indy 500.
Víťazom prvého ročníka pretekov sa v roku 1911 stal Ray Harroun. Rekordnými víťazmi so štyrmi prvenstvami sú A.J. Foyth, Al Unser, Rick Mears a Hélio Castroneves. V rokoch 1950 až 1960 boli preteky na ovále súčasťou šampionátu Formuly 1. 
Na „Infielde“ sa v rokoch 2000 až 2007 konalo celkovo 8 Veľkých cien Formuly 1. V rokoch 2008 až 2015 sa tu jazdili aj preteky MotoGP.

</doc>
<doc id="701296" url="https://sk.wikipedia.org/wiki?curid=701296" title="Indianapolis 500">
Indianapolis 500



</doc>
<doc id="701297" url="https://sk.wikipedia.org/wiki?curid=701297" title="Indy 500">
Indy 500



</doc>
<doc id="701299" url="https://sk.wikipedia.org/wiki?curid=701299" title="Long Beach Grand Prix Circuit">
Long Beach Grand Prix Circuit

Long Beach Grand Prix Circuit je mestský okruh v Long Beach v Kalifornii v Spojených štátoch amerických. Pretekársky okruh, ktorý vedie okolo kongresového centra v Long Beach, sa považuje za najznámejšiu mestskú trať v USA.
V 70. a 80. rokoch 20. storočia sa tu konalo osem Veľkých cien Formuly 1 pod názvom Veľká cena Západu USA. V súčasnosti je okruh dejiskom pretekov Acura Grand Prix of Long Beach, ktoré sú súčasťou série IndyCar.

</doc>
<doc id="701300" url="https://sk.wikipedia.org/wiki?curid=701300" title="Parmská eparchia (rusínska)">
Parmská eparchia (rusínska)

Parmská rusínska eparchia alebo aj Parmská ruténska eparchia je gréckokatolícka eparchia na stredozápade Spojených štátov. Je súčasťou Pittsburghskej metropolie a jej sídlo je v meste Parma v Ohiu. Je sufragánnou eparchiou Pittsburghskej archieparchie. Rozprestiera sa na území štátov Severná Dakota, Južná Dakota, Illinois, Indiana, Iowa, Kansas, Michigan, Minesota, Missouri, Nebraska, Ohio (okrem pár východných oblastí) a Wisconsin.
História.
Eparchiu vytvoril 21. februára 1969 Pavol VI. dekrétom "Christi Ecclesia". Vznikla vyčlenením z dnešnej Pittsburghskej archieparchie. V roku 1982 stratila západnú časť územia pre Vannuyskú eparchiu (dnes Phoenixská rusínska eparchia). Za prvého eparchu bol vymenovaný Emil John Mihalik.

</doc>
<doc id="701303" url="https://sk.wikipedia.org/wiki?curid=701303" title="Parmská eparchia">
Parmská eparchia

Parmská eparchia môže byť:

</doc>
<doc id="701304" url="https://sk.wikipedia.org/wiki?curid=701304" title="Parmská eparchia (ruténska)">
Parmská eparchia (ruténska)



</doc>
<doc id="701305" url="https://sk.wikipedia.org/wiki?curid=701305" title="Robert Mark Pipta">
Robert Mark Pipta

Robert Mark Pipta (* 7. apríl 1967, Anaheim, Kalifornia, USA) je americký gréckokatolícky biskup, eparcha Parmskej eparchie. Predtým bol rektorom Gréckokatolíckeho seminára svätých Cyrila a Metoda v Pittsburghu v Pensylvánii.
Život.
V rokoch 1985 až 1990 študoval na Kalifornskej univerzite v Irvine so špecializáciou na umenie a hudbu. Potom študoval v Seminári sv. Cyrila a Metoda v Pittsburghu a v roku 1994 bol vysvätený za kňaza vladykom Georgom Martinom Kuzmom, ktorý bol pred svojou vysviackou jeho farárom. Bol inkardinovaný do Phoenixskej eparchie. V roku 2014 bol vymenovaný za rektora seminára.
31. augusta 2023 bol vymenovaný za eparchu Parmskej rusínskej eparchie. Rukopoložený bol 8. novembra 2023.

</doc>
<doc id="701307" url="https://sk.wikipedia.org/wiki?curid=701307" title="Druhá najvyššia futbalová súťaž na Slovensku">
Druhá najvyššia futbalová súťaž na Slovensku



</doc>
<doc id="701310" url="https://sk.wikipedia.org/wiki?curid=701310" title="Henrich Ravas">
Henrich Ravas

Henrich Ravas (* 16. august 1997, Senica) je slovenský profesionálny futbalista, ktorý hráva na poste brankára v poľskom klube Widzew Łódź.
Klubová kariéra.
Ravas sa narodil v Senici kde začal s futbalom v miestnom tíme FK Senica.
Pôsobenie v Anglicku.
V roku 2015 sa Ravas pripojil k anglickému tímu Boston United FC v šiestej anglickej lige (National League North).
V januári 2016 podpísal zmluvu s druholigovým anglickým tímom Derby County. Za tento klub hrával iba v rezervných tímoch.
Na začiatku sezóny 2017/18 bol Ravas poslaný na hosťovanie do Gainsborough Trinity v National League North. Počas sezóny odohral 37 zápasov a získal klubovú cenu Young Player of the Year Award.
V októbri 2020 bol poslaný na sezónne hosťovanie do Hartlepoolu United v piatej anglickej lige. Ravas odohral počas sezóny 11 zápasov. Hartlepoolu sa podarilo postúpiť do League Two no Ravas nebol súčasťou tímu počas play-off National League.
FK Senica.
Po skončení zmluvy v Derby County podpísal v júli 2021 zmluvu so slovenským klubom FK Senica. Dňa 24. júla debutoval v tíme pri remíze 0:0 s MFK Ružomberok. Jeho účinkovanie v Senici skončilo v marci potom čo štyri mesiace nedostal výplatu.
Widzew Łódź.
Dňa 29. marca 2022 podpísal Ravas trojmesačnú zmluvu s poľským klubom Widzew Łódź ktorý v tom čase pôsobil v I lige (druhej najvyššej súťaži v Poľsku). O týždeň neskôr debutoval v tíme pri víťazstve 2:1 nad GKS Tychy. Ravas prispel k druhému miestu a postupu do Ekstraklasy, po postupe predĺžil zmluvu s Widzewom Łódź do roku 2025.
Reprezentačná kariéra.
Ravas bol prvýkrát nominovaný do reprezentácie Slovenska v novembri 2022 na prípravne zápasy proti Čiernej Hore a Čile.
Štatistiky kariéry.
Klubové.
"K 31. augustu 2023"

</doc>
<doc id="701313" url="https://sk.wikipedia.org/wiki?curid=701313" title="Martin Valjent">
Martin Valjent

Martin Valjent (* 11. december 1995, Dubnica nad Váhom) je slovenský profesionálny futbalista, ktorý hráva na poste obrancu v španielskom klube RCD Mallorca.
Klubová kariéra.
FK Dubnica.
S futbalom začal v rodnej Dubnici kde hrával za MFK Dubnica. V seniorskom futbale debutoval 10. novembra 2012 pri výhre 1:0 nad Partizán Bardejov.
Ternana.
Vo veku 17 rokov prestúpil v lete 2013 do talianskeho druholigového klubu Ternana Calcio. V klube debutoval 28. septembra pri prehre 1:2 s Varese. Vo svojej prvej sezóne odohral v prvom tíme šesť zápasov.
Do základnej zostavy sa prebojoval hneď v nasledujúcej sezóne 2014/15 kde odohral 37 zápasov z toho 35 v Serie B.
Dňa 14. mája 2016 strelil Valjent svoj prvý gól pri remíze 1:1 s Virtus Lanciano.
Chievo Verona a späť v Ternane.
Na konci prestupového obdobia v lete 2017 prestúpil Valjent do Chievo Verona v Serie A. Zostal však naďalej v Ternane kde bol na hosťovaní počas sezóny 2017/18.
RCD Mallorca.
V auguste 2018 bol Valjent poslaný na sezónne hosťovanie do španielskeho druholigového tímu RCD Mallorca. V tíme debutoval 31. augusta pri prehre 0:1 s Alcorcónom. S Malorkou skončil Valjent na piatom mieste a s tímom si zahral baráž o La Ligu kde zdolali Albacete Balompié a Deportivo La Coruña a postúpili do najvyššej španielskej súťaži.
Dňa 26. júna 2019 Malorka uplatnila opciu na Valjenta v hodnote 1,5 miliónov eur. V sezóne 2019/20 sa Mallorca neudržala v La Lige a zostúpila do Segunda División.
Dňa 3. októbra 2020 strelil Valjent svoj prvý gól v klube pri víťazstve 2:0 nad CD Tenerife.
Vo februári 2021 predĺžil Valjent zmluvu s Malorkou do roku 2025.
Reprezentačná kariéra.
Valjent bol prvýkrát pozvaný do reprezentácie v máji 2018 na prípravné zápasy proti Holandsku a Maroku. V reprezentácii debutoval 4. júna v zápase proti Maroku keď v 79. minúte vystriedal Tomáša Hubočana, Slovensko prehralo s Marokom 1:2.
Valjent bol súčasťou konečnej nominácie na EURO 2020. Na turnaji neodohral ani jeden zápas. Slovensko na turnaji skončilo v skupine.
Štatistiky kariéry.
Klubové.
"K 31. augustu 2023"
 1 Play-off o La Ligu
Medzinárodné.
"K 30. augustu 2023"

</doc>
<doc id="701315" url="https://sk.wikipedia.org/wiki?curid=701315" title="I. liga">
I. liga



</doc>
<doc id="701317" url="https://sk.wikipedia.org/wiki?curid=701317" title="FGM-148 Javelin">
FGM-148 Javelin

FGM-148 Javelin je americká prenosná protitanková zbraň typu „vystreľ a zabudni“. Jeho strela dokáže zničiť tanky a obrnené vozidlá na vzdialenosť . Javelin však má schopnosť ničiť aj iné typy cieľov, ako sú opevnenia, bunkre a helikoptéry. V americkej amráde bola táto zbraň zavedená v roku 1996, kedy začala nahrádzať zastaranú M47 Dragon.
Vývoj.
Zbraň M47 Dragon od svojho zavedenia do služby v roku 1973 čelila značným nedostatkom z hľadiska spoľahlivosti a výkonu. Preto americká armáda spustila v roku 1984 program „Advanced Anti-Tank Weapon System-Medium“ (AAWS-M), ktorého cieľom bolo nahradiť M47 Dragon.
V roku 1986 schválil úrad ministra obrany požiadavky na AAWS-M, čím dal programu zelenú. V roku 1989 bola Pentagonom podpísana zmluva, na základe ktorej sa vývoj rozbehol v plnom rozsahu. O dva roky neskôr dostal program AAWS-M označenie „Javelin“.
V marci 1993 sa začalo ostré testovanie Javelinu, ktoré prebiehalo počas celého roku. V decembri 1993 bola spustená malosériová výroba novej zbrane a v roku 1996 bol Javelin zavedený do výzbroje americkej armády.
Charakteristika.
Javelin má dĺžku , priemer a hmotnosť (s malými rozdielmi v závislosti od variantu). Raketa nesie vysoko výbušnú protitankovú (HEAT) hlavicu s tandemovou náložou o hmotnosti . Oficiálne má maximálny dosah , ale Spojené štáty uvádzajú, že „vo väčšine prevádzkových podmienok preukázal výkon do “.
Strela letí rýchlosťou okolo 140 m/s a môže byť nasadená v režime útoku zhora alebo v režime priameho útoku. Režim útoku zhora je určený na ničenie tankov - strela letí nahor do výšky 150 m, odkiaľ zasahuje najzraniteľnejšiu vrchnú časť tanku. Režim priameho útoku je určený na ničenie opevnených cieľov, bunkrov, budov alebo helikoptér. V tomto režime letí strela priamo k svojmu cieľu v maximálnej výške 50 m. Zatiaľ čo penetračné schopnosti Javelinu sú utajené, americké vojenské výcvikové dokumenty uvádzajú, že Javelin „preniká všetkým známym pancierom, značne presahujúcim 762 mm RHA.
Javelin používa optickú šošovku a odpaľovač s názvom Command Launch Unit (CLU). CLU váži 6,4 kg a používa pasívne infračervené navádzanie na zameranie a sledovanie cieľov. Denný zameriavač je vybavený 4-násobným zväčšením a infračervený nočný zameriavač má štvornásobné a deväťnásobné zväčšenie. 
FGM-148 je navrhnutá tak, aby bolo možné raketu odpaľovať z ramena, ale môže byť prípadne namontovaná na kolesových alebo pásových vozidlách. Javelin je raketový systém typu „vystrel a zabudni“ využívajúci automatické infračervené navádzanie, čo znamená, že operátori môžu vystreliť a rýchlo sa presunúť do úkrytu, premiestniť sa na inú bojovú pozíciu alebo znova nabiť, aby mohli znova strieľať. Jeho opätovné nabitie a použitie trvá približne jednu minútu. 
Keď operátor stlačí spúšť, prvý motor vysunie strelu z odpaľovacej trubice. Keď strela opustí odpaľovaciu trubicu, zapáli svoj hlavný letový motor, aby ju pohnala smerom k cieľu. Tento spôsob odpaľovania Javelinu zabraňuje tomu, aby výfukové plyny rakety zasiahli operátora. To umožňuje streľbu zvnútra stiesnených priestorov a budov. Na vyškolenie kvalifikovaného operátora je potrebných len 72 hodín.
Nasadenie.
Ruská invázia na Ukrajinu.
V prvom roku od rozsiahlej ruskej invázie na Ukrajinu, ktorá začala 24. februára 2022, dodali Spojené štáty ukrajinskej armáde viac ako 8 500 rakiet Javelin. V správe z 3. marca 2022 predstaviteľ amerických špeciálnych operácií monitorujúcich konflikt uviedol, že počiatočné odhady hovoria, že z celkového počtu 300 vypálených rakiet Javelin až 280 úspešne vyradilo ruské obrnené vozidlá.
Alexander zo 128. samostatnej zakarpatskej horskej útočnej brigády, ktorý je operátorom systémov Javelin a NLAW, tvrdí, že počas jedného dňa (3. marca 2022) zničil šesť ruských obrnených vozidiel. Uviedol, že na začiatku vojny, keď mal možnosť použiť Javelin deväťkrát, tak vo ôsmych prípadoch bol cieľ zničený a raz poškodený. Išlo o tri tanky, 5 obrnených transportérov a jeden MT-LB.
Ukrajinská armáda tvrdí, že dovážané protitankové strely sú pohodlné a ľahko sa používajú. Podľa vyjadrení ukrajinských predstaviteľov, "od vybalenia Javelinu po prvý výstrel uplynie maximálne jeden a pol minúty".
Na otázku, ktorý z protitankových systémov je lepší, či NLAW alebo Javelin, operátor Anatolij odpovedal: "Zo skúsenosti poviem, že najlepšie je použiť ich vo dvojici. NLAW je výborný na krátke vzdialenosti - od 20 do 600 metrov, takže je nepostrádateľný pre bojové operácie v mestské oblasti. A Javelin je najlepší od 1 do 2,5 kilometra, teda vo voľnom teréne." Oba systémy sú podľa neho z hľadiska poškodenia protivníkovej techniky veľmi účinné. "Ak sú namierené správne na cieľ, na 100 percent ho zasiahnu a zničia. Neexistuje, aby strela neprenikla pancierom alebo niečím iným. A všetky mriežky, ktoré sú navarené na ruských tankoch, BMP alebo obrnených transportéroch majú takmer nulovú účinnosť."
Samozrejme, každá zbraň má aj svoje nedostatky. V prípade Javelinu je tou hlavnou slabinou jeho cena. Použitie termovíznej hlavice urobilo z Javelinu jednu z najdrahších protitankových zbraní na svete. Náklady na modernú verziu rakety sa odhadujú na viac ako 200 000 dolárov, čo predstavuje 10-krát vyššie náklady ako na ukrajinské protitankové systémy.
Ďalšie nevýhody sú zvyčajne spomínané ruskými vojenskými expertmi. Tí hovoria o dosahu len 2,5 km, čo je údajne nedostatočné, pretože ruské tanky môžu strieľať až na 5 km. Tu je ale potrebné uviesť, že ruský tank dokáže vystreliť na 5 km len extrémne drahú riadenú strelu a navyše spozorovať z tanku operátora prenosného protitankového systému už na 1 km je značne komplikované. Ďalšou ruskou tézou o nedostatkoch Javelinu je, že ide o „pomalú“ raketu, ktorá letí pri maximálnom dolete asi 13 sekúnd. A preto ho údajne ruské komplexy aktívnej obrany môžu ľahko zničiť. Faktom však je, že ani jeden sériový ruský tank nemá komplex aktívnej ochrany.

</doc>
<doc id="701323" url="https://sk.wikipedia.org/wiki?curid=701323" title="Operácia Moonshot">
Operácia Moonshot

Operácia Moonshot bol vládny program Spojeného kráľovstva na zavedenie masového testovania na COVID-19 v Anglicku v rovnaký deň. Toto malo umožniť väčšie zhromaždenia ľudí a zároveň zachovať kontrolu nad vírusom. Podľa magazínu "The British Medical Journal" mal program dosiahnuť kapacitu poskytovať 10 miliónov testov denne do roku 2021.
Program viedol k obavám z jeho očakávaných nákladov vo výške 100 miliárd libier (podľa uniknutého vládneho dokumentu), čo by predstavovalo približne tri štvrtiny celkových ročných nákladov Národnej zdravotnej služby (NHS) v Anglicku. Štatistici varovali, že vzhľadom na nepresnosť testovania by masové testovanie v tomto rozsahu mohlo spôsobiť státisíce falošne pozitívnych výsledkov denne.
Dňa 22. októbra 2020 bolo oznámené, že projekt bol „zaradený“ do programu "NHS Test and Trace", pod vedením Dido Harding. V apríli 2021 Spojené kráľovstvo naďalej kládlo osobitný dôraz na hromadný skríning pomocou antigénnych testov, ktoré boli dostupné ako domáce súpravy na testovanie.

</doc>
<doc id="701324" url="https://sk.wikipedia.org/wiki?curid=701324" title="2. liga">
2. liga

2. liga môže byť:

</doc>
<doc id="701326" url="https://sk.wikipedia.org/wiki?curid=701326" title="Tegart">
Tegart

Tegart () je vrch v Slovenskom krase, krajinnom celku Slovenského rudohoria. Leží nad obcou Kováčová, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Kováčová. Najbližšími sídlami sú severne situovaná Lúčka a Kováčová, západne sa nachádza Drnava, Lipovník a Hrušov, juhozápadne Jablonov nad Turňou a východne Hrhov a Bôrka. Vrch je súčasťou Národného parku Slovenský kras.
Opis.
Tegart leží v strednej časti planiny Horný vrch. Severným smerom sa nachádza Pipitka (), Orlia studňa (), Osadník () a Žľab (), východným Matesova skala (), Vŕšok () a Kresadlo (), južným Holubia skala (), Luhota () a Zajačia brána () a západným Hodovník (), Široká (), Buková () a Drieňovec (). Oblasť patrí do povodia Slanej, kde vodu odvádza potok Čremošná a jej prítoky. Na vrchol nevedie značený turistický chodník. 
Výhľady.
Výškovo nevýrazný vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné vidieť najmä okolité vrcholy Slovenského krasu, no tiež Stolické a Volovské vrchy.
Prístup.
Na vrchol nevedie značená turistická trasa, no južne vedie červeno značený chodník z Jablonovského sedla cez rázc. Mútna studňa do Zádielskej tiesňavy. 

</doc>
<doc id="701332" url="https://sk.wikipedia.org/wiki?curid=701332" title="Kristjan Asllani">
Kristjan Asllani

Kristjan Asllani (* 9. marec 2002, Elbasan, Albánsko) je albánsky profesionálny futbalista, ktorý hráva na poste stredopoliara v talianskom klube Inter Miláno.
Raný život.
Asllani sa narodil v Elbasane v Albánsku no ako päťročný sa s rodinou presťahoval do talianského mesta Buti.
Empoli.
Do Empoli prišiel ako desaťročný v roku 2012. Dňa 13. januára 2021 debutoval v prvom tíme Empoli v osemfinále Coppa Italia pri prehre 2:3 s Neapolom. Empoli v sezóne 2020/21 vyhralo Serie B a postúpilo do najvyššej talianskej súťaže. 22. septembra debutoval Asllani v Serie A pri výhre 2:0 nad Cagliari.
Inter Miláno.
Dňa 29. júna 2022 prestúpil Asllani do Interu Miláno na hosťovanie s povinnou opciou na trvalý prestup. Za hosťovanie zaplail Inter 4,5 miliónov eur a celkový prestup bude stať 14,5 miliónov eur. Asllani debutoval za Inter dňa 20. augusta pri výhre 3:0 nad Speziou. Dňa 18. januára 2023 vyhral Asllani svoju prvú trofej v kariére keď s Interom zvíťazili v Supercoppa Italiana nad AC Milánom 3:0. Okrem superpohára sa Asllani v sezóne tešil aj z víťazstva v Coppa Italia.
Reprezentačná kariéra.
Asllani sa rozhodol pre reprezentáciu Albánska napriek tomu že mohol reprezentovať aj Taliansko keďže od svojich piatich rokoch žije v Taliansku. V reprezentácii debutoval 26. marca 2022 v priateľskom zápase pri prehre 1:2 so Španielskom.
Štatistiky kariéry.
Klubové.
"K 1. septembru 2023"
 1 Liga majstrov UEFA
 2 Supercoppa Italiana
Medzinárodné.
"K 1. septembru 2023"
Úspechy hráča.
Inter Miláno

</doc>
<doc id="701334" url="https://sk.wikipedia.org/wiki?curid=701334" title="Ľubomír Tupta">
Ľubomír Tupta

Ľubomír Tupta (* 27. marec 1998, Prešov) je slovenský profesionálny futbalista, ktorý hráva na poste útočníka v českom klube Slovan Liberec.
Klubová kariéra.
Tupta začal s futbalom v Slovane Sabinov. Neskôr pôsobil na mládežníckej úrovni v Tatrane Prešov. V roku 2014 odišiel do Primavery v Catanii a o rok neskôr prestúpil do akadémie Hellasu Verona.
Hellas Verona.
V prvom tíme Hellasu Verona debutoval 2. decembra 2015 v štvrtom kole Coppa Italia pri výhre 1:0 nad Pavia. V tom čase mal Tupta sedemnásť rokov.
Na ďalšie zápasy v Hellase Verona čakal do sezóny 2017/18. Dňa 23. decembra 2017 debutoval Tupta v Serie A pri prehre 0:4 s Udinese.
V sezóne 2018/19 dostal Tupta väčší priestor keď klub pôsobil v Serie B. Dňa 27. decembra 2018 strelil svoj prvý gól za Hellas pri výhre 4:0 nad Cittadellou.
Hosťovanie vo Wisłe Kraków.
V januári 2020 bol Tupta poslaný na hosťovanie do konca sezóny v poľskom klube Wisla Krakov. V klube debutoval 23. januára pri výhre 2:0 nad Korona Kielce. Počas hosťovania odohral desať zápasov a strelil jeden gól.
Hosťovania počas sezóny 2020/21.
Dňa 5. októbra 2020 bol Tupta poslaný na hosťovanie do Ascoli v Serie B. V januári 2021 sa jeho hosťovanie v Ascoli náhle skončilo a do konca sezóny hosťoval vo švajčiarskom klube FC Sion.
Hosťovanie v Slovane Liberec.
Dňa 17. augusta 2021 bol Tupta poslaný na sezónne hosťovanie do českého klubu Slovan Liberec. O päť dní neskôr debutoval v tíme pri prehre 0:1 s Dynamom České Budějovice. Svoj prvý gól za Liberec strelil 18. septembra pri výhre 2:1 nad Mladou Boleslav. Počas hosťovania v Liberci odohral 24 zápasov a strelil štyri góly.
Pescara.
1. septembra 2022 podpísal Tupta zmluvu s treťoligovým talianskym klubom Delfino Pescara. O tri dni neskôr debutoval v tíme pri výhre 1:0 nad Avellinom.
Naspäť v Slovane Liberec.
Dňa 2. februára 2023 sa Tupta vrátil do Slovanu Liberec na hosťovanie do konca sezóny. Po skončení hosťovania Tupta zostal v Liberci a podpísal kontrakt s českým klubom.
Štatistiky kariéry.
Klubové.
"K 1. septembru 2023"
 1 Play-off o postup do Serie A
 2 Baráž o zostup 
 3 Coppa Italia Serie C

</doc>
<doc id="701337" url="https://sk.wikipedia.org/wiki?curid=701337" title="Diskos">
Diskos

Diskos (iné názvy: dískos; ) je v byzantskom obrade liturgický predmet v tvare misy alebo taniera s nožičkou a vyvýšeným okrajom väčšinou vyrobeného z cenného kovu, na ktorý sa ukladajú časti chleba určeného na slávenie eucharistickej bohoslužby. Počas prípravy proskomídie sa kvasený eucharistický chlieb pri prenose počas svätej liturgie zakryje astereikom a posväcuje sa v Telo Kristovo. Diskos a kalich ako súprava patriaca k sebe sa od 7. storočia označuje ako diskopotirion. Menšou obdobou v latinskom obrade je paténa.
Materiál a tvar.
Podľa súčasných nariadení gréckokatolíckej a pravoslávnej cirkvi má byť diskos zhotovený z cenného kovu ako zlato alebo striebro či pokrytý týmito kovmi. Ak je z menej cenného kovu ako zlato musí byť z takého, ktorý nehrdzavie. Podobne ako ostatné liturgické predmety taký tvar, aký bol určený kompetentným cirkevným vedením. Diskos by mal mať okrúhly tvar s nožičkou alebo stojanom a vyvýšeným okrajom ohraničujúce plytké dno, čo má odkazovať na Poslednú večeru. Kruhový tvar diskosu je symbolom večnosti a celistvosti Cirkvi. Počas proskomídie predstavuje betlehemské jasličky. V hlavnej časti liturgie diskos symbolizuje hrob, kde spočívalo Kristovo Telo a udialo sa Zmŕtvychvstanie Pána.
Stojan alebo nožička diskosu okrem praktickej funkcii lepšieho úchopu počas prenosu má aj symbolický význam. Primárne ide o dve navzájom spojený kruhy, čo odpovedá dvom podstatám Ježiša Krista, podobne ako dva kruhy prosfory. To zodpovedá aj dvom častiam (nebeskej a pozemskej) Cirkvi, dvom oblastiam stvorenia, ktoré sú úzko spojené, ale nie zlúčené. Okrem toho stojan alebo nožička dvíha diskos, a odlišuje ho od svetských nádob, ktoré majú čisto domáce využitie. Nad diskosom sa nachádza astereikom, ktorý podporuje patronát motívu umiestnený pod ním počas Božskej liturgii. Diskos je zvyčajne zdobený drahými kameňmi alebo figurálnymi motívmi, ako napr. kríž, Posledná večera, Ukrižovanie Krista, mandylion, zriedkavo biblické postavy alebo svätci. Diskos môže byť doplnený o dedikačné nápisy, citáty z posvätných textov (často z anafor byzantskej liturgie). V súčasnej Ruskej pravoslávnej cirkvi diskos zdobí motív Narodenia Krista s nápisom: „"Hľa, Baránok Boží, ktorý sníma hriechy sveta"“.
Použitie.
V gréckokatolíckej a pravoslávnej cirkvi musí byť diskos, kalich a iné liturgické nádoby pokropené svätenou vodou počas posviacky chrámu. Následne sa na nich slávi Božská liturgia bez modlitby. 
Diskos sa v pravoslávnej cirkvi používa len počas Božskej liturgie. Jediným príkladom iného použitia je obrad posvätenia chrámu, keď sa na diskos položia relikvie, ktoré sa vložia do posväteného prestolu. Používanie diskosu na akékoľvek neliturgické účely bolo zakázané podľa kánonu X. štvrtého konštantínopolského koncilu v rokoch 879880. Podľa cirkevnej tradície sa diskos považuje za posvätný predmet, pretože sa zúčastňuje na Božskej liturgii a priamo sa dotýka Kristovho tela. V súčasnej praxi môže diskos vziať do rúk len duchovenstvo.
Teológia.
Byzantské liturgické výklady pripisujú diskosu niekoľko symbolických paralel. Príkladom je prirovnanie k oblaku ako symbol Ducha Svätého, čo vzniklo mylným pripisovaním výkladu Božskej liturgie svätému Sofroniovi Jeruzalemskému. Oblak predstavuje náznak Ducha Svätého pri vtelení a narodení Ježiša Krista v evanjeliu podľa Jána alebo v listoch jeruzalemského diakona Timoteja o Matke Božej. Prípadne sa prirovnáva k rukám Jozefa z Arimatie a Nikodéma, ktorí sňali Krista z kríža a uložili ho do hrobu. Ďalej v "Cirkevných dejinách" od svätého Bazila Veľkého alebo svätého Germana I. je diskos považovaný za nebeský kruh, ktorý obklopuje Kristovo Telo a Kristus je svetlo. Táto interpretácia je založená na slovnej hre slová diskos, ktoré sa používalo aj v astronómii v súvislosti s okolnosťami Narodenia a Ukrižovania Krista.
História.
Prvé použitie diskosu sa s najväčšou pravdepodobnosťou datuje už od Poslednej večere. Evanjeliá však túto nádobu nijak nezmieňujú, ale v židovskej tradícii sa chlieb počas sviatkov podával len na tanieroch. Zobrazenie chlebu na miskách symbolizujúce Eucharistiu sú prítomné na ranokresťanský freskách v rímskych katakombách z 3. a 4. storočia. Najstaršie strieborné diskosy boli nádejné v Sýrii v poklade Beth Misona (dnes Cleveland Museum of Art) a poklade Kaper Koraon (roztrúsený v niekoľkých inštitúciách). V byzantských textoch sa okrem označenia diskos používalo i slovo starogr. δισκάριον"diskarion", a spolu s kalichom ako starogr. δισκοποτήριον"diskopotirion". Tieto slová sa objavujú v niektorých vydaniach najstaršieho textu hagiografickej tradície svätého Mikuláš z Myry. Ďalej v Živote svätého Teodora Sykeónskeho alebo v Živote svätého Nila mladšieho. V tomto období sa samotné slávenie liturgie na diskose považovalo za dostatočné zasvätenieNiekoľko byzantských diskosov sa dostalo na Západ ako korisť plienenia Konštantínopola počas štvrtej križiackej výpravy. Išlo hlavne o predmety z obdobia macedónskej renesancie, keď sa používala pestrá škála umeleckých techník a vzácne materiály. Príkladom je diskos vyrobený zo sardónyxu z prelomu 9. a 10. storočia (dnes Musée du Louvre). Uprostred je smaltovaný medailón s motívom Poslednej večere, ktorý je vytvorený technikou "cloisonné" (priehradkový email). Ďalej diskos v pokladnici Dómu svätých Štefana a Sixta v Halberstadte, ktorý je považovaný za vrcholné zlatnícke dielo obdobia macedónskej renesancie. Diskos bol vyrobený z striebra procesom odlievania do strateného vosku a následným pozlátením. Ústredným motívom je ukrižovaný Kristus, evanjelista Ján, Panna Mária, archanjeli Michael a Gabriel, ktorí ukazujú na Krista. Okraj diskosu zdobí grécky nápis, ktorý podčiarkuje jeho liturgické využitie. Zvyšok priestoru dopĺňajú jemný rastlinný motív úponkov a medailóny s plastickým zobrazením hlavy a časti hrude mučeníkov, biskupov, teológov i divotvorcov. Materiál a motívy diskosu z Halberstadtu vychádzajú zo starších schém pred obdobím obrazoborectva v Byzancii. Po vyplienení Konštantínopola boli mnohé vzácne liturgické nádoby v palaiologovskom a postbyzantskom období prenesené do pokladníc kláštorov na Hore Athos, napríklad v Monastieri Vatopedi sa nachádza diskos z konca 14. storočia, ktorý sa spája s epirským despotom Tomášom II. Preljubovićom. Centrálnym motívom je emailový medailón Oplakávania Krista.
V gréckych Euchológiach z 14.16. storočia (sinajského alebo cyperského pôvodu) sa nachádzajú zmienky o dvoch obradoch posvätenia nových liturgických nádob. Jeden z nich zahŕňa litánie, pomazanie nádob svätou myrhou, modlitbou nad kalichom a požehnanie diskosu. Druhý obrad je modlitba nad diskosom, kalichom a pomazanie nádob svätou myrhou. Obe obrady publikoval dominikánsky mních, historik a lingvista Jacques Goar vo svojej knihe "Euchologion sive Rituale Graecorum complectens ritus et ordines divinae liturgiae". Pravdepodobne obrady spojené s modlitbou siahajú až ku koptskej tradícii. V slovanskom prostredí pred 17. storočím nie sú v rukopisnej tradícií známe modlitby na posvätenie liturgických nádob alebo chrámu. Po prvýkrát sa takéto modlitby objavujú v trebniku metropolitu Petra z Kyjeva (1646), ktorý do nich zakomponoval niekoľko úplne nových obradov. Metropolita Peter považoval ich zavedenie do pravoslávnej liturgickej praxe za nevyhnutné z dôvodu prítomnosti podobných obradov v rímskych liturgických knihách. Podľa prvého obradu bol diskos posvätený, vrátane pomazania svätou myrhou, prenesením Žalmu 23. Druhý obrad sa vzťahoval na posvätenie kalicha spolu s diskosom prenesením modlitby a pokropenia svätenou vodou. V moskovských vydaniach trebníka zo 17. storočia nebol tento obrad zahrnutý, ale od 19. storočia ho obsahovali kyjevské vydania. Išlo o mierne upravenú modlitbu nad diskosom, kde je označená ako modlitba nad diskosom alebo liturgickými nádobami. Avšak zachovala sa len modlitba na posvätenie kalicha oddelene od diskosu, a prostredníctvom jej sprostredkovania sa na začiatku 20. storočia stala súčasťou vydania trebníka v dvoch zväzkoch, ktorú stále používa Ruská pravoslávna cirkev. V roku 1956 konštantínopolský ekumenický patriarchát oficiálne zrušil používanie oboch obradov.

</doc>
<doc id="701340" url="https://sk.wikipedia.org/wiki?curid=701340" title="Psyche (sonda)">
Psyche (sonda)

Psyche je planetárna sonda v rámci programu Discovery, ktorá má skúmať planétku 16 Psyche. Táto planétka sa nachádza v hlavnom pásme planétok medzi obežnými dráhami Marsu a Jupitera a je s priemerom 226 km najväčšou planétkou typu M. V minulosti bola považovaná za možné obnažené jadro protoplanéty, keďže sa predpokladá, že je takmer celá tvorená železom a niklom (rovnaké zloženie má aj zemské jadro), neskoršie štúdie to však vyvrátili. Taktiež by mohla byť zdrojom kovových meteoroidov.
Rozpočet misie sa odhaduje na 960,6 milióna dolárov. Z tejto celkovej sumy bolo 677,1 milióna dolárov určených na vývoj kozmickej sondy, 112,7 milióna dolárov na jej štart a 171 miliónov dolárov na operácie počas jej šesťročnej misie.
Sonda má planétku skúmať zo štyroch obežných dráh v rôznych výškach.
Vedecké ciele.
Sonda má niekoľko cieľov:
Vedecké nástroje.
Kozmická sonda Psyche bude niesť multispektrálny snímač, gama a neutrónový spektrometer, magnetometer a rádiový telekomunikačný systém.
Multispektrálny snímač.
Multispektrálny snímač poskytuje snímky s vysokým rozlíšením pomocou filtrov na rozlíšenie medzi kovovými a silikátovými zložkami planétky. Prístroj pozostáva z dvojice identických kamier navrhnutých na získavanie geologických a topografických údajov. Účelom druhej kamery je poskytnúť kontrolu niektorých informácií alebo meraní, ktoré slúžia na zvýšenie presnosti pre optickú navigáciu.
Gamma lúčový a neutrónový spektrometer.
Gamma lúčový a neutrónový spektrometer budú detegovať, merať a mapovať chemické zloženie planétky Psyche. Prístroj je namontovaný na dvojmetrovom ramene, aby sa snímače vzdialili od žiarenia vytvoreného energetickými časticami interagujúcimi s kozmickou sondou a aby sa zabezpečili presné merania.
Magnetometer.
Magnetometer je určený na detekciu a meranie magnetického poľa planétky. Skladá sa z dvoch identických vysokocitlivých snímačov magnetického poľa.
Rádiový telekomunikačný systém.
Sonda bude využívať rádiový telekomunikačný systém v pásme X na meranie gravitačného poľa planétky s vysokou presnosťou. V kombinácii s topografiou z palubných snímok to poskytne informácie o vnútornej štruktúre planétky.
Optická komunikácia pre hlboký vesmír (DSOC).
Misia Psyche má otestovať novú laserovú komunikačnú technológiu (Deep Space Optical Communications), ktorá kóduje dáta vo fotónoch na vlnových dĺžkach blízkeho infračervenému žiareniu na komunikáciu medzi kozmickou sondou v hlbokom vesmíre a Zemou. Použitie svetla namiesto rádiových vĺn umožňuje kozmickej sonde odosielať a prijímať viac údajov v danom čase.
Budúce ľudské expedície môžu vyžadovať stály prenos snímok a údajov vo vysokom rozlíšení v reálnom čase cez hlboký vesmír, aby sa umožnili včasné aktualizácie počas ciest na dlhé vzdialenosti.
Aj pri maximálnej rýchlosti prenosu dát potrebuje sonda Mars Reconnaissance Orbiter (MRO) 7,5 hodiny na prenos všetkých svojich palubných záznamov a 1,5 hodiny na odoslanie jedného obrázku z kamery HiRISE, ktorý sa má spracovať na Zemi.
Nové hyperspektrálne zobrazovače s vysokým rozlíšením kladú ďalšie požiadavky na ich komunikačný systém a vyžadujú ešte vyššiu rýchlosť prenosu dát.
Priebeh letu.
Pôvodne mala sonda odštartovať 5. októbra, ale štart sa kvôli kontrole dusíkových dýz, ktoré sú nevyhnutné pre správnu orientáciu sondy vo vesmíre, presunul o týždeň na 12. októbra. Druhýkrát bol štart presunutý kvôli nepriaznivému počasiu na piatok 13. októbra. Sonda nakoniec odštartovala z Kennedyho vesmírneho strediska o 14:19 UTC raketou Falcon Heavy. Štart prebehol úspešne a sonda teraz mieri k Marsu, ku ktorému by mala doraziť v máji 2026. Pri ňom vykoná gravitačný manéver, aby zrýchlila a smerovala svojmu cieľu.
1. apríla 2025, počas manévra, ktorý vykonávala Psyche iónovými motormi, bol zaregistrovaný pokles tlaku v prívodnom potrubí xenónu. Sonda prerušila manéver a sú zrušené aj ďalšie manévre prinajmenšom do polovice júna, kým sa problémy nevyriešia.
Časová os.
Po prílete k planétke, ktorý je naplánovaný na august 2029, a po 100-dňovej fáze približovania, počas ktorej bude pozorovať jej rotáciu, sonda vstúpi na tzv. orbitu A vo výške 700 km. Na tejto obežnej dráhe bude 55 dní a bude mapovať povrch a magnetické pole planétky. Potom klesne na orbitu B vo výške len 290 km nad povrchom a obežnou periódou ~ 11,5 hodiny, na ktorej bude po dobu 80 dní a na tejto obežnej dráhe bude pokračovať v oboch predchádzajúcich úlohách. O 80 dní neskôr klesne na orbitu C vo výške 170 km a obežnou dobou ~ 6,5 hodiny. Sonda bude mapovať gravitačné pole planétky. O 100 dní neskôr poslednýkrát klesne na orbitu D s výškou 70 km a obežnou periódou 3,5 hodiny. Orbita D je najbližšie k povrchu a preto sonda bude podrobne skúmať celú planétku po dobu 100 dní.
Pohon a energia.
Sonda získava všetku svoju energiu z 10 solárnych panelov s celkovou plochou 75 m² – sú najväčšie, aké boli kedy inštalované na sonde vyvinutej v JPL. Ich výkon je 19,2 kW na úrovni obežnej dráhy Zeme (1 AU) a 2,4 kW pri maximálnej uvažovanej vzdialenosti od Slnka (3,3 AU). Podľa plánu otvorili asi 1 hodinu po štarte, každý panel za menej ako 8 minút. Tieto solárne panely vytvárajú elektrinu potrebnú pre štyri Hallove motory (typ iónového motoru).
Motory fungujú tak, že vypúšťajú elektricky urýchľované ióny xenónu vysokou rýchlosťou von z motora a tým vytvárajú ťah. Je síce slabý, no po dlhodobom zrýchľovaní dokáže sonda cestovať vesmírom vysokou rýchlosťou. Vďaka svojej nízkej hmotnosti a vysokej účinnosti až 90 % je to preferovaný typ pohonu pre podobné misie.

</doc>
<doc id="701342" url="https://sk.wikipedia.org/wiki?curid=701342" title="Brandon Hagel">
Brandon Hagel

Brandon Hagel (* 27. august 1998, Saskatoon, Saskatchewan, Kanada) je kanadský hokejový útočník hrajúci za Tampu Bay Lightning v NHL. S kanadskou hokejovou reprezentáciou získal titul majstra sveta v roku 2021.
Hokejová kariéra.
NHL.
Brandona Hagela draftovalo do NHL mužstvo Buffalo Sabres zo šiesteho kola v roku 2016. Pretože sa na vstupnom kontrakte s klubom nikdy nedohodol, mohol byť v roku 2018 opätovne zvolený na drafte, ale žiaden klub si ho nevybral.
Pred sezónou 2018/19 si ho do kempu nováčikov pozval Montreal Canadiens, ale kontrakt si nevybojoval. Po neúspechu u Canadiens sa Hagel vrátil späť do juniorskej ligy. Keď ale v prvých 19 zápasoch sezóny zaznamenal 30 bodov, záujem z NHL predsa len prišiel. Zmluvu napokon podpísal s tímom Chicago Blackhawks.
V najlepšej hokejovej lige sveta debutoval v sezóne 2019/20. V základnej časti stihol odohrať jediný zápas, než sa fungovanie súťaže pozastavilo z dôvodu pandémie Covid-19.
Stabilné miesto na súpiske Chicaga si našiel v sezóne 2020/21, na konci ktorej obnovil kontrakt na ďalšie tri sezóny.
Ročník 2021/22 bol z Hagelovho pohľadu prelomový. Hagel bol jedným z mála pozitív v inak trápiacom sa celku Blackhawks, v 55 zápasoch stihol nastrieľať 21 gólov a pridal ďalších 16 asistencií. Pretože sa Chicago nachádzalo mimo postupových pozícii do play-off, rozhodlo sa Hagela vymeniť do tímu obhajcu titulu Tampy Bay Lightning.
Hagel pomohol Tampe k tretej účasti vo finálovej sérii v rade, ale jeho výkony v novom pôsobisku neodpovedali fazóne, ktorú chytil v Chicagu. Vrátane play-off stihol Hagel odohrať 45 zápasov za Tampu, ale strelil v nich iba šesť gólov a pridal iba sedem asistencií.
Pošramotený prvý dojem napravil už v nasledujúcom ročníku 2022/23. V základnej časti odohral 81 zápasov, v ktorých nastrieľal 30 gólov a nahrával na ďalších 34. Z osobného hľadiska zažil svoju najúspešnejšiu sezónu, ale Tampa po troch finálových účastiach v rade, vypadla už v prvom kole. Hagel však v play-off sérii nezaostával, v šiestich zápasoch zapísal päť bodov.
V auguste 2023 sa dohodol na predĺžení spolupráce s floridským klubom na ďalších osem rokov. V sezóne 2024/25 si vytvoril nové osobné maximá: nastrieľal 35 gólov a pridal ďalších 55 asistencií. Pretože sa vyprofiloval na hráča, ktorý zbiera v priemere cez bod na zápas, je jeho kontrakt považovaný za jeden z najvýhodnejších v celej lige.
Reprezentácia.
Kanadu premiérovo reprezentoval na majstrovstvách sveta v roku 2021 v Lotyšsku. V desiatich zápasoch nebodoval, i tak sa ale tešil zo zisku titulu majstra sveta. Na turnaji druhýkrát štartoval v roku 2024. To už zastával v tíme prominentnejšiu úlohu: v desiatich zápasoch pozbieral sedem bodov a bol jedným z najproduktívnejších hráčov tímu. Napriek jeho produkcií Kanada skončila bez medaily.
Hagel sa predstavil aj na Turnaji štyroch krajín vo februári 2025. Na turnaji upútal najmä pästným súbojom s Matthewom Tkachukom, ktorého dostal na ľad, hoci bol menej skúsený bitkár.

</doc>
<doc id="701349" url="https://sk.wikipedia.org/wiki?curid=701349" title="Bbno$">
Bbno$

Alexander Leon Gumuchian (* 30. jún 1995, Vancouver, Britská Kolumbia, Kanada), profesionálne známy ako bbno$ (číta sa „baby no money“), je kanadský raper, spevák a skladateľ. Preslávil sa najmä singlom z roku 2019 „Lalala“ s producentom Y2K, ktorý dosiahol viac ako 900 miliónov prehratí na streamovacej službe Spotify, ako aj spoluprácou s raperom Yung Gravy.
Skorý život.
Gumuchian sa narodil vo Vancouveri v Britskej Kolumbii v arménskej rodine. Pred nástupom na strednú školu bol vzdelávaný doma. V detstve sa jeho matka pokúšala, aby sa naučil hrať na klavír, ale vždy mal problémy s hudobnou teóriou. Tvrdí, že mal dobrý zmysel pre rytmus a že rád hral na djembe, ale rekreačne hudbu nepočúval až do veku 15 rokov.
Umenie.
Opísal svoju vlastnú tvorbu ako „oxymoronický rap“, ktorý je „ignorantný, ale melodický“. Vyrastal na basovej dubstepovej a housovej hudbe od mien ako Datsik a Excision, predtým ako začal počúvať hip-hopových umelcov, menovite Tupaca Shakura, Gucciho Manea a Chief Keefa. Ako svoju hlavnú rapovú inšpiráciu uviedol umelcov Yung Lean a Pouya.
Osobný život.
Žije vo Vancouveri, ale predtým žil v Kelowne, kde v roku 2019 získal titul z kineziológie na University of British Columbia (Okanagan).

</doc>
<doc id="701350" url="https://sk.wikipedia.org/wiki?curid=701350" title="Luhota">
Luhota

Luhota () je vrch v Slovenskom krase, krajinnom celku Slovenského rudohoria. Leží nad obcou Lúčka, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Lúčka. Najbližšími sídlami sú severne situovaná Lúčka a Kováčová, západne sa nachádza Drnava, Lipovník a Hrušov, juhozápadne Jablonov nad Turňou, juhovýchodne Hrhov a východne Bôrka. Vrch je súčasťou Národného parku Slovenský kras.
Opis.
Luhota leží v strednej časti planiny Horný vrch. Severne sa nachádza Tegart (), Pipitka (), Orlia studňa (), Osadník (), Žľab () a Matesova skala (), východne Chvost (), Vŕšok () a Kresadlo (), južne Holubia skala (), Pavlovský vrch () a Zajačia brána () a západne Hodovník (), Široká (), Buková () a Drieňovec (). Severné časti planiny odvodňujú prítoky Čremošnej v povodí Slanej, voda z južných odteká do riečky Turňa v povodí Bodvy. Na vrchol nevedie značený turistický chodník. 
Výhľady.
Vrchol Luhoty pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, no tiež Stolické vrchy, Nízke Tatry, Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no severne vedie planinou červeno značený chodník z Jablonovského sedla cez rázc. Mútna studňa do Zádielskej tiesňavy. 

</doc>
<doc id="701351" url="https://sk.wikipedia.org/wiki?curid=701351" title="PFC CSKA Sofia">
PFC CSKA Sofia



</doc>
<doc id="701352" url="https://sk.wikipedia.org/wiki?curid=701352" title="SC Dnipro-1">
SC Dnipro-1



</doc>
<doc id="701358" url="https://sk.wikipedia.org/wiki?curid=701358" title="Školstvo v Grónsku">
Školstvo v Grónsku

Úrovne vzdelávania v Grónsku sú základné, stredoškolské a vysokoškolské. Desaťročné základné vzdelanie je povinné pre všetky deti vo veku od 6 do 16 rokov. Vzdelávanie v Grónsku riadi grónske ministerstvo školstva. Dánčina sa vyučuje ako druhý jazyk od prvého ročníka.
Po skončení základnej školy si Grónčania môžu vybrať strednú školu, buď gymnázium (severský typ školy podobný strednej škole), alebo odborné vzdelanie. Mnohí Grónčania sa po skončení základnej školy alebo gymnázia rozhodnú odísť z Grónska do Dánska a pokračovať vo vzdelávaní.
Grónčania, ktorí dosiahli stredoškolské vzdelanie, môžu v Dánsku študovať na univerzite a majú rovnaké práva ako ostatní dánski občania. Môžu sa tiež rozhodnúť zostať v Grónsku a pokračovať vo vysokoškolskom štúdiu v hlavnom meste Nuuk na Grónskej univerzite.

</doc>
<doc id="701360" url="https://sk.wikipedia.org/wiki?curid=701360" title="Zoznam 100 najväčších kanadských miest">
Zoznam 100 najväčších kanadských miest



</doc>
<doc id="701362" url="https://sk.wikipedia.org/wiki?curid=701362" title="FC Nordsjælland">
FC Nordsjælland

 &lt;ns&gt;0&lt;/ns&gt;
 &lt;revision&gt;
 &lt;parentid&gt;7869061&lt;/parentid&gt;
 &lt;timestamp&gt;2025-05-31T09:28:45Z&lt;/timestamp&gt;
 &lt;contributor&gt;
 &lt;username&gt;Makenzis&lt;/username&gt;
 &lt;/contributor&gt;
 &lt;origin&gt;8041059&lt;/origin&gt;
 &lt;model&gt;wikitext&lt;/model&gt;
 &lt;format&gt;text/x-wiki&lt;/format&gt;
Football Club Nordsjælland je profesionálny dánsky futbalový klub, ktorý sídli v meste Farum, v oblasti ostrova Sjaelland. Nordsjælland pôsobí v najvyššej dánskej klubovej súťaži Superligaen. Klub vznikol 1. júla 2003 a svoje domáce zápasy hráva na štadióne Right to Dream Park.
História klubu.
Farum BK (19912003).
V roku 1991 bol po zlúčení dvoch miestnych klubov založený klub "Farum BK". Klub začínal vo štvrtej dánskej lige no za krátky čas sa prebojovali vyššie a v sezóne 1999/2000 sa kvalifikovali do Superligaen. V sezóne 2001/02 skončil Farum BK na druhom mieste v lige a kvalifikoval sa do Pohára UEFA. Počas sezóny 2002/03 prišla v klube kríza a kontroverzný vlastník Peter Brixtofte nechal klub takmer zbankrotovať.
FC Nordsjælland (od 2003).
V marci 2003 kúpil klub AKB Holding, spoločnosť regionálneho podnikateľa "Allana K. Pedersena". Klub dostal nový názov FC Nordsjælland a pokračoval v Superligaen. V sezóne 2011/12 sa Nordsjælland stal prvýkrát víťazom Superligaen a kvalifikovali sa do skupinovej fázy Ligy majstrov UEFA 2012/13.
Káder mužstva.
Súčasná zostava:
 

</doc>
<doc id="701367" url="https://sk.wikipedia.org/wiki?curid=701367" title="Bratislava Capitals">
Bratislava Capitals

Bratislava Capitals bol profesionálny klub ľadového hokeja z Bratislavy, ktorý naposledy pôsobil v rakúskej nadnárodnej hokejovej lige ICEHL. Klub zanikol v roku 2022.
História klubu.
Vznikol pod názvom HC Petržalka v roku 2015. V tej dobe pôsobil HC Slovan Bratislava v nadnárodnej Kontinentálnej lige a nový bratislavský tím si vytýčil za cieľ reprezentovať hlavné mesto v slovenských hokejových súťažiach. Začínal v tretej lige. Od sezóny 2015/16 niesol meno HC Bratislava. Domáce zápasy spočiatku hrával na štadióne Vladimíra Dzurillu v Ružinove.
Po vratkých výkonoch v prvých troch rokoch klubovej existencie, sa mužstvo stabilizovalo a od roku 2017 bolo účastníkom druhej najvyššej hokejovej súťaže. V sezóne 2019/20 získal klub nového sponzora a prešiel veľkou prestavbou identity. Mužstvo zmenilo logo aj klubové farby a premenovalo sa na Bratislava Capitals. Klub zároveň našiel nový domov na priestornejšom štadióne Ondreja Nepelu. Zároveň bol mančaft vďaka spoľahlivejšiemu financovaniu schopný osloviť viacerých skúsených hráčov a z Bratislavy sa razom stal favorit na postup do extraligy.
Podľa predpokladov Capitals ovládli základnú aj nadstavbovú časť, v oboch prípadoch ukoristili prvenstvo s dostatočným bodovým náskokom pred najbližším prenasledovateľom. V prvom kole play-off sfúkli HK Levice 4:0 na zápasy a ich ďalším súperom sa mal stať lepší z dvojice HK Skalica a MHK Dubnica. Pre pandémiu Covid-19 sa ale semifinálová séria nikdy neodohrala.
V tom období pôsobil HC Slovan už druhou sezónou v slovenskej extralige po ukončení pôsobenia v KHL. Táto skutočnosť ovplyvnila chod fungovania druhého bratislavského klubu. Capitals avizovalo presun do nadnárodnej ligy ICEHL, ktorú tvorili predovšetkým tímy z Rakúska, ale po jednom účastníkovi v lige malo aj Maďarsko a Taliansko. Klub v súťaži pôsobil od sezóny 2020/21.
Vo svojej premiérovej sezóne sa Bratislavčanom podarilo postúpiť do play-off, ale vypadli už v prvom kole proti favorizovanému Bolzanu, ktoré ovládlo celú základnú časť.
V sezóne 2021/22 stihlo mužstvo odohrať iba štrnásť zápasov, než ho postihla rada tragických udalostí. Priamo počas zápasu proti Dornbirnu z 30. októbra 2021 stratil vedomie hokejista Boris Sádecký, a o pár dní neskôr zomrel. Príčinou bol zápal srdcového svalu. Dva dni po Sádeckého skone klub informoval o samovražde klubového manažéra Dušana Pašeka ml. Vyšetrovanie polície dospelo k záveru, že Pašeka dohnali k činu výčitky svedomia, pretože cítil osobnú zodpovednosť za smrť mladého hokejistu.
V reakcií na dve náhle úmrtia členov tímu sa vedenie Bratislavy Capitals rozhodlo nepokračovať v práve prebiehajúcom ročníku. Zvyšným hráčom na súpiske sa umožnilo hľadať nové angažmány.
V máji 2022 klub oznámil, že od sezóny 2022/23 bude pokračovať v ICEHL, jednako už o dva mesiace neskôr tím informoval o definitívnom ukončení fungovania. Stalo sa tak v dôsledku veľkých problémov, ktoré postihli hlavného sponzora klubu.

</doc>
<doc id="701369" url="https://sk.wikipedia.org/wiki?curid=701369" title="Bitka pri Myšleniciach">
Bitka pri Myšleniciach

Bitka pri Myšleniciach (6. júl 1457) bola vyvrcholením vzbury českých žoldnierskych oddielov, v radoch ktorých bojovali aj mnohí bývalí bratríci zo Slovenska, ktorí vstúpili do služieb poľského kráľa Kazimíra IV. počas trinásťročnej vojny, no nedostali vyplatený žold. České oddiely vydržali obliehanie a dosiahli vyplatenie žoldu.
Predohra.
V roku 1454 vypukla medzi Poľský kráľovstvom a Rádom nemeckých rytierov trinásťročná vojna. Po katastrofálnej poľskej porážke v bitke pri Chojniciach sa poľský kráľ Kazimír IV. Jagelovčík rozhodol najať českých žoldnierov, ktorí po husitských vojnách pôsobili v Čechách, Rakúsku, Uhorsku ako nájomní vojaci, respektíve v Uhorsku ako súčasť bratríckeho hnutia.
Bitka.
V roku 1457 sa české žoldnierske jednotky pod vedením Václava Kavku zo Soběsuk a Mikuláša Žáka zo Svěborovic vzbúrili pre nevyplatenie žoldu a začali plieniť kraj okolo hradu Žebrač pri Oswienčime a Vápennej hory pri Myšleniciach. Preto poľský kráľ Kazimír IV. vyslal vojsko údajne až 60 000 mužov a obľahol české oddiely v Myšleniciach. Poľské vojská však napriek početnej prevahe nedokázali mesto dobyť. Českým oddielom sa podarilo prebiť z mesta. V záujme urovnania sporov a dosiahnutia mieru Poliaci údajne nakoniec dlh vyrovnali.
Dohra.
Bitka pri Myšleniciach resp. pôsobenie českých žoldnierov v Poľskom kráľovstve je ilustráciou zavŕšenia postupnej transformácie husitských "božích" bojovníkov za vieru a idealistických uhorských bratríkov na žoldnierov ochotných slúžiť tomu, kto zaplatí.
V umení.
Bitka pri Myšleniciach sa spomína v románovej trilógii Aloisa Jiráska Bratrstvo.

</doc>
<doc id="701370" url="https://sk.wikipedia.org/wiki?curid=701370" title="Grónska hudba">
Grónska hudba

Grónska hudba je zmesou dvoch základných smerov, Inuitov a Dánov, zmiešaných s vplyvmi zo Spojených štátov a Spojeného kráľovstva.
Podľa grónskeho bubeníka Hansa Rosenberga je hudobný charakter Grónska "jednoznačne rockovou krajinou, a to tak hudobne, ako aj doslova". Dánske ministerstvo zahraničných vecí označuje všetku grónsku hudbu okrem bubnových tancov za ovplyvnenú vonkajšími štýlmi.
Ľudová hudba.
Inuiti a Dáni žijúci v Grónsku si zachovali svoj osobitý štýl ľudovej hudby. K ľudovým tradíciám celej krajiny patrilo rozprávanie príbehov, ktoré po zavedení juhogrónskej tlačiarne v roku 1857 značne upadlo.
Tradičná hudba, ktorá najlepšie prežila kontakt s Európou, sa nachádza na východe a severovýchode ostrova. Patria k nej posvätné bubnové tance hrané na oválny bubon vyrobený z dreveného rámu s medvedím mechúrom na vrchu. Bubnové tance sú "jedinou skutočne domorodou hudbou" v Grónsku a sú súčasťou obnovy koreňov v modernej dobe. Šamani používali bubny ako súčasť svojich náboženských záležitostí a niekedy organizovali spevácke súboje medzi súpermi, v ktorých vyhrával ten interpret, ktorý vyvolal najväčší smiech publika. Inuitské bubnové tance boli upadajúcou tradíciou a v modernom Grónsku ich nahrádzajú amatérske divadelné skupiny ako Silamiut, ktoré využívali prvky domorodej hudby s maskami, maľovaním na tvár a inými technikami. Piseq sú formou osobných piesní, ktoré komentujú každodenný život; často sa odovzdávajú z generácie na generáciu. Grónske ľudové piesne Inuitov sa predvádzajú na rozprávanie príbehov, hranie hier a dráždenie alebo očarenie iných.
Inuitská hudba.
Inuiti z Grónska majú spoločnú hudobnú tradíciu s príbuznými národmi na kanadských územiach Yukon, Nunavut a Severozápadné teritóriá, ako aj s americkým štátom Aljaška a časťou východného Ruska. Grónski Inuiti sú súčasťou skupiny východnej Arktídy; východoarktickí Inuiti Kanady a Aljašky sú súčasťou tej istej hudobnej oblasti ako Inuiti strednej Arktídy, na rozdiel od odlišných štýlov západných Inuitov.
Grónska inuitská hudba je založená prevažne na speve a bubnovaní, pričom bubny sú zvyčajne vyhradené na veľké oslavy a iné stretnutia. Hoci existuje veľa ľudovej vokálnej hudby, neexistuje inuitská čisto inštrumentálna tradícia bez sprievodu spevu alebo tanca. Grónske bubny sú väčšinou rámové bubny vyrobené zo zvieracej kože natiahnutej na drevený rám a zdobené dekoratívnymi a symbolickými motívmi bubeníka. Okrem bubnov sú rozšírené aj píšťalky, býčie žeriavy a bzučiaky a vyskytuje sa aj čeľusťová harfa a husle, ktoré boli pravdepodobne importované nedávno.
Historické nahrávky tejto hudby sa robia od roku 1905. Táto tradičná grónska hudba sa hrá aj v súčasnosti. 
Bubnové tance.
Grónske bubnové tance sú podobne ako príbuzné tance vo východnej a strednej Kanade založené na jednom tanečníkovi, ktorý skladá piesne, ktoré spieva jeho rodina, zatiaľ čo on tancuje, zvyčajne v qaggi, snehovom dome postavenom len pre komunitné udalosti, ako je bubnový tanec. Mužove zručnosti v bubnovom tanci sa hodnotia podľa jeho výdrže pri dlhom vystúpení a charakteru jeho skladieb. Bubnové tance sú dôležitým prvkom kultúrnej súdržnosti grónskych Inuitov a fungujú ako osobné vyjadrenie, čistá zábava a spoločenská sankcia.
Mnohé bubnové tance majú súťažný charakter, v ktorom vystupujú dvaja bratranci, ktorí s humorom spievajú a tancujú, pričom poukazujú na chyby toho druhého. Vo všeobecnosti ide o odľahčenú, spoločenskú udalosť, ale niekedy sa využíva aj na urovnanie vážnych súbojov medzi bojujúcimi rodinami alebo jednotlivcami; vtipy sa pripravujú vopred a za víťaza sa považuje ten, kto vyvolá najväčší smiech publika.
Ďalšie tradície ľudových piesní Inuitov.
Mnohé ľudové hry Inuitov sa točia okolo piesní, vrátane hier so šnúrkami, schovávačiek, žonglovania, rýmovačiek a hádaniek. Známa je aj tradícia katajjaq, čo je spevácka súťaž dvoch žien stojacich oproti sebe. Spievajú piesne, pričom používajú hrdelný spev a napodobňujú zvieracie výkriky alebo iné zvuky. Katajjaq je hra, ale často sa zastaví, pretože sa obe ženy začnú smiať.
Okrem bubnových tancov a piesní o hre majú grónski Inuiti tradíciu piesní piseq (piserk, osobná pieseň). Tieto sú expresívne, duchovné, poverové alebo naratívne a môžu byť zložené pre bubnové tance. Piseq a iné vokálne tradície okrem piesní hier zahŕňajú množstvo štýlov a tónov, ktoré sa líšia v závislosti od sociálneho kontextu vystúpenia. Napríklad mäkký hlasový tón sa používa na ilustráciu postáv v naratívnej piesni aj na osobné piesne v súkromnom prostredí. V mnohých piesňach sa používa len niekoľko skutočných slov, ktoré sa striedajú s početnými vokálmi alebo nelexikálnymi slabikami, ako napríklad ai-ya-yainga. Inuitské piesne sú strofické a väčšinou sa v nich používa šesť rôznych výšok tónu; časté sú textové a melodické motívy. Dĺžka slova a prízvuk piesne určuje rytmus, čo dáva piesňam štýl podobný recitatívu.
Európska hudba.
S príchodom Dánov sa stali populárnymi nové nástroje a formy hudby európskeho pôvodu, ako napríklad husle, akordeón a kresťanské piesne, zatiaľ čo moravskí misionári priniesli husle, dychové nástroje a tradíciu čisto inštrumentálnej hudby. Najvplyvnejším moravským importom však bol polyfónny zbor, z ktorého vznikli populárne moderné vokálne skupiny ako Mik. Kalattuut (dansemik) je dlhoročná forma inuitskej polky, ktorá vytvorila populárne piesne a virtuózov, ako je akordeonista Louis Andreasen. Existuje aj moderný štýl nazývaný vaigat, ktorý je podobný country hudbe.
Klasická hudba.
Niektorí skladatelia európskej klasickej hudby majú vo svojej tvorbe grónske témy, vrátane Poula Rovsinga Olsena a Adriana Vernona Fisha, ktorých tvorba zahŕňa viac ako päťdesiat diel inšpirovaných Grónskom, jeho terénom, ľadovou krajinou a hudbou. Medzi jeho diela patria štyri grónske symfónie (čísla 3, 4, 10 a 13). Známym sa stal aj súčasný skladateľ Mads Lumholdt (tiež člen orchestra Northern Voices, spevák v orchestri Nowhereland a vo vokálnej skupine No Offence), ktorého dielo Shaman, ktoré debutovalo na festivale arktickej kultúry Etoiles Polaires v rokoch 2004-2005, bolo nominované na hudobnú cenu Severskej rady za spojenie tradičnej grónskej hudby s modernými štýlmi a technológiami. Nordic opisuje jeho prácu ako "snahu umožniť sprostredkovanie tradičnej grónskej kultúry prostredníctvom súčasného kultúrneho jazyka takým spôsobom, aby sa na jednej strane zachovala úcta k pôvodnej kultúre, ale na druhej strane sa odovzdala širšiemu, súčasnému publiku". 
Grónska hymna sa volá "Nunarput utoqqarsuanngoravit", čo v preklade znamená Naša krajina, ktorá tak zostarla. Je oficiálna od roku 1916 a zložil ju Jonathan Petersen a slová napísal Henrik Lund, obaja Grónčania.
Populárna hudba.
Grónsko bolo izolované od modernej severoamerickej a európskej populárnej hudby až do polovice 20. storočia. Medzi prvé populárne skupiny patril priekopnícky miestny Nuuk Orleans Jazz Band. 
Hip hop.
Od roku 1984 má americký hip-hop veľký vplyv a hip-hopová skupina Nuuk Posse je jednou z najúspešnejších skupín posledných rokov.
Rock.
Grónsky rock a pop sa začal rozvíjať v roku 1973, keď ULO vydala album skupiny Sume's Sumut; kúpilo si ho približne dvadsať percent všetkých obyvateľov Grónska a jedinečným spevom v grónskom jazyku a použitím prvkov tradičných bubnových tancov v hudbe odštartoval miestnu rockovú scénu. Spevák Rasmus Lyberth sa najviac zaslúžil o zmenu grónskej hudby tým, že vystupoval skôr pre jednoduchú zábavu ako pre funkčnosť; skutočne sa zúčastnil dánskeho predvýberu na Eurovision Song Contest v roku 1979, pričom vystupoval v grónčine. Medzi ďalších významných miestnych interpretov patria G-60 a Ole Kristiansen. V 80. rokoch 20. storočia sa Grónsko stalo domovom mnohých kapiel inšpirovaných jamajským reggae a afroamerickým funkom, ako napríklad Aalut a Zikaza. Súčasné Grónsko je domovom každoročného rockového festivalu Nipiaa, ktorý sa koná v meste Aasiaat, a interpretov, ako sú Chilly Friday, hrdlová speváčka Sylvia Watt-Cloutier a Karina Moller.
Medzi známe moderné rockové skupiny patria Kalaat, Siissisoq, Angu Motzfeldt, Pukuut, X-it, Fiassuit, Nanook, Small Time Giants a UltimaCorsa.
Metal.
V Grónsku vznikla rastúca metalová scéna, na ktorej v roku 2010 začali vydávať hudbu black a death metalové skupiny ako The Perfect Mass, Moonlight Drowns, Failed to Failure a Silence.cold.alone. Jedným z prvých priekopníkov grónskeho metalu sú Arctic Spirits, ktorí spievajú výlučne v inuitskom jazyku.
Hudobný priemysel.
Najväčším vydavateľstvom v Grónsku je ULO z mesta Sisimiut, ktoré založili Malik Hoegh a Karsten Sommer. ULO vydáva grónske rockové skupiny ako Sume, popových spevákov ako Rasmus Lyberth a hip-hopové hudobné skupiny ako Nuuk Posse, ako aj inuitskú ľudovú hudbu. Prvky modernej grónskej hudby boli použité aj v hudbe Kristiana Blaka, dánsko-farského džezového hudobníka.
Letné slávnosti nazývané aussivik sa stali dôležitou súčasťou modernej grónskej kultúry a vychádzajú zo staršieho zvyku, ktorý bol oživený v 20. storočí spolu s bubnovými tancami a ďalšími prvkami.
Kalaallit Nunaata Radioa (Rádio Grónsko) je najdôležitejšou mediálnou inštitúciou v krajine. Je to nezávislý orgán spravovaný vládou Grónska. 

</doc>
<doc id="701371" url="https://sk.wikipedia.org/wiki?curid=701371" title="Fehérvár FC">
Fehérvár FC

Fehérvár Football Club zo sponzorských dôvodov tiež známy ako MOL Fehervár je maďarský profesionálny futbalový klub, ktorý sídli v meste Székesfehérvár. Klub bol založený v roku 1941, v minulosti mal klub veľa názvov v roku 2018 zo sponzorských dôvodov bol klub premenovaný z Videoton FC na MOL Vid FC. Od roku 2019 nesie klub súčasný názov MOL Fehervár.
História klubu.
Klub bol založený v roku 1941 pod názvom "Székesfehérvári Vadásztölténygyár SK". V roku 1968 sa klub prvýkrát kvalifikoval do Nemzeti Bajnokság I no v najvyššej súťaži sa zdržal iba jednu sezónu. Fehérvár sa trikrát stal majstrom a to v sezónach 2010/11, 2014/15 a 2017/18. Dvakrát sa tešil Fehérvár v maďarskom pohári a trikrát v maďarskom ligovom pohári.
Na európskej scéne najviac zažiarili v sezóne 1984/85 keď sa dostali do finále Pohára UEFA, kde nakoniec podľahli Realu Madrid 1:3. Na ceste do finále zdolali kluby ako PSG či Manchester United.
Káder mužstva.
Súčasná zostava:

</doc>
<doc id="701372" url="https://sk.wikipedia.org/wiki?curid=701372" title="Ben Gardane">
Ben Gardane

Ben Gardane () je mesto v Tunisku. Nachádza sa 560 km južne od Tunisu, na pobreží Stredozemného mora. Mesto má rozlohu 4732 km² a v roku 2014 tu žilo 79 912 obyvateľov.
História.
Mesto bolo dejiskom útoku, spáchaného skupinou Islamský štát dňa 7. marca 2016, ktorý však tuniské ozbrojené sily odrazili.
Ekonomika.
Ekonomika sfaxského regiónu bola vždy založená na výrobe olivového oleja a rybolove. V oblasti je vysadených okolo 2,1 milióna olivovníkov a 1 milión mandľovníkov. 
Mesto sa vďaka svojej blízkosti k Líbyi stalo veľkým trhom pre dovážané produkty, či už z Líbye alebo iných arabských krajín, a je známe, že je lacnejšie ako inde v Tunisku.

</doc>
<doc id="701377" url="https://sk.wikipedia.org/wiki?curid=701377" title="Maniitsoq">
Maniitsoq

Maniitsoq (zastarale "Manîtsoq"), predtým Sukkertoppen (inak tiež Zukkertoppen, Sukkertop, Zukkertop, alebo Zuckerhut) je mesto na ostrove Maniitsoq v západnom Grónsku, ktoré sa nachádza v obci Qeqqata. S 2 534 obyvateľmi v roku 2020 je šiestym najväčším mestom v Grónsku.
História.
Archeologické nálezy naznačujú, že táto oblasť je osídlená už viac ako 4 000 rokov.
Moderné mesto založili ako New alebo Nye-Sukkertoppen v roku 1782 dánski kolonisti, ktorí sa presťahovali z pôvodného Sukkertoppenu, obchodnej stanice založenej v roku 1755 na mieste dnešného Kangaamiutu. Časom sa pôvodný názov opäť ujal.
V 19. storočí slúžilo mesto ako hlavné obchodné miesto pre kráľovské grónske obchodné oddelenie, ktoré obchodovalo so sobími kožami. 
Obec Maniitsoq bola bývalá obec Grónska. V súčasnosti je súčasťou obce Qeqqata.
Priemysel.
Plány na výstavbu závodu na tavenie hliníka spoločnosti Alcoa v Maniitsoq alebo Sisimiut existujú už dlhšie obdobie, prinajmenšom od roku 2008, ale k ich realizácii nedošlo. Závod by poskytol zamestnanie 600 - 700 ľuďom , čo je viac ako 1 % obyvateľov Grónska. Keďže ide o zásadné rozhodnutie pre mesto, v rokoch 2008 - 2010 sa uskutočnili rozsiahle verejné konzultácie zo strany mestských orgánov aj grónskej miestnej vlády s cieľom riešiť potenciálne environmentálne a sociálne obavy.
Doprava.
Letecká doprava.
Do Maniitsoq lieta spoločnosť Air Greenland s letmi do Nuuk, Kangerlussuaq a Sisimiut. 
Námorná doprava.
Maniitsoq je prístavom pre trajekt Arctic Umiaq.
Populácia.
Maniitsoq s 2 534 obyvateľmi v roku 2020 zaznamenal dlhodobý pokles počtu obyvateľov. Mesto stratilo takmer 15 % obyvateľov v porovnaní s rokom 1990 a takmer 9 % v porovnaní s rokom 2000.
Migranti z menších osád, ako je napríklad rýchlo sa vyľudňujúci Kangaamiut, si namiesto Maniitsoqu vyberajú Sisimiut, hlavné mesto v Nuuku, a niekedy aj Dánsko. Kangerlussuaq a Sisimiut sú jedinými osadami v obci Qeqqata, ktoré v posledných dvoch desaťročiach vykazujú stabilný rast.
Literatúra.
Dej románu "Proroci večného fjordu" od Kim Leine sa odohráva v meste Sukkertoppen.

</doc>
<doc id="701378" url="https://sk.wikipedia.org/wiki?curid=701378" title="Ustašovci">
Ustašovci



</doc>
<doc id="701379" url="https://sk.wikipedia.org/wiki?curid=701379" title="Zelená hora">
Zelená hora

Zelená hora alebo Marcelov hrad, prípadne Hrabušický hrad je zaniknutá fortifikácia bratríkov v katastri obce Hrabušice na polohe Zelená hora. Rozprestiera sa nad prielomom Hornádu.
Lokalita.
Nálezy zo Zelenej hury ukazujú, že lokalita bola osídlená od mladšej doby kamennej až po stredovek. Hradný kopec má rozlohu zhruba 10 ha a v stredoveku bol celý obohnaný hradobným múrom širokým 230250 cm. Na severnej strane bola do hradobného múru zakomponovaná veľká okrúhla obytná veža, ktorá tvorila vysunuté jadro hradného areálu. Opevnený areál bol prístupný pomerne veľkou vstupnou bránou na východnej strane, z ktorej sa podarilo odkryť nielen základové, ale i nadzákladové
murivo práve tak, ako z hradného múru veže.
História.
Zelená hora bola osídlená už na konci doby kamennej (bádenská kultúra) a neskôr na prelome letopočtov tu mal svoje hradisko aj ľud púchovskej kultúry. Po tatárskom vpáde roku 1241 poveril Belo IV. výstavkou kamenného hradu na Zelenej hore Marcela, syna Blažeja. Hrad ale nebol dokončený a kráľ ho roku 1269 daroval spišskej kapitule, prepoštovi Mutimírovi, ktorý sa zaviazal, že ho dobuduje (čo sa ale neudialo). 
V prvých decéniách 14. storočia hrad vlastnil spišskoštiavnickí cisterciti. V roku 1453 opevnili lokalitu bratríci Petra Aksamita. Na „Zelenej hore“ pri Hrabušiciach opevnili existujúci hrádok, ktorý patril štiavnickému opátstvu, pomenovali ho Táborom a odtiaľ robili útoky na okolité obce a majetky.
Zo Zelenej hory podnikli bratríci útok i na kláštor kartuziánov na Skale útočišťa a natoľko ho poškodili, že nasledujúceho roku ho bol prior Ján Monesser nútený dôkladne reštaurovať. Aby prístup ku kláštoru, ktorý doteraz viedol cez Hrabušice, nebol tak ľahký, zmenil cestu ku kláštoru. Pravda, toto opatrenie nezabránilo, aby bratríci nasledujúceho roku znova nenapadli kláštor a vtedy ho skoro úplne zničili, takže mnísi zamýšľali navždy zanechať to miesto. Podobne trpel nájazdmi bratríkov aj štiavnický kláštor a majetky štiavnických cistercitov. Bratríci nútili okolité obce a majetky, aby zásobovali Zelenú horu potravinami.
Až do roku 1462 mali Zelenú horu v rukách bratríci ako jeden z hlavných svojich hradov a operačných bodov na východnom Slovensku – na Spiši. Zelená hura patrila k tým bratríckym pevnostiam, ktoré bratríci opustili až vtedy, keď sa zo Spiša presťahovali na západné Slovensko a až vtedy Levočania – úhlavní nepriatelia bratríkov na Spiši – hrad dobyli a ho zbúrali.
V umení.
Zelená hora sa spomína v románovej trilógii Aloisa Jiráska Bratrstvo.

</doc>
<doc id="701382" url="https://sk.wikipedia.org/wiki?curid=701382" title="Videoton FC">
Videoton FC



</doc>
<doc id="701383" url="https://sk.wikipedia.org/wiki?curid=701383" title="FC Fehérvár">
FC Fehérvár



</doc>
<doc id="701385" url="https://sk.wikipedia.org/wiki?curid=701385" title="Áditja-L1">
Áditja-L1

Áditja-L1 je indická kozmická sonda vyslaná do vesmíru Indickou kozmickou agentúrou (ISRO) 2. septembra 2023 z indického kozmodrómu Satiša Dhawana. Jej úlohu je študovať slnečný vietor.
Zaujímavosti.
India sondu vyslala len niekoľko dní potom, čo jej misia Čandraján-3 ako prvá na svete pristála neďaleko neprebádaného južného pólu Mesiaca.

</doc>
<doc id="701386" url="https://sk.wikipedia.org/wiki?curid=701386" title="Čandraján-3">
Čandraján-3

Čandraján-3 je tretia mesačná prieskumná misia Indickej kozmickej agentúry (ISRO) v programe Čandraján (po Čandraján-1 a Čandraján-2).
Skladá sa z pristávacieho modulu "Vikram" (po slovensky "Sila") a vozidla "Pragyaan" (po slovensky "múdrosť"). Sondu Čandraján-3 vyniesla 14. júla 2023 nosná raketa LVM 3 z kozmodrómu Satiša Dhawana. Dňa 23. augusta 2023 o 14:32 SELČ sonda pristála na Mesiaci pri kráteri "Manzinus U". India sa tak stala štvrtou krajinou (po ZSSR, USA a Číne), ktorej sonda pristála na Mesiaci a zároveň prvou krajinou, ktorá dosiahla širšiu oblasť južného pólu. Pritom len tri dni pred pristátím sondy Čandraján-3 skončil ruský pokus o návrat na Mesiac haváriou sondy Luna 25.
2. septembra misia vozidla "Pragyaan" skončila z dôvodu západu Slnka v jeho lokalite a tým ukončenia prísunu energie pre jeho solárny panel. Stroj splnil všetky svoje plánované úlohy. Hoci nie je stavaný na prežitie mesačnej noci, riadiaci tím natočil vozidlo do ideálnej polohy na to, aby naň dopadalo po východe Slnka svetlo. Urobili tak pre prípad, že by vozidlo predsa len prežilo lunárnu noc.
30. septembra misia sondy Chandrayaan-3 skončila. Na mieste jej pristátia skončila lunárna noc, ale rover ani pristávací modul sa riadiacemu stredisku neozvali. V súlade s očakávaniami tak extrémne mrazy na mesačnom povrchu pravdepodobne poškodili ich elektroniku.
Ciele.
Hlavné ciele misie Čandraján-3 boli:
Vozidlo.
Vozidlo "Pragyaan" vyšlo na povrch prvý raz 24. augusta 2023, pričom jeho plánovaná životnosť je minimálne jeden lunárny deň (14 pozemských dní). Informáciu o vypustení vozidla priniesla Indická kozmická agentúra na sociálnej sieti X. Toho dňa odoslalo vozidlo prvé fotografie. 29. augusta 2023 vyšla správa, že "Pragyaan" na Mesiaci objavil síru, vápnik, kyslík a železo.

</doc>
<doc id="701402" url="https://sk.wikipedia.org/wiki?curid=701402" title="Lampón">
Lampón

Lampón () môže byť:

</doc>
<doc id="701403" url="https://sk.wikipedia.org/wiki?curid=701403" title="Kresadlo (vrch v Slovenskom krase)">
Kresadlo (vrch v Slovenskom krase)

Kresadlo () je vrch v Slovenskom krase, krajinnom celku Slovenského rudohoria. Leží nad obcou Bôrka, približne západne od Moldavy nad Bodvou. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a zasahuje na katastrálne územie obce Bôrka a Hrhov. Najbližšími sídlami sú severne situovaná Bôrka a južne ležiaci Hrhov, západným smerom sa nachádza Lúčka a Jablonov nad Turňou a východne Dvorníky-Včeláre, Turňa nad Bodvou, Háj a Hačava. Vrch je súčasťou Národného parku Slovenský kras.
Opis.
Kresadlo leží v strednej časti planiny Horný vrch. Severne sa nachádza Žľab (), Orlia studňa (), Osadník (), Matesova skala (), Dvorník (), Vŕšok () a Chvost (), východne Havrania skala (), Ďurkova skala (), Vysoký vrch () a Hlinná (), južne Okrúhle (), Nižný vrch () a Žmeň () a západne Pavlovský vrch (), Holubia skala (), Zajačia brána (), Luhota (), Tegart () a Drieňovec (). Voda zo severne sa zvažujúcich častí odteká do Čremošnej v povodí Slanej, južne sa zvažujúce svahy odvodňuje riečka Turňa v povodí Bodvy. Vrchol traverzuje značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu a blízke Volovské vrchy, nezriedka tiež Stolické vrchy, Kráľovu hoľu v Nízkych Tatrách a prihraničné vrchy v Maďarsku.
Prístup.
Vrchol traverzuje červeno značená turistická trasa, vedúca z Jablonovského sedla cez rázc. Mútna studňa do Zádielskej tiesňavy. 

</doc>
<doc id="701406" url="https://sk.wikipedia.org/wiki?curid=701406" title="Ellinghamov diagram">
Ellinghamov diagram

Ellinghamov diagram je graf znázorňujúci teplotnú závislosť stability zlúčenín. Táto analýza sa zvyčajne používa na vyhodnotenie jednoduchosti redukcie oxidov kovov a sulfidov. Tieto diagramy prvýkrát skonštruoval Harold Ellingham v roku 1944. V metalurgii sa Ellinghamov diagram používa na predpovedanie rovnovážnej teploty medzi kovom, jeho oxidom a kyslíkom. Ellinghamov diagram znázorňuje zmenu Gibbsovej voľnej energie pre každú oxidačnú reakciu ako funkciu teploty.
Rovnovážny tlak kyslíka.
Z Ellinghamovho diagramu je možné odčítať rovnovážny tlak kyslíka, oxidu kovu, pri ľubovoľnej teplote. Najprv nanesieme zvislicu pretínajúcu požadovanú teplotu a nájdeme jej priesečník s posudzovaným oxidom. Nájdeným priesečníkom a bodom O (vľavo, hore) vedieme priamku, ktorá nám pretne Richardonovú nomografickú stupnicu, tu označenú ako PO2 a pomocou tohto priesečníku odčítame z nomografickej stupnice rovnovážny tlak kyslíka oxidu kovu, pri definovanej teplote.
Stabilita oxidov.
Čím je hodnota Gibbsovej voľnej energie menšia (zápornejšia), tým je oxid stabilnejší. Uvedené platí aj relatívne, teda oxid v diagrame znázornený nižšie, je stabilnejší, ako oxid znázornený vyššie. Preto je možné redukovať oxidy kovov iným, čistým kovom, ktorý má vyššiu afinitu ku kyslíku, pričom získame kov a stabilnejší oxid, čo sa využíva napríklad v prípade exotermickej reakcie termitu.

</doc>
<doc id="701409" url="https://sk.wikipedia.org/wiki?curid=701409" title="Mako Komuro">
Mako Komuro



</doc>
<doc id="701411" url="https://sk.wikipedia.org/wiki?curid=701411" title="Carmen Geiss">
Carmen Geiss



</doc>
<doc id="701413" url="https://sk.wikipedia.org/wiki?curid=701413" title="Prepad pri Bjesujeve a vypálenie Maloduši">
Prepad pri Bjesujeve a vypálenie Maloduši

Prepad pri Bjesujeve a vypálenie Maloduši boli udalosti počas pôsobenia 102. pešieho pluku Zaisťovacej divízie v auguste roku 1942 v Bielorusku. Vypálenie obce Maloduš ako odveta za útok na vojakov divízie pri Bjesujeve patrí k najväčším vojnovým zločinom Slovenskej armády v Sovietskom zväze.
Predohra.
Úlohou Zaisťovacej divízie v roku 1942 nebolo nasadenie na fronte, ale plnenie zabezpečovacích úloh na rozhraní Žitomirskej oblasti (Ukrajina) a Gomeľskej oblasti (Bielorusko) a od jari 1942 sa dostávala do stretov s partizánmi.
Bitka.
Prepad pri Bjesujeve.
Dňa 1. augusta 1942 prišiel k 11. rote 102. pešieho pluku v obci Riečica (asi 25 km severne od Maloduše) partizán v nemeckej rovnošate so žiadosťou o 2 autá a 10 vojakov na prevoz proviantu z obce Maloduš. Odvoz zabezpečovali 2 nákladné autá a 11 vojakov pod velením čtk. Mateja Kubáňa. V obci Riečica naložili proviant a na žiadosť diverzanta vzali do vleku aj partizánskym prepadom opustené poškodené nemecké auto, ktoré sa v Riečici nachádzalo. Na spiatočnej ceste asi o 14:00 pri obci Bjesujevo diverzant cestujúci v prvom nákladnom aute zastrelil čtk. Kubáňa. Druhé nákladné auto nemohlo manévrovať kvôli vlečenému nemeckému autu. Autá sa stali terčom paľby asi 50 člennej partizánskej skupiny. Prepad skončil smrťou 8 slovenských vojakov, 1 ďalší bol ranený ťažko a 2 ľahko. Podľa listu jedného z preživších stk. Štefana Horáka Pavlovi Mičianikovi zo dňa 31. augusta 2012 partizáni mŕtvoly nahádzali na auto a zapálili.
Trestná výprava a vypálenie obce Maloduš.
Hneď na druhý deň 2. augusta 1942 veliteľ 102. pluku pplk. Michal Lokšík nariadil vyslanie trestnej skupiny v sile pešej roty pod velením npor. Ladislava Kleinerta. Výpravu zahájili 2 stíhačky Avia B.534 a 2 pozorovacie lietadlá Letov Š.328, ktoré spozorovali zhlukovanie obyvateľstva v obci Maloduš a hoci mali zaútočiť na inú obec, zaútočili na Maloduš zápalnými bombami a palubnými zbraňami, čím spôsobili požiar obce na viacerých miestach. V dedine neboli partizáni, len miestni obyvatelia zhromažďujúci sa kvôli návšteve kostola.
Pešia rota medzitým na mieste prepadu našla 8 znetvorených mŕtvol slovenských vojakov, 1 zabitého partizána, zákopy a asi 1100 nábojníc. Keď letci hlásili npor. Kleinertovi zapálenie obce Maloduš, pohla sa trestná rota k Maloduši, aj keď npor. Kleinert vedel, že letci mali zaútočiť na inú obec. Keď rota dorazila do Maloduše, obec už horela „asi na 15 miestach“. Npor. Kleinert sa hneď spojil s miestnymi milicionármi, aby zistil, kto z obyvateľov je v spojení s partizánmi.
Požiar v Maloduši nahlásila o akcii neinformovaná nemecká policajná stanica v obci Chvojniki ako prepad obce Maloduš nepriateľskými / sovietskymi lietadlami. Veliteľ Smiešaného priezvedného oddielu (SPO) Zaisťovacej divízie so sídlom v Chvojnikách asi 35 km južne od Maloduše pplk. Jaroslav Kmicikiewič nariadil vyslať do Maloduše asistenčný oddiel s požiarnou striekačkou a 2 obrnenými autami OA vz. 30 (por. jazd. Ladislav Donoval a por. jazd. Imrich Gaš). Keď asistenčný oddiel dorazil na miesto, rozvinul sa do útoku a priblížil k horiacej obci, kde por. Gaš zistil, že vojaci zapaľujúci domy sú z roty npor. Kleinerta. Dedina už horela asi na 20 miestach a npor. Kleinert nechal oddeliť 15 ľudí z rodín, ktoré mali podľa milicionárov mužov u partizánov a nariadil ich zastreliť. Dôstojníci asistenčného oddielu sa snažili odhovoriť npor. Kleinerta od popravy. Por. Gaš, ktorý poznal Kleinerta ešte z čias štúdia na prešovskom gymnáziu, prosil, aby Kleinert od exekúcie upustil. Vidiac priebeh popráv, asistenčný oddiel odišiel z obce, aby nedošlo k „bratovražednému boju“.
Dobrovoľníci z radov trestnej výpravy zastrelili 15 civilistov - žien, detí, vrátane matky s dojčaťom v náručí a jednonohého starca. Následne bol dom, kde sa konali popravy, zapálený a starosta obce bol prinútený predniesť prejav k zhromaždeným obyvateľom, aby tento masaker brali ako odstrašujúci príklad pre každého, kto nebude lojálny voči Nemcom.
Dohra.
Por. Donoval a por. Gaš po návrate hlásili pplk. Kmicikiewičovi, čoho boli svedkami. Rozzúrený Kmicikiewič prikázal všetkým svojim dôstojníkom podať hlásenie o udalostiach a spolu so svojím hlásením ho poslal veliteľovi divízie plk. Kunovi, kde vyjadril zásadný nesúhlas s postupom trestnej skupiny a požiadal veliteľa divízie, aby obidve hlásenia predložil na MNO, „"aby sa vysvetlilo raz a navždy poslanie ZD, že je strážnym oddielom a nie trestnou inkvizíciou so stredovekými spôsobmi"“.
Plk. Kuna začal vyšetrovanie a aj keď sa fakty prezentované dôstojníkmi SPO potvrdili, vyšetrovatelia sa pplk. Lokšika zastávali. V oficiálnej odpovedi z 9. augusta plk. Kuna vytýkal pplk. Kmicikiewičovi nedostatok prísnosti pri zákrokoch voči partizánom a nedostatok iniciatívy. Pplk. Kmicikiewič v odpovedi vymenoval 11 protipartizánskych akcií SPO medzi 16. júlom a 11. augustom pričom kritizoval aj postup jednotiek Waffen-SS, ktoré vypaľovaním obcí vlastne rozširovali rady partizánov.
Plk. Kuna nariadil podať na npor. Kleinerta trestné oznámenie, ale 10. augusta bol vo funkcii veliteľa Zaisťovacej divízie vystriedaný plk. Rudolfom Pilfouskom. Ten stiahol trestné oznámenia na npor. Kleinerta. Zároveň však musel riešiť sťažnosti nemeckého gebietskomisára v Bragine na SPO, že slovenskí vojaci podkopávajú boj proti partizánom. Plk. Pilfousek nemecké obvinenia odmietol, no na MNO podal 5. septembra hlásenie, v ktorom sa s kritikou SPO a pplk. Kmicikiewiča stotožnil a príčinu videl v ukrajinskom pôvode pplk. Kmicikiewiča. Samotnému pplk. Kmicikiewičovi adresoval otázku, či pozná Hitlerove rozkazy vykonať v prípade zabitia Nemca alebo spojenca aj „"represálie na zdanlivo nevinnom civilnom obyvateľstve"“, čím sa stotožnil s neľudským postupom voči civilnému obyvateľstvu.
Povojnový súdny proces.
Npor. Kleinert bol za svoje skutky po vojne súdený v spoločnom procese s Ferdinandom Čatlošom, Jozefom Turancom a Viliamom Talským a rozsudkom Národného súdu v Bratislave dňa 10. decembra 1947 bol odsúdený na trest smrti. Dňa 16. decembra 1947 bol popravený.

</doc>
<doc id="701416" url="https://sk.wikipedia.org/wiki?curid=701416" title="AC Omonia">
AC Omonia

Athletic Club Omonia Nikózia bežne známa aj ako Omonia Nikózia je cyperský profesionálny futbalový klub, ktorý sídli v hlavnom meste Nikózia. Omonia bola založená v roku 1948 a je to druhý najúspešnejší klub Prvej divízie. Svoje domáce zápasy hráva na GSP Stadium.
Klubová kariéra.
Klub vznikol v roku 1948. Spolu s niektorými ďalšími tímami bola Omonia pri vzniku Cyperskej amatérskej futbalovej federácie. V roku 1953 sa Omonia prvýkrát predstavila v Prvej divízii a osem rokov neskôr sa Omonia v sezóne 1960/61 tešila z prvého titulu v lige. V 70. a 80. rokoch zažívala Omonia svoju zlatú éru keď dokázala vyhrať 14 ligových titulov.
V sezóne 2009/10 vyhrala Omonia svoj 20. ligový titul svoj aktuálne 21. titul získala až o 11 rokov neskôr keď k tomuto úspechu prispeli aj slovenskí futbalisti Michal Ďuriš a Tomáš Hubočan. Omonia si navyše v zahrala skupinovú fázu Európskej ligy UEFA 2021/22.
Omonia je druhým najúspešnejším tímom Prvej divízie a najúspešnejším tímom cyperského superpoháru.

</doc>
<doc id="701418" url="https://sk.wikipedia.org/wiki?curid=701418" title="Miloš Pietor">
Miloš Pietor

Miloš Pietor (* 3. február 1933, Bratislava† 25. marec 1991, Bratislava) bol slovenský herec, a popredný divadelný a televízny režisér.
Životopis.
Miloš Pietor bol jedným z potomkov významnej slovenskej rodiny. Jej príslušníci boli od 60. rokov 19. storočia až do roku 1948 dôležitými aktérmi slovenskej politiky. Prvým z nich bol slovenský novinár, politik a národno-kultúrny dejateľ Ambro Pietor. Ambrovým synom bol ochotník a redaktor Miloš Pietor, a vnukom právnik Ivan Pietor, ktorý sa počas 2. svetovej vojny podieľal na občianskom odboji a od roku 1946 až do jeho demisie v roku 1948, bol v povojnovom Česko-Slovensku ministrom vnútorného obchodu a dopravy.
Syn režiséra Miloša Pietora, Miloš Pietor ml., je scénickým výtvarníkom a interiérovým dizajnérom. Ako architekt a scénický výtvarník ešte stihol spolupracovať aj s otcom, režisérom Milošom Pietorom starším.
Miloš Pietor je absolventom štúdia herectva na Štátnom konzervatóriu v Bratislave. V roku 1959 vyštudoval réžiu na Vysokej škole múzických umení (VŠMU) v Bratislave (na VŠMU bol prijatý zásluhou Andreja Bagara pre ktorého nebol triedny pôvod pri talente dôležitý). Od roku 1958 ako režisér pôsobil postupne v činohre Divadla Jonáša Záborského v Prešove, potom neskôr v Divadle Jozefa Gregora Tajovského vo Zvolene a v martinskom Divadle SNP, kde bol aj na pozícii divadelného umeleckého šéfa. Od začiatku 70. rokov 20. storočia Miloš Pietor žil a pracoval v Bratislave: najprv, v rokoch 1971 až 1978, pôsobil na Novej scéne, neskôr bol režisérom v Slovenskom národnom divadle (SND).
Od roku 1977 bol Miloš Pietor významným pedagógom na VŠMU. V roku 1990 bol menovaný za riaditeľa Slovenského národného divadla.
Dňa 25. marca 1991 vo veku 58 rokov Miloš Pietor zomrel na následky zranenia, ktoré utrpel po páde zo schodov doma v Bratislave.
Divadelná a herecká práca.
Ako režisér patril k významným postavám slovenského divadelníctva. Bol popredným predstaviteľom staršej strednej generácie slovenských režisérov. Mal rozsiahle vzdelanostné zázemie a dobrú orientáciu divadelných kultúrach iných národov. Svojim režijným prístupom patril od konca 60. rokov až do roku 1991, kedy predčasne zomrel, k najvýraznejším postavám a tvorcom profilovania slovenskej divadelnej scény.
Miloš Pietor zaujal svojimi inscenáciami Čechova, Shakespeara, ako aj slovenskej divadelnej klasiky. Kládol pritom dôraz na psychologickú prepracovanosť postáv, ich vzájomné vzťahy, dával zreteľ na divadelno-estetickú účinnosť a na poetické zobrazenie životnej reality.
Miloš Pietor príležitostne stvárňoval hlavne menšie filmové postavy v dielach ako "Nevesta hôľ" (1971), "Adam Šangala" (1972), "Pacho, hybský zbojník" (1975, či v televíznych filmoch: "Sváko Ragan" (1976), v rozprávke "Plavčík a Vratko" (1981), alebo v seriáli "Lekár umierajúceho času" (1983).
Pre televíziu Miloš Pietor spracoval v pôvodnom naštudovaní veľa inscenácií hier domácich, či zahraničných autorov: "Zdravý, nemocný", "Profesor Poležajev", "Sonatína pre páva" (za toto spracovanie v roku 1981 získal v bulharskom Plovdive hlavnú cenu "Zlatá truhlica") a iné.

</doc>
<doc id="701420" url="https://sk.wikipedia.org/wiki?curid=701420" title="Teri Garrová">
Teri Garrová

Teri Garrová (* 11. december 1944, Lakewood, Ohio, USA† 29. október 2024, Los Angeles, Kalifornia) bola americká herečka, speváčka, tanečnica a komička, ktorá bola nominovaná na prestížne filmové ocenenie Academy Awards, v kategórii najlepšia herečka vo vedľajšej úlohe, vo filme "Tootsie" (1982). Garrová je považovaná za „komediálnu hereckú legendu“, pričom profesijne jej herecké výkony ovplyvnili viacerých hercov a komikov.
Detstvo a mladosť.
Teri Ann Garrová sa narodila v roku 1944. Jej otec bol estrádny umelec, komik a herec a jej matka bola tanečnica. Jej otec bol írskeho pôvodu a starí rodičia z matkinej strany boli rakúski prisťahovalci. Garrová má dvoch starších bratov. Svoje detstvo strávila v Clevelande a jej rodina sa nakrátko presťahovala do New Jersey a potom sa usadila v Los Angeles v Kalifornii. V New Yorku študovala v Actors Studio a v Lee Strasberg Theatre and Film Institute.
Kariéra.
Jej filmový debut bol ako komparz vo filme "A Swingin' Affair" v roku 1963. Objavila sa tiež v niekoľkých menších rolách ako tanečnica. V roku 1968 si zahrala vedľajšiu rolu vo filme "Hlava", ktorý napísal Jack Nicholson. Výraznejšiu úlohu získala v televíznom seriály "Star Trek".
Od polovice do konca sedemdesiatych rokov sa Garrová objavila v niekoľkých úspešných filmoch, ako napríklad "Rozhovor" (1974), "Mladý Frankenstein" (1974), "Blízke stretnutie tretieho druhu" (1977), "Och, Bože!" (1977) či "Čierny žrebec" (1979).
V roku 1978 účinkovala mimo Broadway v produkcii One Crack Out.
V roku 1982 si zahrala po boku Dustina Hoffmana a Jessicy Lange v komédii "Tootsie". Za svoju rolu vo filme bola nominovaná na Academy Awards za najlepšiu herečku vo vedľajšej úlohe, no cenu si prevzala Jessica Lange, ktorá si spoločne s Garrovou vo filme zahrala. O rok neskôr si zahrala v komédii "Pán v domácnosti", kde stvárnila manželku Michaela Keatona. V roku 1985 si zahrala vo filme Martina Scorseseho, "Po úradných hodinách".
Garrová hosťovala aj v televíznom seriály "M*A*S*H" a trikrát moderovala Saturday Night Live (v rokoch 1980, 1983 a 1985).
V relácii "Late Night with David Letterman" bola Garrová preslávená žartovaním bez scenára s Davidom Lettermanom.
V roku 1989 sa objavila vo filme "Let It Ride" po boku Richarda Dreyfussa.
Herecká kariéra Garrovej začala upadať koncom 90. rokov po tom, čo ju neurológ informoval, že symptómy, ktoré zažívala už mnoho rokov predtým sú symptómy roztrúsenej sklerózy. Aj napriek tomu sa sporadicky v menších rolách objavovala vo filmoch a televíznych seriáloch. V roku 1999 si zahrala v komédii "Dick", kde stvárnila matku Michelle Williams. Koncom 90-tych rokov získala aj opakujúcu sa rolu Phoebe Abbott v televíznom seriály "Priatelia", kde stvárnila odcudzenú biologickú matku Phoebe Buffay, ktorú stvárnila Lisa Kudrow.
V roku 2000 sa objavila v mnohých off-Broadway vystúpeniach "The Vagina Monologues". Následne hrala menšie a menšie vedľajšie úlohy. V roku 2006 vydala svoju autobiografiu s názvom "Speedbumps: Flooring It Through Hollywood", ktorá podrobne popisuje jej kariérne a zdravotné problémy po diagnóze sklerózy multiplex. Svoju hereckú kariéru ukončila v roku 2011, kedy odišla do hereckého dôchodku.
Súkromný život.
Začiatkom 80. rokov bola Garrová v sedemročnom vzťahu s filmovým manažérom Rogerom Birnbaumom. Po ich rozchode mala sedemročný vzťah s Davidom Kipperom, lekárom, ktorému ju predstavila Carrie Fisher. V roku 1993 sa Garrová vydala vydala za Johna O'Neila a v tom istom roku, v novembri, boli prítomní pri narodení ich adoptívnej dcéry Molly O'Neil. Ich manželstvo sa skončilo rozvodom v roku 1996.
Zdravie.
V októbri 2002 Garrová potvrdila, že jej diagnostikovali sklerózu multiplex. V rozhovoroch povedala, že symptómy si prvýkrát začala všímať, keď bola v New Yorku na natáčaní filmu "Tootsie" okolo roku 1982. Po zverejnení svojho zdravotného stavu sa stala veľvyslankyňou Národnej spoločnosti pre sklerózu multiplex a národnou predsedníčkou programu Ženy proti SM spoločnosti (WAMS). V novembri 2005 bola ocenená ako ambasádorka roka spomínanej spoločnosti. V tom istom roku odhalila svoj liečebný režim pre SM, ktorý zahŕňal pravidelné injekcie steroidov na pomoc pri zvládaní symptómov. V roku 2015 uviedla, že vďačí za svoj pozitívny prístup a podporu svojej rodiny v boji proti tejto chorobe.
V decembri 2006 jej praskla mozgová aneuryzma a bola týždeň v kóme. Po terapii a rehabilitáciách sa jej vrátila reč a motorické zručnosti a v roku 2008 sa objavila v Late Show s Davidom Lettermanom, aby propagovala film "Expired" z roku 2007. V minulosti pri chôdzi používala paličku, posledné roky jej života bola odkázaná na invalidný vozík.
Aktivizmus.
Garrová sa zúčastnila na podujatiach pre "The Trevor Project", neziskovú organizáciu na prevenciu samovrážd mladých homosexuálov.
Úmrtie.
Zomrela 29. októbra 2024 v Los Angeles vo veku 79 rokov, na zdravotné komplikácie spôsobené roztrúsenou sklerózou.

</doc>
<doc id="701421" url="https://sk.wikipedia.org/wiki?curid=701421" title="Teri Garr">
Teri Garr



</doc>
<doc id="701422" url="https://sk.wikipedia.org/wiki?curid=701422" title="Moose Jaw">
Moose Jaw

Moose Jaw je mesto v kanadskej provincii Saskatchewan.
Poloha.
Mesto sa nachádza na Moose Jaw River, približne 71 km západne od hlavného mesta provincie, Regina. Na mieste mali svoje táboriská kmene Assiniboine a Cree. Názov mesta môže odkazovať na tvar rieky, ktorý pripomína čelusť losa.
Dejiny.
Mesto bolo založené v roku 1882 príchodom hlavnej trate spoločnosti Canadian Pacific Railway. Mesto sa stalo centrom obilného priemyslu, ale založení provincie Saskatchewan v roku 1905 bolo zatienené novým hlavným mestom, Reginou. Počas Prohibície sa stalo centrom pašovania alkoholu do Spojených štátov. Od roku 1884 má štatút „town“, od roku 1905 „city“.
Demografia.
V sčítaní obyvateľstva v roku 2021 malo mesto 33 665 obyvateľov, v roku 2016 33 910. V roku 2021 ako prvý oficiálny jazyk uvádza 32 455 angličtinu, 390 francúzštinu, 40 oba a 165 ani jeden. cca 50 ľudí udalo ako etnický pôvod slovenský, cca 100 český a cca 35 československý.
Doprava.
V roku 1883 CPR v meste založila nákladnú stanicu a stredisko opráv. Od roku 1893 je mesto cez Soo Line prepojené na Chicago. Železničná doprava dominovala v meste do polovice 50. rokov keď sa znížila vplyvom pribúdania dieselových lokomotív. Mesto leží na TransCanada Highway.
Ekonomika.
Mesto je jedno z najpriemyselnejších v provincii. Medzi hlavný priemysel patria: významné rafinérie ropy, továrne na hnojivá a soľ, mlyny, skladovanie obilnín, produkcia a porážanie dobytka. Najväčším zamestnávateľom je vojenská základňa Moose Jaw. 
Kultúra.
Nachádza sa tu Western Development Museum, múzeum venované doprave. V meste sa od roku 1949 koná International Band and Choral Festival.
Šport.
V meste sídli hokejový tím Warriors. 
Turizmus.
Blízsko mesta sa nachádza provinčný park Buffalo Pound Provincial Park.
Vojsko.
Od roku 1941 s v meste nachádza letecká základňa. Je domovom 15 Wing Moose Jaw a je hlavným centrom výcviku pilotov NATO. Základňu tu tiež má akrobatický tím „Snowbirds“. 

</doc>
<doc id="701425" url="https://sk.wikipedia.org/wiki?curid=701425" title="Omonia Nikózia">
Omonia Nikózia



</doc>
<doc id="701427" url="https://sk.wikipedia.org/wiki?curid=701427" title="1. liga">
1. liga

1. liga (iné názvy alebo zápisy: I. liga, Prvá liga) môže byť:

</doc>
<doc id="701429" url="https://sk.wikipedia.org/wiki?curid=701429" title="Chandrayaan-3">
Chandrayaan-3



</doc>
<doc id="701431" url="https://sk.wikipedia.org/wiki?curid=701431" title="Prva HNL">
Prva HNL



</doc>
<doc id="701434" url="https://sk.wikipedia.org/wiki?curid=701434" title="Ryan Gravenberch">
Ryan Gravenberch

Ryan Jiro Gravenberch (* 16. máj 2002, Amsterdam, Holandsko) je holandský profesionálny futbalista, ktorý hrá na pozícii záložníka za anglický klub Liverpool FC a za holandský národný tím.
Klubová kariéra.
Ajax.
Gravenberch sa pripojil k akadémii Ajaxu v roku 2010 z iného amsterdamského klubu AVV Zeeburgia. Svoju prvú profesionálnu zmluvu podpísal 7. júna 2018, a to do roku 2023. Gravenberch debutoval v B-tíme 24. augusta 2018 pri ligovej výhre 5:2 nad FC Dordrecht.
Gravenberch v drese Ajaxu debutoval 23. septembra 2018, a to v zápase Eredivisie proti PSV Eindhoven. Gravenberch sa tak stal historicky najmladším hráčom klubu, ktorý nastúpil do ligového stretnutia vo veku 16 rokov a 130 dní (dovtedy rekord držal Clarence Seedorf, ktorý debutoval vo veku 16 rokov a 242 dní). O tri dni neskôr strelil svoj prvý gól za A-tím, a to v zápase KNVB Cup proti HVV Te Werve pri výhre 7:0.
22. decembra 2019 sa prvýkrát strelecky presadil aj v Eredivisie, keď bránkou a asistenciou pomohol k výhre 6:1 nad ADO Den Haag. 27. februára 2020 debutoval Gravenberch v európskych pohároch, keď sa objavil v základnej zostave zápasu šestnásťfinále Európskej ligy proti španielskemu Getafe.
V sezóne 2020/21 sa v osemnástich rokoch stal stabilným členom základnej zostavy, keď nastúpil do 32 z 34 ligových stretnutí v sezóne. Svoj prvý gól v Lige majstrov Gravenberch strelil 25. novembra 2020 pri výhre 3:1 nad dánskym Midtjyllandom v zápase skupinovej fázy.
Bayern Mníchov.
V lete 2022 sa Bayern Mníchov dohodol s Ajaxom na prestupe Gravenbercha. Nemecký celok za dvadsaťročného futbalistu zaplatil 19 miliónov eur. Suma by navyše v závislosti od ďalších bonusov mohla narásť o ďalších 5,5 milióna. Ajax by mal tiež dostať 7,5 percenta z ďalšieho prestupu. Gravenberch s Bayernom podpísal zmluvu na päť rokov.
Liverpool.
1. septembra 2023 v posledný deň prestupového obdobia Premier League, podpísal Gravenberch s Liverpoolom zmluvu na päť rokov. Poplatok nebol oficiálne zverejnený ale predpokladá sa, že čiastka za prestup činí 40 miliónov eur. 
4. septembera 2023 počas reprezentačnej prestávky odmietol pozvánku do holandskej reprezentácie do 21 rokov z dôvodu, že sa chce sústrediť na aklimatizovanie a tréningy v Liverpoole. Za klub debutoval v zápase proti Wolverhampton Wanderers keď v nadstavenom čase v druhom polčase vystriedal Mohameda Salaha. 21. septembra 2023 debutoval Gravenberch za klub v európskej súťaži. Do zápasu proti LASK Linz nastúpil v základnej zostave. Liverpool zápas vyhral 1:3. 5. októbra 2023 strelil Gravenberch svoj prvý gól za Liverpool v domácom zápase Európskej ligy proti Royale Union Saint-Gilloise.
Na začiatku sezóny 2024/2025 bol Gravenberch posunutý novým trénerom Arne Slotom do hlbšej pozície v strede poľa. Získal veľké chvály a uznanie za svoje výkony na začiatku sezóny v tejto novej pozícii, najmä za svoju dominanciu pri výhre 3:0 nad Manchestrom United na Old Trafford.
Reprezentačná kariéra.
Gravenberch sa narodil v Holandsku a je surinamského pôvodu. Do holandskej reprezentácie bol prvýkrát povolaný v novembri 2020. Svoj reprezentačný debut si však odbil až 24. marca 2021, keď nastúpil na posledných 8 minút kvalifikačného zápasu proti Turecku. Svoj prvý reprezentačný gól strelil 6. júna 2021, a to v priateľskom zápase proti Gruzínsku. V júni 2021 bol nominovaný na záverečný turnaj EURO 2020. Na turnaji nastúpil do dvoch zápasov skupinovej fázy, najprv odohral 16 minút v zápase proti Rakúsku a o štyri dni neskôr sa objavil v základnej zostave zápasu proti Severnému Macedónsku.
Úspechy.
Klubové.
Liverpool
Ajax
Bayern Mníchov
Holandsko U17
Individuálne

</doc>
<doc id="701435" url="https://sk.wikipedia.org/wiki?curid=701435" title="Evan Ferguson">
Evan Ferguson

Evan Joe Ferguson (* 19. október 2004, Bettystown je írsky profesionálny futbalista, ktorý hrá na pozícii útočníka za anglický klub Brighton &amp; Hove Albion FC a za írsky národný tím.
Klubová kariéra.
Ferguson je odchovancom írskeho klubu Bohemian FC. Ferguson debutoval v klube 11. júla 2019: v priateľskom zápase proti Chelsea (remíza 1:1), a to vo veku iba 14 rokov, čo z neho urobilo najmladšieho hráča klubu v histórii. V súťažnom zápase debutoval 20. septembra 2019, v ligovom zápase proti Derry City. Počas dvoch sezón v klube nastúpil celkom do štyroch stretnutí. 
V januári 2021 sa presunul do akadémie Brightonu &amp; Hove Albion. 24. augusta 2021 debutoval v A-tíme, keď v 81. minúte zápasu proti Cardiffu City (výhra 2:0) v druhom kole EFL Cupu nahradil Enocka Mwepua. 19. februára 2022 Ferguson debutoval v Premier League, keď nastúpil ako náhradník pri domácej prehre 3:0 s Burnley. 
Dňa 24. augusta 2022 strelil Ferguson svoj prvý gól v drese "Albionu", v 90+4. minúte zápasu proti Forest Green Rovers v druhom kole EFL Cupu (výhra 3:0). 19. októbra 2022, v deň svojich 18. narodenín, podpísal Ferguson v Brightone svoju prvú dlhodobú profesionálnu zmluvu do roku 2026. 31. decembra pri domácej prehre 4:2 s Arsenalom strelil svoj prvý ligový gól v kariére. Vo svojich 18 rokoch sa stal najmladším strelcom Premier League v histórii Írska aj Brightonu . O tri dni neskôr, 3. januára 2023, nastúpil Ferguson k svojmu prvému zápasu v Premier League v základnej zostave a opäť skóroval pri vonkajšom víťazstve 4:1 nad Evertonom. 25. apríla Ferguson podpísal novú zmluvu do roku 2028. 3. septembra strelil Ferguson pri výhre 3:1 v zápase proti Newcastle United hattrick. 
Reprezentačná kariéra.
Ferguson bol prvýkrát povolaný do írskej reprezentácie v novembri 2022 na priateľské zápasy proti Nórsku a Malte. V reprezentačnom drese debutoval 17. novembra proti Nórsku, pri domácej porážke 2:1. Ferguson sa prvýkrát objavil v základnej zostave národného tímu 22. marca 2023 v priateľskom zápase proti Lotyšsku a v 17. minúte strelil druhý gól Írska pri výhre 3:2. 
Úspechy.
Indivudálne
Brighton &amp; Hove Albion Mladý hráč sezóny: 2022/23

</doc>
<doc id="701436" url="https://sk.wikipedia.org/wiki?curid=701436" title="Vysoký vrch (vrch v Slovenskom krase)">
Vysoký vrch (vrch v Slovenskom krase)

Vysoký vrch () je vrch v Slovenskom krase, krajinnom celku Slovenského rudohoria. Leží nad obcou Bôrka, približne západne od Moldavy nad Bodvou. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Bôrka. Najbližším sídlom je západne situovaná Bôrka, juhozápadne leží Hrhov, juhovýchodne Zádiel a Dvorníky-Včeláre, východne Háj a severovýchodne Hačava. Vrch je súčasťou Národného parku Slovenský kras.
Opis.
Vysoký vrch leží vo východnej časti planiny Horný vrch. Severne sa nachádza Osadník (), Matesova skala (), Dvorník (), Vŕšok (), Chvost () a Grečov (), východne Havrania skala (), Ďurkova skala (), Hlinná () a Zádielsky kameň (), južne Hradisko (), Okrúhle () a Nižný vrch () a západne Žmeň (), Kresadlo (), Luhota (), Tegart (), Drieňovec (), Žľab () a Pipitka (). Severozápadné svahy odvodňuje potok Čremošná do Slanej, severovýchodné Chotárny potok a južné riečka Turňa, oba v povodí Bodvy. Vrchol traverzuje značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu a blízke Volovské vrchy, nezriedka tiež Stolické vrchy a prihraničné vrchy v Maďarsku.
Prístup.
Vrchol traverzuje severne vedúca červeno značená turistická trasa z Jablonovského sedla cez rázc. Mútna studňa do Zádielskej tiesňavy, južným úbočím prechádza žlto značený chodník z Hrhova cez rázc. Čertova diera do Zádielskej tiesňavy. 

</doc>
<doc id="701437" url="https://sk.wikipedia.org/wiki?curid=701437" title="Posledná štvrť">
Posledná štvrť

Posledná štvrť alebo tretia štvrť je fáza Mesiaca. Nastáva sedem dní aj pár hodín po splne. Pri poslednej štvrti je osvetlená východná pologuľa Mesiaca, ktorá sa rozprestiera z polovice na privrátenej a z polovice na odvrátenej strane Mesiaca. Z pohľadu pozorovateľa zo Zeme je preto osvetlená polovica mesačného disku, čiže vidieť štvrtinu celého mesačného povrchu. Pri pohľade zhruba od obratníka Raka a severnejšie je osvetlená ľavá strana Mesiaca. Jej okraj má tvar písmena C. Pretože posledná štvrť nastáva počas obdobia ľudovo nazývaného "cúvanie" (z noci na noc sa zmenšuje viditeľná plocha Mesiaca), Mesiac v tvare písmena C sa používa ako pomôcka na jeho odlíšenie od prvej štvrte. 
Poslednej štvrti predchádza ubúdajúci neúplný Mesiac. Po poslednej štvrti je Mesiac vo fáze kosáčika. Sedem dní aj niekoľko hodín po prvej štvrti nastáva nov.
Mesiac v poslednej štvrti sa nachádza 90° západne od Slnka. Vychádza v okamihu pravej polnoci (v zimnom čase okolo 24:00, v letnom čase okolo 1:00). Kulminuje, keď Slnko vychádza a zapadá v pravé poludnie (v zimnom čase okolo 12:00, v letnom čase okolo 13:00). Najvyššie je počas poslednej štvrte na oblohe kulminujúci Mesiac v jesennom období, najnižšie v jarnom období.
Keď je Mesiac v prvej alebo poslednej štvrti, nedochádza k zatmeniam. Pri Mesiaci v prvej aj poslednej štvrti nastáva tzv. hluchý príliv.
Pri pohľade z mesačného povrchu je počas poslednej štvrte Zem vo fáze prvá štvrť.
Do fázy ekvivalentnej poslednej štvrti sa okrem Mesiaca dostávajú aj planéty počas kvadratúry.

</doc>
<doc id="701442" url="https://sk.wikipedia.org/wiki?curid=701442" title="Ostreľovačská puška">
Ostreľovačská puška



</doc>
<doc id="701443" url="https://sk.wikipedia.org/wiki?curid=701443" title="Rivalita medzi Liverpool FC a Manchester United FC">
Rivalita medzi Liverpool FC a Manchester United FC

Rivalita medzi Liverpool FC a Manchester United FC, niekedy označovaná aj ako Northwest Derby, je medzimestská rivalita medzi anglickými profesionálnymi futbalovými klubmi Liverpool a Manchester United. Rivalita je považovaná za najväčšiu súčasť anglického futbalu a za jednu z najväčších a najzúrivejších rivalít vo svetovom futbale. Hráči, fanúšikovia a médiá považujú zápas medzi týmito dvoma klubmi za najväčšiu rivalitu, dokonca aj nad ich vlastným lokálnym derby, s Evertonom respektíve Manchestrom City.
Rivalita bola živená blízkosťou dvoch veľkých miest, ktoré kluby zastupujú. Obidva mestá sú od seba vzdialené necelých 50 kilometrov. S futbalovou rivalitou zároveň súvisí aj historická hospodárska a priemyselná rivalita týchto miest. Z futbalovej stránky túto rivalitu živí to, že sú to dva najúspešnejšie kluby a majú obrovské základne fanúšikov po celom svete. Štúdia z roku 2015 ukazuje, že United má 660 miliónov fanúšikov zatiaľ čo Liverpool 580 miliónov.
Tieto dva kluby sú najúspešnejšími anglickými tímami v domácich, európskych a svetových súťažiach. Dokopy vyhrali 39 ligových titulov, 21 FA Cup, 16 EFL Cup, jeden futbalový ligový superpohár, 37 FA Community Shields, deväť titulov v Lige Majstrov UEFA, štyri poháre UEFA, jeden pohár víťazov pohárov UEFA, päť superpohárov UEFA, jeden Interkontinentálny pohár a dva Majstrovstvá sveta klubov FIFA.
Každý klub si môže nárokovať historickú prevahu nad tým druhým: United má 20 ligových titulov zatiaľ čo Liverpool ich má 19. Naopak Liverpool vyhral šesťkrát titul v Lige majstrov UEFA zatiaľ čo United túto súťaž vyhral iba trikrát. Oba kluby získali zhodne po 67 trofejí. United vedie vo vzájomných zápasoch medzi týmito dvoma tímami. Na konte majú 83 výhier zatiaľ čo Liverpool vyhral 72 krát. Zvyšných 61 zápasov sa skončilo remízou.
História.
Do roku 1945.
Manchester United FC vznikol v Newton Heath v roku 1878 ako Newton Heath LYR FC a svoj prvý súťažný zápas odohral v októbri 1886, keď vstúpil do prvého kola FA Cupu 1886/87.
FC Liverpool vznikol v roku 1892 po nezhode medzi predstavenstvom Evertonu a prezidentom klubu Johnom Houldingom, ktorý vlastnil klubové ihrisko Anfield. Nezhoda medzi oboma stranami ohľadom nájomného viedla k tomu, že Everton sa presťahoval z Anfieldu do Goodison Parku a Houlding založil Liverpool FC pretože mu ostal prázdny štadión, na ktorom nemal kto hrať.
Prvá sezóna Liverpoolu bola v druhej divízii v roku 1893. Tím zostal neporazený počas celej sezóny, vyhral titul a dostal sa do volieb o postup do prvej divízie, kde by si o svoje miesto zahrali jednorazový testovací zápas proti spodnej časti prvej divízie. Tím, ktorému Liverpool čelil, bol Newton Heath, ktorého porazili 2:0, a zaujal tak svoje miesto v prvej lige.
Liverpool vyhral svoju prvú trofej Football League Championship v roku 1901 a nadviazal na ňu v roku 1906, v tej istej sezóne, v ktorej novopremenovaný Manchester United postúpil do najvyššej súťaže po tom, čo skončil na druhom mieste za Bristol City. O dve sezóny neskôr, keď sa Liverpool prepadol do stredu tabuľky, si Manchester United zabezpečil svoj prvý ligový titul, keď vyhral futbalovú ligu v sezóne 1907/08 s náskokom deviatich bodov pred Aston Villou a Manchestrom City. Nasledovali víťazstvom v historicky prvom zápase FA Charity Shield, keď v roku 1908 porazili Queens Park Rangers. Nasledujúcu sezónu vyhrali finále FA Cupu v roku 1909 a nasledovali ďalší ligový titul a Charity Shield v roku 1911.
Vypuknutie prvej svetovej vojny narušilo domáci futbal a po obnovení súťaží v roku 1919 sa Liverpool presadil v domácom futbale, zatiaľ čo United sa ocitli v prudkom úpadku, v dôsledku ktorého v roku 1923 zostúpili. Od roku 1923 do vypuknutia druhej svetovej vojny ani jeden z tímov nezískal iné súťažné trofeje ako regionálne.
1945 až 1992.
Po druhej svetovej vojne sa Liverpool opäť stal anglickým majstrom v roku 1947, než sa úlohy klubov opäť obrátili, pričom Merseysiders klesli na druhú priečku, pretože Manchester United našiel stabilitu pod vedením bývalého kapitána Liverpoolu Matta Busbyho, ktorý vyhral FA Cup v roku 1948 a potom tri ligové tituly a Charity Shields v 50. rokoch. Počas tohto obdobia budúceho trénera Liverpoolu Billa Shanklyho oslovil vtedajší predseda Liverpoolu Tom Williams a opýtal sa ho: „Chceli by ste trénovať najlepší klub v krajine?“ Shankly odpovedal: „Prečo? Matt Busby to balí?“
Po postupe Liverpoolu pod Shanklym v roku 1962 sa tieto dva kluby po prvý raz ocitli vo vzájomnej priamej konkurencii a medzi rokmi 1964 a 1967 medzi sebou zdieľali štyri ligové tituly, ako aj FA Charity Shield v roku 1965. Potom sa však kluby opäť začali unášať opačnými smermi. Víťazstvo United v roku 1967 bolo ich posledným na 26 rokov, kým Liverpool sa tešil z takmer 20-ročného trvalého úspechu, keď v rokoch 1972 až 1992 vyhral 11 ligových titulov, 19 domácich pohárov a sedem európskych trofejí. Hlavné úľavy United v tomto období priniesli pohárové súťaže, ako napríklad ich triumfy nad Merseysiders vo finále FA Cupu v roku 1977 a semifinálové zápasy FA Cupu v roku 1979 v Goodison Parku. Práve v tomto období, koncom 70. a začiatkom 80. rokov sa súčasná rivalita medzi týmito dvoma klubmi skutočne začala vyostrovať.
1992 – súčasnosť.
26-ročné obdobie Manchestru United bez ligového titulu následne postihlo aj Liverpool, ktorý v rokoch 1990 až 2020 nevyhral ani jeden ligový titul. Počas tohto obdobia United dominovali anglickému futbalu a vyhrali 13 ligových titulov, 23 domácich pohárov a päť európskych trofejí. Úspech Liverpoolu v domácich súťažiach, ako je EFL Cup 2003 a FA Cup 2006, ako aj v európskych súťažiach – triumf v Lige majstrov UEFA v rokoch 2005 a 2019, im umožnil istú útechu počas 30 ročného čakania na ligový titul, ktoré sa napokon skončilo v sezóne 2019/20.
Hráči.
Rivalita hráčov.
Rivalita sa rozšírila aj medzi hráčov: Wayne Rooney, produkt mestského rivala Liverpoolu Everton, ktorý hrával za United v rokoch 2004 až 2017, opisoval, ako počas vyrastania nenávidel Reds (Liverpool), Keď bol u Stevena Gerrarda filmový štáb natáčať prehliadku jeho domu, Steven im ukazoval zbierku futbalových dresov, ktoré si vymenil s hráčmi súpera ako súčasť pozápasovej rutiny. Poukázal na to, že tam nie sú žiadne dresy Manchestru United pretože on by nič také nikdy nechcel mať vo svojom dome. Bývalý brankár Liverpoolu David James povedal: „Nikdy by som nemohol povedať, že by som nenávidel hráča United len za to, že je hráčom United. Ale rivalita sa stala zvykom. Na reprezentačných zrazoch Anglicka Liverpoolčania jedli pri jednom stole, a hráči z United pri druhom. Bolo medzi nami napätie a vyhýbali sme sa jeden druhému“. Obranca Liverpoolu Neil Ruddock raz v zápase rezerv zlomil obe nohy útočníka United Andyho Colea a neskôr povedal: „Nechcel som mu zlomiť obe nohy, chcel som mu zlomiť iba jednu“. Obranca Liverpoolu Trent Alexander-Arnold povedal, že radšej ako hrať za Manchester United radšej by ukončil svoju futbalovú kariéru.
Gary Neville z Manchestru United sa vyjadril, že nemá rád Liverpool. Pozoruhodne vzbudil hnev fanúšikov Liverpoolu počas zápasu na Old Trafford v roku 2006, keď oslavoval neskorý gól Ria Ferdinanda tak, že bežal k tribúne, kde sedeli hosťujúci fanúšikovia, bozkával erb na jeho drese a zlostne kričal k tribúne hostí. Futbalová asociácia mu udelila pokutu a zákaz na dva zápasy, ale pri niekoľkých príležitostiach uviedol, že to nikdy neoľutoval. Neville bol potom pravidelne vystavený útočnému skandovaniu fanúšikov Liverpoolu.
V prvom ligovom stretnutí sezóny 2011/12 na Anfielde obvinil obranca United Patrice Evra útočníka Liverpoolu Luisa Suáreza z rasistických urážok. Po zvážení dôkazov komisia FA zistila, že Suárez sedemkrát hovoril o Evrovi s použitím výrazu „negrito“ (sám Suárez sa raz priznal, že tak urobil, ale poprel rasistický motív). Suárez dostal zákaz na osem zápasov. 24 hodín po tom, čo bol Suarez uznaný vinným z rasového zneužívania, hráči a tréner Liverpoolu mali na sebe trička na podporu Suáreza. 11. februára 2012 sa United a Liverpool opäť stretli na Old Trafford a Suárez hral za Liverpool prvýkrát od svojho zákazu činnosti. Pred výkopom sa očakávalo, že si oba tímy podajú ruky, ale Suárez ignoroval Evrovu ponúknutú ruku a presunul sa k ďalšiemu hráčovi United v poradí, Davidovi de Gea. Hráč po De Geovi, Rio Ferdinand, potom odmietol Suárezovo podanie ruky. United vyhrali 2:1 a Evra oslavoval pred domácimi fanúšikmi. Sir Alex Ferguson vyhlásil Suáreza za „hanbu“ a navrhol, aby mu už nebolo dovolené hrať za Liverpool. Kenny Dalglish poprel, že by videl odmietnutie podania ruky. Nasledujúci deň Suárez, Dalglish a Liverpool vydali ospravedlnenie za incident tykajúci sa podania rúk, ktoré United akceptovalo. Vicekapitán Liverpoolu pre sezónu 2011/12, Jamie Carragher, sa Evrovi v roku 2019 ospravedlnil za to, že nosil dresy na podporu Suareza a povedal: „Niet pochýb, že sme urobili obrovskú chybu“.
Prestupy hráčov.
Od prestupu Phila Chisnalla z United do Liverpoolu v roku 1964 už žiadny iný hráč neprestúpil priamo do druhého klubu. Niektorí hráči však hrali za oba kluby, ale počas každého funkčného obdobia hrali inde, ako napríklad Paul Ince (medzitým hral za Inter Miláno), Peter Beardsley (Vancouver Whitecaps a Newcastle United) a nedávno Michael Owen (Real Madrid a Newcastle United). Hoci Beardsley hral za United iba raz, počas štyroch rokov v Liverpoole sa stal kľúčovým hráčom.
V roku 2007 prišla z Liverpoolu ponuka na získanie Gabriela Heinzeho z United, ale United mu odmietli povoliť pripojiť sa k ich najväčším rivalom kvôli pretrvávajúcim sporom. Heinze zverejnil svoju žiadosť o prestup do Liverpoolu, čo fanúšikovia Manchestru United považovali za najväčšiu zradu. Fanúšikovia Manchestru United, ktorí kedysi na počesť hráča skandovali „Argentína“, sa mu potom otočili chrbtom. Namiesto toho bol Heinze nakoniec predaný Realu Madrid. V roku 2019, po odchode švédskeho útočníka Zlatana Ibrahimovića z Manchestru United do Los Angeles Galaxy, trénér Liverpoolu Jürgen Klopp povedal, že by zvažoval Ibrahimovića, ak by predtým nehral za Manchester United.
Fanúšikova.
Chuligánstvo.
S nárastom futbalového chuligánstva v anglickom futbale počas 70. a 80. rokov 20. storočia priniesli zápasy medzi týmito dvoma klubmi niekoľko menších a väčších incidentov týkajúcich sa chuligánstva. Postupom rokov chuligánstvo zaznamenalo výrazný pokles a násilie medzi fanúšikmi sú dnes už pomerne nezvyčajné. Ako dôvod sa dá uviesť zvýšená prítomnosti polície a CCTV. K dnešnému dňu majú obe skupiny fanúšikov stále voči sebe odpor.
Okrem fyzického násilia sa malá časť fanúšikovských základní klubov často navzájom posmieva jeden druhému skandovaním o leteckej katastrofe v Mníchove a katastrofe v Hillsborough. V marci 2023 tréneri Jürgen Klopp a Erik ten Hag vydali spoločné vyhlásenie, v ktorom vyzvali fanúšikov Liverpoolu a Manchestru United, aby prestali skandovať o tragédiách. Ten Hag vo vyhlásení uviedol: „Rivalita medzi Manchestrom United a Liverpoolom je jednou z najväčších vo svetovom futbale. Všetci milujeme vášeň fanúšikov, keď sa naše tímy stretnú, ale existujú hranice, ktoré by sa nemali nikdy prekročiť. Je neprijateľné využívať straty na životoch v súvislosti s akoukoľvek tragédiou a je načase, aby to prestalo“.
Vo finále FA Cupu v roku 1996 neidentifikovaný fanúšik Liverpoolu napľul na Erica Cantonu a udrel päsťou na Alexa Fergusona, keď Manchestrer United vychádzal po schodoch na štadióne Wembley, aby si prevzal trofej z kráľovskej lóže.
V zápase FA Cupu 2006 na Anfielde sa objavili cudzie predmety, ktoré fanúšikovia Liverpoolu hádzali na fanúšikov United, vrátane ľudských exkrementov.
V marci 2011 bol zápas FA Youth Cup medzi týmito dvoma klubmi zmarený kvôli „chorým chorálom“ o Hillsborough a Heysel, ktoré prišli od fanúšikov Manchestru United na Anfielde. Bývalý útočník Liverpoolu John Aldridge bol na zápase a povedal pre "Liverpool Echo", že „úroveň zneužívania bola absolútne chorá“.
V auguste 2022 ITV informovala, že niektorí fanúšikovia Manchestru United zaútočili na autobus, ktorý bol na ceste na Old Trafford vo viere, že prepravoval tím alebo fanúšikov Liverpoolu. V skutočnosti to boli deti, ktoré fandili Manchestru United.
Úspechy, bilancia a štatistiky.
Úspechy.
"Aktuálne k 2. september 2024"
Bilancia.
"K 17. februáru 2025"

</doc>
<doc id="701447" url="https://sk.wikipedia.org/wiki?curid=701447" title="Cody Gakpo">
Cody Gakpo

Cody Mathès Gakpo (* 7. máj 1999, Eindhoven ) je holandský profesionálny futbalista, ktorý hrá na pozícii krídelníka alebo útočníka za anglický klub Liverpool FC a za holandskú reprezentáciu.
Gakpo je odchovancom akadémie PSV Eindhoven a v prvom tíme debutoval vo februári 2018. V sezóne 2021/22 získal ocenenie pre najlepšieho holandského futbalistu roka, keď v 47 zápasoch vo všetkých súťažiach strelil 21 gólov.
Gakpo prešiel mládežníckymi výbermi za svoju rodnú krajinu Holandsko od U18 do U21. V „áčku“ debutoval v júni 2021 na turnaji Euro 2020.
Klubová kariéra.
Jong PSV.
V roku 2007 prešiel do mládežníckej akadémie PSV Eindhoven, kde potom prešiel všetkými mládežníckymi tímami. V sezóne 2016/17 bol prvýkrát súčasťou rezervného tímu Jong PSV, ale nastupoval predovšetkým v tíme U19. Debut si pripísal 4. novembra 2016 v Eerste Divisie, teda v druhej holandskej lige, za Jong PSV v zápase proti Helmond Sportu, vo zvyšku sezóny sa za Jong PSV objavil už len raz. Potom, čo sa jeho produktivita v nasledujúcej sezóne Eredivisie U19 zvýšila, v 13 ligových zápasoch strelil sedem gólov a pridal päť asistencií, bol nakoniec na prelome roka povýšený do rezervy. Vo svojom druhom vystúpení v druholigovej Eerste Divisie 19. januára 2017 pri vonkajšej výhre 3:2 nad De Graafschapom strelil dokonca gól a aj asistoval pri treťom góle svojho tímu. Za Jong PSV dokázal v nasledujúcej sezóne 2017/18 streliť sedem gólov, ktoré dosiahol v 12 ligových zápasoch.
PSV Eindhoven.
V prvom tíme PSV debutoval Gakpo 25. februára 2018 ako striedajúci hráč pri víťazstve 3:1 nad Feyenoordom. V sezóne 2018/19 dokázal Gakpo svoje výkony ešte zlepšiť. To si všimol aj tréner prvého tímu Mark van Bommel. V prvej polovici sezóny bol niekoľkokrát povolaný do prvého tímu, spočiatku však iba zostával na lavičke. 3. decembra 2018 pri domácom víťazstve 5:1 nad Go Ahead Eagles zaznamenal prvý hetrik vo svojej profesionálnej kariére, aj keď zatiaľ iba za mládežnícky tím. Potom, čo o 18 dní neskôr, 21. decembra, pri domácom víťazstve 5:2 proti Almere City strelil gól a pripísal si asistenciu, nastúpil prvýkrát v Eredivisii a to len o deň neskôr. Pri domácom víťazstve 3:1 nad AZ Alkmaarom nahradil v posledných minútach Stevena Bergwijna. Do konca roka strelil v desiatich ligových zápasoch za Jong PSV deväť gólov a následne bol už naposledy povýšený a do mládežníckeho tímu sa už nikdy nevrátil. 3. februára 2019 strelil vo svojom druhom vystúpení pri domácom víťazstve 5:0 nad Fortunou Sittard svoj prvý ligový gól a pri ďalšom góle tiež asistoval. Do konca sezóny nastúpil v 14 ligových zápasoch, ale bez toho, aby dokázal zaznamenať ďalší gól.
V sezóne 2019/20 sa presadil v Eredivisii a v 25 ligových zápasoch zaznamenal sedem gólov a rovnaký počet asistencií.
13. septembra 2020, v 1. kole Eredivisie 2020/21, Gakpo strelil svoj prvý gól v tejto sezóne a prispel k výhre nad Groningenom 3:1. Ďalší gól strelil 24. septembra pri vonkajšom víťazstve 5:1 v 3. predkole Európskej ligy proti slovinskej More, vďaka ktorému sa PSV kvalifikoval do 4. predkola. V ňom sa opäť zapísal medzi strelcov, keď 1. októbra 2020 strelil druhý gól PSV pri výhre nad 2:0 Rosenborgom. Sezónu zakončil so štatistikou 29 zápasov, 11 gólov, 4 asistencie.
V nasledujúcej sezóne strelil víťazný gól PSV pri výhre 2:1 nad Ajaxom vo finále KNVB Cupu 2022, teda holandského pohára. 31. augusta 2022 sa dočkal svojho prvého hetriku v A-tíme pri výhre 7:1 nad Volendamom. 
Hoci sa v lete 2022 veľa hovorilo o Gakpovom odchode z PSV, pričom medzi záujemcami boli predovšetkým kluby z Premier League, menovite Manchester United, Leeds United a Southampton, hráč nakoniec zostal v klube, kde vyrastal.
Liverpool.
28. decembra 2022 Gakpo súhlasil s podpisom zmluvy s klubom Liverpool a po otvorení prestupového obdobia 1. januára 2023 sa pripojil do tímu. BBC Sport informoval, že sa dohodol na päť a pol ročnej zmluve za prestupovú čiastku medzi 35,4 až 44,3 milióna libier (40 až 50 miliónov eur), čo by bol rekordný poplatok za prestup. PSV. Za klub debutoval v základnej zostave v zápase 2. na 2. kola FA Cupu na Anfielde proti Wolves 7. januára 2023. Gakpo strelil svoj prvý gól za Liverpool pri víťazstve 2:0 v Merseyside derby nad Evertonom 13. februára. 5. marca 2023 strelil dva góly proti hlavnému rivalovi Liverpoolu Manchestru United pri víťazstve 7:0. 
2023/2024.
16. septembra 2023 sa Gakpo strelecky presadil pri víťazstve 1:3 v ligovom zápase proti Wolverhampton Wanderers. V 55. minúte strelil prvý gól Liverpoolu v zápase.
Reprezentačná kariéra.
Gakpo si mohol pomerne dosť vyberať, koho farby bude hájiť na medzinárodnej úrovni. Ponúkalo sa buď krajina kde sa narodil, teda Holandsko, alebo africké krajiny Ghanu a Togo. Nakoniec sa rozhodol pre svoju rodnú vlasť, a to už od mládežníckych kategóriách, kde postupne vystriedal výbery do 18 rokov, do 19 rokov, do 20 rokov, a do 21 rokov.
Do prvého tímu bol povolaný do bez akejkoľvek prípravy hneď na medzinárodný turnaj, čím bolo EURO 2020 a debutoval v treťom zápase skupinovej fázy proti Severnej Macedónii ako striedajúci hráč v 79. minúte za Frenkieho de Jonga. Aj vďaka tomu sa stal prvým holandským hráčom, ktorý si debut pripísal na majstrovstvách Európy, od Martiena Vreijsena v roku 1980.
V novembri 2022 sa prvýkrát predstavil na Majstrovstvách sveta organizovaných v Katare, s ktorým sa Holandsko ocitlo v tej istej skupine. V základnej zostave trénera Louisa van Gaala nastúpil 21.novembra proti Senegalu a po takmer 85 minútach strelil hlavou prvý gól tohto stretnutia. Holandsko zvíťazilo výsledkom 2:0. Najrýchlejším gólom doterajšieho turnaja poslal národné mužstvo o štyri dni neskôr do vedenia proti Ekvádoru. Na jeho gól v šiestej minúte (a jedinú strelu Holandska na bránku) ale súper zareagoval vyrovnaním na 1:1 a týmto výsledkom zápas aj skončil. 
Súkromný život.
Gakpo sa narodil v Eindhovene a vyrastal v štvrti Stratum. Jeho otec sa narodil v Togu a má ghanských predkov, zatiaľ čo jeho matka je Holanďanka.
Úspechy.
Klubové.
Liverpool
PSV

</doc>
<doc id="701450" url="https://sk.wikipedia.org/wiki?curid=701450" title="Diogo Jota">
Diogo Jota

Diogo Jota, vlastným menom Diogo José Teixeira da Silva, (* 4. december 1996, Porto, Portugalsko – † 3. júl 2025, Zamora, Španielsko) bol portugalský futbalista, ktorý hral na pozícii útočníka za portugalskú reprezentáciu a klub Liverpool FC kam prestúpil v septembri 2020 sumu 41 miliónov £.
Profesionálny futbal začal hrať v Paços de Ferreira, po dvoch sezónach v portugalskej Primeira Lige sa presunul do španielskeho Atlética Madrid, následne šiel hosťovať do Porta a Wolverhamptonu Wanderers. V roku 2018 sa presťahoval do klubu Liverpool, ktorý sa stal jeho posledným tímom.
Hral za portugalské reprezentačné tímy do 19 rokov, do 21 rokov a do 23 rokov. V roku 2019 debutoval v reprezentačnom áčku.
Tragicky zahynul 3. júla 2025 pri autonehode v Zamore v Španielsku spolu so svojím bratom Andrém Silvom.
Klubová kariéra.
Paços de Ferreira.
Jota sa narodil v Porte a pripojil sa k akadémii FC Paços de Ferreira v roku 2013. Na začiatku sezóny 2014/2015 sa dostal do hlavného družstva a svoj prvý zápas odohral 19. októbra 2014, keď pomohol k výhre 4:0 nad Atlético SC v treťom kole Taça de Portugal. 
Jota sa prvýkrát objavil v Primeira Lige dňa 20. februára 2015, keď v zápase proti Vitórii de Guimarães nahradil Dioga Rosada. 17. mája strelil v súťaži svoje prvé dva góly, keď otočil zápas s Académicou de Coimbra a stal sa najmladším hráčom, ktorý v tomto klube strelil gól v najvyššej súťaži. 
30. mája 2015 podpísal Jota novú päťročnú zmluvu s Paçosom, zmluvu predĺžil až do roku 2020. V prvom zápase sezóny, pri výhre 1:0 nad Académicou na Estádio da Mata Real 17. augusta, bol ku koncu zápasu vylúčený za postrčenie Huga Seca ; Ricardo Nascimento bol následne tiež vylúčený za odvetný zákrok na Jotu. 
Atlético Madrid.
14. marca 2016 podpísal Jota päťročnú zmluvu s Atléticom Madrid s platnosťou od 1. júla. 26. augusta sa však vrátil do svojej vlasti a pripojil sa k FC Porto na ročné hosťovanie. 1. októbra strelil hetrik v prvom polčase zápasu pri víťazstve 4:0 proti CD Nacional.
Wolverhampton Wanderers.
25. júla 2017 sa Jota presťahoval do anglického klubu Wolverhampton Wanderers, ktorý v tom čase hral v EFL Championship. Do klubu prestúpil na sezónne hosťovanie. Svoj prvý gól strelil 15. augusta pri víťazstve 3:2 nad Hull City.
30. januára 2018 bolo oznámené, že bola uzavretá trvalá dohoda s Jotom, ktorá nadobudla platnosť 1. júla . Vo svojom prvom roku skóroval 17 gólov, najviac v jeho doterajšej kariére. Wolves v tejto sezóne skončili na prvom mieste, takže si zaistili postup do Premier League .
Jota debutoval v anglickej najvyššej súťaži 11. augusta 2018 a odohral celých 90 minút v domácom zápase proti Evertonu. Svoj prvý gól v lige strelil 5. decembra, v zápase proti londýnskej Chelsea. Jeho druhý gól prišiel o štyri dni neskôr, v zápase proti Newcastle United.
Dňa 19. januára 2019 Jota strelil hetrik proti Leicesteru City, prehre 4:3 však nezabránil. 
25. júla strelil 2 góly v zápase 2. predkola Európskej ligy UEFA proti Crusaders. Bol to prvý gól Wolverhamptonu v Európskych pohároch od roku 1980. 15. augusta dal Jota ďalší gól v tejto súťaži, keď sa presadil proti Pjuniku Jerevan. 
V základnej skupine Európskej ligy, v zápase proti Beşiktaşi 12. decembra 2019, nahradil Jota krajana Rúbena Nevesa v 56. minúte zatiaľ bezgólového stretnutia, skóroval po 72 sekundách a počas dvanástich minút dokončil hetrik, Wolves tak zvíťazili 4:0. 20. februára nasledujúceho roka vsietil ďalší hetrik pri výhre nad RCD Espanyol v prvom zápase šestnásťfinále Európskej ligy. Jotovo 131. a posledné stretnutie v drese Wolves pred prestupom do Liverpoolu 19. septembra 2020 bolo vo štvrťfinále Európskej ligy proti Seville 11. augusta 2020, nastúpil do druhého polčasu stretnutia, ktoré Sevilla vyhrala 1:0. 
Liverpool.
19. septembra 2020 prestúpil do Liverpoolu,a s klubom podpísal dlhoročnú zmluvu, za prestupovú čiastku okolo 41 miliónov libier. Debutoval v EFL Cupe o päť dní neskôr, keď nastúpil ako náhradník do druhej polovice zápasu proti Lincoln City pri výhre 7:2. 28. septembra skóroval pri svojom debute za klub v Premier League, keď zvyšoval na 3:1 v zápase proti Arsenalu na Anfielde. 25. októbra strelil Jota víťazný gól pri víťazstve 2:1 nad Sheffieldom United opäť na Anfielde. 
O tri dni neskôr strelil Jota 10 000. gól klubu v ich histórii, keď otvoril skóre proti FC Midtjylland v zápase Ligy majstrov UEFA. 3. novembra zaznamenal hetrik pri výhre 5:0 nad Atalantou v Lige majstrov. Pritom sa Jota stal prvým hráčom od Robbieho Fowlera v roku 1993, ktorý vo svojich prvých 10 zápasoch v drese Liverpoolu strelil 7 gólov. 22. novembra strelil Jota druhý gól pri víťazstve 3:0 nad Leicesterom City a stal sa prvým hráčom Liverpoolu, ktorý skóroval v každom zo svojich prvých štyroch domácich zápasov v Premier League. Za svoje výkony v októbri získal ocenenie pre klubového hráča mesiace podľa fanúšikov. 9. decembra utrpel Jota zranenie nohy počas zápasu Ligy majstrov UEFA proti Midtjyllandu. Zranenie ho postavilo mimo hry na dva mesiace. 
Reprezentačná kariéra.
Jota začal hrať za Portugalské mládežnícke výbery až v úrovni do 19 rokov a svoj prvý gól strelil 29. mája 2015 v zápase proti Turecku v kvalifikačnej fáze majstrovstiev Európy UEFA do 19 rokov.
Dňa 25. mája 2018 Jota otočil priateľský zápas, v kategórii do 21 rokov, nad Taliansku, ktoré sa konalo v Estorile.
V marci 2019 bol Jota prvýkrát povolaný do seniorskej reprezentácie do zápasu kvalifikácie na Euro 2020 proti Ukrajine a Srbsku. Stále bez štartu, bol súčasťou tímu, ktorý v júni vyhral finále Ligy národov UEFA 2019 na domácej pôde, ale v zápasoch sa neobjavil. Dňa 14. novembra toho istého roku debutoval v 84. minúte zápasu kvalifikácie UEFA Euro 2020 proti Litve ako náhradník za Cristiana Ronalda. Svoj prvý reprezentačný gól strelil 5. septembra 2020 pri výhre 4:1 nad Chorvátskom v Lige národov UEFA. 
Osobný život.
Diogo Jota sa narodil do skromnej rodiny – mama pracovala vo fabrike, kde vyrábala elektronické súčiastky do áut a otec bol robotníkom na stavbách. 
22. júna 2025 sa Jota oženil so svojou láskou zo strednej školy Rute Cardoso, len 11 dní pred svojou smrťou. Spolu mali tri deti. Jota bol vášnivým hráčom hry FIFA a často streamoval na platforme Twitch. 
Úmrtie.
Jota podstúpil menší chirurgický zákrok na pľúcach niekedy pred svojou svadbou a lekári mu odporučili, aby necestoval lietadlom. Z Liverpoolu cestoval trajektom do Santanderu v severnom Španielsku a potom išiel autom na juh do Porta. Spolu so svojím bratom Andrém sa vracali autom do Liverpoolu na predsezónny tréning, keď sa na diaľnici pred Santanderom stali účastníkmi autonehody. Obaja na mieste zahynuli.
Podľa španielskej civilnej gardy Jota na svojom Lamborghini Huracán predbiehal iné auto a počas predbiehania mu praskla pneumatika. Auto zišlo z cesty, narazilo a následne začalo horieť. K incidentu došlo 3. júla 2025 okolo 00:40 SELČ na diaľnici A-52 obci Cernadilla v provincii Zamora. 
Úspechy.
Klubové.
Wolverhampton Wanderers
Liverpool
Reprezentačné.
Portugalsko

</doc>
<doc id="701451" url="https://sk.wikipedia.org/wiki?curid=701451" title="Fábio Carvalho">
Fábio Carvalho

Fábio Leandro Freitas Gouveia Carvalho (* 30. august 2002, Torres Verdas) je portugalský profesionálny futbalista, ktorý hrá ako krídelník alebo útočný stredopoliar za bundesligový klub RB Lipsko. Do klubu prišiel na hosťovanie z klubu Liverpool . Carvalho, bývalý mládežnícky reprezentant Anglicka, teraz reprezentuje Portugalsko na medzinárodnej úrovni na úrovni do 21 rokov.
Skorý život.
Carvalho sa narodil v Torres Vedras v portugalskom okrese Lisabon a vyrastal v zóne J, Chelas. Jeho otec je Angolčan a matka pochádza z Madeiry. Má staršieho brata a mladšiu sestru. Hral v mládežníckej akadémii Olivais Sul a Benfica. Vo veku 11 rokov sa presťahoval s rodinou do južného Londýna. Predtým, ako v roku 2015 podpísal zmluvu s Fulhamom, hral za Balham. Hovorí plynule portugalsky aj anglicky. 
Klubová kariéra.
Fulham.
V máji 2020 podpísal Carvalho svoju prvú profesionálnu zmluvu s Fulhamom na dva roky. 23. septembra debutoval Carvalho v prvom tíme ako náhradník pri víťazstve 2:0 v EFL Cupe nad Sheffield Wednesday. 15. mája 2021 strelil Carvalho svoj prvý gól pri prehre vonku 3:1 v lige nad Southamptonom. 
Carvalho mal impozantný štart do sezóny 2021-22, keď strelil tri góly vo svojich prvých piatich zápasoch, keď sa Fulham snažil vrátiť do Premier League . V dôsledku toho bol Carvalho ocenený ako mladý hráč mesiaca EFL za august 2021. 
Liverpool.
Carvalho súhlasil s prestupom do Liverpoolu v máji 2022 za ohlásený prestupový poplatok vo výške 5 miliónov libier, s potenciálnými bonusmi sa to môže vyšplhať až na 7,7 miliónov libier. Prestup sa stal oficiálnym 1. júla a Carvalho bol oficiálne predstavený o dva dni neskôr. Svoj prvý gól za klub strelil 27. augusta pri domácom víťazstve 9:0 nad AFC Bournemouth v Premier League. O štyri dni neskôr, 31. augusta, strelil víťazný gól zápasu v 98. minúte počas víťazstva 2:1 proti Newcastlu United na Anfielde. 
Hosťovanie do RB Leipzig.
Dňa 30. júna 2023 sa Carvalho pripojil k bundesligovému klubu RB Leipzig na sezónne hosťovanie. 
12. augusta 2023 debutoval Carvalho za Lipsko v zápase nemeckého Superpohára proti Bayernu Mníchov, kde nastúpil ako náhradník za Daniho Olma v 78. minúte. Jeho tím vyhral zápas 3:0, čím Carvalho vyhral prvú trofej s klubom. 
Medzinárodná kariéra.
Carvalho reprezentoval Anglicko do 18 rokov. 
Carvalho bol povolaný do portugalského tímu do 21 rokov 17. marca 2022, pred kvalifikačnými zápasmi ME proti Islandu a Grécku. 
V októbri 2022 bol menovaný do predbežného 55-členného kádra Portugalska na Majstrovstvá sveta vo futbale 2022 v Katare. Nebol však vybraný do konečného 26-členného kádra. 
Úspechy.
Fulham
Liverpool
RB Lipsko
Individuálne

</doc>
<doc id="701453" url="https://sk.wikipedia.org/wiki?curid=701453" title="Maccabi Tel Aviv FC">
Maccabi Tel Aviv FC

Maccabi Tel Aviv Football Club je izraelský profesionálny futbalový klub, ktorý sídli v meste Tel Aviv. Maccabi Tel Aviv vznikol v roku 1906 a je najstarším futbalovým klubom v Izraeli. Svoje domáce zápasy hráva na štadióne Bloomfield Stadium.
História klubu.
Klub bol založený v roku 1906 a názov Maccabi Tel Aviv nosí od roku 1909 keď sa klub presťahoval do Tel Avivu. Klub bol pri vzniku štátnej futbalovej ligy a je jediným izraelským klubom, ktorý nikdy nezostúpil do druhej ligy. Maccabi Tel Aviv je taktiež najúspešnejším izraelským klubom s 23 titulmi.
V európskych súťažiach si klub zahral dvakrát skupinovú fázu Ligy majstrov v sezónach 2004/05 a 2015/16.
Maccabi Tel Aviv v medzinárodných súťažiach.
1 Pre politické problémy kontumačná výhra
2 
Káder mužstva.
Súčasná zostava:

</doc>
<doc id="701455" url="https://sk.wikipedia.org/wiki?curid=701455" title="Northwest Derby">
Northwest Derby



</doc>
<doc id="701458" url="https://sk.wikipedia.org/wiki?curid=701458" title="Prepad pri Lojeve">
Prepad pri Lojeve

Bitka, prepad, alebo masaker pri Lojeve bola bitka sovietskych partizánskych oddielov Kovpaka a Saburova so Smiešaným prieskumným oddielom (SPO) Zaisťovacej divízie v bieloruskom Lojeve. Oddiel SPO podcenil situáciu a výzbroj týchto nových partizánskych oddielov, padol do pasce a bol zničený.
Predohra.
31. augusta 1942 na schôdzke Stalina, Molotova, ďalších sovietskych straníckych a vládnych činiteľov s partizánskymi veliteľmi dopravenými letecky z Nemcami okupovaného územia padlo rozhodnutie preniesť a zintenzívniť partizánske operácie na pravobrežnej Ukrajinu v oblasti pôsobenia Zaisťovacej divízie. Pôvodné partizánske oddiely pozostávajúce zo zvyškov ustupujúcej Sovietskej armády a z miestneho obyvateľstva mali byť posilnené novými oddielmi. Túto úlohu mali prevziať partizánske brigády Kovpaka a Saburova, ktoré dostali úlohu presunúť sa z východu na pravobrežnú Ukrajinu. Išlo o mobilné, dobre vyzbrojené partizánske brigády v počte niekoľko tisíc mužov, disponujúce dokonca mínometmi a delostrelectvom. Zaisťovacia divízia o ich príchode nevedela a nebola na nového protivníka pripravená.
Brigády Saburova a Kovpaka dorazili k Dnepru na začiatku novembra.
Bitka.
Obsadenie Lojeva.
7. novembra predné oddiely partizánskych brigád prekročili Dneper a vtrhli do mestečka Lojev. Kovpakova brigáda sa zmocnila člna a s jeho pomocou previezli na západný breh aj delostrelecký oddiel. S pomocou diel okolo 03:00 zlikvidovali partizáni nemeckú policajnú posádku a Saburovov oddiel ukoristil osobný ľahko obrnený automobil Tatra. Na druhý deň začali partizáni s pomocou obyvateľstva s prevozom ostatných častí brigád. Zároveň agitátori organizovali oslavy 25. výročia VOSR, verbovali dobrovoľníkov a rozdávali potraviny z nemeckých skladov. Presun brigád bol ukončený 10. novembra.
Výprava oddielu SPO do Lojeva.
Na základe správy nemeckej polície z Braginu zo 7. novembra o obsadení Lojeva asi 1000 partizánmi nariadil veliteľ SPO pplk. Ján Veselý v Chvojnikách vyčisťovaciu akciu za účasti 4 obrnených áut, družstva ťažkých guľometov a zosilnenej II. eskadróny. Veliteľ čaty obrnených automobilov por. Imrich Gaš bol práve chorý, preto sa k veleniu oddielu 4 obrnených áut ako predvoju útoku SPO na Lojev prihlásil dobrovoľne prvý pobočník veliteľa SPO npor. Vladimír Bargár. Partizáni dovtedy nepoužívali proti obrneným autám priebojné strelivo a tieto boli pokladané za bezpečný prostriedok.
Celá skupina vyrazila z Chvojnik do Braginu pod vedením mjr. Ivana Fajnora. Z Braginu vyslal major Fajnor do Lojeva predvoj - 4 OA vz. 30 a motorizovanú čatu pechoty pod velením npor. Bargára. 
Predpoludním sa predvoj priblížil k Lojevu, v kolóne, bez prieskumu a zaistenia bokov. Prvýkrát zaregistrovali paľbu partizánov asi 5 km od mestečka, ale obrnené autá odpor bez problémov prekonali. Predvoj následne začal po ceste vchádzať bez odporu do mestečka, netušiac, že vchádzajú do pasce. 
Partizáni zahájili mínometnú paľbu najskôr na zadné nákladné autá s pechotou, ktoré zablokovali cestu. Motorizovaná čata npor. Sadovského nemala čas ani možnosť postaviť sa na organizovaný odpor. Paľba z diel, mínometov a guľometov na čelné nákladné autá odrezala pechotu od obrnených áut. Pešiaci sa snažili ukryť, veliteľ čaty npor. Sadovský padol. Obrnené autá boli zasypané paľbou protitankových pušiek z domov. Slabé pancierovanie nedokázalo odolávať priebojnému strelivu kalibru 14,5 mm. Dve obrnené autá boli na mieste zničené, jedno poškodené a len posledné vozidlo krylo ústup pechoty. Útok skončil fiaskom, partizáni sa ubránili.
Mjr. Fajnor medzitým rozvinul hlavné sily v priekope asi 600 m pred Lojevom, no pre silnú mínometnú a delostreleckú paľbu nemohol prísť obkľúčenému predvoju na pomoc. Držal pozície až do cca 13:45, kedy partizáni začali útok. Následne bol donútený ustúpiť postupne cez osady Krupiejki, Senskaja (kde ošetrili ranených) a večer sa vrátil do Chvojník.
Dohra.
Vyčisťovacia akcia dopadla fiaskom. Z predvoja obkľúčeného v Lojeve padli 2 dôstojníci (npor. Bargár a npor. Sadovský), 23 vojakov, 15 vojakov bolo ranených, zničené boli 2 a poškodené 1 obrnené auto OA vz. 30 a zničené boli 2 nákladné a 1 osobné auto. Partizáni ani netušili, že bojovali so Slovákmi.
Na druhý deň vyslal veliteľ SPO pplk. Veselý na bojisko družstvo vojakov na nákladnom aute, aby pozbierali padlých spolubojovníkov. Mŕtvoly boli nájdené obhorené, prípadne vyzlečené z teplých uniforiem. Pplk. Veselý, aby sa vyhol zodpovednosti, poslal na MNO skreslené hlásenie, v ktorom uviedol, že po doručení správy o prepade vlastných jednotiek sa postavil do čela záložnej skupiny a vyrazil na pomoc, no dostal sa do partizánskej paľby a musel sa vrátiť, pričom uviedol dodatočné straty 3 mŕtvych a 15 ranených, hoci v skutočnosti z Chvojník nevyrazil.
Veliteľ Zaisťovacej divízie plk. Rudolf Pilfousek nariadil v dňoch 10. až 12. novembra trestnú výpravu do Lojeva, ktorej sa zúčastnil SPO, zosilnená rota I/101 a nemecké jednotky, no partizáni už Lojev medzitým opustili a tak výprava priviezla len zvyšné mŕtvoly a por. Gaš nechal do Chvojník odtiahnuť poškodené obrnené auto OA vz. 30 ako zdroj náhradných dielov, nakoľko čate obrnených automobilov ostali už len 3 funkčné vozidlá. 

</doc>
<doc id="701462" url="https://sk.wikipedia.org/wiki?curid=701462" title="Klinový remeň">
Klinový remeň

Klinový remeň je typ remeňa, ktorý má tvar klinu na svojom priereze a slúži na prenos hnacích síl. Tieto remene sú dôležitou súčasťou strojov a sú štandardizované v metrickej a palcovej sústave. Môžu mať rôzne prierezy, vrátane klasických, úzkych a variátorových. Rovnako môžu byť jednoduché alebo viacnásobné a používajú sa s rôznymi remenicami. Na výrobu klinových remeňov sa najčastejšie používa guma a polyméry. Remene nie sú jednoduché, ale skladajú sa z nosného jadra, často z kevlarových vlákien, výplne z technickej gumy alebo iného polyméru a vonkajšieho obalu, ktorý chráni remeň pred vonkajšími vplyvmi. Existujú dva hlavné typy klinových remeňov: obaľované a rezané. Konštrukcia klinových remeňov zahŕňa rôzne vrcholové uhly, ako sú 60°, 40° a 36°. Zuby na týchto remeňoch neslúžia na prenos krútiaceho momentu, ale na zvýšenie životnosti remeňa. Klinový remeň prenáša krútiaci moment z hnacej remenice na hnanú, ak sa remeň začne dotýkať remenice svojim vnútorným priemerom, dochádza k strate prenášaného momentu a k preklzu, zahrievaniu súčastí prevodu a ich degradácii. Prenos momentu je realizovaný trením šikmých plôch remeňa o remenicu.
Pôvodný koncept spočíval v tom, že sa využijú vlastnosti zvieracieho kužeľa, aby sa pri menšom napnutí remeňa dosiahla väčšia trecia sila v porovnaní s plochými remeňmi. Zväčšením profilu remeňa sa zvýšila aj jeho zotrvačnosť. Preto maximálne pracovné otáčky klinových remeňov sú nižšie ako remeňov plochých a sú závislé od jeho prierezu.
Fyzikálny prevodový pomer sa vypočítava ako pomer výpočtového priemeru hnacej remenice k výpočtovému priemeru hnanej remenice. Prevodový pomer klinových remeňov je konštantný. V strojárstve sa prevodový pomer definuje opačne ako vo fyzike, a preto strojárstvo pracuje s prevrátenou hodnotou fyzikálneho prevodového pomeru.
Klinový remeňový prevod tlmí nárazy a znižuje hlučnosť v systéme, čím zvyšuje životnosť hnacej a hnanej časti.
Životnosť remeňov závisí na niekoľkých faktoroch, vrátane:
Tiež je dôležité dodržiavať správnu napínaciu silu remeňa. Príliš veľká napínacia sila môže poškodiť štruktúru remeňa tým, že ho príliš napne v ťahu a prekračuje maximálne povolené tlakové napätia materiálu. Veľká napínacia sila tiež môže spôsobiť problémy s ložiskami hriadeľov oboch remeníc. Naopak, malá napínacia sila môže viesť k preklzu remeňa, čo zase môže spôsobiť zvýšenie teploty a mechanické poškodenie funkčných plôch trením. Je preto dôležité udržiavať správnu napínaciu silu pre optimálnu životnosť remeňov.
Remeň môže byť súčasťou pohonu (motoru), ktorý spája hnací hriadeľ s hriadeľom, ktorý sa pohybuje. Remeň býva zvyčajne vyrobený z odolnej gumy s vnútorným tkaninovým jadrom, čo zvyšuje jeho pevnosť v ťahu. To umožňuje preniesť väčší krútiaci moment (výkon). Remeň môže byť navrhnutý tak, aby bol odolný voči rôznym podmienkam, vrátane vysokých teplôt, kontaktu s olejmi, rázovému zaťaženiu a podobne.
Existujú remene aj iné ako klinové remene:
Každý z týchto typov remeňov má svoje vlastné výhody a využitie v rôznych aplikáciách. Používa sa na rôzne účely, od jednoduchých prevodových systémov až po zložité strojové mechanizmy.

</doc>
<doc id="701463" url="https://sk.wikipedia.org/wiki?curid=701463" title="Hlinná (vrch v Slovenskom krase)">
Hlinná (vrch v Slovenskom krase)

Hlinná () je vrch v Slovenskom krase, krajinnom celku Slovenského rudohoria. Leží nad obcou Bôrka, približne západne od Moldavy nad Bodvou. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Bôrka, okrajovo tiež Dvorníky-Včeláre v okrese Košice-okolie. Najbližšími sídlami sú západne situovaná Bôrka a juhozápadne ležiaci Zádiel, rovnakým smerom sa nachádzajú Dvorníky-Včeláre, juhozápadne leží Hrhov, severovýchodne Hačava a východne Háj. Vrch je súčasťou Národného parku Slovenský kras.
Opis.
Hlinná leží vo východnej časti planiny Horný vrch. Severne sa nachádza Matesova skala (), Dvorník (), Vŕšok (), Chvost (), Grečov (), Havrania skala () a Ďurkova skala (), východne Šugovský vrch (), Vysoká () a Zádielsky kameň (), južne Hradisko () a Okrúhle () a západne Nižný vrch (), Vysoký vrch (), Kresadlo () a Žľab (). Oblasť patrí do povodia Bodvy, kde vodu zo severnej a východnej časti odvádza Chotárny potok, voda z južných svahov odteká do riečky Turňa. Vrchol traverzuje značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, blízke Volovské vrchy a prihraničné vrchy v Maďarsku.
Prístup.
Vrchol traverzuje severne vedúci žlto značený chodník z Hrhova cez rázc. Čertova diera do Zádielskej tiesňavy. 

</doc>
<doc id="701464" url="https://sk.wikipedia.org/wiki?curid=701464" title="Macclesfield FC">
Macclesfield FC

Macclesfield Football Club je futbalový klub so sídlom v Macclesfield, Cheshire, Anglicko. Je to fénixový klub bývalého Macclesfield Town FC založeného v roku 1874 a ktorý bol zrušený po rozhodnutí najvyššieho súdu dňa 16. septembra 2020. 
Sezóna 2021222.
Napriek pomerne slabej forme na začiatku nového ročníka (P2, R1, V2 v januári) nasledovala séria desiatich výhier za sebou, v ktorých padlo 37 gólov a Macclesfield inkasoval iba štyri. 12. marca 2022 si Macclesfield zabezpečil titul Premier Division North West County a postup do NPL Division One West po víťazstve 4:0 proti Ashton Athletic, čím sa stal prvým klubom v deviatich najlepších anglických ligách v roku 2022, ktorý si zabezpečil postup. Macclesfield ukončil svoju ligovú sezónu 2. apríla s náskokom 15 bodov pred druhým Skelmersdale United.
Sezóna 2022223.
V októbri 2022, keď bol klub na čele Západnej divízie NPL s náskokom troch bodov, Dannyho Whitakera nahradil na poste trénera Macclesfield David McNabb. McNabb odstúpil v decembri 2022, pričom stredopoliar Neil Danns bol vymenovaný za dočasného trénera. Víťazstvom 3:1 proti Traffordu 1. apríla 2023 sa klub stal majstrom a dosiahol back-to-back postup. 5. mája 2023, po odchode Dannsa, bol jeho asistent Mark Duffy vymenovaný za nového hlavného trénera.

</doc>
<doc id="701465" url="https://sk.wikipedia.org/wiki?curid=701465" title="Julián Šimko">
Julián Šimko

JUDr. Julián Šimko (* 30. november 1886, Beckov † 16. marec 1956, Piešťany) bol slovenský právnik, úradník, diplomat a posledný prezident Slovenskej krajiny. 
Pochádzal z katolíckej rodiny beckovského notára a richtára Karola Šimka a Márie, rod. Jakubéczy. Absolvoval gymnázium v Trenčíne a právnické vzdelanie dosiahol na budapeštianskej univerzite. Po ukončení štúdií začal pracovať v štátnej službe. Počas I. svetovej vojny slúžil v rakúsko-uhorskej armáde, ako aj na pozícii vojenského prokurátora v Albánsku. Po vzniku Česko-Slovenska pokračoval v štátnej službe. Od roku 1919 do roku 1922 pracoval na župnom úrade v Košiciach, pričom od roku 1921 bol hlavným župným notárom. V rokoch 1923 - 1928 bol okresným náčelníkom v Liptovskom Svätom Mikuláši. Po zavedení krajinského zriadenia v roku 1928 bol preložený do Bratislavy a začala pracovať na krajinskom úrade. Tam začínal ako radový úradník, aby sa neskôr stal hlavným radcom politickej správy a následne prednostom oddelenia. Ako osvedčený úradník s dlhoročnou praxou a prívrženec politiky HSĽS sa po vyhlásení autonómie Slovenska a odvolaní dovtedajšieho prezidenta Jozefa Országha stal 11. októbra 1938 prezidentom Slovenskej krajiny. V tom čase však už značnú časť kompetencií prevzala autonómna vláda. Súčasne pôsobil ako zástupca ministra vnútra Slovenskej krajiny. Najvýznamnejšou úlohou krátkeho mandátu Juliána Šimka ako tretieho slovenského krajinského prezidenta bolo uskutočnenie hladkého prechodu kompetencií bývalých krajinských orgánov na ministerstvo vnútra. Krajinský úrad a teda aj funkcia krajinského prezidenta formálne zanikli k 31. decembru 1939. Následne pôsobil ako prezidiálny šéf predsedníctva vlády. V období od 2. mája do júla 1941 zastupoval Slovenský štát ako veľvyslanec v ZSSR. Po prerušení diplomatických stykov a strastiplnej ceste do vlasti sa vrátil do štátnej správy a do roku 1945 pracoval na ministerstve zahraničných vecí ako prednosta oddelenia. okrem toho pôsobil v správnych radách viacerých podnikov.
Po skončení vojny podobne ako väčšina verejných činiteľov spojených s HSĽS sa musel zodpovedať za svoje angažovanie v rokoch 1938 - 1945. Nakoniec ho súd v roku 1948 uznal vinným iba za pôsobenie na pozícii veľvyslanca v Moskve, kde svojou činnosťou mal podporovať vojenské a politické záujmy nacistického Nemecka a domácich zradcov. Od potrestania však súd upustil. S manželkou dožil v Piešťanoch, kde v roku 1956 zomrel. 

</doc>
<doc id="701466" url="https://sk.wikipedia.org/wiki?curid=701466" title="Triatlon na Letných olympijských hrách 2020">
Triatlon na Letných olympijských hrách 2020

V triatlonových disciplínach na Letných olympijských hrách v Tokiu v roku 2020 sa predstavilo päťdesiatpäť športovcov, ktorí súťažili v pretekoch mužov a žien. Premiéru mala nová disciplína a to štafeta zmiešaných tímov.
Formát.
Olympijský triatlon má presne stanovené vzdialenosti a to 1,5 km plávanie, 40 km jazdy na bicykli a 10 km beh.
Nové podujatie zmiešaných družstiev predstavuje štvorčlenné tímy (dvaja muži a dve ženy). Každý športovec pláva 300 metrov, bicykluje 8 kilometrov a beží 2 kilometre v zmysle štafetového formátu.

</doc>
<doc id="701467" url="https://sk.wikipedia.org/wiki?curid=701467" title="Mikko Hietanen">
Mikko Hietanen

Mikko Hietanen (* 22. september 1911, Uusikirkko, Fínsko† 3. február 1999, Laukaa, Fínsko) bol fínsky bežec na dlhé trate, majster Európy a svetový rekordér, ktorý za Fínsko súťažil na letných olympijských hrách v Londýne 1948 a v Helsinkách 1952.
Športová kariéra.
Hietanen je známy najmä ziskom zlatej medaily v mužskom maratóne na majstrovstvách Európy v roku 1946 v nórskom Osle.
V Osle 1946 sa maratónske preteky konali 22. augusta, čo bol prvý deň majstrovstiev. Zároveň sa konalo finále pretekov na 10 000 metrov. Keď Viljo Heino z Fínska bežal za víťazstvom na 10 000 metrov, jeho krajan Mikko Hietanen vstúpil na Bislett Stadium ako líder maratónu. Vnútri štadióna bežali maratónci v smere hodinových ručičiek do cieľa pomocou vonkajšieho pruhu. Stalo sa, že krajania Heino a Hietanen sa stretli na trati, keď obaja bežali za víťazstvom.
V maratóne mal Mikko Hietanen najrýchlejší čas na svete v rokoch 1946, 1947 a 1948. Počas svojej kariéry vytvoril šesť nových svetových rekordov na vzdialenosti od 15 míľ do 30 000 metrov.
Mikkovi Hietanenovi sa na olympijských hrách príliš nedarilo. Zúčastnil sa maratónu v Londýne 1948, ale pre problémy s achilovkou preteky nedokončil. O štyri roky neskôr na domácej pôde v Helsinkách skončil na 17. mieste.
Hietanen sa stal fínskym šampiónom v maratóne štyri roky po sebe v rokoch 1945 až 1948.
V roku 1946 vyhral Košický maratón mieru.

</doc>
<doc id="701469" url="https://sk.wikipedia.org/wiki?curid=701469" title="FK Jablonec">
FK Jablonec

Fotbalový klub Jablonec a.s. bežne známy ako FK Jablonec je český profesionálny futbalový klub, ktorý sídli v meste Jablonec nad Nisou. Klub pôsobí v najvyššej českej klubovej súťaži . Svoje domáce zápasy hráva klub na Stadione Střelnice. 
História klubu.
Klub bol založený 5. júna 1945 pod názvom "Český sportovní klub Jablonec na Nisou". V období Československa sa klub pohyboval väčšinou v 2. a 3. lige. Do prvej československej ligy klub postúpil prvýkrát v roku 1974 no v prvej lige sa zdržali dve sezóny. 
Po rozdelení Československa sa klub dostal do prvej českej ligy v sezóne 1994/95 a od tejto sezóny pôsobí Jablonec v lige dodnes. Medzi ich úspechy patria dve víťazstvá v Pohári FAČR a druhé miesto zo sezóny 2009/10.
Káder mužstva.
Súčasná zostava:
 
Externé odkazy.
https://www.fkjablonec.cz/

</doc>
<doc id="701470" url="https://sk.wikipedia.org/wiki?curid=701470" title="Bobby Clark">
Bobby Clark

Bobby Lamont Clark (* 7. február 2005, Epsom, Anglicko) je anglický futbalista, ktorý hrá ako stredopoliar za klub FC Red Bull Salzburg, ktorý pôsobí v rakúskej Bundeslige.
Skorý život.
Clark trénoval s akadémiou v Birmingham City, keď tam bol trénerom jeho otec Lee Clark. V roku 2014 sa rodina presťahovala späť na severovýchod Anglicka. Po návšteve všetkých klubov v oblasti sa Clark rozhodol vstúpiť do akadémie v Newcastle United.
Kariéra.
Liverpool.
Clark prestúpil do akadémie Liverpoolu z Newcastlu United v auguste 2021. Predpokladalo sa, že prestupový poplatok predstavuje celkovú sumu vrátane bonusov vo výške 1,5 milióna £. Na profesionálnej zmluve sa s klubom dohodol krátko po svojich sedemnástich narodeninách vo februári 2022. Zmluvu podpísal na päť rokov a prišla s osobnou zárukou od trénera prvého tímu Jurgena Kloppa, že bude mať k dispozícii cestu do seniorského tímu.
Clark v sezóne 2021/22 strelil za tím Liverpoolu do 18 rokov 13 gólov v 23 zápasoch. Debutoval aj za tím Liverpoolu, ktorý súťaží v Premier League 2. V lete 2022 išiel Clark so seniorským tímom Liverpoolu na výlet do Ázie na zápasy v Thajsku a Singapure. Clark bol v auguste 2022 na webovej stránke BBC identifikovaný ako jeden z „"piatich mladých anglických futbalistov, na ktorých si treba dávať pozor"“. 
Clark bol nevyužitým náhradníkom v prvom domácom zápase Liverpoolu v sezóne Premier League 2022/23 proti Crystal Palace na Anfielde. 27. augusta 2022 absolvoval svoj profesionálny debut, keď sa objavil ako náhradník za Liverpool proti AFC Bournemouth pri domácom víťazstve 9:0 na Anfielde.
9. novembra 2022 nastúpil na svoj prvý zápas za Liverpool víťazstvom proti Derby County v treťom kole EFL Cupu na Anfielde.
30. júla 2023 strelil Clark svoj prvý seniorský gól za Liverpool v prípravnom zápase proti Leicester City, pričom jeho tím vyhral zápas na singapurskom národnom štadióne 4:0.
Reprezentačná kariéra.
Clark debutoval za anglickú futbalovú reprezentáciu do 16 rokov proti Walesu U16 v apríli 2021.
21. septembra 2022 Clark debutoval za Anglicko do 18 rokov pri výhre 1:0 nad Holandskom.
Úspechy.
Klubové.
Liverpool

</doc>
<doc id="701471" url="https://sk.wikipedia.org/wiki?curid=701471" title="KRC Genk">
KRC Genk

Koninklijke Racing Club Genk bežne známy ako KRC Genk je belgický profesionálny futbalový klub, ktorý sídli v meste Genk. Tím pôsobí v najvyššej belgickej súťaži Jupiler League. Klub bol založený v roku 1988 po zlúčení dvoch miestnych klubov KFC Winterslag a K. Waterschei SV Thor Genk.
História klubu.
KFC Winterslag.
V roku 1923 vznikol klub KFC Winterslag. V sezóne 1974/75 sa klub kvalifikoval do Jupiler League. V sezóne 1980/81 klub skončil na piatom mieste v lige a zahral si Pohár UEFA.
KRC Genk.
V roku 1988 sa KFC Winterslag zlúčil s miestnym klubom K. Waterschei SV Thor Genk. Klub dostal názov KRC Genk. Klub začínal v Jupiler League no zo začiatku sa klub pohyboval medzi prvou a druhou ligou. V sezóne 1998/99 sa KRC Genk tešil z prvého majstrovského titulu. Tento úspech neskôr zopakoval aj v sezónach 2001/02, 2010/11 a naposledy v sezóne 2018/19. KRC Genk vyhral taktiež päťkrát Belgický pohár.
Káder mužstva.
Súčasná zostava:
 
Externé odkazy.
https://www.krcgenk.be/nl

</doc>
<doc id="701473" url="https://sk.wikipedia.org/wiki?curid=701473" title="Tereza Matoušková">
Tereza Matoušková

Tereza Matoušková (* 6. júl 1990, Staré Město) je česká spisovateľka a blogerka. Vyštudovala evolučnú a ekologickú biológiu na Prírodovedeckej fakulte Masarykovej univerzity. Okrem vlastnej literárnej tvorby organizuje literárne akcie pre mládež, najmä dielne tvorivého písania v Knižnici Jiřího Mahena v Brne. Autorka spravuje YouTube kanál, kde je okrem informácii o knihách taktiež obsah pre autorov ("Literární dílna online").
Väčšina jej diela je zasadená do autorkinho vlastného sveta "Podmorie", ktorý je možné zaradiť aj do tzv. arcanepunku – subžánru fantastiky, v ktorom vedľa seba existujú mágia i veda.

</doc>
<doc id="701474" url="https://sk.wikipedia.org/wiki?curid=701474" title="Erotický film">
Erotický film

Erotický film je film s erotickým nádychom, v ktorom sexualita zastáva hlavné miesto. Narozdiel od pornografických je v erotických filmoch prítomná nahota ale sexuálny styk je simulovaný alebo prezentovaný takým spôsobom, že pohlavné orgány nie sú viditeľné.
Erotické filmy patria k tomu, čo sa označuje ako „mäkká pornografia“, zatiaľ čo pornografické filmy patria pod „tvrdú pornografiu“.
Niektoré filmy, ktoré obsahujú nahé scény, nemusia spadať do žánru erotických filmov ale pod romantické, poviedkové či iné.

</doc>
<doc id="701483" url="https://sk.wikipedia.org/wiki?curid=701483" title="Terujoši Ito">
Terujoši Ito



</doc>
<doc id="701484" url="https://sk.wikipedia.org/wiki?curid=701484" title="Narodenie presvätej Bohorodičky">
Narodenie presvätej Bohorodičky



</doc>
<doc id="701485" url="https://sk.wikipedia.org/wiki?curid=701485" title="Narodenie Bohorodičky">
Narodenie Bohorodičky



</doc>
<doc id="701486" url="https://sk.wikipedia.org/wiki?curid=701486" title="Nativitas Beatae Mariae Virgini">
Nativitas Beatae Mariae Virgini



</doc>
<doc id="701487" url="https://sk.wikipedia.org/wiki?curid=701487" title="Šogo Kamo">
Šogo Kamo



</doc>
<doc id="701490" url="https://sk.wikipedia.org/wiki?curid=701490" title="Havrania skala (vrch v Slovenskom krase)">
Havrania skala (vrch v Slovenskom krase)

Havrania skala () je vrch v Slovenskom krase, krajinnom celku Slovenského rudohoria. Leží nad obcou Bôrka, približne západne od Moldavy nad Bodvou. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Bôrka. Najbližšími sídlami sú východným smerom situovaná Hačava a Háj, južným Zádiel a Dvorníky-Včeláre a západným Hrhov, Bôrka a Lúčka. Vrch je súčasťou Národného parku Slovenský kras a národnej prírodnej rezervácie Havrania skala.
Opis.
Havrania skala leží na východnom okraji planiny Horný vrch, nad Zádielskou dolinou. Severne sa nachádza Chvost (), Grečov () a Bujačí vrch (), východne Ploština (), Ďurkova skala (), Šugovský vrch () a Vysoká (), južne Zádielsky kameň (), Hlinná () a Vysoký vrch () a západne Kresadlo (), Žľab (), Vŕšok (), Dvorník () a Matesova skala (). Oblasť patrí do povodia Bodvy, kde vodu odvádza východným úpätím tečúci Chotárny potok a jeho prítoky. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť takmer výhradne len okolité vrcholy Slovenského krasu, ojedinele aj prihraničné vrchy v Maďarsku.
Prístup.
Na vrchol nevedie značená turistická trasa a vzhľadom na chránené územie je prístup na Havraniu skalu nežiadúci. Východným úbočím prechádza Zádielskou dolinou modro značená trasa do Hačavského sedla, južným úbočím zasa zeleno značený chodník zo Zádielskej tiesňavy pod Matesovu skalu. 

</doc>
<doc id="701491" url="https://sk.wikipedia.org/wiki?curid=701491" title="Hostina pre vrany">
Hostina pre vrany

Hostina pre vrany () je fantasy román z knižnej série "Pieseň ľadu a ohňa" od spisovateľa G. R. R. Martina. Predstavuje pokračovanie tretieho dielu tejto knižnej série, "Búrka mečov". Podľa autorovho vyjadrenia sa udalosti v ňom odohrávajú v rovnakom čase ako udalosti v piatom dieli série, "Tanec s drakmi". V anglickom origináli vyšla kniha prvý raz v roku 2005, vydanie slovenského prekladu sa uskutočnilo vo vydavateľstve Tatran v roku 2016.
Dej.
Z pôvodne šiestich kandidátov na Železný trón už žijú iba dvaja – Stannis Baratheon, momentálne ďaleko na severe, pri Múre, a Daenerys Targaryenová, ktorú Západozemie stále nevníma ako hrozbu, hoci zvesti o nej sa už začínajú v Siedmich kráľovstvách šíriť. Občianske boje vo vyčerpanej ríši prakticky ustali. Na Železnom tróne sedí malý chlapec Tommen Baratheon, mladší brat zavraždeného kráľa Joffreyho. Ako regentka vládne jeho matka Cersei. Neochotne sa podvolí tomu, aby sa Tommen oženil s dvakrát takou starou Margaey Tyrellovou, vdovou po Renlym Baratheonovi a Joffreym. Cersei márne prosí svojho brata Jaimeho a potom strýka Kevana, aby sa stali Tommenovými pobočníkmi. Napokon sa rozhodne vládnuť sama a robí čoraz horšie, paranoidnejšie rozhodnutia. Tommena sa pokúšajú dostať pod svoj vplyv Tyrellovci, čomu sa Cersei snaží brániť a obviniť Margaery z jej nevery Tommenovi. Jaimeho, s ktorým si po návrate do Kráľovho prístavu nerozumie, pošle ukončiť posledné zvyšky rebélií do Riečnych krajín, aby sa ho zbavila. Potom dovolí zástupcom cirkvi používať zbrane výmenou za odpustenie štátneho dlhu. Tento krok a intrigy proti Margaery sa však obrátia proti nej, keď cirkev zatkne Cersei za smilstvo, účasť na vražde kráľa Roberta a predchádzajúceho najvyššieho septona.
Jaime sa cestou pokúša učiť šermovať ľavou rukou a trápi sa kvôli Cersei. Podarí sa mu nekrvavou cestou ukončiť všetky posledné spory a prinútiť Tullyovcov, aby sa vzdali. Keď mu Cersei pošle správu, aby ju oslobodil z rúk cirkvi, na výzvu nezareaguje. 
V Dorne sú dcéry Oberyna Martella pobúrené zabitím svojho otca. Žiadajú svojho strýka, Dornského vládcu Dorana, o pomstu. Doran sa ale snaží udržať mier. Doranova dcéra Arianne preto zvedie člena kráľovskej gardy Arysa strážiacej v Dorne princeznú Myrcellu a presvedčí ho, aby jej pomohol s prevratom, ktorého cieľom je korunovať Myrcellu za protikráľovnú Siedmich kráľovstiev. Skupinka rebelov je však odhalená a premožená, Arys v boji zomiera a Myrcella prichádza o ucho. Arianne je po dlhom väznení vo veži predvolaná pred Dorana, ktorý jej vysvetlí, že sám v skutočnosti dlho plánoval pomstu a tajne zasnúbil Arianne s Viserysom Targaryenom. No keďže je Viserys mŕtvy, tajne poslal Arianninho brata Quentyna získať ruku Viserysovej sestry Daenerys. 
Po smrti Balona Greyjoya sa za kráľovnú Železných ostrovov považuje jeho dcéra Asha, ktorá predpokladá, že je jeho posledným žijúcim dieťaťom (všetci jej bratia sú podľa nej mŕtvi). Na trón si ale nárokujú Balonovi bratia Victarion a Euron. Usporiadajú kráľovoľbu a nad Ashou aj Victarionom napokon vyhrá bezbožný a surový pirát Euron. Priazeň ľudu si získa tvrdením, že za pomocou magického rohu ovládne tri Daenerysine draky a s nimi dobyje celých Sedem kráľovstiev. Euron a Victarion sa teda vydajú na plavbu okolo juhu Západozemia za drakmi a cestou plienia ostrovy. Euronovi muži však odmietnu pokračovať, a tak Euron poverí Victariona, aby mu priviedol Daenerys za manželku. Victarion, nahnevaný na Eurona, sa síce vydá na cestu, ale chce Daenerys za manželku sám pre seba. 
Brienne márne hľadá Sansu Starkovú. Stretne však Podricka Paynea, ktorý zase hľadá svojho pána Tyriona. Keďže Tyrion je Sansin manžel, predpokladá, že by mohli byť ukrytí spolu, a preto Podrick a Brienne putujú ďalej spoločne. Podľa rečí by mal mať Sansu Sandor Clegane, ale Brienne sa od jedného mnícha dozvie, že Clegane podľahol svojím zraneniam a to dievča s ním nebola Sansa, ale Arya. V hostinci Brienne napadne skupina potulných zločincov, pri súboji s ktorými sa Brienne vážne zraní. Keď sa preberie z bezvedomia a horúčok, zistí, že je zajatkyňou tajomnej pani z Kamenosrdca, v ktorej spozná svoju zavraždenú pani Catelyn Starkovú. Tá Brienne považuje za zradkyňu, Jaimeho milenku a spojenkyňu, a Brienne má jedinú možnosť ukázať svoju nevinu – zabiť Jaimeho. Keď to odmietne urobiť, Catelyn vydá príkaz na obesenie Brienne, Podricka aj sera Hyla, s ktorým cestujú.
Samwell Tarly sa plaví na lodi so svojou priateľkou Fialkou, jej maličkým dieťaťom, členom Nočnej hliadky Dareonom a prastarým majstrom Aemonom do Starého mesta. Fialka je nešťastná a uplakaná. Majster Aemon odhalí, že je to preto, lebo Jon Snow vymenil jej dieťa za dieťa Manceho Nájazdníka. Fialka svojho syna už nikdy neuvidí, navyše mu hrozí upálenie. Majster Aemon po ceste ochorie a nemôže pokračovať, vinou čoho skupina uviazne v meste Braavos. Dareon dezertuje. Aemon trochu pookreje, keď sa dozvie o Daenerys a ľutuje, že je pristarý na to, aby jej pomáhal. Sam predá vzácne knihy, čím získa peniaze na zvyšok plavby, majstrovi Aemonovi sa však na lodi pohorší a umiera. Sam s Fialkou sa doplavia do Starého mesta a Sam rozpovie arcimajstrovi všetko, čo sa odohralo na Múre a čo vie o Daenerys. Ten mu ale zakáže o tom hovoriť pred ostatnými arcimajstrami.
Arya žije v chráme svetla a tmy v Braavose, kde plní zvláštne úlohy. Sansa je zase ukrytá na Orlom hniezde a predstiera, že je Baelishova dcéra. Obe sestry si myslia, že zvyšok ich najbližšej rodiny je mŕtvy.

</doc>
<doc id="701492" url="https://sk.wikipedia.org/wiki?curid=701492" title="Dionýz Gürtler">
Dionýz Gürtler

ThDr., JUDr. Dionýz Gürtler (; * 22. máj 1881, Želovce† 31. december 1944) bol uhorský kňaz a verejný činiteľ v období medzivojnového Česko-Slovenska.
Životopis.
Po absolvovaní gymnaziálnych štúdií pokračoval štúdiom teológie v Ostrihome, kde bol v roku 1904 vysvätený za kňaza. Následne pôsobil päť rokov ako kaplán vo viacerých maďarských, slovenských a nemeckých obciach vtedajšieho Rakúsko-Uhorska. Popritom absolvoval štúdium práva na budapeštianskej univerzite. V roku 1910 sa stal kňazom v obci Hrušov, odkiaľ v roku 1912 prešiel do farnosti Nekyje nad Ipľom. Stal sa aj diakonským superintendentom a neskôr dištriktuálnym diakonom.
Angažoval sa aj spoločensky a politicky. Pred rokom 1918 bol členom Katolíckej ľudovej strany. Po vzniku Česko-Slovenska zakladal Krajinskú kresťansko-socialistickú stranu v regióne svojej farnosti. V krajinských a okresných voľbách v roku 1935 získal mandát v krupinskom okresnom zastupiteľstve. Odtiaľ v roku 1936 prešiel do Krajinského zastupiteľstva, kde bol povolaný po smrti Júliusa Alapyho.
Po Viedenskej arbitráži v závere roku 1938 bol ako zástupca novopripojených území kooptovaný do maďarského parlamentu, v ktorom zotrval aj po riadnych voľbách v roku 1939.

</doc>
<doc id="701494" url="https://sk.wikipedia.org/wiki?curid=701494" title="Zlatá lopta 2022">
Zlatá lopta 2022

Zlatá lopta je cena pre najlepšieho futbalistu sveta hrajúceho v Európe. O víťazovi hlasujú športoví novinári. Cena za rok 2022 sa udelila 17. októbra 2022 a vyhral ju Karim Benzema
Oproti predchádzajúcim ročníkom sa cena udeľuje za sezónu (v tomto prípade za ročník 2021/22), nie za kalendárny rok. 
Zlatá lopta.
Nominovaní hráči boli zverejnení 12. augusta 2022. 
Sedemnásobný víťaz a obhajca trofeje z minulého ročníka Lionel Messi nebol prvýkrát od roku 2005 v tridsaťčlennej nominácii. 
Kopa Trophy.
Nominácia bola zverejnená 12. augusta 2022. 
Yashin Trophy.
Nominovaní hráči boli zverejnení 12. augusta 2022. 

</doc>
<doc id="701502" url="https://sk.wikipedia.org/wiki?curid=701502" title="Royal Antwerp FC">
Royal Antwerp FC

Royal Antwerp Football Club bežne známy ako Royal Antwerp () je belgický profesionálny futbalový klub, ktorý sídli v meste Antverpy. Klub bol založený v roku 1880 a ide tak o najstarší klub v Belgicku. Tím pôsobí v najvyššej belgickej súťaži Jupiler League.
História klubu.
Royal Antverpy je päťnásobným belgickým majstrom. V histórii si klub prešiel niekoľkými pádmi do druhej ligy. V roku 2000 sa klub vrátil do Jupiler League no v roku 2004 zostúpil do druhej ligy. Do najvyššej belgickej súťaže sa vrátil až po trinástich rokoch v roku 2017. Klub má na konte päť ligových titulov pričom ten piaty vyhrali v sezóne 2022/23, bol to ich prvý titul od roku 1957.
Na európskej scéne sa klub prebojoval do finále Pohára víťazov pohárov v sezóne 1992/93 kde však prehrali s Parmou 1:3. Po majstrovskej sezóne 2022/23 sa klub po prvýkrát kvalifikoval do skupinovej fázy Ligy majstrov UEFA keď v štvrtom predkole zdolal AEK Atény.
Káder mužstva.
Súčasná zostava:
 

</doc>
<doc id="701505" url="https://sk.wikipedia.org/wiki?curid=701505" title="Zlatá lopta 2021">
Zlatá lopta 2021

Zlatá lopta je cena pre najlepšieho futbalistu sveta hrajúceho v Európe. O víťazovi hlasujú športových novinári. Cena za rok 2021 sa udelila 29. novembra 2021 a vyhral ju Lionel Messi.
Lionel Messi získal túto cenu rekordne po siedmykrát po tom ako bol kapitánom Argentíny pri víťazstve na Copa America 2021 čo bol prvý seniorský medzinárodný titul pre Argentínu od roku 1993. Robert Lewandowski skončil druhý po svojej rekordnej sezóne 2020/21 v Bundeslige so 41 gólmi a Jorginho skončil tretí po tom, čo prispel k titulom Chelsea v Lige majstrov 2020/21 a Talianska na UEFA Euro 2020.
Zlatá lopta.
Nominovaní hráči boli zverejnení 8. októbra 2021. 
Kopa Trophy.
Nominovaní hráči boli zverejnení 8. októbra 2021.
Yashin Trophy.
Nominovaní hráči boli zverejnení 8. októbra 2021.

</doc>
<doc id="701506" url="https://sk.wikipedia.org/wiki?curid=701506" title="Théâtre du Châtelet">
Théâtre du Châtelet

Théâtre du Châtelet je divadlo v Paríži, ktoré sa nachádza na "Place du Châtelet" v 1. obvode. Bolo otvorené v roku 1862 a dnes slúži predovšetkým na operné predstavenia a koncerty klasickej hudby. Má kapacitu 1923 miest. Budova je od roku 1979 chránená ako historická pamiatka. V budove taktiež prebieha udeľovanie najprestížnejšej futbalovej ceny Zlatá lopta.
História.
Divadlo navrhol architekt Gabriel-Jean-Antoine Davioud z príkazu baróna Haussmanna. Výstavba prebiehala v rokoch 1860-1862 na "Place du Châtelet" , kde oproti vyrástlo súčasne Théâtre de la Ville. Divadlo bolo slávnostne otvorené pod názvom "Théâtre impérial du Châtelet" (Cisárske divadlo Châtelet) 19. apríla 1862 za prítomnosti cisárovnej Eugénie.
Na začiatku 20. storočia sa v divadle začala hrať aj opereta, balet a prebiehali tu koncerty. V roku 1909 tu vystupoval Ďagilevov Ruský balet . Dočasne sa tu organizovali aj filmové predstavenia.
V roku 1979 prevzalo divadlo mesto Paríž. Po dôkladnej rekonštrukcii bolo divadlo v roku 1980 opäť otvorené pod názvom "Théâtre musical de Paris" (Parížske hudobné divadlo). Hrali sa tu operety a opery. V roku 1989 bola v divadle vylepšená akustika a divadlo získalo opäť svoj historický názov "Théâtre du Châtelet" . Foyer bolo vyzdobené freskami s námetom dejín hudby, ktoré vytvoril pôvodom taliansky maliar Valerio Adami. Fresky sú viditeľné veľkými oknami z námestia.
Divadlo bolo sídlom Orchestre de Paris a Orchestre philharmonique de Radio France, kým sa v septembri 2006 presťahovali do rekonštruovaného Salle Pleyel.
Od roku 1993 v divadle každoročne hosťuje Philharmonia Orchestra London. Od roku 2002 sa tu vo februári tiež odovzdávajú francúzske filmové ceny César.

</doc>
<doc id="701508" url="https://sk.wikipedia.org/wiki?curid=701508" title="Rakúska futbalová Bundesliga">
Rakúska futbalová Bundesliga

Rakúska futbalová Bundesliga () je profesionálna futbalová súťaž v Rakúsku. Je to najvyššia národná klubová súťaž v ktorej hrá 12 tímov. Najúspešnejším tímom je Rapid Wien, ktorý má 32 titulov.
História ligy.
Futbal sa hrá v Rakúsku od roku 1890. V roku 1911 vznikol prvý národný šampionát klubov pod názvom "Fußballmeisterschaft" alebo "1. Klasse". Ligy sa zúčastňovali iba kluby z Dolného Rakúska. Po anexii v roku 1938 bola rakúska národná liga zrušená. Kluby však súťažili v Gauliga Ostmark, bola to amatérska liga v ktorej súťažili kluby z obsadeného Rakúska okrem klubov z Tirolska a Vorarlberska, tie kluby boli pridané do bavorského ligového systému.
Po druhej svetovej vojne sa liga vrátila k pôvodnému formátu len pre kluby z Viedne. Rakúska futbalová Bundesliga vznikla v roku 1974. Najúspešnejším rakúskym klubom je Rapid Viedeň, ktorý má 32 titulov. Rapid Viedeň, Austria Viedeň a Sturm Graz sú jediné kluby, ktoré od vzniku Bundesligy nezostúpili do druhej ligy.

</doc>
<doc id="701509" url="https://sk.wikipedia.org/wiki?curid=701509" title="New Catholic Encyclopedia">
New Catholic Encyclopedia

New Catholic Encyclopedia (NCE) je anglickojazyčná odborná encyklopédia zameraná na témy spojené s kresťanstvom a osobitne s Katolíckou cirkvou. Ideovo nadväzuje na staršiu "Catholic Encyclopedia" zo začiatku 20. storočia, nie je však jej revíziou. 
Zväzky prvého vydania vyšli v roku 1967 v spolupráci The Catholic University of America a vydavateľstva McGraw Hill. Doplňujúce zväzky boli vydané v rokoch 1974, 1979, 1989 a 1996. Jubilejný zväzok na počesť Jána Pavla II. bol, ako prechod k druhému vydaniu, vydaný v roku 2001.
Druhé vydanie vzniklo v rámci spolupráce vydavateľstva Gale a The Catholic University of America. Základné vydanie z roku 2003 má štrnásť zväzkov s encyklopedickými heslami a jeden zväzok s indexom. Od roku 2009 bolo vydaných niekoľko ročných dodatkov, ktoré sa venujú špecifickým okruhom tém a ktoré boli vydávané nielen v tlačenej, ale aj elektronickej podobe. 
Dlhšie heslá sa členia na menšie časti. Po texte k heslu býva uvedená bibliografia k nemu. Na konci každého hesla sú uvedení jeho autori. Encyklopédia obsahuje čiernobiele ilustrácie. Encyklopédia obsahuje krížové odkazy.
Zameranie.
Encyklopédia obsahuje informácie o učení, organizácii a dejinách kresťanstva v priebehu storočí: o kresťanských osobách, inštitúciách, kultúrnych javoch, filozofiách a spoločenských hnutiach, ktoré ovplyvnili Katolícku cirkev. Dôraz sa venuje západnej cirkvi a osobitne Amerike, venuje sa však aj východným cirkvám, protestantskej reformácii a iným náboženský, spoločenstvám vrátane judaizmu a islamu. V dogmatických otázkach encyklopédia zdôrazňuje oficiálne katolícke učenie, ako ho vyjadrilo magistérium Cirkvi (osobitne druhé vydanie reflektuje Druhý vatikánsky koncil). Informuje o vývoji teológie, predstavuje dejiny Cirkvi z viacerých hľadísk na pozadí všeobecných politických a kultúrnych dejín. Pomerne podrobne informuje o misijnej činnosti Cirkvi. Zaoberá sa aj otázkami kánonického práva a otázkami vzťahov medzi cirkvou a štátom. Osobitná pozornosť sa venuje scholastickej tradícii, najmä tomizmu. Encyklopédia nespracúva biografické informácie o žijúcich osobách (výnimkou bol vtedajší pápež Ján Pavol II.).
Zväzky.
Prechodný zväzok: 

</doc>
<doc id="701520" url="https://sk.wikipedia.org/wiki?curid=701520" title="Veľká cena Talianska 2023">
Veľká cena Talianska 2023

Veľká cena Talianska 2023 (tal. Formula 1 Pirelli Gran Premio d’Italia 2023) boli preteky Formuly 1, ktoré sa konali dňa 3. septembra 2023 na okruhu Autodromo Nazionale di Monza v Monze, neďaleko od Milána. Bola to štrnásta Veľká cena sezóny 2023 Majstrovstiev sveta Formule 1.
Max Verstappen viedol pred pretekmi v priebežnom poradí jazdcov pred Sergiom Pérezom a Fernandom Alonsom.
Priebeh kvalifikácie.
Carlos Sainz získal v kvalifikácii svoju prvú pole position v sezóne. Max Verstappen bol druhý a Charles Leclerc, jeho tímový kolega z Ferrari, tretí. Prvých troch jazdcov kvalifikácie delilo len 0,067 sekundy.
Priebeh pretekov.
Veľkú cenu Talianska vyhral Max Verstappen. Pre Holanďana to bolo desiate víťazstvo vo Veľkej cene za sebou, čím vytvoril nový rekord. Predchádzajúci rekord bol deväť víťazstiev v rade, ktorý stanovil Sebastian Vettel v sezóne 2013. Druhý skončil Sergio Pérez a tretí Carlos Sainz. Pre druhého menovaného to bolo prvé pódium v tejto sezóne. 
Hoci oba Red Bully boli v pretekárskom tempe rýchlejšie ako monoposty Ferrari, Sainz s nimi zvádzal tvrdé súboje. Prvých 14 kôl bol dokonca vo vedení. Nakoniec však bolo tempo Verstappena a Péreza príliš vysoké a Španiel musel prenechať svoje miesto najprv Verstappenovi a neskôr aj Checovi Pérezovi. Súboje s jazdcami Red Bullu veľmi zaťažili pneumatiky Carlosa Sainza, v dôsledku čoho sa k nemu v závere pretekov priblížil Charles Leclerc. S opotrebovanými pneumatikami musel odraziť útok svojho tímového kolegu, ktorý na domácich pretekoch Ferrari chcel taktiež získať posledné miesto na stupňoch víťazov. Sainz nakoniec dokázal odraziť všetky útoky Monackého pretekára a skončil tretí za Verstappenom a Pérezom. Charles Leclerc skončil štvrtý.
Výsledky.
Preteky.
Poznámky:

</doc>
<doc id="701529" url="https://sk.wikipedia.org/wiki?curid=701529" title="Dvorník (vrch v Slovenskom krase)">
Dvorník (vrch v Slovenskom krase)

Dvorník () je najvyšší vrch v Slovenskom krase, krajinnom celku Slovenského rudohoria. Leží nad obcou Bôrka, približne východne od Rožňavy. Na niektorých mapách ide o neoznačenú, bezmennú kótu, ktorá je však najvyšším bodom pohoria.
Poloha.
Nachádza sa v severovýchodnej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Bôrka. Najbližším sídlom je južne situovaná Bôrka, západne sa nachádza Lúčka a Kováčová, severne Štós, východne Hačava a Háj, juhovýchodne Zádiel a juhozápadne Hrhov. Vrch patrí do Národného parku Slovenský kras.
Opis.
Dvorník zaberá centrálnu časť rozsiahlej planiny v podcelku Horný vrch, ktorá sa dvíha severozápadne od Zádielskej tiesňavy. Severne sa nachádza Osadník () a o niečo nižšia Matesova skala (), východným smerom sa vypína Chvost (), Grečov (), Ploština () a Vŕšok (), južne Hlinná (), Vysoký vrch () a Kresadlo () a západne Luhota (), Tegart (), Žľab () a Okrúhle (). Západnú a južnú časť odvodňuje potok Čremošná do Slanej, voda z východnej časti odteká planinou Šajbovým potokom do Blatného (Chotárneho) potoka a Turne v povodí rieky Bodva. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s nižšou vegetáciou je možné vidieť okolité vrcholy Slovenského krasu, blízke Volovské vrchy a prihraničné vrchy v severnom Maďarsku.
Prístup.
Na vrchol nevedie značený turistický chodník, no severným traverzom prechádza zeleno značená trasa zo Zádielskej doliny na rázc. Bodovka pod Osadníkom. Prístup na neoznačený vrchol je možný aj lesom z blízkej obce Bôrka. 

</doc>
<doc id="701530" url="https://sk.wikipedia.org/wiki?curid=701530" title="Dmitrij Valerievič Tertyšnyj">
Dmitrij Valerievič Tertyšnyj

Dmitrij Valerievič Tertyšnyj (; * 26. december 1976, Čeľabinsk, Sovietsky zväz† 23. júl 1999, Okanagan Valley, Britská Kolumbia, Kanada) bol ruský hokejový obranca, ktorý naposledy hral za Philadelphiu Flyers v NHL. V zámorí stihol odohrať jedinú sezónu, než zahynul počas dovolenky pri jazere Okanagan. Počas plavby narazila do člnu nečakane silná vlna a prevrhla Tertyšného cez palubu, priamo pod vrtuľu plavidla, ktoré mu preseklo krčnú tepnu.
Hokejová kariéra.
Tertyšnyj bol odchovancom Traktoru Čeľabinsk, za ktorý nastupoval v najvyššej ruskej hokejovej lige od sezóny 1994/95, keď mal iba sedemnásť rokov. Profesionálnym hokejistom sa stal navzdory tomu, že v hokejovej prípravke patril medzi najútlejšie deti. Za Traktor dokopy odohral štyri sezóny, ale výraznejšieho klubového úspechu sa nedočkal, za toto obdobie nastúpil len k piatim zápasom v play-off. Napriek tomu, že hrával za podpriemerný klub, tak sa vyprofiloval na jedného z najlepších defenzívne ladených obrancov v Rusku.
V roku 1998 prišiel záujem zo zámoria. Do rozvojového kempu si zavolala Tertyšného Philadelphia Flyers, ktorá Rusa draftovala v roku 1995. Tertyšnému pôvodne ponúkli iba dvojcestnú zmluvu, nakoľko sa s ním počítalo predovšetkým do nižšej ligy, ale výbornými výkonmi v predsezónnych zápasoch si vybojoval miesto na súpiske Philadelphie Flyers.
Vo svojej jedinej sezóne v NHL odohral 62 zápasov v základnej časti, strelil dva góly a na osem prihrával. V play-off pridal jeden štart, ale Philadelphia, ktorá rok predtým hrala finále, vypadla už v prvom kole.
Smrť.
Po konci hokejovej sezóny sa Tertyšnyj vybral na dovolenku k jazeru Okanagan spoločne so spoluhráčmi Francisom Belangerom a Michailom Černovom. Trojica hokejistov si v dovolenkovej destinácii prenajala motorový čln a vydala sa na výlet. Tertyšnyj sedel na kolenách v prednej časti lode, keď do trupu plavidla vrazila nečakane silná vlna, ktorá ho vymrštila do vody.
Tertyšnyj skončil priamo pod lodnou skrutkou, ktorá mu prerezala krčnú tepnu. Napriek vážnemu zraneniu mal dosť síl vyplávať na hladinu a nechať sa zdvihnúť kamarátmi späť na palubu. Kým ale čln doplával na breh, Tertyšnyj vykrvácal.
Osobný život.
Tertyšnyj bol ženatý, manželka Polina bola v čase jeho smrti v štvrtom mesiaci tehotenstva. Posmrtne sa mu narodil syn Alexandr, ktorý sa tiež stal hokejistom. V súčasnosti hráva v univerzitnej lige.

</doc>
<doc id="701532" url="https://sk.wikipedia.org/wiki?curid=701532" title="Stredná priemyselná škola (Stará Turá)">
Stredná priemyselná škola (Stará Turá)

Stredná priemyselná škola Stará Turá (skrátene SPŠ Stará Turá), do 1. septembra 2023 Stredná odborná škola Stará Turá (skrátene "SOŠ Stará Turá"), je moderná stredná priemyselná škola sídliaca v meste Stará Turá. Vznikla 1. septembra 2003 zlúčením Strednej priemyselnej školy elektrotechnickej a Stredného odborného učilišťa elektrotechnického ako Združená stredná škola elektrotechnická a 1. septembra 2008 bola premenovaná na Strednú odbornú školu.
V roku 2018 prešla rekonštrukciou vonkajšej fasády a jedálne a bola pristavená aj oddychová zóna pre žiakov. V decembri 2019 bola dokončená rekonštrukcia hlavnej časti telocvične a šatní.

</doc>
<doc id="701533" url="https://sk.wikipedia.org/wiki?curid=701533" title="Stredná priemyselná škola Stará Turá">
Stredná priemyselná škola Stará Turá



</doc>
<doc id="701534" url="https://sk.wikipedia.org/wiki?curid=701534" title="SPŠ Stará Turá">
SPŠ Stará Turá



</doc>
<doc id="701535" url="https://sk.wikipedia.org/wiki?curid=701535" title="Ron Yeats">
Ron Yeats

Ronald Yeats (* 15. november 1937† 6. september 2024) bol škótsky futbalista. Bol kľúčovým obrancom pri omladzovaní Dundee United začiatkom 60. rokov. Potom strávil desať rokov v Liverpoole a v polovici 60. rokov a s klubom vyhral šesť trofejí.
Liverpool.
Yeats, 187 centimetrov vysoký stredný obranca, bol z Dundee United odkúpený trénerom Billom Shanklym v roku 1961 za poplatok vo výške okolo 20 000 libier a okamžite z neho Shankly urobil kapitána tímu. Keď sa čakalo na Yeatsovu prvú tlačovú konferenciu Shankly bol tak ohromený fyzickou prítomnosťou svojho nového hráča, že povedal čakajúcim novinárom": „Ten muž je hora, choďte do šatne a prejdite okolo neho“". Shankly neskôr opísal Yeatsov príchod spolu s príchodom útočníka Iana St Johna v tesnej sezóne 1961 ako „bod obratu“, keď Liverpool začal svoju snahu byť najlepším najlepším klubom v Anglicku a v Európe. Yeats debutoval ligovým víťazstvom 2:0 nad Bristol Rovers v Eastville 19. augusta 1961. Po Yeatsovej prvej sezóne získal Liverpool postup z Druhej divízie s 8-bodovým náskokom (v tom čase sa udeľovali dva body za víťazstvo) Liverpool sa do prvej ligy vrátil po ôsmich sezónach. Svoj prvý gól Yeats strelil 23. novembra 1963 v 75. minúte pri víťazstve 1:0 v prvej divízii nad Manchestrom United na Old Trafford.
Liverpool bol majstrom futbalovej ligy v sezóne 1963/64. V nasledujúcej sezóne vyhrali FA Cup 1964/65, keď porazili Leeds United 2:1 po predĺžení vo finále na štadióne Wembley. Pre klub to bol vôbec prvý zisk tejto trofeje. Liverpool v tejto sezóne prehral v semifinále Európskeho pohára nad Interom Miláno. 
V ďalšej sezóne Yeats opäť pomohol Liverpoolu k zisku titulu futbalovej ligy1965/66. V Európe sa Liverpool dostal do finále Pohára víťazov pohárov UEFA v roku 1966, ktoré sa hralo v Hampden Parku - v rodnom Škótsku Yeatsa. Liverpool však prehral po predĺžení nad Borussiou Dortmund.
Úspechy Liverpoolu nabrali úpadok a Yeats a on bol jednou z významných obetí masívneho prepúšťania starších hráčov, ktoré Shankly nemilosrdne podnikol v roku 1970 v snahe prebudovať klub na nové desaťročie. Po 454 zápaosch Yeats v roku 1971 z klubu odišiel.
Návrat.
V roku 1986 sa Yeats vrátil na Anfield ako hlavný skaut klubu. V tejto funkcii zostal až do svojho odchodu do dôchodku v máji 2006.
Úspechy.
Dundee United
Liverpool
LA Skyhawks

</doc>
<doc id="701536" url="https://sk.wikipedia.org/wiki?curid=701536" title="Chvost (vrch v Slovenskom krase)">
Chvost (vrch v Slovenskom krase)

Chvost () je vrch v Slovenskom krase, krajinnom celku Slovenského rudohoria. Leží nad obcou Bôrka, približne západne od Moldavy nad Bodvou. 
Poloha.
Nachádza sa na severovýchode strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Bôrka. Najbližšími sídlami sú východne situovaná Hačava a juhozápadne ležiaca Bôrka, západne sa nachádza Lúčka a Kováčová, severne Štós, severovýchodne Medzev a juhovýchodne Háj, Zádiel a Dvorníky-Včeláre. Vrch je súčasťou Národného parku Slovenský kras.
Opis.
Chvost leží na severovýchodnom okraji planiny Horný vrch, nad hornou (severnou) časťou Zádielskej doliny. Východne sa nachádza Jelení vrch (), Grečov (), Bujačí vrch (), Ďurkova skala () a Ploština (), južne Havrania skala (), Hlinná (), Vysoký vrch (), Kresadlo () a Vŕšok (), západne Žľab (), Dvorník (), Matesova skala () a Osadník () a severne Tupý vrch () a Brezový hrb (). Oblasť patrí do povodia Bodvy, kde vodu odvádza severne a východne tečúci Blatný (Chotárny) potok, južnú časť odvodňuje jeho prítok Šajbový potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť najmä okolité vrcholy Slovenského krasu a blízke Volovské vrchy, nezriedka aj prihraničné vrchy v Maďarsku.
Prístup.
Na vrchol nevedie značená turistická trasa, no okolím vedie:

</doc>
<doc id="701537" url="https://sk.wikipedia.org/wiki?curid=701537" title="Zlatá lopta 2018">
Zlatá lopta 2018

Zlatá lopta je cena pre najlepšieho futbalistu sveta hrajúceho v Európe. O víťazovi hlasujú športových novinári. Cena za rok 2022 sa udelila 3. decembra 2018 a vyhral ju Luka Modrić.
Po prvýkrát boli udelené ceny Ženská zlata lopta a Kopa Trophy udelené pre najlepšiu ženskú futbalistu a futbalistu do 21 rokov.
Zlatá lopta.
Nominácia bola zverejnená 9. októbra 2018.

</doc>
<doc id="701539" url="https://sk.wikipedia.org/wiki?curid=701539" title="Sébastien Haller">
Sébastien Haller

Sébastien Romain Teddy Haller (* 22. jún 1994, Ris-Orangis ) je profesionálny futbalista francúzskeho pôvodu, ktorý hrá na pozícii útočníka za národný tím Pobrežia Slonoviny a za nemecký klub Borussia Dortmund.
Klubová kariéra.
AJ Auxerre.
Haller začal svoju futbalovú kariéru v AJ Auxerre, do ktorého akadémie prišiel v roku 2007. Od roku 2010 začal nastupovať za rezervný tím, už o dva roky neskôr, 27. júna 2012, potom odohral svoj debut za A-Tím v druhej francúzskej lige proti Nîmes Olympique. Svoj premiérový gól za prvý tím Auxerre strelil v nasledujúcej sezóne, konkrétne 6. augusta 2013 v zápase Coupe de la Ligue proti Stade Brestois. 
Počas celého pôsobenia v AJ Auxerre odohral naprieč súťažami 50 zápasov, v ktorých strelil 6 gólov a pridal 2 asistencie. 
FC Utrecht.
V januári 2015 odišiel Haller na hosťovanie do holandského klubu FC Utrecht. Svoj debut za klub odohral 18. januára v ligovom zápase proti SC Heerenveenu. 15. februára potom v zápase proti FC Dordrechtu nastrieľal celkom 4 góly, čím výrazne prispel k výhre svojho tímu 6:1. S Utrechtom sa v tejto sezóne umiestnil na dvanástom mieste, počas celého hosťovania odohral 17 stretnutí, v ktorých strelil 11 gólov a pridal tiež 5 asistencií. 
Hneď po konci tohto hosťovania ho holandský celok odkúpil od AJ Auxerre za 750 tisíc eur. Hneď v úvodnom zápase novej sezóny Eredivisie proti Feyenoordu strelil 2 góly, ani to však na výhru nestačilo a Utrecht zápas prehral 3:2 . V zápase holandského pohára strelil hetrik proti tímu Achilles '29. Práve v tejto súťaži sa s Utrechtom dostal až do finále, v ktorom jeho tím podľahol Feyenoordu 2:1. V sezóne sa s Utrechtom umiestnil na 5. priečke.
V nasledujúcej sezóne odohral za Utrecht 32 z celkových 34 ligových stretnutí. Do zápasu proti FC Groningenu 16. septembra 2016 nastúpil dokonca ako kapitán tímu. V tejto sezóne sa Utrecht umiestnil na 4. mieste, čo bol jeho najlepší výsledok od sezóny 1990/91, kedy taktiež skončili na 4. mieste v ligovej tabuľke. Heller odohral počas svojho pobytu v Utrechte celkom 81 stretnutí, v ktorých strelil 40 gólov a pridal 12 asistencií. 
Eintracht Frankfurt.
Po úspešnom pôsobení v Utrechte prestúpil Haller v júli 2017 do nemeckého Eintrachtu Frankfurt. Tu odohral svoj debut v stretnutí DFB-Pokalu proti TuS Erndtebrücku . V tomto zápase tiež strelil svoj premiérový gól za Eintracht a pridal aj dve asistencie. Svoj Bundesligový debut si odbil 20. augusta proti Freiburgu. V tejto sezóne získal Haller svoju prvú trofej, keď s Frankfurtom po víťazstve nad Bayernom Mníchov vyhral nemecký pohár. V tej istej sezóne tiež s klubom postúpil do semifinále Európskej ligy UEFA.
Hneď v prvom bundesligovom kole nasledujúceho ročníka si pripísal gól a asistenciu proti Freiburgu. V ligovom zápase proti Fortune Düsseldorf strelil dva góly a pridal jednu asistenciu. V tejto sezóne sa s Eintrachtom umiestnil na siedmom mieste. Počas celého angažmánu v Nemecku odohral 77 stretnutí, v ktorých strelil 33 gólov a pridal 19 asistencií. 
West Ham United.
17. júla 2019 prestúpil za pre klub rekordných 50 miliónov eur do anglického West Hamu United. Svoj debut v klube odohral 10. augusta 2019 v zápase Premier League proti Manchestru City. Hneď v nasledujúcom svojom zápase, 24. augusta proti Watfordu strelil dva góly. Svojimi výkonmi počas celej sezóny pomohol West Hamu k udržaniu sa v Premier League.
Ajax.
8. januára 2021 prestúpil Haller do holandského klubu Ajax za čiastku 22,5 milióna eur, čím sa stal najdrahšou posilou klubu v histórii. V klube sa spojil so svojim bývalým trénerom Erikom ten Hagom, pod ktorým hrával v Utrechte. Haller debutoval o dva dni neskôr, keď nastúpil do druhého polčasu zápasu proti PSV . V zápase asistoval Antonymu na vyrovnávací gól pri remíze 2:2. Dňa 14. januára strelil Haller svoj prvý gól v drese Ajaxu, pri ligovom víťazstve 3:1 nad Twente ešte pridal gólovú asistenciu. 3. februára vyšlo najavo, že Haller bol nedopatrením vynechaný zo zoznamu hráčov, ktorí boli nominovaní na zápasy vyraďovacej fázy Európskej ligy UEFA. 
Sezóna 2021/22.
15. septembra 2021, pri vonkajšom víťazstve 5:1 nad Sportingom v Lige majstrov, dvakrát skóroval v oboch polčasoch a stal sa prvým hráčom, ktorý pri svojom debute v Lige majstrov strelil štyri góly, od roku 1992, kedy to dokázal v drese AC Miláno Marco van Basten. V nasledujúcom zápase sezóny Ligy majstrov, 28. septembra, strelil Haller gól do siete tureckého Beşiktaşa a stal sa prvým hráčom v histórii súťaže, ktorý strelil päť gólov vo svojich prvých dvoch zápasoch. V odvetnom zápase, 24. novembra, strelil Haller dva góly pri výhre 2:1 a stal sa prvým hráčom, ktorý strelil deväť gólov v piatich po sebe idúcich zápasoch súťaže. 7. decembra Haller skóroval v poslednom zápase Ajaxu v skupinovej fáze Ligy majstrov a stal sa tak iba druhým hráčom po Cristianovi Ronaldovi, ktorý sa zapísal do streleckej listiny vo všetkých šiestich zápasoch skupiny. Stal sa aj hráčom, ktorý najrýchlejšie strelil desať gólov v histórii súťaže. 23. februára 2022 si, v zápase osemfinále Ligy majstrov proti Benfice, najprv strelil vlastný gól, ale následne sa presadil aj do siete súpera a pomohol Ajaxu k vonkajšej remíze 2:2. Stal sa tak prvým hráčom, ktorý skóroval v siedmich po sebe idúcich zápasoch v histórii Ligy majstrov. 
Borussia Dortmund.
6. júla 2022 Haller podpísal zmluvu s Borussiou Dortmund do 30. júna 2026. Zaplatená prestupová čiastka bola 31 miliónov eur, ktorá sa po nezverejnených bonusoch mohla zvýšiť až na 34,5 milióna eur. 18. júla sa však útočník odhlásil z predsezónneho tréningového kempu klubu vo Švajčiarsku po tom, čo mu diagnostikovali zhubný nádor semenníkov. Potom podstúpil dve operácie a štyri cykly chemoterapie, aby dostal pod kontrolu šírenie choroby. Po úspešnom ukončení liečby sa Hallerovi v januári 2023 oficiálne povolil návrat k tréningu. 
10. januára odohral svoj prvý zápas po takmer ôsmich mesiacoch, pričom sa objavil v posledných minútach prípravného zápasu proti Fortune Düsseldorf. O tri dni neskôr strelil hetrik v priebehu ôsmich minút pri víťazstve 6:0 v ďalšom priateľskom zápase proti Bazileji. 22. januára Haller nastúpil ako náhradník v druhom polčase pri domácom víťazstve 4:3 proti Augsburgu, čím si konečne odkrútil svoj súťažný debut za Dortmund po 6-mesačnom boji s rakovinou. 4. februára strelil svoj prvý profesionálny gól za klub pri výhre 5:1 nad Freiburgom. 
Reprezentačná kariéra.
Haller v mládežníckych kategóriách reprezentoval Francúzsko, okrem iného na majstrovstvách sveta do 17 rokov 2011, v seniorskej reprezentácii však hrá za Pobrežie Slonoviny. Svoj debut za túto reprezentáciu odohral 12. novembra 2019 proti Madagaskaru .
Osobný život.
V júli roku 2022 mu bola diagnostikovaná rakovina semenníkov. Z tej sa úspešne vyliečil. 

</doc>
<doc id="701541" url="https://sk.wikipedia.org/wiki?curid=701541" title="Eduardo Camavinga">
Eduardo Camavinga

Eduardo Camavinga (* 10. november 2002, Cabinda, Angola ) je francúzsky profesionálny futbalista, ktorý hrá na pozícii stredopoliara za španielsky klub Real Madrid a za francúzsky národný tím.
Klubová kariéra.
Rennes.
Svoju prvú profesionálnu zmluvu podpísal s klubom Stade Rennais 14. decembra 2018 vo veku 16 rokov a jedného mesiaca, a stal sa tak najmladším profesionálnym futbalistom v histórií klubu.
Svojho debutu za Rennes sa dočkal dňa 6. apríla 2019 pri remíze 3:3 proti Angers. Stal sa vo veku 16 rokov a 4 mesiace najmladším hráčom, ktorý kedy nastúpil za A-tím Rennes. Svoj prvý gól za Rennes zaznamenal 15. decembra 2019 pri výhre 1:0 proti Lyonu, gól strelil v 89. minúte hry. Celkom za Rennes odohral 88 zápasov a strelil v nich 2 góly.
Real Madrid.
31. augusta 2021 prestúpil do španielskeho klubu Real Madrid za 31 miliónov eur. Debutoval 12. septembra 2021 pri výhre 5:2 nad Celtou Vigo. V zápase strelil gól 6 minút po nástupe z lavičky. O tri dni neskôr, 15. septembra 2021, debutoval v Lige majstrov za Real Madrid, keď nastúpil ako náhradník za Luka Modrića v 80. minúte a asistoval Rodrygovi na víťazný gól proti Interu Miláno.
28. mája 2022 Camavinga nastúpil ako náhradník v 85. minúte finále Ligy majstrov UEFA v roku 2022, čím pomohol Realu Madrid vyhrať 1:0 nad Liverpoolom a získať tak titul.
Reprezentačná kariéra.
11. novembra 2019 bol Camavinga nominovaný do francúzskeho reprezentačného tímu do 21 rokov na stretnutie proti Gruzínsku a Švajčiarsku, v ktorom nahradil Mattea Guendouziho, ktorý sa pripojil k seniorskej reprezentácii.
27. augusta 2020 bol Camavinga prvýkrát povolaný do francúzskej reprezentácie po tom, čo kvôli pozitívnemu testu na COVID-19 nemohol hrať Paul Pogba. Camavinga sa tak stal najmladším hráčom povolaným do francúzskej reprezentácie od roku 1932, kedy bol nominovaný René Gérard, ktorý mal vtedy 17 rokov, 9 mesiacov a 17 dní. Camavinga debutoval 8. septembra 2020 proti Chorvátsku v zápase Ligy národov UEFA, kedy cez polčasovú prestávku vystriedal N'Gola Kantého. Zápas skončil víťazstvom Francúzska 4:2. Camavinga sa stal najmladším hráčom francúzskej reprezentácie od roku 1914, kedy debutoval Maurice Gastiger, ktorému bolo 17 rokov, 9 mesiacov a 29 dní.
7. októbra 2020 Camavinga prispel k víťazstvu 7:1 proti Ukrajine svojim premiérovým reprezentačným gólom (otvoril skóre z priameho kopu). Stal sa tak najmladším strelcom francúzskeho tímu od roku 1914, kedy sa presadil Maurice Gastiger.
Osobný život.
Camavinga sa narodil v utečeneckom tábore v Miconge v Angole v roku 2002 konžským rodičom, ktorí utiekli z Kinshasy. Má päť súrodencov. Jeho rodina sa presťahovala do Francúzska, keď mal dva roky. Presťahovali sa do Fougères, kde Eduardo vyrastal. Nejakú dobu cvičil judo, kým sa ho vzdal, aby sa sústredil iba na futbal. V roku 2013 vyhorel dom rodiny Camavingovcov, pričom požiar zničil väčšinu rodinného majetku.
Dňa 5. novembra 2019 získal Eduardo Camavinga francúzske občianstvo. 

</doc>
<doc id="701542" url="https://sk.wikipedia.org/wiki?curid=701542" title="Jamal Musiala">
Jamal Musiala

Jamal Musiala (* 26. február 2003, Stuttgart, Nemecko) je nemecký profesionálny futbalista, ktorý hrá ako ofenzívny stredopoliar v nemeckom klube FC Bayern Mníchov a v nemeckom národnom tíme.
Musiala, ktorý vyrastal hlavne v Anglicku, reprezentoval Nemecko aj Anglicko v mládežníckych reprezentáciách no nakoniec sa vo februári 2021 rozhodol reprezentovať Nemecko.
Klubová kariéra.
Musiala sa narodil v Stuttgarte. Do siedmich rokov žil v meste Fulda, kým sa s rodinou presťahoval do Anglicka, kde strávil väčšinu svojho detstva. Je odchovancom londýnskej Chelsea.
V júli 2019, vo veku 16 rokov, opustil Musiala Chelsea a pripojil sa k bundesligovému Bayernu Mníchov. 3. júna 2020 debutoval, keď nastúpil ako náhradník do zápasu rezervného tímu pri výhre 3:2 nad Preußen Münster v 3. lige. 20. júna 2020 debutoval v Bundeslige v zápase proti Freiburgu, stal sa tak najmladším hráčom v klube, ktorý nastúpil do ligového zápasu, a to vo veku 17 rokov a 115 dní. 18. septembra strelil Musiala svoj prvý ligový gól pri vysokom víťazstve 8:0 nad Schalke, čím sa stal historicky najmladším strelcom Bayernu vo veku 17 rokov a 205 dní, čím prekonal doterajší rekord Roqueho Santa Cruza (18 rokov a 12 dní).
Dňa 3. novembra odohral Musiala svoj prvý zápas v Lige majstrov, keď v poslednej minúte zápasu proti Red Bullu Salzburg vystriedal Thomasa Müllera. 23. februára 2021 dal Musiala svoj prvý gól v Lige majstrov, a to v prvom zápase osemfinále pri výhre 4:1 nad Laziom a stal sa tak najmladším anglickým aj nemeckým strelcom v súťaži. 5. marca podpísal svoju prvú profesionálnu zmluvu v Bayerne Mníchov do roku 2026. 17. apríla 2021 strelil dva góly v ligovom zápase do siete VfL Wolfsburg.
Reprezentačná kariéra.
V novembri 2020 bol Musiala prvýkrát povolaný do anglickej reprezentácie do 21 rokov na kvalifikačné zápasy na Majstrovstvách Európy 2021. 13. novembra debutoval ako náhradník pri víťazstve 3:1 nad Andorrou na štadióne Molineux. Svoj prvý gól strelil 17. novembra počas výhry 5:0 nad Albánskom, opäť vo Wolverhamptone. Potom, čo sa Musiala rozhodol reprezentovať Anglicko na úrovni do 21 rokov, nemecký futbalový zväz oznámil, že ukončil snahu presvedčiť Musialu o budúcnosti v nemeckej reprezentácii, tréner nemeckej mládeže Meikel Schonweitz uviedol: „Jasne nám naznačil, že v súčasnej dobe vidí svoju budúcnosť v anglickej reprezentácii. Prijímame jeho rozhodnutie a prajeme mu všetko najlepšie v jeho športovej kariére.“
24. februára 2021 sa Musiala rozhodol reprezentovať Nemecko na seniorskej reprezentačnej úrovni. V marci 2021 bol následne prvýkrát povolaný do nemeckej reprezentácie na zápasy kvalifikácie na majstrovstvá sveta vo futbale 2022 a debutoval 25. marca ako náhradník v 79. minúte pri výhre 3:0 proti Islandu.
Štýl hry.
Ako všestranný hráč hráva Musiala na krídlach aj na všetkých postoch v strede poľa. Podľa Hansa Flicka, za ktorého Musiala debutoval v FC Bayern Mníchov: „Má skvelé oko a cit pre výber správnych priestorov. Je veľmi sebavedomý na lopte a vie hrať dobre medzi líniami“.

</doc>
<doc id="701546" url="https://sk.wikipedia.org/wiki?curid=701546" title="Mazda Raceway Laguna Seca">
Mazda Raceway Laguna Seca



</doc>
<doc id="701547" url="https://sk.wikipedia.org/wiki?curid=701547" title="Royal Antverpy FC">
Royal Antverpy FC



</doc>
<doc id="701550" url="https://sk.wikipedia.org/wiki?curid=701550" title="Nemzeti Bajnokság I">
Nemzeti Bajnokság I

Nemzeti Bajnokság I zo sponzorských dôvodov tiež OTP Bank Liga alebo skrátene NB I, je maďarská profesionálna futbalová liga, ktorú riadi maďarský futbalový zväz. Je to najvyššia maďarská národná klubová súťaž. Hlavným sponzorom ligy je maďarská banka OTP Bank Group, ktorá mala svoje pobočky aj na Slovensku. Liga vznikla v roku 1901. Najúspešnejším tímom je Ferencváros, ktorý má 34 titulov.
História ligy.
Historicky prvej sezóny v roku 1901 sa zúčastnili iba tímy z Budapešti a to Ferencváros, BTC, MUE, Műegyetemi AFC a Budapesti SC. V 10. a 20. rokoch 20. storočia bojovali o titul zväčša Ferencváros a MTK Budapešť, v 30. rokoch ich rivalitu doplnil Újpest FC. V sezóne 1941/42 sa Csepel SC stal prvým majstrom, ktorý nepochádzal z hlavného mesta. Počas druhej svetovej vojny sa z titulu tešil aj rumunský klub CA Oradea, keďže sever Transylvánie vrátane Oradey pripadla počas vojny k Maďarsku.
Najúspešnejším klubom je Ferencváros, ktorý doposiaľ získal 34 titulov.
Prehľad víťazov.
Výkony podľa klubu.
Poznámky

</doc>
<doc id="701553" url="https://sk.wikipedia.org/wiki?curid=701553" title="Trofej Raymonda Kopu">
Trofej Raymonda Kopu

Trofej Raymonda Kopu je futbalové ocenenie, ktoré sa udeľuje od roku 2018 každoročne najlepšiemu hráčovi do 21 rokov. Cenu udeľuje magazín "France Football".
Ocenenie pre najlepšieho hráča do 21 rokov sa udeľuje v rámci slávnostného vyhlasovania výsledkov ankety Zlatá lopta France Football od roku 2018, prvým víťazom sa stal Kylian Mbappé. Trofej je pomenovaná po bývalom futbalistovi Raymondovi Kopovi , držiteľovi Zlatej lopty z roku 1958. Víťaza vyberajú bývalí laureáti ankety Zlatá lopta. Na rozdiel od ocenenia Golden Boy je Trofej Raymonda Kopu, aj keď menej prestížna, otvorená aj pre hráčov pôsobiacich mimo Európy. 

</doc>
<doc id="701554" url="https://sk.wikipedia.org/wiki?curid=701554" title="Detroit Grand Prix">
Detroit Grand Prix

Detroit Grand Prix sú automobilové preteky, ktoré sa každoročne konajú v Detroite v štáte Michigan v Spojených štátoch amerických. Preteky sú aktuálne súčasťou seriálu IndyCar a uskutočňujú sa na okruhu Detroit Street Circuit v centre mesta. V rokoch 1992 až 2022 sa Veľká cena Detroitu jazdila na okruhu Raceway at Belle Isle, pričom v sezónach 2013 až 2021 sa počas jedného pretekárskeho víkendu konali vždy dvoje preteky.
V 80. rokoch minulého storočia, keď sa v USA uskutočňovali 3 Veľké ceny Formuly 1 ročne, sa na okruhu Detroit Street Circuit konala Veľká cena Východu USA. V tom čase sa však jazdilo na inej konfigurácii okruhu ako dnes.

</doc>
<doc id="701556" url="https://sk.wikipedia.org/wiki?curid=701556" title="Rodri (futbalista, 1996)">
Rodri (futbalista, 1996)

Rodrigo Hernández Cascante (*22. jún 1996), známy ako Rodri alebo Rodrigo, je španielsky profesionálny futbalista, ktorý hrá ako defenzívny záložník za klub Manchester City a španielsky národný tím.
Po pôsobení vo Villarreal a Atlético Madrid v španielskej La Lige sa Rodri v roku 2019 pripojil k klubu Manchester City. V sezónach 2020/21, 2021/22, 2022/23 a 2023/24 pomohol tímu vyhrať štyri ligové tituly za sebou. V sezóne 2022/23 bol súčasťou tímu, ktorý získal historické kontinentálne treble. Vo finále Ligy majstrov UEFA v roku 2023 strelil Rodri jediný gól vo finále a bol vyhlásený za hráča sezóny turnaja.
Rodri je španielsky reprezentant a bývalý mládežnícky reprezentant. V seniorskom národnom tíme debutoval v roku 2018 a reprezentoval svoju krajinu na Majstrovstvách Európy 2020, Majstrovstvách sveta 2022 a Majstrovstvá Európy 2024. V roku 2023 vyhral Ligu národov UEFA a bol vyhlásený za najlepšieho hráča finálového turnaja. Rodri bol neodmysliteľnou súčasťou víťazstva Španielska na Majstrovstvách Európy v roku 2024. Za svoje výkony bol vyhlásený za hráča turnaja.
V roku 2024 bol za svoje výkony v ankete Zlatá lopta vyhlásený za víťaza tohto ocenenia.
Klubová kariéra.
Rodri sa narodil v Madride a sa pripojil k mládežníckemu tímu Atlética Madrid v roku 2007 vo veku 11 rokov z CF Rayo Majadahonda. Prepustený z klubu bol v roku 2013 kvôli „nedostatku fyzickej sily“. Následne podpísal zmluvu s Villarrealom. 
7. februára 2015, keď bol Rodri ešte junior, debutoval medzi seniormi za rezervný tím a nastúpil ako náhradník do zápasu pri výhre 3:1 vonku proti RCD Espanyol B v Segunda División B. Svoj prvý štart v základnej zostave rezerv zaznamenal o 15 dní neskôr, pri víťazstve 2:0 na ihrisku Realu Zaragoza B. 
Rodri debutoval v prvom tíme 17. decembra 2015, domácim víťazstvom 2:0 proti SD Huesca v súťaži Copa del Rey 2015/16. Jeho debut v La Lige prišiel 17. apríla 2016, keď nastúpil ako náhradník v druhom polčase za Denisa Suáreza pri prehre 2:1 vonku mad Rayo Vallecano. 
4. decembra 2017 Rodri predĺžil svoju zmluvu do roku 2022. Svoj prvý gól na v La Lige strelil 18. februára 2018, proti RCD Espanyol vonku. Zápas sa skončil 1:1. 
Atlético Madrid.
24. mája 2018 sa Rodri vrátil do Atlética po tom, čo sa klub dohodol s Villarrealom na jeho prestupe. S klubom z Madrida podpísal zmluvu na päť rokov a Atlético za jeho prestup zaplatil poplatok vo výške okolo 20 eur miliónov plus 5 miliónov v bonusoch. Za klub debutoval 15. augusta 2018 v Superpohári UEFA 2018 v Tallinne.
Manchester City.
Sezóna 2019/20.
3. júla 2019 Manchester City aktivoval Rodriho výstupnú klauzulu vo výške 62,6 miliónov libier. V tom čase to bola rekordná prestupová čiastka Manchestru City. S klubom podpísal zmluvu na päť rokov. 
4. augusta 2019 Rodri debutoval v FA Community Shield 2019 na štadióne Wembley, kde odohral celých 90 minút, keď City vyhralo na penalty proti Liverpoolu po remíze 1:1. Svoj debut v Premier League odohral proti West Hamu United. 14. septembra strelil svoj prvý gól za klub pri porážke 3:2 vonku proti Norwich City. 
V októbri 2019 bolo oznámené, že klubu bude chýbať jeden mesiac kvôli zranenie stehennej šľachy. 
1. marca 2020 City vyhralo EFL Cup na štadióne Wembley tretíkrát za sebou, keď vo finále porazilo Aston Villu 2:1. Druhý gól strelil práve Rodri.
Sezóna 2021/22.
V priebehu Premier League 2021/2022 mal Rodri najvyššiu mieru úspešných prihrávok zo všetkých stredopoliarov v Premier League s 91,8% úspešnosťou prihrávok za 90 minút a ukázal sa, že bol neoddeliteľnou súčasťou k zisku titulu pre City. 
Sezóna 2022/23.
12. júla 2022 sa Rodri predĺžil svoju zmluvu s Manchestrom City do roku 2027. 11. apríla 2023 strelil Rodri svoj prvý gól v Lige majstrov proti Bayernu Mníchov. 
Reprezentačná kariéra.
Po tom, čo reprezentoval Španielsko na úrovniach do 16, 19 a 21 rokov, bol Rodri 16. marca 2018 prvýkrát vybraný do seniorskej reprezentácie na dva prípravné zápasy proti Nemecku a Argentíne. Debutoval o päť dní neskôr, keď nahradil Thiaga Alcântaru pri remíze 1:1 proti Nemecku v Düsseldorfe. 
Rodri bol súčasťou 24-člennej zostavy Luisa Enriqueho na Majstrovstvách Európy 2020 a Majstrovstvách sveta 2022. 
Osobný život.
Rodri si na luxus nepotrpí. Počas toho ako už hral profesionálne futbal a zarábal 120 tisíc libier týždenne ešte stále študoval podnikovú ekonómiu a žil na internáte. Bral to ako jedinečnú príležitosť, ktorú chcel využiť naplno. Donedávna vlastnil Opel Corsa, ktorý si kúpil z druhej ruky od staršej pani. Vravel, že auto mu slúžilo len na presun z bodu A do bodu B. Rodri nemá profil na sociálnych sietiach a pravidelné chodí darovať krv. 
Úspechy.
Atlético Madrid
Manchester City
Španielsko U19
Španielsko U21
Majstrovstvá Európy do 21 rokov: (2. miesto - 2017)
Španielsko
Individuálne

</doc>
<doc id="701557" url="https://sk.wikipedia.org/wiki?curid=701557" title="Peter Pavol Gojdič">
Peter Pavol Gojdič



</doc>
<doc id="701558" url="https://sk.wikipedia.org/wiki?curid=701558" title="Raceway at Belle Isle">
Raceway at Belle Isle



</doc>
<doc id="701559" url="https://sk.wikipedia.org/wiki?curid=701559" title="Detroit Street Circuit">
Detroit Street Circuit



</doc>
<doc id="701562" url="https://sk.wikipedia.org/wiki?curid=701562" title="U.S. Open Cup">
U.S. Open Cup

Lamar Hunt U.S. Open Cup bežne známy ako U.S. Open Cup je vyraďovacia pohárová futbalová súťaž v USA. Ide o najstaršiu futbalovú súťaž v krajine vznikla totiž v roku 1914. Názov Lamar Hunt U.S. Open Cup sa používa od roku 1999.
V každom ročníku sa hrá približne 100 klubov z profesionálnych líg schválených Americkou futbalovou federáciou. Celkový víťaz je odmenený sumou 300 000 dolárov a kvalifikuje sa do Poháru majstrov CONCACAF.
Formát a história súťaže.
Táto súťaž sa hrá systémom vyraďovacej fáze a od roku 2014 hrá v každom ročníku najmenej 80 tímov. V súťaži môžu hrať profesionálne tímy z Major League Soccer, USL Championship, USL League One a National Independent Soccer Asociation ale aj amatérske tímy z líg USL League Two, National Premier Soccer League, United States Adult Soccer Association a US Club Soccer. Tímy z Major League Soccer začínajú v súťaži v treťom kole.
Najúspešnejším klubmi sú Bethlehem Steel FC a Maccabee Los Angeles, ktoré získali päť titulov. Z tímov MLS sa najviac tešili z titulu tímy Chicago Fire, Seattle Sounders a Sporting Kansas City (všetci po štyri tímy). V roku 1999 sa naposledy tešil z titulu tím z nižšej súťaže a to Rochester New York. Odvtedy sa iba raz stalo aby do finále postúpil klub z nižšej súťaže ako MLS, v roku 2022 to dokázal Sacramento Republic FC.
Prehľad finálových zápasov.
V niektorých ročníkoch sa hralo finále na dva zápasy, niekde sa po remízovom prvom zápase hral opakovaný zápas a v zopár prípadoch sa hralo finále aj na tri duely.
Poznámky
Externé odkazy.
https://www.ussoccer.com/us-open-cup

</doc>
<doc id="701563" url="https://sk.wikipedia.org/wiki?curid=701563" title="Streets of St. Petersburg">
Streets of St. Petersburg

Závodná dráha Streets of St. Petersburg je mestský okruh v St. Petersburgu na Floride v Spojených štátoch amerických. Trať vedie jazdcov pozdĺž pobrežia Mexického zálivu cez centrum mesta; využíva aj jednu pristávaciu dráhu miestneho letiska. Od roku 2009 sa tu každoročne konajú úvodné preteky sezóny IndyCar Series.

</doc>
<doc id="701565" url="https://sk.wikipedia.org/wiki?curid=701565" title="Pierre Bachelet">
Pierre Bachelet

Pierre Bachelet (* 25. máj 1944, Paríž, Francúzsko† 15. február 2005, Suresnes, Francúzsko) bol francúzsky spevák, šansoniér, pesničkár, básnik a skladateľ filmovej hudby. Preslávil sa najmä piesňou k filmu "Emanuela" so Sylviou Kristelovou v réžii Justa Jaeckina, ktorej sa predalo viac ako 5,5 milióna kusov vo Francúzsku. Medzi ďalšie jeho známe piesne patria napr.: "Elle est d'ailleurs", "En l'an 2001", "Les corons", "Vingt ans", "Flo", "L'Atlantique", "Partir avant d'avoir tout dit" alebo "Marionnettiste". Za celú svoju kariéru vydal 15 štúdiových, 5 živých a 10 albumov s filmovou hudbou (BOF).
Medzi rokmi 19702001 Bachelet zložil filmovú hudbu pre vyše 20 snímok rôznych žánrov. Ako hudobník koncertoval v Bataclane, Olympii či v Parc de La Courneuve.
Životopis.
Pierre Bachelet sa narodil 25. mája 1944 v 12. parížskom obvode. Jeho rodina sa presťahovala do mesta Calais a neskôr počas jeho mladosti do Paríža. Zostal veľmi spätý s Calais, rodiskom svojho otca, kde rád relaxoval. Absolvoval filmovú školu na rue de Vaugirard. Neskôr odišiel do Brazílie nakrútiť dokument "Bahio m'Ã¹ Amor".
Svoju kariéru začal v reklame, kde sa stretával s niekoľkými hudobníkmi, s ktorými následne spolupracoval. Robil na zvukovom dizajne relácie "Dim, Dam, Dom", ktorá rozoberala svet módy. Stále viac písal hudbu do reklám, relácii a dokumentov svojich priateľov a známych. Najväčší úspech však získal soundtrackom k erotickému filmu "Emanuela" (1974) od Justa Jaeckina. Predalo sa okolo 1,4 milióna albumov a 4 milióny samostatných diskov. Bachelet tiež v priebehu 70. rokov až začiatkom 21. storočia pracoval na filmoch "Hlavička" a "La Victoire en chantant" od filmára Jeana-Jacquesa Annauda, "Les Bronzés font du ski" od Patrice Laconta, "Deti z močarísk" a "Un crime au paradis" od Jeana Beckera, dokumente "Les Contes sauvages" alebo ďalších 5 filmových dielach od Justa Jaeckina. V priebehu 30 rokov sa venoval aj komponovaniu hudby k televíznym projektom, vrátane seriálu "Capitaine X", "Emmanuelle" či "Pour tout l'or du Transvaal".
Pierre Bachelet nahral prvý album v roku 1974 pod názvom "L'Atlantique". Na vydanie svojho druhého albumu "Elle est d'ailleurs" musel počkať až do roku 1980. Pieseň sa predávala v náklade 1,5 milióna kópií. Tretí album z roku 1982 obsahoval úspešný, legendárny a typický song "Les Corons", ktorý pojednával o práci a živote neplnoletých. V 80. rokoch vystupoval v Olympii a po rôznych miestach francúzsky hovoriacej Európe. V roku 1984, po svojom štvrtom albume, bol hviezdou Olympie. V rokoch 1985 a 1987 pokračoval na tvorbe dvoch nových albumov, ktoré zahŕňali rôzne populárne piesne. Spevákove turné boli úspešné po každom vydaní nového albumu.
Začiatkom 90. rokov vyšiel na verejnosť album "Les Lolas" a prvá retrospektíva jeho najlepších skladieb. Koncerty ho doviedli aj na ostrovy Indického oceánu a do Quebecu, kde mal veľký úspech. V roku 1995 vydal album piesní, ktorých texty napísal so spisovateľom Yannom Queffélecom. Queffelec a Jean-Pierre Lang boli jeho dvaja textári nasledujúceho albumu "Un homme simple". Od polovice 90. rokov do svojej smrti v roku 2005 Bachelet pokračoval vo svojej kariére, menej medializovanej ako v 80. rokoch, ale s verným publikom. Počas letných turné pravidelne cestoval po Francúzsku, kde hrával svoje najväčšie hity, a to aj niekoľkokrát vonku a niekedy v rámci bezplatných koncertov.
Jeho posledný album "Tu ne nous quittes pas" z roku 2003 bol poctou Jacquesovi Brelovi, kde hrával najväčšie úspechy belgického speváka, ku ktorému je často prirovnávaný. Napriek chorobe oslavoval tridsať rokov kariéry v Casino de Paris; išlo o jeho poslednú šou. Zomrel 15. februára 2005 vo svojom dome v Suresnes v Hauts-de-Seine na rakovinu pľúc. Jeho obrad sa konal v kostole sv. Rocha v Paríži. Odpočíva na cintoríne Saint-Tropez v meste Saint-Tropez.
Fanúšikovia RC Lens mu vzdali poslednú poctu na Stade Bollaert-Delelis, v zápase proti FC Nantes, kde si zaspievali "Les Corons", pieseň, ktorá je odvtedy považovaná za jednu z klubových hymien. Vo viacerých filmoch s 21. storočia stále odznievajú niektoré Bacheletové skladby.
Zoskupenie.
Skupina Résonance.
Bachelet bol súčasťou disco-funkového zoskupenia Résonance, spoločne so spevákom, skladateľom a producentom Mat Camisonom.

</doc>
<doc id="701568" url="https://sk.wikipedia.org/wiki?curid=701568" title="Pavel Soukup">
Pavel Soukup

Pavel Soukup môže byť:

</doc>
<doc id="701569" url="https://sk.wikipedia.org/wiki?curid=701569" title="IndyCar Series">
IndyCar Series

IndyCar Series je najvyššia trieda severoamerických formulových pretekov. V priebehu sezóny sa konajú preteky na ováloch, ako aj na permanentných pretekárskych tratiach a mestských okruhoch. Vrcholom sezóny sú preteky Indianapolis 500, ktoré patria spolu s Veľkou cenou Monaka a 24 hodín Le Mans k najprestížnejším v celom motoršporte.
Pretekársky seriál v jeho súčasnej podobe vznikol v roku 2008, keď sa Indy Racing League, ktorá bola založená v roku 1996, spojila so seriálom Champ Car.
V sérii IndyCar sa používajú monoposty s jednotnými podvozkovými Dallara, pričom motory dodávajú spoločnosti Chevrolet a Honda. Tímy si môžu vybrať motorového partnera, s ktorým chcú spolupracovať, a sú zodpovedné za nastavenie vozidiel. Medzi najznámejšie tímy patria Andretti Autosport, Team Penske, Chip Ganassi Racing a Arrow McLaren SP.
Najúspešnejším jazdcom so 6 majstrovskými titulmi je Novozélanďan Scott Dixon. Aktuálnym držiteľom titulu je Álex Palou.
Pretekárske okruhy.
Nasledujúce pretekárske trate hostili preteky IndyCar v roku 2023:
Legenda:
O – ovál; P – permanentná pretekárska trať; M – mestský okruh
Šampióni IndyCar Series.
Poznámky:

</doc>
<doc id="701574" url="https://sk.wikipedia.org/wiki?curid=701574" title="Marcela Plítková">
Marcela Plítková



</doc>
<doc id="701575" url="https://sk.wikipedia.org/wiki?curid=701575" title="Marcela Jurovská">
Marcela Jurovská



</doc>
<doc id="701579" url="https://sk.wikipedia.org/wiki?curid=701579" title="Bitka pri Baťovanoch">
Bitka pri Baťovanoch

Bitka pri Baťovanoch (dnešné Partizánske) bolo bojové stretnutie v Slovenskom národnom povstaní, ktoré sa odohralo v dňoch od 4. do 8. septembra 1944. Prevažne pešie jednotky 1. česko-slovenskej armády na Slovensku zorganizované stot. Adolfom Weinholdom za pomoci miestnych nevycvičených a nedostatočne vystrojených dobrovoľníkov a partizánskych skupín 5 dní odolávali v otvorenom teréne nie až tak vhodnom pre obranu nemeckej bojovej skupine SS Schill, ktorá do stredu Slovenska postupovala od juhozápadu. Nemci pri Baťovanoch po prvýkrát narazili na koncentrovanú obranu povstalcov, čo sa odrážalo aj v ich bojových hláseniach. Bitka sa napriek vysokej bojovej morálke povstalcov (o ktorej svedčia aj ťažké straty) skončila víťazstvom Nemcov a stiahnutím povstalcov.
Povstanie na Ponitrí.
V dopoludňajších hodinách 29. augusta 1944 prenikli na Slovensko nemecké jednotky bojových skupín "Ohlen" a "Junck" a v podvečer toho istého dňa sa na dohodnuté heslo začalo ozbrojené povstanie.
Dňa 31. augusta 1944 v dopoludňajších hodinách prenikli na Slovensko vlakové súpravy s jednotami nemeckej bojovej skupiny Schill a v priebehu dňa boli presmerované k Bratislave, kde Nemci nasledujúci deň v podvečerných hodinách so súhlasom prezidenta Slovenskej republiky Jozefa Tisa odzbrojili bratislavskú posádku. Z Bratislavy si to Schill nasmeroval na stredné Slovensko. V kasárňach v Hlohovci, ktorej posádka sa zväčša rozišla domov, sa okupanti zmocnili niekoľkých protilietadlových kanónov.
Veliteľ posádky v Nitre mjr. Šmigovský zostal verný ľudáckemu režimu a nechal zatknúť dôstojníkov a vojakov, ktorí sympatizovali s povstaním, vrátane Jána Černeka. Dňa 3. septembra 1944 sa okupanti po polhodinovej prestrelke zmocnili Topoľčian, kde im v kasárňach Delostreleckého pluku 1 padla do rúk padla do rúk bohatá korisť, ktorá im umožnila vyzbrojiť ďalšiu delostreleckú batériu.
Medzitým sa z posádok na juhozápadnom Slovensku organizovali aj povstalecké jednotky. V trnavskej posádke, kde sa nachádzal náhradný prápor pešieho pluku, 1. pracovná rota a rota VOP, nechal npor. Karol Fraňo napojený na odboj zatknúť členov Hlinkovej gardy, Hlinkovej slovenskej ľudovej strany a Deutsche Partei a v popoludňajcích hodinách na rozkaz velenia povstaleckej armády a pod vplyvom informácií, že sa blížia Nemci, vydal inštrukcie smerujúce k evakuácii mesta. Pracovná rota a rota VOP rozkazy ignorovali a v Trnave zostala jedna rota ako krytie. Celkovo mesto opustilo približne 2 000 mužov, asi 1 500 vojakov a 500 dobrovoľníkov. Cestou na stredné Slovensko nabrali niekoľko desiatok vojakov z Hlohovca a asi 200 príslušníkov posádky z Topoľčian.
V posádke v Topoľčanoch velil od rána 30. augusta stot. Ján Malár. Po vydaní mobilizačnej vyhlášky sa do kasární dostavilo približne 1 500 záložníkov, z ktorých sa však veľká časť po vypočutí Tisovho prejavu rozišla domov.
Už 29. augusta 1944 sa začala formovať povstalecká obrana na Ponitrí. V posádke v Zemianskych Kostoľanoch bol zosadený jej pôvodný veliteľ a velenia sa ujal stot. Adolf Weinhold, ktorý z dvoch prítomných rôt, asanačnej a pracovnej začal okamžite formovať bojové jednotky. Na druhý deň vojaci zo Zemianskych Kostolian oslobodili väzňov nováckeho židovského pracovného tábora. Súčasne sa na Hornej Nitre začali formovať aj partizánske skupiny.
Už 30. augusta 1944 vznikol v Baťovanoch partizánsky oddiel Pavel pod velením Jozefa Trojana o približne 600 členoch. Menšie partizánske skupiny vznikali aj na ďalších miestach, ako Prievidza či Nemecké Pravno. Partizáni predstavovali v okrese Bánovce nad Bebrovou rozhodujúcu zložku povstaleckých síl, nakoľko v okrese nesídlila žiadna vojenská posádka.
Povstalecké sily na Hornej Nitre.
Dňa 31. augusta 1944 oficiálne vznikla Česko-slovenská armáda na Slovensku rozdelená na dve obranné oblasti. Horná Hitra spadala pod Obrannú oblasť 1 (veliteľ plk. pech. Pavol Kuna) a stot. Adolf Weinhold sa stal veliteľom povstaleckých síl na Hornej Nitre, vojenských aj partizánskych.
Weinholdova skupina mala k dispozícii 6 poľných kanónov 76,5 mm vz. 17, dva mínomety 81 mm vz. 36. V skladoch Zbrojnice I v Bošanoch boli nájdené štyri protitankové kanóny KPÚV 37 mm vz. 34P, z ktorých bola vytvorená trojkanónová čata KPÚV. Povstalecké sily mali k dispozícii aj dva tančíky vz. 33. Weinhold nariadil z kasární Delostreleckého pluku 1 v Topoľčanoch odviesť všetok vojenský materiál, avšak do príchodu Nemcov stihli povstalci z mesta odviezť iba deväť húfnic 100 mm vz. 14/19, osemnásť vagónov munície a osemnásť poľnohospodárskych traktorov.
Napriek všetkým problémom dokázal stot. Weinhold z dostupných vojenských jednotiek vytvoriť bojovú skupinu o sile približne 2 000 ľudí. Skladala sa zo štábu, piatich peších rôt, pionierskej roty, čaty KPÚV, mínometnej čaty a výpomocne motorizovaného delostreleckého oddielu, ktorému velil stot. Ján Malár. Boli to nedostatočné sily na obranu údolia Nitry. Navyše hrozbu nemeckého útoku zo smeru Nitra - Topoľčany. Navyše prikázalo "posádkovému veliteľstvo Zemianske Kostoľany" v spolupráci s partizánmi okamžite oslobodiť Nitru.
Stot. Weinhold, uvedomujúc si nereálnosť vykonania rozkazu, sústredil svoje hlavné sily na obrannej línii Broďany – Malé Bielice – Veľké Bielice – Návojovce – Skačany a do údolia rieky Nitrice vyslal podskupinu „"Kolník"“ (npor. Rudolf Kolník), ktorá pri Dolných Vesteniciach prehradila smer Nováky - Bánovce. V priestore Topoľčian zostali len príslušníci partizánskeho oddielu "Pavel," pričom dve z jeho siedmich rôt boli vysunuté k obci Čakajovce, 8 km severne od Nitry. Blízky železničný uzol Zbehy partizáni z neznámych dôvodov neobsadili, ani sa ho nepokúsili zničiť. Takto rozostavené povstalecké jednotky čakali na príchod útočníkov.
Priebeh bitky.
Po dobytí Topoľčian sa okupačné jednotky zamerali na vyčisťovanie a zabezpečenie okolia mesta. Odohnali partizánov z Čakajoviec a Mýtnej Novej Vsi, obsadili Chynorany a ich postup po jednotlivých dedinách sa zastavil až pred povstaleckou obrannou líniou, nachádzajúcou sa tesne pred Baťovanmi.
Pozície v údolí rieky Nitra boli obsadené hlavnými silami skupiny "Weinhold" a na krídlach sa nachádzali partizánske jednotky. Delostreleckú podporu poskytovali 1. a 2. batéria z oddielu stot. Malára, ktoré mali po troch húfniciach 100 mm vz. 14/19. Prvá (npor. Robert Altus) zaujala palebné postavenie na južnom okraji Malých Uheriec, druhá (por. Karol Pitner) sa nachádzala pri dedinke Pažiť. Tretia batéria (por. Rosínsky-Rosenberg) s tromi kanónmi 76,5 mm vz. 17 bola začlenená do podskupiny „"Kolník“".
Od 3. septembra 1944 disponovali povstalci na Hornej Nitre obstarožnými tančíkmi vz. 33 z banskobystrického Automobilového práporu 11, ktoré boli pôvodne tri, no jeden zostal krátko po príchode do Zemianskych Kostolian nepojazdný. Oba bojaschopné stroje potom stot. Weinhold pridelil partizánskemu oddielu Dolné Vestenice (Štefan Humaj) zaisťujúcemu vstup do údolia Nitrice.
Pondelok – 4. september 1944.
Nemecký útok na Baťovany sa začal v skorých ranných hodinách. Veliteľ skupiny Schill SS-Stubaf. Klotz do útoku nasadil roty „"Mathiebe"“, „"Tantau"“, „"4.Kp.K"“ a „"Schulz"“, obrnenú skupinu „"Rösser"“ a čatu „"Pikowitz"“. Pechota práporu „"Teutberg"“ a rota „"Maier"“ v tom čase zaisťovali údolie rieky Nitry od Chynorian až po Čakajovce,
Útočníci narazili na rozhodný odpor obrancov Baťovian a tak v prvých hodinách dosiahli výraznejší úspech len na ľavom brehu rieky Nitra, kde roty „"Tantau"“ a „"Schulz"“ dobyli Broďany a kótu 237,7 Stopa. Na strategickej výšine umiestnili štyri mínomety, ktorými začali ostreľovať juhozápadný okraj mesta Baťovany. Partizáni z oddielu „"Pavel“" ich odtiaľ chceli vyhnať, no boli odrazení.
Do bojov pri Baťovanoch na povstaleckej strane významne zasiahli aj príslušníci povstaleckej Kombinovanej letky, ktorí už v prvý deň na svojich zastaraných lietadlách Letov Š 328 a Avia B 534 neúnavne napádali nemeckú pechotu, delostrelectvo a zásobovacie vozidlá.
Silný odpor obrancov prinútil SS-Stubaf. Klotza presunúť rotu „"Tantau"“ k Veľkým Bieliciam a do úseku na ľavom brehu Nitry nasadil celý prápor „"Teuteberg"“ zosilnený čatou „"Pikowitz"“.
Utorok – 5. september 1944.
Boje sa začali o 04:37 silnými prestrelkami medzi nemeckými a povstaleckými delostreleckými batériami. Partizáni sa opätovne pokúšali obsadiť výšinu Stopa, zatiaľ čo na pravom brehu Nitry dobyli Nemci obce Malé a Veľké Bielice. Do Topoľčian sa v priebehu dňa presunula čata „"Hradischko"“, ktorú v Seredi vystriedala nemecká policajná jednotka.
Po strate Veľkých Bielic zaslal stot. Weinhold do Banskej Bystrice telegram, uvedomujúc si, že jeho bojová skupina nedokáže lepšie vyzbrojeným Nemcom dlho vzdorovať. Požiadal v ňom o posily, no Veliteľstvo Česko-slovenskej armády na Slovensku mu v noci z 5. na 6. septembra 1944 poslalo len 200-členný prápor Petra Kubíka z Partizánskej brigády kpt. Jána Nálepku (Michal Sečanský) a desať protitankových pušiek z prvých sovietskych leteckých dodávok.
Streda – 6. september 1944.
Podľa rozkazu štábu okupačných vojsk v Bratislave sa mali jednotky skupiny Schill zamerať na dôkladné vyčistenie dobytého územia, ale povstalci podnikli už ráno na oboch brehoch rieky Nitry silné protiútoky. Situácia Nemcov bola natoľko vážna, že SS-Stubaf. Klotz musel na úsek pri Veľkých Bieliciach odveliť rotu „Stubenböck“ a čatu „Pikowitz“.
Do bojov na pravom brehu rieky Nitra sa zapojila i rota „Maier“, ktorá doposiaľ zaisťovala priestor Chynorany – Veľké Ostratice – Malé Ostratice – Livina. Na jej miesto potom nastúpila čata „"Hradischko"“.
Húževnatý odpor vojakov a partizánov skupiny „"Weinhold"“ Nemcov presvedčil, že odpor slovenských vojakov v údolí Nitry len tak ľahko nezlomia. Veliteľ skupiny Schill SS-Stubaf. Klotz preto zameral svoju pozornosť na pravé krídlo povstaleckej obrannej línie a vyslal do tohto priestoru prieskumné hliadky. Z ich hlásení sa dozvedel, že výšiny medzi Skačanmi a Baťovanmi nie sú zabezpečené žiadnymi jednotkami. Veliteľ skupiny Schill sa rozhodol túto chybu okamžite využiť.
Štvrtok – 7. september 1944.
V dopoludňajších hodinách pokračoval tlak povstalcov s cieľom opätovne ovládnuť priestor Veľkých Bielic. Stot. Weinhold však veľmi dobre vedel, že jeho vyčerpaní muži už nedokážu nemeckému tlaku dlho vzdorovať, preto naliehal na brigádneho generála Jána Goliana, aby mu okamžite poskytol ďalšie posily.
Po prvej mobilizácii zo 6. septembra sa formovali ďalšie povstalecké jednotky a na Hornú Nitru začali prichádzať ďalšie vojenské posily vrátane tankovej čaty por. útv. Pavla Krúpu a roty KPÚV s kanónmi KPÚV 7,5 cm npor. útv. Andreja Galuščáka. Ich príchod sa však kvôli technickým problémom oneskoril.
Piatok – 8. september 1944.
V noci zo 7. na 8. septembra 1944 prebrodili príslušníci práporu „"Kettgen"“ a roty „"Stubenböck"“ pri Veľkých Bieliciach rieku Nitrica a bez toho, že by narazili na odpor, prenikli kopcovitým terénom na severný okraj Baťovian, a hneď po rozvidnení vyrazili do útoku. Zaskočení obrancovia sa nezmohli na vážnejší odpor a Nemci vďaka momentu prekvapenia mestečko rýchlo dobyli, pričom sa zmocnili úplne nepoškodeného zariadenia Baťových závodov a veľkých zásob kvalitnej obuvi.
Po bitke.
Strata Baťovian povstalcami otriasla. Desiatky povstaleckých vojakov odišli domov, no hlavná časť Weinholdových jednotiek urýchlene ustúpila a v popoludňajších hodinách zaujala obranu na línii Malé Uherce – Malé Kršteňany – Veľké Kršteňany. Tieto obce sa vzápätí stali terčom nemeckého ostreľovanie, ktoré prinútilo ich obyvateľov hľadať úkryt v okolitých lesoch. Nedostatočne vybudovaná povstalecká obrana sa hneď 9. septembra stala terčom útoku jednotiek skupiny Schill a náletu troch strmhlavých bombardérov Ju 87D, ktoré štartovali z letiska v Malackách, v dôsledku čoho došlo k jej rozpadnutiu a veľkému chaosu. Stot. Weinhold bol ranený a padol do zajatia.
Bitka napriek víťazstvu priniesla precitnutie nemeckého velenia. Veliteľa síl Waffen-SS v Protektoráte Čechy a Morava a prvého veliteľa bojovej skupiny Schill generálporučíka Carl-Friedricha von Pückler-Burghaussa hlásenia o silnom odpore na Ponitrí nepríjemne prekvapili. Musel priznať, že proti ním nestoja žiadne bandy, ale rovnocenný súper. Nemecký generál pri slovenskom Ministerstve obrany Alfred von Hubicki vo svojom hlásení z 5. septembra 1944 uvádzal, že protivník kladie pri Vrútkach a Veľkých Bieliciach"„tvrdošijný odpor ruským bojovým spôsobom“." Obidvaja nemeckí dôstojníci sa sporili o ďalšom použití skupiny Schill. Pückler dokonca zaslal do Prahy K.H. Frankovi žiadosť, aby sa mohol vrátiť do Prahy, kde na neho čaká oveľa naliehavejšia práca ako"„na bezvýznamnom bratislavskom veliteľskom štábe Waffen-SS.“" Súčasne štátneho ministra upozorňoval, že ďalšie nasadenie skupiny Schill na Slovensku nie je žiaduce, lebo táto jednotka je zostavená predovšetkým z inštruktorov a frekventantov dôstojníckych škôl, ako aj z mužov, ktorí sú sčasti už pripravení na nasadenie na dôležitejších frontoch. Dostal však zamietavú odpoveď, nakoľko ako Frank, tak aj najvyššie miesta Berlíne si uvedomovali, že bez jeho jednotiek nebude možné povstanie potlačiť.

</doc>
<doc id="701581" url="https://sk.wikipedia.org/wiki?curid=701581" title="Jozef Hajko">
Jozef Hajko

Ing. Jozef Hajko (* 14. december 1962, Zvolen) je slovenský novinár, spisovateľ, moderátor, analytik a politik. Pracoval ako šéfredaktor týždenníka Trend. Od roku 2022 je členom predsedníctva strany KDH.
Životopis.
Jozef Hajko sa narodil vo Zvolene, vyštudoval technickú kybernetiku na Fakulte elektrotechniky a informatiky Slovenskej vysokej školy technickej v Bratislave. Po škole krátko pôsobil v kybernetike, následne do roku 1990 pôsobil ako správca a energetik v kultúrnom dome v Ružinove.
Po roku 1990 sa začal venovať novinárskej a analytickej činnosti. Stal sa redaktorom vo vydavateľstve Alfa, následne postupne pôsobil v Československej tlačovej agentúre, v Tlačovej agentúre Slovenskej republiky (TA SR) a v týždenníku Trend. V novinárstve sa zameriaval na ekonomické témy, v Trende zastával tri roky funkciu šéfredaktora v rokoch 19972000.
V rokoch 20002001 krátko pracoval na Ministerstve hospodárstva SR. Bol jedným zo zakladateľov Podnikateľskej aliancie Slovenska, v ktorej pôsobil v rokoch 2001 až 2003 ako jej prvý výkonný riaditeľ, neskôr bol členom jej strategickej rady.
Podieľal sa na vypracovaní publikácií Správa o stave podnikateľského prostredia SR (2002), Možnosti ďalšieho znižovania odvodového zaťaženia v SR (2003), 10 + 1 opatrení na optimalizáciu sociálneho systému na Slovensku (2007), Konkurencieschopné regióny (2010) a Podvody v biznise a možnosti zamedzenia nekalého podnikania (2010).
Neskôr nastúpil ako asistent poslanca Národnej rady SR Jozefa Mikuša (SDKÚ-DS) a v tejto pozícii zotrval 10 rokov až do roku 2016.
Od februára 2018 bol spolupracovníkom RTVS pri tvorbe a moderovaní rozhlasového cyklu Dejiny.sk. V rokoch 20182019 uvádzal politickú diskusnú reláciu O päť minút dvanásť na RTVS. Pôsobil tiež v Denníku Štandard. V auguste 2019 ho nahradil Marek Makara, Hajko ostal s RTVS spolupracovať v historicko-spoločenských témach.
V roku 2022 Hajko vstúpil do strany KDH, kde sa stal ekonomickým expertom a členom predsedníctva strany s ambíciou vytvoriť ekonomický program pre nadchádzajúce voľby. V marci 2023 kritizoval Vládu SR, že sa nepostavila proti zákazu predaju áut so spaľovacími motormi od roku 2035. V parlamentných voľbách v septembri 2023 kandidoval Hajko z 2. miesta kandidátky KDH a bol zvolený za poslanca NRSR.
Spisovateľská tvorba.
Hajko sa dlhodobo zaujímal o históriu a literatúru faktu. Od roku 2009 vydal štyri knihy. V knihe "Nezrelá republika. Slovensko v rokoch 19391945" (2009) sa venoval dejinám prvej Slovenskej republiky a snažil sa zodpovedať otázku, aký postoj by mali Slováci zaujať k tomuto obdobiu. Jeho druhá kniha "Odsúdení na dohodu. Spoločné tisícročie Slovákov a Maďarov" (2011) približuje históriu národov Slovákov a Maďarov od začiatku ich výskytu na dnešnom území až po súčasnosť a naznačuje možnosti a podmienky budúceho bezkonfliktného spolužitia. Tretia kniha "Hoď do mňa kameňom. Spolužitie s Rómami na Slovensku" z roku 2015 sa venuje rómskemu etniku na Slovensku, osobitostiam, histórii a analyzuje prístup majoritnej spoločnosti. Vo štvrtej knihe "Krvavá cesta do raja: Ako a prečo si komunizmus podmanil Slovensko" analyzuje vzostup komunizmu na Slovensku po roku 1945. V októbri 2023 mu vyjde piata kniha, "Dubček".
Osobný život.
Väčšinu života býva v Bratislave.

</doc>
<doc id="701582" url="https://sk.wikipedia.org/wiki?curid=701582" title="Grečov">
Grečov

Grečov () je vrch v Slovenskom krase, krajinnom celku Slovenského rudohoria. Leží pri obci Hačava, približne západne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Zádielska planina. Leží v Košickom kraji, v okrese Košice-okolie a na katastrálnom území obce Hačava. Najbližším sídlom je východne situovaná Hačava, juhozápadne leží Bôrka, Lúčka a Kováčová, severne Štós, severovýchodne Medzev a južne Háj, Zádiel a Dvorníky-Včeláre. Vrch je súčasťou Národného parku Slovenský kras.
Opis.
Grečov leží na severnom okraji planiny, nad hornou (severnou) časťou Zádielskej doliny. Severne sa nachádza Tupý vrch (), Lastovičí vrch (), Zbojnícka skala () a Kloptaň (), východne Jelení vrch (), Bujačí vrch () a Ďurkova skala (), južne Ploština (), Hlinná (), Havrania skala () a Vysoký vrch () a západne Vŕšok (), Dvorník (), Matesova skala (), Chvost () a Osadník (). Oblasť patrí do povodia Bodvy, kde vodu zo severných svahov odvádzajú krátke prítoky, z juhozápadných častí voda odteká Blatným (Chotárnym) potokom. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, blízke Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no severne vedie po hrebeni žlto značená trasa z Hačavy cez Hačavské sedlo na rázc. Bodovka a južne modro značená trasa zo Zádielskej doliny do Hačavského sedla. 

</doc>
<doc id="701587" url="https://sk.wikipedia.org/wiki?curid=701587" title="Július Alapy">
Július Alapy

PhDr. Július Alapy (; * 20. október 1872, Komárno† 20. január 1936, Komárno) bol uhorský archivár, historik a verejný činiteľ v období medzivojnového Česko-Slovenska.
Životopis.
Strednú školu absolvoval v Komárne a v Ostrihome. Vysokoškolské štúdium absolvoval v Budapešti, kde získal doktorát z humanitných vied. Od roku 1898 žil opäť v Komárne a 21 rokov vykonával vedeckú prácu ako tajomník muzeálneho spolku a hlavný archivár župy. Publikoval množstvo historických a archeologických prác, čiastočne samostatne a čiastočne vo vedeckých časopisoch. Počas I. svetovej vojny organizoval benefičné akcie vo vtedajšom komárňanskom okrese.
Po vzniku Česko-Slovenska zasvätil svoj život literatúre a veľký úspech dosiahol početnými archeologickými a historickými prácami. Odvtedy pôsobil aj vo veci maďarskej menšiny ako publicista a stal sa jedným z významných predstaviteľov maďarskej komunity. Bol členom Krajinskej kresťansko-socialistickej strany. Spolu s Viktorom Palkovicsom, poslancom Národného zhromaždenia, vytvoril Katolícky veľký výbor, ktorý ho zvolil za svojho generálneho tajomníka. V krajinských voľbách v roku 1928 bol zvolený za člena Krajinského zastupiteľstva. Mandát obhájil aj po voľbách v roku 1935. Zomrel po ťažkej chorobe 20. januára 1936. V Krajinskom zastupiteľstve Júliusa Alapyho nahradil Dionýz Gürtler.
Ako riaditeľ župného archívu a múzea vyťažil z ich zbierok mnoho cenného materiálu pre veľký počet vlastivedných podujatí týkajúcich sa histórie Komárna, jeho okolia i celého Žitného ostrova. Z týchto štúdii tiež vznikla kniha "Rybárstvo Žitného ostrova". Tiež začal vydávať vedeckú revue „"Nemzeti Kultúra"“, v ktorej zhromaždil mnoho vlastivedných pracovníkov, ktorých niektoré príspevky mali vzťah aj k slovenským dejinám.

</doc>
<doc id="701590" url="https://sk.wikipedia.org/wiki?curid=701590" title="Sofyan Amrabat">
Sofyan Amrabat

Sofyan Amrabat (*21. august 1996, Huizen, Holandsko) je marocký profesionálny futbalista, ktorý hráva na poste defenzívneho stredopoliara v anglickom klube Manchester United kde je na hosťovaní z talianskeho klubu ACF Fiorentina. 
Ranný život.
Amrabat sa narodil v holandskom meste Huizen, rodičom marockého pôvodu. Jeho starší brat Nordin Amrabat je bývalý reprezentant Maroka.
Klubová kariéra.
FC Utrecht.
Amrabat sa pripojil k mládežníckemu tímu FC Utrecht v roku 2007. Sedem rokov pôsobil v akadémii a svoj debut v A-tíme si odkrútil 2. novembra 2014 pri výhre 3:1 nad Vitesse Arnhem. Zo začiatku nedostával veľa priestoru. Do základnej zostavy sa prebojoval na začiatku sezóny 2016/17.
Feyenoord.
V lete 2017 prestúpil Amrabat v rámci Eredivisie do Feyenoordu Rotterdam za 4 milióny eur. V klube podpísal štvorročnú zmluvu. V tíme debutoval 13. augusta pri výhre 2:1 nad Twente Enschede. Dňa 13. septembra debutoval Amrabat v skupinovej fázy Lige majstrov UEFA pri prehre 0:4 s Manchestrom City. V druhom zápase skupiny dňa 26. septembra strelil Amrabat svoj prvý gól v klube pri prehre 1:3 s Neapolom. V sezóne vyhral s Feyenoordom KNVB Cup keď vo finále zvíťazili 2:0 nad AZ Alkmaar.
Club Brugge.
V auguste 2018 sa pripojil k belgickému klubu Club Brugge za 2,5 miliónov eur. V tíme debutoval 26. augusta pri výhre 2:1 nad RSC Anderlecht.
Hellas Verona.
V auguste 2019 bol Amrabat poslaný na hosťovanie s opciou do talianskeho klubu Hellas Verona, v januári 2020 Hellas Verona využila opciu v hodnote 3,5 miliónov eur. Amrabat bol okamžite predaný do ACF Fiorentina za 20 miliónov eur. V Hellase Verona však zostal do konca sezóny 2019/20 na hosťovaní keďže počas sezóny nemal povolené hrať za viac ako dva kluby.
ACF Fiorentina.
Amrabat debutoval vo Fiorentine dňa 26. septembra pri prehre 3:4 s Inter Miláno. Svoj prvý gól v klube strelil 14. februára 2022 pri výhre 1:2 so Spezia Calcio. V sezóne 2022/23 sa s Fiorentinou dostal do finále Konferenčnej ligy UEFA 2022/23 kde ale prehrali s West Hamom United 1:2.
Hosťovanie v Manchestri United.
Dňa 1. septembra 2023 Amrabat prišiel do Manchestru United na hosťovanie s opciou do konca sezóny 2023/24. Fiorentine zaplatia za hosťovanie 8,5 miliónov eur.
Reprezentačná kariéra.
Amrabat mohol reprezentovať alebo . Najprv reprezentoval Holandsko keď odohral štyri duely za reprezentáciu do 15 rokov. Neskôr sa rozhodol pre Maroko. 
Dňa 28. marca 2017 debutoval v seniorskej reprezentácii Maroka pri výhre 1:0 nad Tuniskom v priateľskom zápase.
Amrabat bol súčasťou konečnej nominácie na Majstrovstvá sveta vo futbale 2018 v Rusku. Na turnaji zasiahol iba do prvého zápasu s Iránom (0:1). Maroko skončilo na turnaji v skupine.
Amrabat bol súčasťou konenčnej nominácie na Majstrovstvá sveta vo futbale 2022 v Katare. Na turnaji odohral všetkých sedem zápasov. Maroko skončilo na turnaji na štvrtom mieste keď sa ako prvá africká krajina dostala do semifinále Majstrovstiev sveta.
Štatistiky kariéry.
Klubové.
"K 8. septembru 2023"
 1 Skupina o Konferenčnú ligu UEFA
 2 Liga majstrov UEFA
 3 Johan Cruijff Schaal
 4 Európska liga UEFA
 5 Európska konferenčná liga UEFA
Medzinárodné.
"K 8. septembru 2023"
Úspechy hráča.
Feyenord
Club Brugge
Externé odkazy.
https://www.transfermarkt.com/sofyan-amrabat/profil/spieler/287579

</doc>
<doc id="701593" url="https://sk.wikipedia.org/wiki?curid=701593" title="James Ward-Prowse">
James Ward-Prowse

James Michael Edward Ward-Prowse (* 1. november 1994, Portsmouth, Anglicko) je anglický profesionálny futbalista, ktorý hráva na poste záložníka v anglickom klube West Ham United.
Klubová kariéra.
Southampton.
Ward-Prowse sa ako osemročný v roku 2003 pripojil k akadémii Southamptonu FC. Ward-Prowse bol prvýkrát povolaný do prvého tímu Southamptonu v októbri 2011, keď debutoval vo veku 16 rokov v osemfinále EFL Cupu pri prehre 0:2 s Crystal Palace. Pri svojom druhom zápase dňa 7. januára 2012 prispel gólom k výhre 2:1 nad Coventry City a k postupu do štvrtého kola FA Cupu. Po postupe Southamptonu do Premier League podpísal Ward-Prowse v máji 2012 svoju prvú profesionálnu zmluvu.
V Premier League debutoval 19. augusta 2012 pri prehre 2:3 s obhajcom titulu Manchestrom City. V novembri, krátko po svojich 18. narodeninách, podpísal Ward-Prowse päťročný kontrakt so Southamptonom, pričom sa špekulovalo, že by mohol v blízkej budúcnosti klub opustiť.
V sezóne 2013/14 dostal Ward-Prowse omnoho viac herného času. Odohral počas sezóny 39 zápasov z toho 34 v Premier League, vo väčšine prípadov nastupoval ako náhradník.
V januári 2015 podpísal Ward-Prowse nový kontrakt na 5,5 roka. 11. apríla strelil svoj prvý gól v Premier League keď sa presadil z pokutového kopu pri výhre 2:0 nad Hull City. 2. mája dostal priamu červenú kartu za faul na Jermaina Defoea zo Sunderlanud, súper za to dostal pokutový kop ktorý využil a nakoniec zvíťazil 2:1.
Dňa 3. októbra 2015 pri výhre 3:1 nad Chelsea odohral svoj 100. zápas v klube čím sa stal štvrtým najmladším hráčom, ktorý dosiahol túto métu. Dňa 13. januára strelil dva góly pri víťazstve 3:0 nad West Bromwich Albion. Dňa 13. mája 2016 podpísal nový šesťročný kontrakt, ktorý ho v klube udrží do roku 2022.
V sezóne 2016/17 vylepšil svoje gólové maximum keď počas sezóny strelil štyri góly v 43 zápasoch. S tímom si zahral aj skupinovú fázu Európskej ligy UEFA 2016/17.
Dňa 8. apríla 2018 pri prehre 2:3 s Arsenalom odohral Ward-Prowse svoj 200. zápas za Southampton.
V júni 2020 sa Ward-Prowse stal novým kapitánom tímu, na tomto poste nahradil Pierra-Emila Højbjerga, ktorý chcel opustiť klub. Dňa 17. augusta 2020 podpísal Ward-Prowse novú zmluvu do júna 2025.
Dňa 26. januára 2021 odohral Ward-Prowse svoj 300. zápas v klube pri prehre 1:3 s Arsenalom. Potom čo Southampton odmietol ponuku Aston Villy za Ward-Prowseho v hodnote 25 miliónov eur podpísal hráč nový päťročný kontrakt.
Dňa 15. januára 2022 skóroval Ward-Prowse z priameho kopu pri prehre 1:3 s Wolves. Bol to jeho 12. gól z priameho kopu v Premier League čím sa zaradil na druhé miesto v tejto štatistike za Davidom Beckhamom. Tréner Pep Guardiola ho opísal ako najlepšieho hráča pri zahrávaní priamych kopov na svete. 
Dňa 2. apríla 2023 odohral svoj 400. zápas v klube pri prehre 0:2 s West Hamom United. Po vypadnutí Southamptonu do Championship mal Ward-Prowse v pláne odísť. 
West Ham United.
Dňa 14. augusta prestúpil Ward-Prowse do West Hamu United za poplatok 30 miliónov eur. S kladivármi podpísal štvorročný kontrakt. V tíme debutoval o šesť dní neskôr pri výhre 3:1 nad Chelsea, k víťazstvu prispel dvoma asistenciami. O šesť dní neskôr strelil svoj prvý gól v klube pri výhre 3:1 nad Brightonom.
Reprezentačná kariéra.
V marci 2017 dostal Ward-Prowse prvú pozvánku do seniorskej reprezentácie Anglicka. Dňa 22. marca debutoval v reprezentácii pri prehre 0:1 s Nemeckom v priateľskom zápase. Dňa 25. marca 2021 strelil svoj prvý gól v reprezentácii pri výhre 5:0 nad San Marínom v kvalifikácii na Majstrovstvá sveta vo futbale 2022.
Štatistiky kariéry.
Klubové.
"K 8. septembru 2023"
 1 Európska liga UEFA
Medzinárodné.
"K 8. septembru 2023"
Externé odkazy.
https://www.transfermarkt.com/james-ward-prowse/profil/spieler/181579

</doc>
<doc id="701596" url="https://sk.wikipedia.org/wiki?curid=701596" title="Jozef Antošík">
Jozef Antošík

Jozef Antošík môže byť:

</doc>
<doc id="701600" url="https://sk.wikipedia.org/wiki?curid=701600" title="Ludwik Lejzer Zamenhof">
Ludwik Lejzer Zamenhof



</doc>
<doc id="701602" url="https://sk.wikipedia.org/wiki?curid=701602" title="Česko-slovenská národná demokracia">
Česko-slovenská národná demokracia



</doc>
<doc id="701603" url="https://sk.wikipedia.org/wiki?curid=701603" title="Martin Sklenár">
Martin Sklenár

PhDr. Martin Sklenár (* 15. júl 1980) je slovenský odborník v oblasti bezpečnostnej politiky a medzinárodných vzťahov, od mája do októbra 2023 minister obrany SR v úradníckej vláde Ľudovíta Ódora.
Životopis.
V roku 2003 absolvoval magisterské štúdium odboru medzinárodné vzťahy a diplomacia na Fakulte politických vied a medzinárodných vzťahov Univerzity Mateja Bela v Banskej Bystrici (FPVMV UMB) a v roku 2004 tu získal aj titul PhDr.
Od roku 2003 pôsobil ako úradník na Ministerstve obrany SR. V rokoch 20062009 bol obranným poradcom Stálej delegácie SR pri NATO a EÚ a v roku 2010 politickým expertom misie OSN v Kosove. V rokoch 20112013 a 20172020 pôsobil ako riaditeľ odboru bezpečnostnej politiky na Ministerstve zahraničných vecí SR. V rokoch 20142017 viedol politickú sekciu na Veľvyslanectve SR vo Washingtone. V roku 2020 sa stal generálnym riaditeľom sekcie obrannej politiky Ministerstva obrany SR.
15. mája 2023 bol vymenovaný za ministra obrany v úradníckej vláde Ľudovíta Ódora. Jeho predchodca a zároveň spolužiak z FPVMV UMB Jaroslav Naď ho v čase formovania úradníckej vlády uviedol ako človeka z jeho najužšieho tímu: "„Je to človek, ktorého som ja priniesol na ministerstvo obrany. Považujem ho za veľmi dobrého odborníka.“"

</doc>
<doc id="701604" url="https://sk.wikipedia.org/wiki?curid=701604" title="Peter Gecík">
Peter Gecík

Mgr. art. Peter Gecík (* 20. jún 1979, Trebišov) je slovenský divadelný a filmový herec, moderátor a stand-up komik.
Životopis.
Už ako žiak základnej školy a Gymnázia prednášal prózu a účinkoval v školskom divadelnom krúžku v Nitre. Ako študent strednej školy začal hrať v ochotníckom divadelnom súbore YMCA pod vedením herečky DAB v Nitre Hildy Augustovičovej. Po ukončení Gymnázia v roku 1997 nastúpil na VŠMU v Bratislave na odbor činoherectvo. Medzi jeho pedagógov patrili Božidara Turzonovová, František Kovár, Peter Šimún či Vladimír Strnisko. Už počas štúdia účinkoval ako hosť v SND v Bratislave na Malej scéne a DPOH. V roku 2002 úspešne ukončil štúdium a ešte v ten istý rok nastúpil ako herec do Divadla Andreja Bagara v Nitre.
V roku 2003, popri práci v nitrianskom divadle začal pracovať aj ako moderátor v N-Rádiu v Nitre. V roku 2004 sa stal moderátorom v TV Markíza v relácii Dekabox Live. V roku 2005 odišiel z angažmán v DAB a do roku 2006 v TV Markíza moderoval reláciu "Maxihra". V tom istom čase pomáhal ako moderátor rozbiehať Rádio Max v Nových Zámkoch a neskôr v Nitre. Od roku 2007 robí moderátora a redaktora Ranného magazínu v STV. V roku 2008 nastúpil ako moderátor v Rádiu Viva a v roku 2009 sa stal moderátorom novovzniknutého rádia Europa 2. Tam pôsobil do roku 2010, kedy sa stl moderátorom podujatí, dabingovým hercom a hercom v audiorozprávkach pod režisérskou taktovkou Oľgy Janíkovej vo vydavateľstve A.L.I.. V roku 2018 založil Divadlo Sofia v Snine a Rádio Paráda. V roku 2019 začal písať detské divadelné rozprávky a vlastné One Man Show, s ktorými účinkuje po celom Slovensku a Česku.

</doc>
<doc id="701607" url="https://sk.wikipedia.org/wiki?curid=701607" title="Man of Mine">
Man of Mine

„Man of Mine“ je tretí singel írskej New Wave skupiny Auto Da Fé, ktorý 2. júna 1983 vydalo vydavateľstvo Rewind Records.
Dňa 10. októbra 2020 obe verzie skladby „Man of Mine“ vyšli digitálne na Bandcampe v rámci dvojalbumu "When the Curtain goes Bang! An Anthology".
Hudobné video.
Videoklip k skladbe „Man of Mine“ sa nakrúcal v prvej polovici roka 1983 na zámku Malahide Castle v meste Malahide. Lynott v ňom stvárňuje prísneho manžela a postava Woodsovej spieva svojmu milencovi, ktorého jej manžel s ďalšími tromi mužmi násilim dolapil a vyhnal.
Verzia albumu "Tatitum".
V decembri 1984 bola skladba opätovne nahraná bez Philipa Lynotta v Amazon Studios v Liverpoole a v Soughall Studios, aby sa stala súčasťou jediného štúdiového albumu skupiny, "Tatitum", ktorý produkoval Gil Norton s Ronniem Stonom.

</doc>
<doc id="701608" url="https://sk.wikipedia.org/wiki?curid=701608" title="Auto Da Fé (hudobná skupina)">
Auto Da Fé (hudobná skupina)

Auto Da Fé bola írska New Wave hudobná skupina založená v Holandsku v roku 1980 (ale pôsobiaca najmä v Írsku) bývalou speváčkou skupiny Steeleye Span Gay Woods a Trevorom Knightom. Zvuk kapely zahŕňal klávesy a elektroniku. 
V rokoch 1982 až 1985 skupina vydala sériu singlov, vrátane „November November“, „Bad Experience“ a „Man of Mine“ (posledný s gitarou Midga Ureho), a jeden štúdiový album, "Tatitum" (založený na „Jacques Tati and the art of humming“). Vydali tiež kompiláciu singlových skladieb a v roku 1983 nahrali CD so živými vystúpeniami BBC pre ich program "In Concert", "Songs For Echo", vydanú v roku 2001, druhé vystúpenie s Philom Lynottom na basgitare a sprievodných vokáloch. Lynott tiež produkoval niektoré rané nahrávky skupiny Auto Da Fé.
Skupina sa rozpadla v roku 1986. Woods sa neskôr pripojila k skupine Steeleye Span. Knight pokračoval v práci divadelného zvukového dizajnéra.

</doc>
<doc id="701610" url="https://sk.wikipedia.org/wiki?curid=701610" title="Bujačí vrch (vrch v Slovenskom krase)">
Bujačí vrch (vrch v Slovenskom krase)

Bujačí vrch () je vrch v Slovenskom krase, krajinnom celku Slovenského rudohoria. Leží nad obcou Hačava, približne západne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Zádielska planina. Leží v Košickom kraji, v okrese Košice-okolie a na katastrálnom území obce Hačava. Najbližším sídlom je na východnom úpätí situovaná Hačava, južne leží Háj, Zádiel a Dvorníky-Včeláre, juhozápadne Bôrka, Lúčka a Kováčová, severozápadne Štós, severovýchodne Medzev a východne Jasov. Vrch je súčasťou Národného parku Slovenský kras.
Opis.
Bujačí vrch leží na severnom okraji planiny. Severne sa nachádza Zbojnícka skala (), Kloptaň () a Jelení vrch (), východne Šugovský vrch () a Vysoká (), južne Ďurkova skala (), Ploština (), Hlinná (), Havrania skala () a Vysoký vrch () a západne Vŕšok (), Dvorník (), Matesova skala (), Chvost (), Grečov () a Osadník (). Oblasť patrí do povodia Bodvy, kde vodu zo severovýchodnej časti odvádza Hájsky potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, blízke Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no severne sa nachádza Hačavské sedlo, kde sa stretávajú viaceré značené chodníky. Planinou severným smerom sem vedie žlto značená trasa z Hačavy, západne prechádza modro značená trasa zo Zádielskej doliny i zelená z obce Háj. 

</doc>
<doc id="701611" url="https://sk.wikipedia.org/wiki?curid=701611" title="Bujačí vrch">
Bujačí vrch

Bujačí vrch môže byť:

</doc>
<doc id="701621" url="https://sk.wikipedia.org/wiki?curid=701621" title="Höfn">
Höfn

Höfn alebo Höfn í Hornafirði (v preklade znamená "prístav") je rybárske mestečko na juhovýchodnom pobreží Islandu. V meste žije asi 2 400 obyvateľov.
Poloha.
Mestečko Höfn sa nachádza na úpätí ľadovca Vatnajökull, 17,5 km juhovýchodne od ľadovcového jazyka Fláajökull a asi 30 km od okraja vlastného ľadovca Vatnajökull, na myse medzi zálivmi fjordov Hornafjörður a Skarðsfjörður. Höfn je jediným mestom na Islande, ktoré leží v tesnej blízkosti splavného ústia rieky.
História.
V rokoch 1861 až 1897 existovala v ústí lagúny Papafjörður asi 15 km severovýchodne od dnešného Höfnu obchodná stanica Papós. Stanicu v roku 1897 nahradilo mesto Höfn, založené obchodníkom Ottóom Tuliníusom, ktorého meno je s históriou Höfnu neodmyslitelne spojené. V roku 1946 mal Höfn 300 obyvateľov. Po výstavbe mostu ponad fjord Hornafjörður, ktorý bol v čase svojho otvorenia v roku 1961 s dĺžkou 255 m druhým najdlhším mostom na Islande, se mesto stalo dostupnejším a zažilo hospodársky rozmach. Dňa 31. decembra 1988 boli Höfnu udelené mestské práva a v roku 1989 mal Höfn 1 647 obyvateľov. Dňa 12. júla 1994 boli Höfn a vidiecka obec Nesjahreppur zjednotené pod názvom Hornafjarðarbær. Následne pri pokračujúcej islandskej územnosprávnej reforme sa 6. júna 1998 obce Hornafjarðarbær, Bæjarhreppur, Borgarhafnarhreppur a Hofshreppur spojili do samosprávnej jednotky Sveitarfélagið Hornafjörður. 
Hospodárstvo.
Hlavné ekonomické aktivity v meste sú rybárstvo a turistický ruch. Rybársky priemysel zahŕňa lov rýb aj ich následné spracovanie a balenie v továrňach. Jeden z hlavných rybárskych podnikov v Höfne, Skinney-Þinganes, patrí k najväčším rybárskym fabrikám na východe Islandu a významným zamestnávateľom. Hlavnou produkciou rybárstva sú sušené a nasolené tresky a spracované homáre, v menšej miere tiež slede a korušky. Z Höfnu operuje 10 veľkých a viacero menších lodí. Počas letnej turistickej sezóny sa konajú výlety na blízky ľadovec Vatnajökull. Okolie mesta slúžilo pre nakrúcanie častí filmov, vrátane bondoviek "Dnes neumieraj" a "Vyhliadka na vraždu", či filmov "", "Batman začína" alebo "Dilwale".
Doprava.
Höfn je dobre dostupný po ceste Hringvegur, ktorá okružuje Island. Vzdialenosť do Reykjavíku predstavuje 455 km. V minulosti sa v drsných zimných mesiacoch často stávalo, že cesta východne od Höfnu bola kvôli pravidelnému sneženiu zablokovaná, čo sťažovalo komunikáciu a prístup. Pre vyriešenie tohto problému bol vybudovaný nový tunel s názvom Almannaskarðsgöng, ktorý bol otvorený v roku 2005. Tunel je dlhý 1 312 metrov. Höfn samotný leží na konci cesty 99, ktorá opúšťa islandskú štátnu cestu Hringvegur niekoľko kilometrov severne od mesta.
Höfn je jedným z mála prístavov v južnej časti Islandu, v ktorom je potrebné sa pohybovať opatrne kvôli meniacej sa štruktúre plytčín. Aby lode mohli bezpečne kotviť je bagrovanie nevyhnutnou podmienkou pre odstránenie piesku nahromadeného v blízkosti prístavu. Vstupný kanál do prístavu Höfn má minimálnu hĺbku 6 – 7 metrov. Hĺbka pri samotnom vjazde je však 7 – 8 metrov. Uvádza sa, že prístav v Höfnu v obdobiach extrémne chladného počasí zamŕza.
Letecky je mesto obsluhované skrze letisko Hornafjörður, nachádzajúce sa asi 5 kilometrov severne od mesta. Z letiska prevádzkuje vnútroštátne lety do Reykjavíku letecká spoločnosť Eagle Air, v roku 2023 vypravovalo letisko 9 letov týždenne do Reykjavíku pomimo letnej sezóny, kedy je počet letov navýšený. Mesto je hlavným strediskom návštevníkov ľadovca Vatnajökull.

</doc>
<doc id="701628" url="https://sk.wikipedia.org/wiki?curid=701628" title="Maude Apatowová">
Maude Apatowová

Maude Apatowová (; * 15. december 1997, Los Angeles, Kalifornia, USA) je americká herečka známa z televízneho seriálu "Eufória".
Detstvo.
Maude Apatowová je dcérou herečky Leslie Mannovej a režiséra, producenta a scenáristu Judda Apatowa. Rodina jej otca je židovského pôvodu, zatiaľ čo jej prababička z matkinej strany bola fínskeho pôvodu. Má mladšiu sestru Iris Apatowovú, ktorá je tiež herečkou. 
Navštevovala Crossroads School, súkromnú školu v Santa Monice v Kalifornii. Na strednej škole sa Apatowová objavila v muzikáloch ako "Cabaret" a "Into the Woods". Študovala divadlo na Northwestern University v Evanstone v Illinois, ale po druhom ročníku prerušila štúdium.
Kariéra.
Apatowová začala ako detská herečka, a začala hrať vo veku sedem rokov. Svoju prvú filmovú rolu mala v komediálnom filme svojho otca Judda Apatowa z roku 2005, "40 rokov panic", aj keď jej scény boli nakoniec z filmu vystrihnuté. Potom sa objavila vo filme "Nabúchaná" z roku 2007, ktorý tiež napísal, produkoval a režíroval jej otec. Vo filme si spoločne zahrala aj s jej sestrou Iris. Vo filme bola ich filmovou matkou ich skutočná matka - Leslie Mannová. Apatowová si svoju rolu z filmu "Nabúchaná" zopakovala v pokračovaní spin-offu "Štyridsiatka na krku" z roku 2012.
V roku 2016 si zahrala po boku Molly Shannonovej a Jesseho Plemonsa vo filme "My ostatní".
Režisér Sam Levinson obsadil Apatowovú do televízneho seriálu "Eufória", ktorý mal premiéru v roku 2019. Jej televíznu rolu, Lexi Howard, napísal režisér Levinson špeciálne pre Apatowovú. V roku 2020 si zahrala v komediálnom dramatickom filme svojho otca "Kráľ Staten Islandu", kde stvárnila sestru herca Petea Davidsona.
Apatowová debutovala v newyorskom divadle Off-Broadway v roku 2023 v divadelnej inscenácii "Little Shop of Horrors". Plánovalo sa, že inscenácia bude od februára do apríla, bola však predĺžená o ďalšie štyri týždne až do konca apríla. Neskôr bolo oznámené, že Apatowová sa pripojí k West End Theatre v muzikáli "Cabaret".

</doc>
<doc id="701630" url="https://sk.wikipedia.org/wiki?curid=701630" title="Hollywood (miniseriál)">
Hollywood (miniseriál)

Hollywood je americký dramatický miniseriál. Režisérom sú Ryan Murphy a Ian Brennan. Na Netflixe miniseriál vyšiel 1. mája 2020.
Dej je o skupine začínajúcich hercov a filmárov počas zlatého veku Hollywoodu v období, po druhej svetovej vojne, ktorí sa snažia uskutočniť svoje sny. Miniseriál získal zmiešané recenzie od televíznych kritikov, ktorí chválili herecké a produkčné hodnoty, ale kritizovali tón, písanie a umeleckú licenciu. Miniseriál získal 12 nominácií na 72. ročníku cien Primetime Emmy, vrátane hereckých výkonov pre Popea, Taylorovú, McDermotta a Parsonsa, pričom dve boli premenené v ocenenie.

</doc>
<doc id="701631" url="https://sk.wikipedia.org/wiki?curid=701631" title="Tu ten kámen">
Tu ten kámen

Tu ten kámen alebo Kterak láskou možno v mžiku vzplanout třeba k nebožtíku je nemý český film z roku 1923. Vo filme účinkoval vo svojej prvej úlohe Vlasta Burian, film sa však nedochoval.
Dej.
Hrdinom príbehu je mladý krásny asistent slávneho egyptológa. Miluje jeho dcéru Aenny (Anny Ondráková) a jeho láska je opätovaná: Aennin dotieravý ctiteľ Fridolín dostal košom. Obom egyptológom sa podarí objaviť hrobku faraóna Tu ten kameňa. Chcú dopraviť vzácnu múmiu do rodnej Zelenej Lhoty, kde ich čaká veľkolepé uvítanie zorganizované zanieteným starostom. Dvaja podvodníci sa zmocnia debny s múmiou a nahradia ju debnou so syrčekami. Sami sa potom vydávajú za slávnych objaviteľov a prijímajú hold podvedených meštiakov, ktorí prišli na manifestačné uvítanie s hasiči a družičkami, s hudbou a vojnovými veteránmi, zatiaľ čo skutočný učenec je považovaný za podvodníka. Všetko nakoniec vyrieši mladý asistent, ktorý privezie pravú bedňu s múmiou, očistí nastávajúceho svokra z podozrenia a získa krásnu Aenny. (Podľa dobovej tlače.)
Zaujímavosti.
Ide o jediný nedochovaný (a zároveň prvý) film Vlastu Buriana. Bol to tiež jediný film, kde sa stretol Burian so svojím konkurentom Ferencom Futuristom.
Natáčalo sa v Prahe, v obci Jirny a v ateliéroch AB Vinohrady.
Filmové materiály sú pokladané za stratené.
Obsadenie.
V hlavnej úlohe:
Ďalej hrajú:

</doc>
<doc id="701633" url="https://sk.wikipedia.org/wiki?curid=701633" title="Rany lásky">
Rany lásky

Rany lásky ("Heridas de amor") je mexická telenovela z produkcie spoločnosti Televisa v roku 2006. Hlavné postavy stvárnili herci Jacqueline Bracamontes a Guy Ecker. Na Slovensku túto telenovelu vysielala verejnoprávna Jednotka prvýkrát od 16. mája 2007 do 15. augusta 2007 a druhýkrát od 9. júna 2009 do 17. septembra 2009.

</doc>
<doc id="701634" url="https://sk.wikipedia.org/wiki?curid=701634" title="M2 Bradley">
M2 Bradley

M2 Bradley je americké bojové vozidlo pechoty, ktoré bolo vyvinuté ako odpoveď na sovietske BMP-1. Hlavnou úlohou M2 Bradley bolo zabezpečovať chránenú prepravu pechoty na bojisku. M2 Bradley ponúkal výrazne vyššiu úroveň ochrany ako obrnený transportér M113.
Vznik a vývoj.
Od 60. rokov 20. storočia začala americká armáda hľadať náhradu za vozidlo M113, ktorého hlavnými nedostatkami sa ukázala byť slabá ochrana posádky a nedostatočná palebná sila. Prvý pokus predstavoval projekt MICV (Mechanized Infantry Combat Vehicle), ktorý bol spustený v roku 1965. V rámci tohto projektu malo vzniknúť vozidlo postavené na podvozku samohybnej húfnice M109. Malo byť vybavené vežou s dvadsaťmilimetrovým kanónom. Ukázalo sa však, že bude príliš ťažké na leteckú prepravu a príliš pomalé na to, aby držalo krok s nemecko-americkým tankom MBT-70. 
V tom istom čase americká armáda stanovila požiadavku na nové prieskumné ozbrojené vozidlo na vybavenie prieskumných čiat a plukov obrnenej jazdy. Tento projekt niesol označenie ARSV (Armored Reconnaissance Scout Vehicle). Neskôr sa americká armáda v rámci úsporných opatrení rozhodla zlúčiť projekty IFV a ARSV do jedného.
Prototyp vozidla, známy ako XM723, bol predstavený v roku 1973. Vozidlo bolo navrhnuté spoločnosťou FMC Corporation a bolo pôvodne vybavené vežou s 20 mm kanónom. Nasledovala séria návrhov a meniacich sa špecifikácií, ktoré nakoniec vyústili do dvoch vozidiel - bojové vozidlo pechoty M2 Bradley a vozidlo M3 určené na prieskum bojom. Dodávky M2 Bradley sa začali v roku 1981 a celkovo bolo odvtedy vyrobených viac ako 4 600 vozidiel. 
Konštrukcia.
Trup vozidla M2 Bradley je vyhotovený zo zvarovaného hliníku. Čelo vozidla zosilňuje prídavný oceľový pancier, ktorý pri počiatočnom variante (M2A0) poskytoval ochranu pred nábojmi kalibru 14,5 mm. Zvyšné časti vozidla chránili posádku len proti nábojom kalibru 7,62 mm až 12,7 mm a úlomkom z delostreleckých granátov. Neskôr pri modernizovaných modeloch bola úroveň ochrany navýšená. Novšie varianty sú tiež vybavené výbušnými reaktívnymi pancierovými blokmi, ktoré odolajú zásahom nábojov z RPG. M2 Bradley je tiež vybavený systémom ochrany proti zbraniam hromadného ničenia.
Vozidlo je vybavené dvojmiestnou vežou, ktorá je vyzbrojená plne stabilizovaným kanónom Bushmaster kalibru 25 mm a spriahnutým guľometom M240C kalibru 7,62mm (na pravo od kanónu). Kanón môže strieľať nielen priebojné, ale aj vysoko výbušné náboje. Kanón má námer -10° až +60° a strieľa rýchlosťou 200 rán za minútu. Vozidlo vezie 900 nábojov do kanónu (z toho 600 vo vnútri) a 2200 kusov munície pre guľomet. Na veži nachádza ešte dvojnásobné odpaľovacie zariadenie protitankových riadených striel TOW. Okrem týchto dvoch striel vezie M2 Bradley ďalších 5 kusov vo vnútri. Dosah strely TOW je 3,75 km a dráha jej letu je korigovaná prostredníctvom dát z odpaľovacieho zariadenia.
Pôvodnú verziu tohto bojového vozidla pechoty poháňal preplňovaný dieselový motor Cummins VTA-903-T500 s výkonom 500 koní. Motor je umiestnený vpredu. Je spojený s automatickou prevodovkou. M2 je obojživelný a jeho plavebné schopnosti možno zlepšiť pomocou nafukovacích vztlakových nádrží. Na vode je Bradley poháňaný otáčaním svojich pásov.
Pôvodný variant vozidla Bradley pojal 6 príslušníkov pechoty. Na ich nástup a výstup slúžila zadná elektricky ovládaná rampa. Prvé verzie M2 Bradley mali tiež palebné otvory s lafetovanými útočnými puškami kalibru 5,56 mm. Tieto palebné otvory boli na modernizovaných modeloch odstránené, aby sa zvýšila ochrana bočného panciera.
Toto bojové vozidlo je možné prepravovať letecky pomocou lietadla C-5 Galaxy (v minulosti na to slúžilo aj lietadlo C-141 Starlifter).
Vozidlá M2 Bradley prešli neskôr mnohými vylepšeniami, čo viedlo k vzniku modernizovaných variantov (M2A1, M2A2, M2A3 a M2A4).
Varianty.
M2 je počiatočný variant vyrábaný od roku 1981.
M3 variant určený na prieskum bojom. V porovnaní s M2 vezie asi dvojnásobné množstvo munície na úkor prevezeného počtu vojakov (2 členovia pechoty). Palebný priemer u tohto variantu je teda 1500 nábojov do kanónu Bushmaster, 7 protitankových riadených striel TOW a 4540 nábojov do guľometu M240C.
M2A1 variant vyvinutý v roku 1986, ktorý bol vybavený protitankovými riadenými strelami novej generácie TOW-2. Vozidlo bolo vybavené aj výbušnými reaktívnymi pancierovými blokmi a vylepšeným systémom ochrany zbraňami hromadného ničenia.
M2A2 bol vyvinutý v roku 1988. Tento variant bol vybavený vylepšeným motorom Cummins VTA-903-T600 s výkonom 600 koní. Vozidlo má zosilnené odpruženie a vylepšenú pancierovú ochranu. Palebné otvory boli odstránené z bokov trupu kvôli pridaným pancierovým panelom. Kvôli ochrane pred protitankovými strelami mohlo byť vozidlo vybavené prídavným reaktívnym pancierovaním. Podlaha trupu bola vystužená oceľovými platňami pre lepšiu ochranu proti mínam. Predná časť trupu M2A2 odolá zásahom munície kalibru 30 mm. Zvyšná časť trupu je odolná voči paľbe ťažkého guľometu 14,5 mm. V dôsledku výrazne zvýšenej hmotnosti sa zhoršili jazdné vlastnosti vozidla. Maximálna rýchlosť na ceste klesla len na 56 km/h a dojazd bol znížený na 400 km. Vyššia hmotnosť negatívne ovplyvnila aj mobilita v teréne.
M2A2 ODS je vylepšená verzia, ktorá bola vyvinutá v roku 1995 na základe bojových skúseností z vojny v Perzskom zálive v roku 1991. Modernizované vozidlá boli vybavené laserovým diaľkomerom bezpečným pre oči a taktickým navigačným systémom s prijímačom GPS. Ďalším vylepšením bol veliteľský informačný systém bojiska. Stanovište vodiča bolo vybavené termovíznym systémom pre prevádzku v noci a za nepriaznivých poveternostných podmienok. Vnútorný prepravný priestor bol optimalizovaný a pribudlo ďalšie sedadlo, takže M2A2 môže viesť 7 vojakov namiesto 6. 
M2A3 je ďalšou modernizovanou verziou predstavenou v roku 2002. V súčasnosti je tento variant štandardným bojovým vozidlom Bradley prevádzkovaným americkou armádou. Väčšina predchádzajúcich vozidiel Bradley bola modernizovaná na tento štandard. Je vybavený výbušným reaktívnym pancierom novej generácie, novým navigačným systémom a má niekoľko ďalších vylepšení. Mobilita vozidla je negatívne ovplyvnená nadmernou hmotnosťou.
M2A4 je ďalšou modernizáciou, ktorá je vybavená novým motorom s výkonom 675 koní. Došlo tiež k vylepšeniu elektronických systémov. V roku 2018 bola podpísaná zmluva na modernizáciu niektorých starších M2A2 a M2A3 na nový štandard M2A4. Dodávky modernizovaných vozidiel začali v roku 2020. V roku 2022 bola modernizovanými vozidlami M2A4 Bradley vybavená prvá jednotka. Americká armáda plánuje do roku 2029 modernizovať viac ako 700 Bradleyov na štandard M2A4.
Nasadenie.
Vojna v Perzskom zálive.
Bojové vozidlá Bradley si prežili krst ohňom v januári 1991, t.j. 10 rokov po svojom zavedení do služby. Američania ich nasadili proti Iraku v spojeneckej operácii Deset Sabre. Zúčastnili sa jej modernizované varianty M2A1 a M2A2 ako aj M3A1 a M3A2. Obrnence Bradley si nakoniec pripísali viac zničenej irackej techniky ako tanky Abrams, a to práve vďaka kombinácii 25mm kanónov a rakiet TOW. Za použitia rakiet bolo zlikvidovaných mnoho irackých tankov vrátane relatívne moderných strojov sovietskej proveniencie T-72. Americké bojové vozidlá dokázali zasahovať nepriateľskú techniku na také vzdialenosti, že Iračania niekedy ani netušili, odkiaľ prichádza útok. Mimoriadne efektívne pri ničení všetkých ľahko obrnených vozidiel nepriateľa sa ukázali kanóny M242. Americká armáda prišla o celkom dvadsať vozidiel Bradley, z toho ale len tri zničila paľba Iračanov, zvyšných sedemnásť padlo za obeť pomýlenej streľbe do vlastných radov.
Ruská invázia na Ukrajinu.
Takmer rok po spustení ruskej invázie na Ukrajinu potvrdil Pentagon rozhodnutie, že USA dodajú Ukrajincom bojové vozidlá Bradley. K prvému nasadeniu vozidiel Bradley došlo začiatkom júna 2023 počas protiofenzívy, ktorú spustila Ukrajina proti ruským okupantom. Pri pokusoch o prekonanie dobre pripravenej ruskej obrany stratila ukrajinská armáda množstvo západnej techniky vrátane vozidiel Bradley. K 10. septembru 2023 predstavovali celkové ukrajinské straty 53 bojových vozidiel. V týchto bojoch sa však potvrdil fakt, že západná technika poskytuje posádke oveľa väčšiu mieru ochrany ako sovietska technika. Vo viacerých prípadoch sa ukázalo, že aj po zničení vozidla protitankovými strelami alebo mínami zostala posádka Bradley nezranená. V porovnaní so sovietskymi BMP má Bradley výraznú výhodu aj v palebnej sile. Ako uviedla námestníčka ukrajinského ministra obrany Hanna Maliar, 25 mm kanón Bushmaster dokáže ničiť ruské bojové vozidlá BMP-1 a BMP-2 na vzdialenosť 2 km. To je mimo efektívneho dostrelu BMP-1, ktorý je približne 1 km. Dňa 18. júla 2023 Hanna Maliar informovala, že vozidlá M2 Bradley efektívne neutralizovali dvojicu ruských tankov T-72 pomocou rakiet TOW.

</doc>
<doc id="701635" url="https://sk.wikipedia.org/wiki?curid=701635" title="Čákov">
Čákov

Čákov (z maďarského slova "csákó" označujúceho čiapku hraničiarov, angl. "Shako") je vysoká tvrdá čiapka či klobúk valcového alebo kónického tvaru, vojenského pôvodu. Užívala sa prevažne ako súčasť slávnostnej uniformy, pre boj v poli bola nahradená nízkou čiapkou.
Materiál a strih.
Valcová alebo kónická kostra a dienko môžu byť zhotovené z papierovej lepenky, s hodvábnou či bavlnenou podšívkou a poťahom z kože alebo zo súkna. Inokedy je kostra tlačená zo silnej kože, neskoršie príklady bývali zo železného alebo oceľového plechu. Čákovy mávajú štítok vpredu a vzadu. Ruské čákovy bývali potiahnuté kožušinou, najčastejšie perziánovou. Britská kráľovská stráž pri Buckinghamskom paláci v Londýne má čákovy s medveďou kožušinou. Dôležitou súčasťou čákovov je ich príslušenstvo: kožený remienok na upevnenie pod bradu alebo na chrbát, farebné prevedenie, spravidla v dvoch kontrastných farbách, plechový tlačený odznak so znakom štátu, armády, jednotky, ku ktorej nositeľ patrí. Dekoráciu tvorí ďalej chochol z peria (odnímateľný), kokarda či brmbolce (niekedy s číslom vojenskej jednotky), krútená šnúra alebo šnúry so strapcom.
História.
Pôvodne boli tieto klobúky súčasťou odevu, ktorý bežne nosili pastieri, kým sa začiatkom 18. storočia stali súčasťou uniforiem uhorských husárov. Od roku 1800 sa čákov stal bežnou vojenskou pokrývkou hlavy, ktorú nosila väčšina plukov v armádach Európy a Ameriky. Čákov, ktorý vo väčšine prípadov nahradil svetlý dvojсípy klobúk, bol pôvodne považovaný za zlepšenie. Bol vyrobený z ťažkej plsti a kože, zachoval si svoj tvar a poskytoval aj určitú ochranu hlavy vojaka. Toto prvenstvo si udržal až do polovice 19. storočia, kedy sa v armáde Pruska začali objavovať prilby s hrotmi, ktoré ovplyvnili armády rôznych štátov; a nahradili ich vo francúzskej armáde praktickejšie čapice. Imperiálna ruská armáda nahradila v rokoch 1844 – 1945 čákov prilbou s hrotmi, ale v roku 1855 sa vrátila k tejto čapici. Po francúzsko-pruskej vojne v roku 1870 sa vojenská móda zmenila a látkové alebo kožené prilby založené na nemeckej pokrývke hlavy začali v mnohých armádach čákov nahrádzať.
Hoci čákov z polovice 19. storočia bol pôsobivý vzhľadom a robil nositeľa vyšším, bol tiež ťažký a poskytoval malú ochranu pred nepriaznivým počasím, pretože väčšina z nich bola vyrobená z látky alebo plsteného materiálu.
Počas obdobia všeobecného mieru, ktoré nasledovalo po napoleonských vojnách, sa čákov v európskych armádach stal okázalou a nepraktickou záležitosťou, ktorá sa najlepšie hodila na prehliadky.
Súčasnosť.
V Európe pechota Francúzskej republikánskej gardy, kadeti v Saint-Cyr, kadeti na Belgickej kráľovskej vojenskej akadémii, kadeti na portugalských vojenských školách Colégio Militar a Pupilos do Exército, taliansky zbor konskej gardy, konské delostrelectvo a kadeti Vojenskej akadémie v Modene, dánsky gardový husársky pluk a španielska kráľovská garda a 1. kráľovský nepamätný peší pluk stále majú čákovy ako súčasť svojich slávnostných uniforiem. V Rusku bol historický kiver znovu predstavený v roku 2006, aby ho mohli nosiť kremeľské gardy pri slávnostných príležitostiach.
Niekoľko krajín v Amerike, vrátane Venezuely, Mexika, Brazílie, Peru, Ekvádoru, Uruguaja a Argentíny, si ponecháva čákov pre slávnostné stráže alebo uniformy vojenskej akadémie. V Spojených štátoch čákovy stále nosia ako kompletné pokrývky hlavy kadeti z West Point (kde je hovorovo známy ako tarbucket), Virginia Military Institute, The Citadel, Marion Military Institute, New York Military Academy a Valley Forge Military. Academy and College (v upravenej podobe) s ich Full Dress Grey uniformami. V kanadských silách sú Les Voltigeurs de Québec oprávnení nosiť tmavozelené čákovy s kompletnými uniformami.
V Indii nosia madrasskí ženisti a baníci z Madras Engineer Group tmavomodrý čákov bez štítu ako súčasť svojej slávnostnej uniformy. Čákov používa aj indonézska slávnostná jednotka, ako aj kadetský zbor vojenských akadémií Filipín a Južnej Kórey.

</doc>
<doc id="701638" url="https://sk.wikipedia.org/wiki?curid=701638" title="Ajrat Rafailovič Išmuratov">
Ajrat Rafailovič Išmuratov

Ajrat Rafailovič Išmuratov (; * 28. jún 1973, Kazaň, Sovietsky zväz) je ruský a kanadský klasický skladateľ, dirigent a klarinetista. Je klarinetistom v klezmerovej kapele Kleztory v Montreale. a hosťujúcim profesorom na Laval University v Quebecu v Kanade.

</doc>
<doc id="701640" url="https://sk.wikipedia.org/wiki?curid=701640" title="Vojtech Blanár">
Vojtech Blanár

JUDr. Vojtech Blanár (; * 24. august 1866, Košice† 31. december 1932, Košice) bol uhorský právnik, pedagóg a verejný činiteľ v období Rakúsko-Uhorska a neskôr medzivojnového Česko-Slovenska.
Životopis.
Pochádzal z rodiny bohatého košického podnikateľa. Študoval na premonštrátskom gymnáziu v Košiciach. Pokračoval štúdiom práva na univerzite v Budapešti a v roku 1891 zložil advokátsku skúšku. Následne si otvoril vlastnú advokátsku kanceláriu v Košiciach. Sprvu sa venoval najmä trestnému právu, no neskôr prešiel na problematiku zmenkového a obchodného práva, ktorej sa venoval aj ako pedagóg na košickej právnickej akadémii.
Popri svojej profesionálnej kariére sa zapojil aj do politického života. Zastával viaceré funkcie v rámci košického magistrátu a neskôr sa stal aj poslancom Uhorského snemu za robotnícku stranu. Od roku 1914 až do zániku monarchie pôsobil na pozícii starostu Košíc.
Po vzniku Česko-Slovenska a obsadení Košíc čs. vojskom musel opustiť úrad starostu a opäť sa začal venovať advokácii. Zostal politicky aktívnym na komunálnej úrovni ako poslanec košického zastupiteľstva. Bol významným funkcionárom Maďarskej národnej strany, za ktorú bol v krajinských voľbách v roku 1928 zvolený za člena Krajinského zastupiteľstva.

</doc>
<doc id="701646" url="https://sk.wikipedia.org/wiki?curid=701646" title="Jicchak Herzog">
Jicchak Herzog

Jicchak Herzog (; 22. september 1960, Tel Aviv) je izraelský právnik a politik, od roku 2021 Prezident štátu Izrael. V minulosti viedol Stranu práce. Jeho otec, Chajim Herzog, bol tiež prezidentom.
Životopis.
Narodil sa do prominentnej rodiny. Jeho starý otec Jicchak Halevi Herzog bol hlavným aškenázskym rabínom Izraela a jeho otec Chajim Herzog v rokoch 1983 až 1993 prezident Izraela. Kým otec pracoval ako veľvyslanec Izraela pri OSN, Jicchak dokončil strednú školu. Navštevoval New York University a Cornell University. Neskôr sa vrátil do Izraela kde absolvoval vojenskú službu v Izraelských obranných silách a na Telavivskej univerzite vyštudoval právo. Vo vojenskej službe sa zoznámil so svojou manželkou Michal a v roku 1985 sa zosobášili.
Politická kariéra.
V roku 2003 bol za Stranu práce prvý krát zvolený do Knesetu. Od roku 2005 pôsobil vo viacerých ministerských postoch: minister bývania a výstavby; minister turizmu a minister diaspóry, spoločnosti a boja proti antisemitizmu v kabinete Ehuda Olmerta. Nakoniec bol ministrom sociálnej starostlivosti a sociálnych služieb. V roku 2013 sa stal predsedom strany. Vo voľbách v roku 2015 získal v koalícii so stranou Cipi Livni rekordný počet mandátov pre Stranu práce. V roku 2017 stratil mandát predsedu strany. V roku 2018 rezignoval z Knesetu a stal sa predsedom výkonnej komisie Židovskej agentúry.
Prezident.
Svoju kandidatúru oznámil v máji 2021. Za prezidenta bol zvolený 2. júna 2021 izraelským parlamentom, Knesetom. Vo voľbe získal 87 zo 120 hlasov.
Stal sa prvým izraelským prezidentom, ktorý navštívil Spojené arabské emiráty po normalizácii diplomatických vzťahov. Neskôr ako prvý izraelský minister navštívil Jordánsko.
4. septembra 2023 pricestoval na oficiálnu návštevu Slovenska. Stretol sa s prezidentkou Zuzanou Čaputovou a „diskutovali najmä o spolupráci v oblasti energetiky, konkrétne o diverzifikácii dodávok plynu pre Slovensko, kde je Izrael perspektívnym partnerom.“

</doc>
<doc id="701651" url="https://sk.wikipedia.org/wiki?curid=701651" title="Gay Woodsová">
Gay Woodsová

Gay Woodsová (neprechýlene Gay Woods, rodená Gabriel Corcoranová, neprechýlene Gabriel Corcoran; * 18. september 1948, Dublin, Írsko) je írska speváčka, hudobníčka a skladateľka. Bola jednou z pôvodných členov skupiny Steeleye Span.
Životopis.
Gay Woodsová sa narodila do hudobníckej rodiny. Začala spievať v ranom veku a so svojimi bratmi zdieľala lásku k hillbilly a blues. S o niečo starším susedom Terrym Woodsom hrávala ako duo od roku 1963 a vydala sa za neho v máji 1968.
Terry bol v roku 1969 jedným zo zakladajúcich členov britskej folk rockovej skupiny Steeleye Span a priviedol Gay do skupiny ako druhú speváčku. S ňou nahrali svoj debutový album "Hark! The Village Wait". Nasledovala krátka intermezza s folkovou skupinou Dr. Strangely Strange. Títo dvaja potom založili Woods Band, ale Gay sa objavila iba na prvom albume.
Späť v Írsku v roku 1975 vydala s manželom album "Backwoods" ako duo Gay &amp; Terry Woods, po ktorom do roku 1978 nasledovali ďalšie tri albumy a singel. Rozišli sa v roku 1979 a rozviedli sa v roku 1980. V tom istom roku Gay založila írsku New Wave skupinu Auto Da Fé, ktorá vydala štúdiový album a niekoľko singlov z roku 1982. Nechýbal ani koncertný album a sampler.
V roku 1987 sa Gay Woodsovej narodila dcéra Lillian s novým partnerom a bývalým spoluhráčom z Auto Da Fé, Trevorom Knightom, s ktorým mala nasledujúcich 15 rokov vzťah. V roku 1988 sa Woodsová dočasne stiahla z hudobnej scény. V roku 1994 bola požiadaná skupinou Steeleye Span, aby s Maddy Priorovou skupinu doplnila na ich nadchádzajúcom turné. Koncerty mali úspech a v roku 1996 viedli k albumu "Time", na ktorom, rovnako ako na "Hark! The Village Wait", je možné si vypočuť obe speváčky spolu. Po odchode Maddy Priorovej nasledujúci rok sa Gay Woodsová stala hlavnou speváčkou skupiny, ktorú opustila po albume "Bedlam Born" v januári 2001. Odvtedy pôsobí ako sólová umelkyňa. Neskôr študovala psychológiu na Univerzite v Essexe a v súčasnosti je starou mamou Scottovi (* 2013) a Isle (* 2016).

</doc>
<doc id="701652" url="https://sk.wikipedia.org/wiki?curid=701652" title="Sekō Higa">
Sekō Higa



</doc>
<doc id="701654" url="https://sk.wikipedia.org/wiki?curid=701654" title="Ploština">
Ploština

Ploština () je vrch v Slovenskom krase, krajinnom celku Slovenského rudohoria. Leží pri obci Hačava, približne západne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Zádielska planina. Leží v Košickom kraji, v okrese Košice-okolie a na katastrálnom území obce Hačava. Najbližším sídlom je severovýchodne situovaná Hačava, rovnakým smerom leží Medzev, juhovýchodne Háj a Turňa nad Bodvou, južne Zádiel a Dvorníky-Včeláre, juhozápadne Bôrka, Lúčka a Kováčová a severozápadne Štós. Vrch je súčasťou Národného parku Slovenský kras.
Opis.
Ploština leží v severnej časti Zádielskej planiny. Severne sa nachádza Tupý vrch (), Grečov (), Jelení vrch () a Bujačí vrch (), východne Šugovský vrch (), Vysoká () a Ďurkova skala (), južne Zádielsky kameň (), Hlinná (), Havrania skala () a Vysoký vrch () a západne Vŕšok (), Dvorník (), Matesova skala (), Chvost () a Osadník (). Oblasť patrí do povodia Bodvy, kde vodu odvádza západne situovanou Zádielskou dolinou tečúci Blatný (Chotárny) potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, blízke Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no západným úpätím prechádza zeleno značený chodník z obce Háj do Hačavského sedla, kde sa stretávajú viaceré značené chodníky. 

</doc>
<doc id="701659" url="https://sk.wikipedia.org/wiki?curid=701659" title="Shannon Elizabeth">
Shannon Elizabeth

Shannon Elizabeth (vlastným menom Shannon Elizabeth Fadal; * 7. september 1973, Houston, Texas, USA) je americká herečka, modelka, aktivistka za práva zvierat, pamiatkárka a hráčka pokru. Je známa z filmov ako "Jack Frost" (1996), "Prci, prci, prcičky" (1999), "Scary Movie" (2000), "13 duchov" (2001), "Jay a Mlčanlivý Bob vracajú úder" (2001), "Láska nebeská" (2003), "Gambler" (2008), "Outsider" (2014), "Jay a Mlčanlivý Bob: Reboot" (2019).
Detstvo a mladosť.
Shannon Elizabeth sa narodila v Houstone, v štáte Texas. Jej otec má libanonských a sýrskych predkov a matka nemeckých, anglických a írskych predkov. Vyrastala v meste Waco v štáte Texas. Na strednej škole bola členkou tenisového tímu a v jednom momente uvažovala o profesionálnej tenisovej kariére. Neskôr pracovala ako modelka pre modely Ford &amp; Elite predtým, ako začala hereckú kariéru.
Kariéra.
Shannon Elizabeth sa objavila v niekoľkých filmoch a televíznych seriáloch, kým ju v roku 1999 obsadili do filmu "Prci, prci, prcičky", kde stvárnila rolu Nadie, ktorá pochádza z Česko-Slovenska. Film bol veľkým kasovým úspechom. Následne sa objavila v niekoľkých hollywoodskych filmoch, ako napríklad "Scary Movie" či "Jay a Mlčanlivý Bob vracajú úder".
V roku 2003 hosťovala v deviatich epizódach televízneho seriálu "Tie roky sedemdesiate". V rovnakom roku si zahrala aj po boku hercov ako Emma Thompsonová, Colin Firth, Sienna Guillory a Bill Nighy vo filme "Láska nebeská".
V roku 2006 sa oficiálne začala venovať pokeru. Bola prezývaná ako „jedna z popredných hráčov pokru spomedzi celebrít“.
V roku 2012 sa pripojila k štvrtému pokračovaniu filmu "Prci, prci, prcičky: Stretávka" (Elizabeth sa objavila len v prvej a druhej časti), pričom štvrtý diel obsahoval všetkých hlavných hercov z predchádzajúcich častí. V roku 2019 si zopakovala svoju úlohu aj vo filme "Jay a Mlčanlivý Bob: Reboot".
Súkromný život.
Shannon Elizabeth bola vydatá za herca Josepha D. Reitmana v rokoch 2002 až 2005. V súčasnosti (2023) je vydatá za Simona Borcherta. Je enviromentalistka vegánka. So vtedajším manželom Reitmanom založili Animal Avengers, neziskovú organizáciu na záchranu zvierat.
Elizabeth slúžila ako hovorkyňa programu Farm Sanctuary Adopt a Turkey, ktorý vyzýval ľudí, aby si adoptovali moriaka namiesto toho, aby ho zjedli na Deň vďakyvzdania. Používa sociálne médiá, najmä príspevky na Instagrame, aby zvýšila povedomie o pytliactve nosorožcov v rámci zbierky Poached Rhino.
Elizabeth delí svoj čas medzi Kapské Mesto v Južnej Afrike a USA. Aj naďalej vedie svoju neziskovú organizáciu Animal Avengers. 

</doc>
<doc id="701662" url="https://sk.wikipedia.org/wiki?curid=701662" title="Łukasz Fabiański">
Łukasz Fabiański

Łukasz Marek Fabiański (* 18. apríl 1985, Kostrzyn nad Odrą, Poľsko) je poľsky profesionálny futbalista, ktorý hráva na poste brankára v anglickom klube West Ham United.
Klubová kariéra.
Lech Poznan.
Fabiański prešiel niekoľkými klubmi počas mládežníckej kariéry. V roku 2004 sa pripojil k Lechu Poznań. Za klub odohral iba jeden zápas a to v poľskom pohári. 
Legia Varšava.
V zime 2005 odišiel Fabiański do Legie Varšava. Zo začiatku zastával rolu dvojky, po odchode Artura Boruca do Celticu, však sezónu 2005/06 začal ako jednotka. V tíme debutoval 24. júla pri remíze 0:0 s Arkou Gdynia. V sezóne 2005/06 sa s tímom tešil zo zisku titulu v Ekstraklase. Fabiański odohral všetkých 30 zápasov v lige a inkasoval iba 17 gólov.
Arsenal.
V lete 2007 prestúpil Fabiański do londýnskeho Arsenalu v hodnote 2,1 miliónov libier. V klube debutoval 25. septembra pri víťazstve 2:0 nad Newcastlom United v ligovom pohári. Svoj debut v Premier League zažil 28. apríla 2008 pri výhre 6:2 nad Derby County. Vo svojej prvej sezóne odohral dokopy osem zápasov z toho tri v Premier League.
V sezóne 2007/08 zažil Fabiański dva nevydarené zápasy jeden v semifinále EFL Cupu kde Arsenal prehral s Tottenhamom 1:5. O druhý zlý moment v sezóne sa postaral v prvom zápase osemfinále Ligy majstrov UEFA 2007/08 pri prehre 1:2 kde chyboval pri oboch góloch súpera.
V sezóne 2010/11 dostal Fabiański väčší priestor aj v Premier League. V sezóne odohral dokopy 20 zápasov z toho 14 v lige.
V sezóne 2013/14 sa s Arsenalom tešil zo zisku FA Cupu keď vo finále zdolali Hull City 3:2 po predĺžení.
Swansea City.
Dňa 29. mája 2014 bolo oznámené, že Fabiański odíde do Swansea City ako voľný hráč po vypršaní zmluvy. O prestupe povedal: "Hlavným dôvodom, prečo som prišiel do Swansea, bolo to, že chcem byť brankárom číslo jeden. V klube debutoval 16. augusta pri výhre 2:1 nad Manchestrom United.
Dňa 7. decembra dostal Fabiański červenú kartu za faul na Diafru Sakho v zápase proti West Hamu United, jeho tím nakoniec prehral 1:3. Dňa 6. júla 2015 podpísal v tíme novú štvorročnú zmluvu.
V sezóne 2017/18 odohral všetkých 38 zápasov v Premier League a fanúšikovia ho zvolili za najlepšieho hráča sezóny. Napriek tomu sa klub umiestnil na 18. mieste a zostúpil do Championship.
West Ham United.
Dňa 20. júna 2018 prestúpil Fabiański do West Hamu United za 7 miliónov libier a podpísal trojročnú zmluvu. Fabiański sa stal prvým Poliakom v prvom tíme West Hamu. V tíme debutoval 12. augusta pri prehre 0:4 s Liverpoolom. Vo svojej prvej sezóne odohral všetky zápasy v Premier League a stal sa najlepším hráčom tímu. 
V marci 2021 predĺžil Fabiański zmluvu s West Hamom do júna 2022. Dňa 12. januára 2022 odohral svoj 300. zápas v Premier League pri víťazstve 2:0 nad Norwich City. Stal sa prvým poľským futbalistom v Premier League ktorému sa to podarilo. 
V sezóne 2022/23 sa s tímom z víťazstva v Konferenčnej lige UEFA keď vo finále zdolali Fiorentinu 2:1. 
Reprezentačná kariéra.
Dňa 29. marca 2006 debutoval Fabiański v národnom tíme Poľska v priateľskom zápase proti Saudskej Arábii. 
Fabiański sa dostal do záverečnej nominácie na Majstrovstvá sveta vo futbale 2006 v Nemecku. Na turnaji bol až treťou voľbou za Arturom Borucom a Tomaszom Kuszczakom. Poľsko na turnaji skončilo v skupinovej fáze.
Fabiański bol členom záverečnej nominácie na EURO 2008. Na turnaji však opäť neodohral ani jeden zápas. Poľsko skončilo na turnaji už v skupine.
Fabiański kvôli zraneniu odmietol účasť na domácom EURE 2012 kde by bol v pozícii jednotky. 
Fabiański bol členom záverečnej nominácie na EURO 2016. Na turnaji začal ako dvojka no po zranení Wojciecha Szczesneho v prvom zápase sa Fabiański stal jednotkou až do konca turnaja. Poľsko skončilo na turnaji vo štvrťfinále, v ktorom podľahlo Portugalsku, ktoré nakoniec vyhralo celý turnaj.
Fabiański bol členom konečnej nominácie na Majstrovstvá sveta vo futbale 2018 v Rusku. Na turnaji odohral posledný zápas v skupine proti Japonsku (1:0). Poliaci skončili na turnaji v skupine.
Fabiański sa objavil aj v záverečnej nominácie na EURO 2020, ale na turnaj neodohral ani jeden zápas.
V auguste 2021 oznámil Fabiański svoj koniec v reprezentačnom drese. Dňa 9. októbra odohral svoj posledný zápas v reprezentácii v kvalifikačnom zápase pri výhre 5:0 nad San Marínom.
Štatistiky kariéry.
Klubové.
"K 10. septembru 2023"
 1 Európska liga UEFA
 2 Liga majstrov UEFA
 3 Poľský superpohár
Medzinárodné.
"K 27. júnu 2023"
Úspechy hráča.
Legia Varšava
Arsenal
West Ham United
Individuálne

</doc>
<doc id="701691" url="https://sk.wikipedia.org/wiki?curid=701691" title="Ági Gubíková">
Ági Gubíková



</doc>
<doc id="701692" url="https://sk.wikipedia.org/wiki?curid=701692" title="Ágnes Gubik">
Ágnes Gubik



</doc>
<doc id="701695" url="https://sk.wikipedia.org/wiki?curid=701695" title="Selly Park">
Selly Park

Selly Park je bohatá obytná prímestská štvrť v juhozápadnom Birminghame v Anglicku. Štvrť Selly Park sa nachádza medzi Bristol Road (A38) a Pershore Road (A441) a je pomenovaná po parku, ktorý bol pôvodne spojený so Selly Hall, teraz zachovaný v rámci kláštora Selly Convent.

</doc>
<doc id="701696" url="https://sk.wikipedia.org/wiki?curid=701696" title="Chorlton-on-Medlock">
Chorlton-on-Medlock

Chorlton-on-Medlock alebo Chorlton-upon-Medlock je vnútromestská oblasť () mesta Manchester v Anglicku.
Chorlton-on-Medlock sa v minulosti nachádzal v grófstve Lancashire a je ohraničený na severe riekou Medlock, ktorá vedie bezprostredne južne od centra mesta. Jeho ostatné hranice zhruba zodpovedajú Stockport Road, Hathersage Road, Moss Lane East a Boundary Lane. Susednými okresmi sú Hulme na západe, Ardwick na východe a Victoria Park, Rusholme a Moss Side na juhu. Veľkú časť okresu pozdĺž Oxford Road zaberajú areály škôl University of Manchester, Manchester Metropolitan University a Royal Northern College of Music. Južne od univerzitného kampusu Oxford Road značnú oblasť zaberá skupina susediacich nemocníc vrátane Manchester Royal Infirmary, na západ od ktorej sa nachádza Whitworth Park.

</doc>
<doc id="701697" url="https://sk.wikipedia.org/wiki?curid=701697" title="Maude Apatow">
Maude Apatow



</doc>
<doc id="701698" url="https://sk.wikipedia.org/wiki?curid=701698" title="Zlatá lopta 2017">
Zlatá lopta 2017

Zlatá lopta je cena pre najlepšieho futbalistu sveta hrajúceho v Európe. O víťazovi hlasujú športoví novinári. Cena za rok 2017 sa udelila 7. decembra 2017 a vyhral ju Cristiano Ronaldo.
Zlatá lopta.
Nominovaní hráči boli zverejnení 9. októbra 2017.

</doc>
<doc id="701701" url="https://sk.wikipedia.org/wiki?curid=701701" title="Votrelkyňa">
Votrelkyňa

Votrelkyňa ("La intrusa") je mexická telenovela z produkcie spoločnosti Televisa v roku 2001. Hlavné úlohy stvárnili herci Gabriela Spanic a Arturo Peniche. Na Slovensku túto telenovelu vysielala verejnoprávna STV1 prvýkrát od 16. októbra 2002 do 5. mája 2003 a druhýkrát od 21. októbra 2003 do 17. mája 2004.

</doc>
<doc id="701704" url="https://sk.wikipedia.org/wiki?curid=701704" title="Angelo Ogbonna">
Angelo Ogbonna

Obinze Angelo Ogbonna (* 23. máj 1988, Cassino, Taliansko) je taliansky profesionálny futbalista, ktorý hráva na poste obrancu v anglickom klube West Ham United.
Klubová kariéra.
Turín FC.
Ogbonna začínal s futbalom v meste Cassino kde sa narodil. V roku 2002 na odporúčanie Antonia Comiho prišiel do mládežníckeho tímu Turín FC. Štyri roky pôsobil v mládežníckom tíme neskôr bol pravidelne povolávaný do prvého tímu a 11. februára 2007 debutoval v Serie A vo veku 18 rokov pri prehre 1:2 s Regginou.
Hosťovanie v Crotone.
V auguste 2007 bol Ogbonna poslaný na hosťovanie do Crotone v tretej talianskej lige. Počas sezóny 2007/08 odohral 22 zápasov a takmer s tímom postúpil do Serie B no zlyhali v semifinále play-off o postup.
Návrat do Turína.
V sezóne 2008/09 sa vrátil do Turína FC kde počas sezóny odohral 23 zápasov z toho 19 v lige no s tímom zostúpil do Serie B. 
Dňa 17. apríla 2010 strelil Ogbonna svoj prvý gól v klube pri remíze 1:1 proti Cesene.
V sezóne 2011/12 sa podarilo Turínu FC vrátiť sa do Serie A keď skončili na druhom mieste v Serie B.
Juventus.
V lete 2013 prestúpil Ogbonna k rivalovi do Juventusu v hodnote 13 miliónov eur. Ogbonna sa stal prvým kapitánom Turína FC, ktorý prestúpil k najväčšiemu rivalovi do Juventusu čo vyvolalo veľkú nevôľu u jeho starých priaznivcov v Turíne. V tíme debutoval 31. augusta pri výhre 4:1 nad SS Lazio. Dňa 17. septembra debutoval Ogbonna v skupinovej fázy Ligy majstrov UEFA pri remíze 1:1 s FC København. Napriek tomu že na jeho poste stredného obrancu bol jeho konkurentom Andrea Barzagli, Leonardo Bonucci a Giorgio Chiellini stihol počas svojej prvej sezóny odohrať 25 zápasov. S tímom sa na konci sezóny tešil zo zisku titulu v Serie A.
West Ham United.
Dňa 10. júla 2015 sa Ogbonna pripojil k anglickému klubu West Ham United v hodnote 11 miliónov eur. V tíme debutoval 30. júla v prvom zápase tretieho predkola predkola Európskej ligy UEFA 2015/16 pri remíze 2:2 s rumunským klubom Astra Giurgiu. V Premier League debutoval 9. augusta pri výhre 2:0 nad Arsenalom. Svoj prvý gól v klube strelil 16. februára v odvete štvrtého kola FA Cupu keď rozhodol o víťazstve 2:1 po predĺžení nad Liverpoolom.
V júni 2017 podpísal Ogbonna s West Hamom novú zmluvu, ktorá vyprší v roku 2022.
Dňa 11. decembra 2020 rozhodol o víťazstve 2:1 vonku nad Leeds United. Pre West Ham to bolo prvé víťazstvo na štadióne Elland Road od roku 2001.
V novembri 2021 si Ogbonna poškodil predný krížny väz pri domácej výhre 3:2 nad Liverpoolom. Zranenie ho vyradilo z hry na zvyšok sezóny 2021/22.
V sezóne 2022/23 sa s West Hamom tešil zo zisku trofeje v Konferenčnej lige UEFA, keď vo finále zdolali Fiorentinu 2:1.
Medzinárodná kariéra.
Ogbonna debutoval v národnom tíme Talianska dňa 11. novembra 2011 v priateľskom zápase pri víťazstve 2:0 nad Poľskom, keď nastúpil ako náhradník za Domenica Criscita.
Ogbonna bol členom záverečnej nominácie na Euro 2012. Na turnaji však nezasiahol ani do jedného zápasu. Taliansko na turnaji postúpilo do finále kde ale prehralo so Španielskom 0:4.
Ogbonna bol členom záverečnej nominácie na EURO 2016. Na turnaji odohral iba jeden zápas v skupine pri prehre 0:1 s Írskom. Taliansko skončilo na turnaji vo štvrťfinále.
Štatistiky kariéry.
Klubové.
"K 11. septembru 2023"
 1 Play-off o postup do Serie A
 2 Play-off o postup do Serie B
 3 Liga majstrov UEFA
 4 Európska liga UEFA
 5 Supercoppa Italiana
 6 Európska konferenčná liga UEFA
Medzinárodné.
"K 11. septembru 2023"
Úspechy hráča.
Juventus
West Ham United
Taliansko
Externé odkazy.
Profil hráča na transfermarkt

</doc>
<doc id="701707" url="https://sk.wikipedia.org/wiki?curid=701707" title="Luton Town F.C.">
Luton Town F.C.



</doc>
<doc id="701709" url="https://sk.wikipedia.org/wiki?curid=701709" title="Sheffield United F.C.">
Sheffield United F.C.



</doc>
<doc id="701711" url="https://sk.wikipedia.org/wiki?curid=701711" title="Reading F.C.">
Reading F.C.



</doc>
<doc id="701712" url="https://sk.wikipedia.org/wiki?curid=701712" title="Crystal Palace F.C.">
Crystal Palace F.C.



</doc>
<doc id="701713" url="https://sk.wikipedia.org/wiki?curid=701713" title="Cardiff City F.C.">
Cardiff City F.C.



</doc>
<doc id="701714" url="https://sk.wikipedia.org/wiki?curid=701714" title="Kráľ dobytka">
Kráľ dobytka

Kráľ dobytka ( "O rei do gado") je brazílska telenovela z produkcie spoločnosti TV Globo v rokoch 1996 – 1997. Hlavné úlohy stvárnili herci Antônio Fagundes a Patricia Pillar. Na Slovensku túto telenovelu vysielala verejnoprávna STV1 (dnešná Jednotka).

</doc>
<doc id="701717" url="https://sk.wikipedia.org/wiki?curid=701717" title="Ďurkova skala">
Ďurkova skala

Ďurkova skala () je vrch v Slovenskom krase, krajinnom celku Slovenského rudohoria. Leží pri obci Hačava, približne západne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Zádielska planina. Leží v Košickom kraji, v okrese Košice-okolie a na katastrálnom území obce Hačava. Najbližším sídlom je severne situovaná Hačava, severovýchodne sa nachádza Medzev, východne Jasov, južne Háj, Turňa nad Bodvou, Zádiel a Dvorníky-Včeláre, západne Bôrka, Lúčka a Kováčová a severozápadne Štós. Vrch je súčasťou Národného parku Slovenský kras.
Opis.
Ďurkova skala leží v severnej časti Zádielskej planiny. Severným smerom sa nachádza Grečov (), Bujačí vrch () a Jelení vrch (), východným Šugovský vrch () a Vysoká (), južným Zádielsky kameň (), Hlinná () a Vysoký vrch () a západným Havrania skala (), Vŕšok (), Dvorník (), Matesova skala (), Chvost () a Osadník (). Oblasť patrí do povodia Bodvy, kde vodu odvádza východne tečúci Hájsky potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, blízke Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no východným úpätím vedie Hájskou dolinou žlto značený chodník z obce Háj cez Hačavu do Hačavského sedla. 

</doc>
<doc id="701718" url="https://sk.wikipedia.org/wiki?curid=701718" title="Eddie Howe">
Eddie Howe

Edward John Frank Howe (* 29. novembrer 1977, Amersham, Anglicko) je anglický profesionálny futbalový tréner a bývalý profesionálny hráč. Je trénerom klubu Newcastle United, ktorý pôsobí v Premier League.
Howe hral počas svojej futbalovej kariéry na pozícií obrancu. Väčšinu kariéry strávil v AFC Bournemouth. Za klub hral už v mládežníckych kategóriách a následne hral osem rokov v seniorskom tíme. V roku 2002 z klubu odišiel ale vrátil sa do neho v roku 2004 a hral v ňom ešte ďalšie tri sezóny. V roku 2007 za Bournemouth ukončil svoju hráčsku kariéru. V nasledujúcom roku sa stal trénerom klubu. Pod jeho vedením sa klub vyhol zostupu do nižšej súťaže. 
Po krátkom pôsobení ako tréner v Burnley sa Howe vrátil do Bournemouthu a priviedol ich k dvom postupom v troch sezónach, čím sa dostali do najvyššej ligy anglického futbalu. Bournemouth sa v Premier League udržal päť sezón, ale v roku 2020 klub utrpel zostup do Championship. Po zostupe klubu sa vzdal funkcie trénera Bournemouthu. V čase svojho odchodu bol Howe najdlhšie slúžiacim trénerom v Premier League. Po takmer roku sa Howe vrátil do trénerského života a stal sa trénerom Newcastle United.
Hráčska kariéra.
Howe sa narodil v Amershame, Buckinghamshire. Keď bol Howe ešte malý jeho rodina sa presťahovala do Verwoodu v Dorsete a tu neskôr začal svoju futbalovú kariéru v miestnych mládežníckych tímoch Rossgarth a Parley Sports. Svoju profesionálnu kariéru začal v AFC Bournemouth. V prvom tíme debutoval v decembri 1995 proti Hull City. Howe sa etabloval ako dôležitý hráč v obrane AFC Bournemouth a v roku 1998 bol vybraný do tímu Anglicka do 21 rokov na turnaji v Toulone.
V marci 2002 podpísal Portsmouth Howea za prestupový poplatok vo výške 400 000 libier, čím sa stal prvým podpisom nového trénera klubu Harryho Redknappa. Krátko po podpise zmluvy si Howe poranil koleno pri jeho debute proti Prestonu North End. Zranenie bolo natoľko vážne, že ho vyradilo z hry na celú sezónu. 
Vrátil sa na úvodný zápas sezóny 2002/03 proti Nottinghamu Forest, ale už po deviatich minútach si opäť poranil koleno a znovu ho to vyradilo z hry na celú sezónu. Do plnej kondície sa vrátil až v januári 2004 po 18 mesiacoch mimo hry. Bol poslaný na hosťovanie do Swindon Town, ale za klub nenastúpil ani do jedného zápasu.
Portsmouth poslal Howea na hosťovanie do jeho rodného AFC Bournemouth na prvé tri mesiace sezóny 2004/05. Po dvoch sezónach sužovaných zraneniami v Portsmouthe sa ukázal ako úspešný pri svojom návrate do svojho detského klubu. Keďže klub bol vo veľmi zlom finančnom stave, fanúšikovia sa spojili a vytvorili kampaň "Eddieshare". Kampaň slúžila na financovanie prestupového poplatku, aby sa Howe mohol do klubu vrátiť natrvalo. Počas niekoľkých dní od vytvorenia sa vyzbieralo 21 000 libier, z ktorých sa zafinancoval požadovaný poplatok za prestup. Po ďalších troch sezónach a viac ako 270 zápasoch za klub ho zranenia v roku 2007 prinútili odísť do hráčskeho dôchodku. Následne prešiel na trénerskú kariéru.
Trénerská kariéra.
AFC Bournemouth.
Howe sa vrátil do AFC Bournemouth ako tréner mládeže pod vedením Jimmyho Quinna a prevzal funkciu manažéra, keď bol Quinn 31. decembra 2008 odvolaný Aj keď jeho dva zápasy, ktoré mal na starosti ako tréner sa skončili prehrou, 19. januára 2009 bol najatý ako tréner A klubu a napriek 17-bodovému manku vyviedol klub z pásma zostupu.
Na začiatku sezóny 2009/10 Howe vyhral osem z deviatich zápasov, čo je klubový rekord. V novembri 2009 oslovil Howea klub pôsobiaci v EFL Championship Peterborough United a ponúkol aby nahradil Darrena Fergusona ako ich trénera, ale Howe ich ponuku odmietol.
Napriek tomu, že klubové prestupové embargo zostalo v platnosti po zvyšok sezóny, AFC Bournemouth si po dvoch rokoch v štvrtej lige zabezpečil 24. apríla 2010 postup do League One po výhre 2:0 vonku na ihrisku Burton Albion. 
Začiatkom roka 2011 Howea oslovilo niekoľko ďalších klubov, ale 11. januára oznámil, že zostáva v AFC Bournemouth. 14. januára 2011 sa však Howe stal novým trénerom Burnley po tom, čo sa klub s AFC Bournemouth. 
Burnley.
16. januára 2011 bol Howe vymenovaný za nového trénera Burnley a s klubom podpísal zmluvu na tri a pol roka. Prvý zápas pod jeho vedením Burnley odohralo 22. januára 2011 v Scunthorpe. Zápas sa skončil remízou 0:0. Burnley pod vedením Eddiieho skončilo na 8. mieste v Championship v sezóne 2010/11 a na 13. mieste v sezóne 2011/12. Z Burnley odišiel v októbri 2012 z "osobných dôvodov". 
Návrat do AFC Bournemouth.
V októbri 2012 sa opäť ako tréner pripojil k svojmu bývalému klubu AFC Bournemouth. 
20. apríla 2013 klubu zaistil postup z League One do EFL Championship po tom ako klub skončil v ligovej tabuľke na druhom mieste. 
V sezóne 2013-14 skončil AFC Bournemouth na desiatom mieste.
27. apríla 2015 klubu zaistil postup z EFL Championship do Premier League. 
Howe doviedol AFC Bournemouth k udržaniu sa v Premier League vo svojej prvej sezóne v najvyššom futbale. Klub v ligovej tabuľke skončil na 16. mieste, vďaka čomu mal náskok piatich bodov od zóny zostupu. V ešte lepšom ťažení v sezóne 2016/2017 skončil AFC Bournemouth deviaty. O rok neskôr Bournemouth v lige skončil na 12. mieste.
Howeov tím skončil na 14. mieste v Premier League v sezóne 2018/19, ale 5-ročné pôsobenie klubu v Premier League sa skončilo v sezóne 2019/20 po tom ako klub skončil na 18. mieste.
1. augusta 2020 AFC Bournemouth oznámilo, že Howe opustil klub po vzájomnej dohode. Klub trénoval 8 rokov. V Bournemouthe sa preslávil tým, že do klubu priviedol mladých hráčov, zlepšil ich a predával ich ďalej so značným finančným ziskom.
V máji 2021 Howe odmietol ponuku stať sa trénerom Celticu.
Newcastle United.
8. novembra 2021 bol Howe vymenovaný za trénera Newcastle United a s klubom podpísal zmluvu do leta 2024. 
Jeho menovanie v Newcastle ho tiež spojilo s bývalými hráčmi v AFC Bournemouth, ako sú Callum Wilson, Matt Ritchie a Ryan Fraser. 
20. apríla 2022, po víťazstve 1:0 nad Crystal Palace Howe nasmeroval Newcastle k šiestemu domácemu víťazstvu za sebou, čo bolo prvýkrát, čo klub dosiahol takýto výkon od roku 2004 a to pod vedením Sira Bobbyho Robsona. Doviedol Newcastle k 11. miestu v Premier League po 12 víťazstvách v posledných 18 zápasoch sezóny a zabezpečil, aby sa Newcastle stal prvým tímom v histórii Premier League, ktorý sa vyhol zostupu po tom ako nevyhral žiadny z prvých 14 zápasov, ktoré odohral. 5. augusta 2022 bol Howe odmenený dlhodobou zmluvou v klube.
31. januára 2023 Howe doviedol Newcastle do finále ligového pohára po celkovom víťazstve 3:1 nad Southamptonom. Bolo to prvé pohárové finále klubu po viac ako 23 rokoch. Vo finále Newcastle prehral 2:0 nad Manchestrom United.
22. mája 2023, Newcastle uhral bezgólovú remízu proti Leicestru City a to znamenalo, že Newcastle sa v ligovej tabuľke umiestnil na štvrtej priečke. Klub sa teda kvalifikoval do skupinovej fázy Ligy majstrov UEFA. Bola to prvá účasť klubu v tejto súťaži od sezóny 2002/03. 
Osobný život.
Howe a jeho manželka Vicki majú troch synov. Jeho detský klub bol Everton. Počas pandémie koronavírusu v roku 2020 sa Howe stal prvým trénerom Premier League, ktorý si dobrovoľne znížili plat. Jeho nevlastný brat Steve Lovell je skautom v AFC Bournemouth.
Úspechy.
AFC Bournemouth
Newcastle United
Individuálne

</doc>
<doc id="701721" url="https://sk.wikipedia.org/wiki?curid=701721" title="Michail Antonio">
Michail Antonio

Michail Gregory Antonio (* 28. marec 1990, Wandsworth, Anglicko) je profesionálny futbalista, ktorý hráva na poste útočníka v anglickom klube West Ham United. Narodil sa v Anglicku no reprezentuje Jamajku.
Klubová kariéra.
Antonio začínal s futbalom v tíme Tooting &amp; Mitcham United. Neskôr v tomto klube hrával aj na seniorskej úrovni.
Reading.
Po niekoľkých vystúpeniach za Tooting &amp; Mitcham United sa Antonio v októbri 2008 pripojil ku druholigovému klubu Reading a podpísal zmluvu do roku 2010. Do svojho materského klubu sa vrátil na mesačné hosťovanie v januári 2009.
Cheltenham Town (hosťovanie).
Po mesačnom hosťovaní v Tooting &amp; Mitcham United bol Antonio poslaný na ďalšie mesačné hosťovanie do Cheltenham Town v League One.
Southampton FC (hosťovanie).
V októbri 2009 bol poslaný na mesačné hosťovanie do Southamptonu. V klube debutoval 6. októbra v druhom kole EFL Trophy nad Torquay United. Svoj prvý gól strelil 6. novembra v prvom kole FA Cupu pri víťazstve 3:2 nad Bristol Rovers. Antonio zotrval na hosťovania až do konca sezóny 2009/10.
Colchester United (hosťovanie).
Sezónu 2010/11 strávil v Readingu. V auguste 2011 bol poslaný na hosťovanie do Colchester United. Počas hosťovania odohral 15 zápasov a strelil štyri góly.
Sheffield Wednesday.
Vo februári 2012 bol Antonio poslaný na hosťovanie do konca sezóny do Sheffieldu Wednesday. V tíme debutoval 26. februára pri výhre 1:0 v derby nad Sheffieldom United. Dňa 6. marca strelil svoje prvé dva góly v klube pri víťazstve 4:1 nad Bury. Antonio pomohol tímu k postupu do Championship.
Dňa 6. augusta 2012 sa stal Antonio natrvalo hráčom Sheffieldu Wednesday. V sezóne 2012/13 odohral Antonio 39 zápasov a strelil v nich 7 gólov.
Nottingham Forest.
Dňa 6. augusta 2014 Antonio podpísal trojročnú zmluvu s Nottingham Forest za prestupovú čiastku vo výške 1,5 milióna libier. V klube debutoval o tri dni neskôr pri výhre 2:0 nad Blackpool v ktorom strelil aj svoj prvý gól. Antonio mal počas sezóny výbornú formu keď strelil 15 gólov v 49 zápasov.
West Ham United.
Dňa 1. septembra 2015 podpísal Antonio zmluvu s West Hamom United kde podpísal štvorročný kontrakt. V tíme debutoval 19. augusta keď nastúpil ako náhradník pri víťazstve 2:1 nad Manchestrom City. Dňa 28. decembra strelil Antonio svoj prvý gól v klube pri výhre 2:1 nad Southampton FC, Antonio bol vyhlásený za najlepšieho hráča zápasu. Vo svojej prvej sezóne odohral 32 zápasov a strelil deväť gólov.
V júli 2016 podpísal Antonio s West Hamom nový štvorročný kontrakt. V prvom zápase sezóny 2016/17 proti Chelsea nastúpil Antonio na pozícii pravého obrancu, v zápase po jeho chybe dostal súper penaltu, ktorú Eden Hazard premenil, West Ham nakoniec v zápase prehral 1:2. Hneď v druhom zápase sa Antonio vrátil na svoju obľúbenú pozíciu. Dňa 11. mája 2017 West Ham oznámil, že Antonio podpísal nový štvorročný kontrakt.
Dňa 11. júla 2020 strelil Antonio všetky štyri góly pri víťazstve 4:1 nad Norwich City. Antonio v sezóne 2019/20 odohral 26 zápasov a strelil 10 gólov.
Dňa 23. augusta 2021 Antonio skóroval pri výhre 4:1 nad Leicesterom City. Pre Antonia to bol 48. gól za West Ham v Premier League čím prekonal rekord Paula Di Caniu. Dňa 16. septembra skóroval Antonio pri víťazstve 2:0 nad Dinamom Záhreb v skupinovej fáze Európskej ligy UEFA 2021/22. Bol to prvý gól West Hamu v hlavnej európskej špičke od roku 1999. Dňa 7. januára 2022 predĺžil Antonio zmluvu s West Hamom o 2,5 roka s možnosťou predĺženia o ďalší rok.
Dňa 7. júna 2023 odohral Antonio celý finálový zápas Konferenčnej ligy UEFA 2022/23, kladivári vyhrali nad Fiorentinou 2:1 a stali sa víťazmi 2. ročníka Konferenčnej ligy.
Medzinárodná kariéra.
V marci 2016 Antonio prezradil, že odmietol reprezentovať Jamajku v snahe dostať sa do anglickej reprezentácie. V rokoch 2016 a 2017 bol párkrát povolaný do anglickej reprezentácie na kvalifikačné zápasy na Majstrovstvá sveta vo futbale 2018 no vždy bol iba nevyužitým náhradníkom.
V marci 2021 sa Antonio rozhodol pre možnosť reprezentovať Jamajku. Bol súčasťou 60-členného predbežného kádra na Zlatý pohár CONCACAF 2021 no keďže si nestihol zabezpečiť jamajský pas v čas tak do záverečnej nominácie sa nedostal. Po udelení pasu v auguste 2021 debutoval 6. septembra pri prehre 0:3 s Panamou v kvalifikácii na Majstrovstvá sveta vo futbale 2022.
Antonio bol súčasťou konečnej nominácie na Zlatý pohár CONCACAF 2023. Na turnaji odohral všetkých 5 zápasov. Jamajka na turnaji skončila v semifinále.
Štatistiky kariéry.
Klubové.
"K 11. septembru 2023"
 1 účasť v EFL Trophy, účasť v Isthmian League Cup a účasť v London Super Cup
 2 EFL Trophy
 3 Európska liga UEFA
 4 Európska konferenčná liga UEFA
Medzinárodné.
"K 11. septembru 2023"
Úspechy hráča.
Southampton
West Ham United
Individuálne
Externé odkazy.
Profil hráča na transfermarkt

</doc>
<doc id="701726" url="https://sk.wikipedia.org/wiki?curid=701726" title="Kláštor Premenenia Pána v Sampore">
Kláštor Premenenia Pána v Sampore

Kláštor Premenenia Pána v Sampore je benediktínsky autonómny priorát v osade Sampor, asi 5 km severovýchodne od Sliača v banskobystrickom kraji. Ide o najmladší a zároveň jediný funkčný benediktínsky kláštor na Slovensku.
História.
V roku 1998 vypočul vtedajší banskobystrický diecézny biskup Rudolf Baláž žiadosť dvoch diecéznych kňazov a uvoľnil ich pre vstup do benediktínskeho rádu. Tí absolvovali postulát a noviciát v opátstve Tyniec pri Krakove v Poľsku, od roku 2000 potom žili na fare v Ľubietovej. Odtiaľ sa traja mnísi presťahovali v roku 2002 na faru do Bacúrova.
V októbri 2006 začala výstavba nového kláštorného areálu na Sampore pri Sliači. Už pri návrhu mnísi počítali s jej ekologickou a ekonomickou udržateľnosťou. Voda je ohrievaná prostredníctvom tepelných čerpadiel, na budove sa nachádzajú fotovoltaické panely.
Mnísi sa do hotovej časti kláštora sťahovali v roku 2010 a vtedy bol samporský kláštor ustanovený nezávislým priorátom.
Na turíčny pondelok 24. mája 2010 banskobystrický biskup Rudolf Baláž vysvätil konventný kostol, ktorý je zasvätený Premeneniu Pána. Od roku 2013 pokračuje výstavba hlavnej konventnej budovy a hospodárskeho zázemia kláštora. V sobotu 29. marca 2025 košický pomocný biskup a predseda hudobnej subkomisie liturgickej komisie KBS Marek Forgáč posvätil nový 2-manuálový organ s 24 znejúcimi registrami.
Od 17. novembra 2012 je prvým konventuálnym priorom kláštora Vladimír Kasan, OSB. Aktuálne (2024) je v kláštore komunita 17 mníchov. Kláštor je otvorený aj pre laikov, ktorí môžu navštíviť kostol alebo sa ubytovať v dome hostí a podieľať sa mníšskom spôsobe života.
Popularizácia.
Webovú stránku kláštora spravuje miestny mních Michael Maria Kukuča, ktorý je takisto známy pod internetovým pseudonymom "Mních s kamerou". Pod týmto menom pôsobí ako youtuber, ktorý vlastnými očami predstavuje mníšsky život a súvisiace témy. Ako uviedol v prvom videu z dňa Všetkých svätých v roku 2017, videl tu možnosť verejného úložného priestoru pre videá, kontakt najmä s vlastnou rodinou, s ktorou nie je ako mních v dennom styku, a ďalej priestor pre záujemcov o cirkevné témy a mníšsky život. V priebehu času nakrútil veľa tematických videí a raz za mesiac vysiela naživo s otázkami a odpoveďami pre poslucháčov. 
Ako tajomník kláštora sa Kukuča v roku 2015 pre denník SME vyjadril o dostavbe kláštora.

</doc>
<doc id="701727" url="https://sk.wikipedia.org/wiki?curid=701727" title="Majstrovstvá sveta v ragby mužov 2019">
Majstrovstvá sveta v ragby mužov 2019

Majstrovstvá sveta v ragby mužov 2019 boli v poradí 9. majstrovstvá sveta v ragby mužov, ktoré organizuje Medzinárodná federácia ragby ( World Rugby). Konali sa od 20. septembra do 2. novembra 2019 v dvanástich japonských mestách: Fukuoka, Fukuroi, Jokohama, Kamaishi, Kobe, Kumagaya, Kumamoto, Ōita, Osaka, Sapporo, Tokio a Toyota, za účasti 20 tímov. Japonsko bolo organizátorom svetového šampionátu mužov prvýkrát. Titul získala , ktorá vo finálovom stretnutí zvíťazila nad v pomere 32:12.
Návštevnosť a priebeh turnaja negatívne ovplyvnil tajfún Hagibis, kvôli ktorému museli byť zrušené tri zápasy, ktoré neboli nahradené a boli zapísané tímom ako remíza 0:0.
Voľba organizátora.
O organizátorovi šampionátu 2019 sa rozhodovalo spoločne s výberom dejiska pre rok 2015, čo IRB ohlásilo už v roku 2008. O organizovanie MS 2019 prejavilo pôvodne záujem deväť krajín. Neskôr sa kandidatúry vzdalo Rusko a Austrália. V máji 2009 boli oznámení traja potenciálni organizátori – Taliansko, Japonsko a Juhoafrická republika. V júli 2009 IRB na stretnutí v Dubline rozhodla, že šampionát 2015 bude organizovať Anglicko a 2019 Japonsko, v pomere hlasov 16 ku 10.
Nasadenie do výkonnostných košov.
Žrebovanie skupín sa uskutočnilo 10. mája 2017 v Kjóte. Žrebovanie sa oproti tradícii presunulo o pol roka neskôr (oproti decembru), aby mali štáty dlhší čas na vylepšenie svojho postavenia v rámci svetového rebríčku. Štáty boli rozdelené do piatich výkonnostných košov. Prvé tri koše tvorilo 12 priamo kvalifikovaných tímov z MS 2015, zoradených podľa ich postavenia v svetovom rebríčku v deň žrebovania.
Zvyšné dva koše boli zložené z ôsmich tímov postúpivších z kvalifikácie, pričom boli zoradené podľa ich účinkovania v predošlých MS.
Pozn: V zátvorke je uvedené umiestnenie vo svetovom rebríčku World Rugby k máju 2017.
Výsledky.
Play off.
Finále.
Pozn: Družstvá na 1.12. mieste po šampionáte postúpili priamo na MS 2023.

</doc>
<doc id="701728" url="https://sk.wikipedia.org/wiki?curid=701728" title="Aaron Cresswell">
Aaron Cresswell

Aaron William Cresswell (* 15. december 1989, Liverpool, Anglicko) je anglický profesionálny futbalista, ktorý hráva na poste obrancu v anglickom klube West Ham United.
Klubová kariéra.
Tranmere Rovers.
Cresswell začínal s futbalom v Liverpoole no ako 15-ročný bol prepustený z klubu. V roku 2005 sa tak dostal do mládežníckeho klubu Tranmere Rovers a v júli 2008 podpísal svoju prvú profesionálnu zmluvu. V klube debutoval 1. novembra 2008 v League One pri prehre 0:1 nad Milton Keynes Dons.
Ipswich Town.
Po skončení sezóny 2010/11 sa o Cresswella zaujímalo niekoľko klubov z Championship. V júli 2011 sa dohodol na zmluve s Ipswichom Town. V klube podpísal trojročný kontrakt. V klube debutoval 6. augusta pri výhre 3:0 vonku na ihrisku Bristol City. Dňa 17. marca strelil Cresswell svoj prvý gól v klube pri víťazstve 3:2 nad Peterborough United. Počas svojej prvej sezóny odohral za klub 46 zápasov a dostal klubové ocenenie najlepší hráč sezóny.
West Ham United.
Dňa 3. júla 2014 sa Cresswell pripojil k West Hamu United kde podpísal kontrakt na päť rokov. V tíme debutoval 16. augusta pri prehre 0:1 s Tottenhamom. Dňa 29. novembra strelil svoj prvý gól v drese kladivárov pri víťazstve 1:0 nad Newcastlom United. Za svoje účinkovanie v sezóne 2014/15 získal klubové ocenenie hráč roka a kladivo roka. V júni 2015 Cresswell podpísal novú zmluvu, ktorá ho udrží s West Hamom do roku 2020 s opciou na ďalšie dva roky.
V sezóne 2015/16 bol najvyťaženejším hráčom tímu keď nastúpil do 47 zápasov počas sezóny.
Dňa 11. decembra 2020 odohral svoj 200. zápas v Premier League za klub pri víťazstve 2:1 na ihrisku Leeds United. Dňa 21. marca 2021 odohral pri remíze 3:3 s Arsenalom svoj 217. zápas v Premier League za klub čím sa dostal na druhé miesto v historických štatistikách za Markom Noblem.
Cresswell bol súčasťou tímu ktoré vyhralo finále Konferenčnej ligy UEFA 2022/23 nad Fiorentinou 2:1. Pre West Ham to bola prvá trofej po 43 rokoch.
Reprezentačná kariéra.
Cresswell debutoval v anglickej reprezentácii dňa 15. novembra 2016 v priateľskom zápase pri remíze 2:2 so Španielskom, keď nastúpil ako náhradník.
Štatistiky kariéry.
Klubové.
"K 11. septembru 2023"
 1 EFL Trophy
 2 Európska liga UEFA
 3 Európska konferenčná liga UEFA
Medzinárodné.
"K 11. septembru 2023"
Úspechy hráča.
West Ham United 
Individuálne

</doc>
<doc id="701733" url="https://sk.wikipedia.org/wiki?curid=701733" title="Yvonne Přenosilová">
Yvonne Přenosilová

Yvonne Přenosilová (* 2. júl 1947, Praha – † 11. september 2023, Praha) bola česká speváčka, herečka a moderátorka, považovaná za priekopníčku českého rhythm and blues a rokenrolu.
Životopis.
Absolvovala dvanásťročnú školu v pražskej Libni. Jej otec bol generálom a rád spieval černošské spirituály.
Kariéru začala konkurzom v divadle Semafor, z ktorého Miloš Forman natočil svoju režisérsku prvotinu "Konkurs". S pesničkou "Malageňa" ju do divadla neprijali, no všimol si ju skladateľ Karel Mareš (v tom čase korepetítor).
Spievala so skupinou Olympic, v sezóne 19631964 vystupovali v Semafore s pásmom "Ondráš podotýká". Vo februári 1964 nahrala šestnásťročná Yvonne Přenosilová českú verziu pesničky I'm Sorry z repertoáru Brendy Lee, nazvanú textárom Jiřím Štaidlom „Roň slzy“. Aj v českej verzii sa pesnička stala hitom a jedným z najpredávanejších českých singlov 60. rokov.
V roku 1965, keď si ju hostia z anglických klubov vypočuli pri návšteve gymnázia naživo, pozvali ju na trojtýždňový pobyt do Londýna. Manažéra jej robil John Alcock. Yvonne spievala v londýnskom rozhlase, naspievala gramoplatne "When My Baby Cries/Come On Home" pre anglickú spoločnosť PYE, aranžoval ju slávny anglický odborník Tony Hatch (autor piesne „Downtown“). Usporiadala tiež dva úspešné koncerty v kluboch, vystupovala aj v televízii, písali o nej v tlači. Najcennejšie vystúpenie bolo v populárnom programe britskej televízie "Ready, Steady, Go!", spoločne so skupinou Rolling Stones. Od jesene 1965 bola členkou novovzniknutého divadla Apollo (pôsobili tu aj Karel Gott, Pavlína Filipovská, Karel Hála a ďalší).
Vystupovala aj v ďalších európskych krajinách, okrem iného v Belgicku, Francúzsku, Taliansku, NDR, NSR a Rakúsku.
V roku 1968 podpísala petíciu Dvetisíc slov. Potom emigrovala cez Rakúsko a Veľkú Britániu do SRN za svojimi rodičmi.
V Mníchove, kde žila 26 rokov, sa neúspešne pokúsila o kariéru pod pseudonymom "Yvonne Silova". Najskôr pracovala v spoločnosti British Airways. Tu sa zoznámila so svojím manželom, advokátom von Schuckmannom. V Nemecku sa neskôr stala redaktorkou Rádia Slobodná Európa a spolupracovala s Karlom Krylom.
V roku 1994 sa natrvalo vrátila do Prahy, kde tiež pracovala pre Slobodnú Európu. Bola tiež moderátorkou rozhlasovej stanice Country Radio s autorským programom "Sklípek". Jej syn Maximilian Philipp (* 1979) žije so svojim otcom v Nemecku.
Dielo.
Mnoho jej piesní sa stalo hitmi:
Vo svojom prejave využívala hlasovú podobnosť s rokenrolovou speváčkou Brendou Lee. Anglicky naspievala jej hity:
Česky s Karlom Gottom:
V Zlatom sláviku 1964 a 1965 sa umiestnila na 8. a 5. mieste v kategórii speváčok, v roku 1968 bola v tejto ankete popularity už štvrtá.

</doc>
<doc id="701734" url="https://sk.wikipedia.org/wiki?curid=701734" title="Danny Ings">
Danny Ings

Daniel William John Ings (* 23. júl 1992, Winchester, Anglicko) je anglický profesionálny futbalista, ktorý hráva na poste útočníka v anglickom klube West Ham United. 
Klubová kariéra.
AFC Bournemouth.
Počas mládežníckej kariéry pôsobil v niekoľkých tímov a aj v Southamptone. V roku 2008 prišiel do akadémie Bournemouthu. V klube debutoval 6. októbra 2009 pri víťazstve 2:1 nad Northampton Town v EFL Trophy. Počas prvej sezóny pôsobil väčšinou v rezervnom tíme. 
V septembri 2010 bol poslaný na mesačné hosťovanie do Dorchesteru Town v šiestej lige. Po návratu z hosťovania sa 28. decembra dočkal ligového debutu pri víťazstve 2:0 nad Milton Keynes Dons.
Burnley.
Dňa 15. augusta 2011 sa pripojil k druholigovému klubu Burnley za nezverejnený poplatok okolo 1 milión libier. Ings podpísal v klube štvorročný kontrakt. V klube sa stretol s bývalým trénerom Eddim Howeom. V klube debutoval 14. februára 2012 pri víťazstve 2:0 nad Barnsley. Svojho prvého gólu sa dočkal 31. marca pri víťazstve 5:1 nad Portsmouthom. Vo svojej prvej sezóne odohral 15 zápasov a strelil tri góly.
Pred sezónou 2013/14 sa Ings stal hlavným útočníkom Burnley. V marci 2014 získal ocenenie "Championship Player of the Year." Počas sezóny odohral 45 zápasov a strelil 26 gólov. S tímom sa umiestnil na druhom mieste a postúpil do Premier League. 
Dňa 19. augusta 2014 debutoval v Premier League pri prehre 1:3 s Chelsea. Prvý gól v Premier League dosiahol 26. októbra pri prehre 1:3 s Evertonom. Vo svojej prvej sezóne v Premier League odohral 35 zápasov a strelil 11 gólov.
Liverpool.
V lete 2015 prestúpil Ings do Liverpoolu. V klube debutoval 29. augusta pri prehre 0:3 s West Hamom United. Svoj prvý gól v drese The Reds strelil 20. septembra pri remíze 1:1 s Norwich City. V októbri však Ings utrpel zranenie predného krížneho väzu v ľavom kolene čo ho vyradilo až do konca sezóny.
Sezónu 2016/17 začal hraním v rezerve, aby pomohol znovu získať kondíciu. Dňa 6. októbra v zápase EFL Cupu proti Tottenhamu utrpel zranenie v pravom kolene čo ho opäť vyradilo do konca sezóny.
Dňa 19. septembra 2017 sa Ings objavil po 11 mesiacoch v zostave Liverpoolu v zápase EFL Cupu pri prehre 0:2 s Leicesterom City.
Southampton.
Po nedostatku hracieho času požiadal Ings v lete 2018 o odchod z Liverpoolu. Dňa 9. augusta odišiel na ročné hosťovanie do Southamptonu. O tri dni neskôr debutoval v klube pri bezgólovej remíze s Burnley. Dňa 17. augusta strelil Ings svoj prvý gól pri prehre 1:2 s Evertonom. 
Dňa 16. júla 2020 strelil Ings svoj 20. ligový gól v sezóne 2019/20 pri remíze 1:1 s Brightonom. Stal sa tretím hráčom v histórii Southamptonu, ktorý dosiahol hranicu 20 gólov v Premier League po Mattovi Le Tissierovi a Jamesovi Beattiem. V sezóne 2019/20 strelil Ings v Premier League 22 gólov a stal sa druhým najlepším strelcom sezóny spoločne s Pierrom-Emerickom Aubameyangom, obaja mali o jeden gól menej ako Jamie Vardy.
Dňa 4. januára 2021 strelil Ings svoj 50. gól v Premier League pri víťazstve 1:0 nad svojim bývalým zamestnávateľom Liverpoolom.
Aston Villa.
Dňa 4. augusta 2021 prestúpil Ings do Aston Villy kde podpísal trojročný kontrakt. Podľa BBC Sport bola hodnota prestupu 25 miliónov libier. Pri svojom debute 14. augusta skóroval z penalty no jeho tím prehral s Watfordom 2:3. V ďalšom zápase o týždeň neskôr predviedol nožničky pri domácom víťazstve 2:0 nad Newcastlom United.
West Ham United.
Dňa 20. januára 2023 podpísal Ings v rámci Premier League zmluvu vo West Hame United za poplatok 12 miliónov eur + 3 milióny v bonusoch pokiaľ sa West Ham udrží v Premier League. Nasledujúci deň debutoval v klube pri výhre 2:0 nad Evertonom. S tímom sa udržal v Premier League a navyše ovládli aj druhý ročník Konferenčnej ligy UEFA, keď vo finále zdolali Fiorentinu 2:1.
Reprezentačná kariéra.
Ings debutoval v národnom tíme Anglicka dňa 15. októbra 2015 pri víťazstve 3:0 nad Litvou v kvalifikácii na EURO 2016. Doposiaľ odohral v reprezentácii tri zápasy.
Štatistiky kariéry.
Klubové.
"K 12. septembru 2023"
 1 EFL Trophy
 2 Play-off o Championship
 3 účasť v FA Trophy, účasť v Dersot Senior Cup
 4 Európska liga UEFA
 5 Liga majstrov UEFA
 3 Európska konferenčná liga UEFA
Medzinárodné.
"K 12. septembru 2023"
Úspechy hráča.
West Ham United

</doc>
<doc id="701735" url="https://sk.wikipedia.org/wiki?curid=701735" title="Lektor (liturgia)">
Lektor (liturgia)

Lektor (z ) je v rímskokatolíckej cirkvi laik alebo bohoslovec, ktorý prijal službu lektorátu spočívajúcu v prednášaní Svätého Písma liturgickému zhromaždeniu. V minulosti bol lektorát druhým zo štyroch nižších svätení, ktoré prijímali takmer výlučne kandidáti kňazstva; lektori boli už od tonzúry klerikmi a ich úloha bola veľmi obmedzená (o.i. prednášať čítanie počas spievanej omše).
Obdobou v byzantskom obrade je čtec.
Súčasná cirkevná disciplína.
Úlohy lektora pri omši definujú "Všeobecné smernice Rímskeho misála". Podľa nich je zmyslom lektorátu prednes čítaní zo Svätého Písma okrem evanjelia, čo je jeho prvoradou úlohou. Okrem toho môže niesť na začiatku omše v spievode evanjeliár a prednášať úmysly na modlitbu veriacich, ak nie je prítomný diakon, čítať žalm, ak nie je prítomný žalmista, a prednášať antifóny na úvod a prijímanie, ak sa nespieva. Ustanoveného lektora môžu nahradiť v prípade potreby na základe dočasného poverenia laici.
Udelenie lektorátu a jeho vykonávanie počas primerane dlhého obdobia je podmienkou vysvätenia za diakona.
Minimálny vek na udelenie služieb laikom určujú biskupské konferencie. Na Slovensku je minimálny vek pre ustanovenie laikov (t.j. nie kandidátov diakonátu) za lektorov 25 rokov.
10. januára 2021 pápež František svojím motu proprio "Spiritus Domini" umožnil všetkým laikom, teda aj ženám, prístup k službám lektora a akolytu, čo bol pápež Pavol VI. v roku 1972 pri reforme nižších svätení na základe prastarej tradície explicitne zakázal sprístupniac prijatie týchto služieb len laikom-mužom a toto bolo následne reflektované aj v Kódexe kánonického práva.
Dejiny.
Lektorát vznikol z laickej funkcie v ranokresťanskej liturgii, ktorá nadväzovala na židovskú prax verejného predčítavania Svätého Písma. Keďže táto činnosť vyžadovala schopnosť čítať, vyvinul sa lektorát do samostatnej funkcie, ktorú vykonávala istá skupina ľudí.
Prvá zmienka o funkcii lektora v liturgii je v Prvej apológii sv. Justína (z rokov 155157), zmienku funkcie "ἀναγινώσκων" ("anaginoskon" – „ten, kto číta“) však možno nájsť už v druhom liste sv. Klimenta Korinťanom z konca 1. storočia. Pápež Kornélius v liste Fabiovi z roku 251 spomína, že bolo v Ríme 46 kňazov, 7 diakonov, 7 subdiakonov, 42 akolytov a 52 exorcistov, lektorov a ostiárov. V "Skutkoch u Zenofila" () z roku 320, kde sa opisuje prenasledovanie kresťanov, sa spomínajú lektori strážiaci posvätné knihy, ktoré od nich vyžadovali rímske úrady.
Keď sa v prvých storočiach vyvíjali jednotlivé skupiny duchovenstva, vznikol aj obrad požehnania lektorov. "Apoštolské konštitúcie" (375380) spomínajú obrad svätenia s pokladaním rúk, čo však neskoršie dokumenty zavrhujú. V kánonoch "Statuta Ecclesiae antiqua" z konca 5. storočia je zachovaný obrad svätenia pozostávajúci z predania lekcionára a z modlitby, ktorú sa počas toho biskup modlí.
Pápež Siricius v roku 385 v jednom svojom liste radí, aby chlapci, ktorí sa od detstva zasväcujú cirkevnej službe, boli prijatí za lektorov, pričom sú v tom čase doložení lektori vo veku šesť rokov. Neskôr sa vyvinuli komunity „"schola lectorum"“, ktorých vznik v miestnych cirkvách odporúčali koncily vo Vaison (529) a v Tolede (531). Na túto tradíciu nadviazali malé semináre 16. storočia a v istom zmysle aj miništrantská prax.
Počas prvých storočí čítali lektori všetky čítania včítane evanjelia, neskôr však strácali na význame, keď čítanie evanjelia prevzali diakoni a čítanie epištoly subdiakoni. V 6. storočí sa lektorát zaradil medzi svätenia, ktoré musí prijať každý kandidát kňazstva, a v 10. storočí už stratil väčšinu svojich funkcií.
V Rímskom misáli vydanom po Tridentskom koncile v roku 1570 majú lektori celkovo už len dve funkcie: spev epištoly počas spievaných omší ("missa cantata") bez diakona a subdiakona (t.j. nie slávnostných) a prednes proroctiev v liturgii Piatku utrpenia Pána. Okrem toho mohli prednášať čítania Posvätného ofícia. Po liturgickej reforme Svätého týždňa autorizovanej pápežom Piom XII. v roku 1955 k funkciám lektorov pribudlo aj prednášanie proroctiev počas Veľkonočnej vigílie.
Kódex kánonického práva z roku 1917 povoľoval lektorom vykonávať niektoré požehnania obsiahnuté v Rímskom rituáli, t.j. požehnanie chleba a nového ovocia, čoho zmienka bola aj vo formule lektorského svätenia.
V roku 1965, počas Druhého vatikánskeho koncilu, sa Komisia pre uskutočňovanie Konštitúcie o posvätnej liturgii zaoberala otázkou nižších svätení a zhodla sa, že by sa lektorát nemal zrušiť, ale mal by sa zreformovať obrad vysviacky a jeho liturgická úloha by mala byť obnovená. Až v roku 1970 prišlo po dlhých diskusiách o tom, ktoré nižšie svätenia ponechať, definitívne rozhodnutie ponechať len dve nižšie svätenia, a to lektorát a akolytát, ktorý by prebral aj niektoré prvky subdiakonátu.
Nižšie svätenia nakoniec zreformoval pápež Pavol VI. svojím motu proprio "Ministeria quaedam" 15. augusta 1972, pričom ako jediné z nich zachoval akolytát a lektorát ako „služby“ (), ktoré sa môžu udeľovať i laikom, pričom im pridelil úlohy, ktoré im prislúchajú dodnes.

</doc>
<doc id="701736" url="https://sk.wikipedia.org/wiki?curid=701736" title="Airat Ichmouratov">
Airat Ichmouratov



</doc>
<doc id="701738" url="https://sk.wikipedia.org/wiki?curid=701738" title="Ajrat Išmuratov">
Ajrat Išmuratov



</doc>
<doc id="701739" url="https://sk.wikipedia.org/wiki?curid=701739" title="Gyula Alapy">
Gyula Alapy



</doc>
<doc id="701748" url="https://sk.wikipedia.org/wiki?curid=701748" title="Žľab (vrch v Slovenskom krase)">
Žľab (vrch v Slovenskom krase)

Žľab () je vrch v Slovenskom krase, krajinnom celku Slovenského rudohoria. Leží nad obcou Lúčka, približne východne od Rožňavy. 
Poloha.
Nachádza sa v strednej časti pohoria, v geomorfologickom podcelku Horný vrch. Leží v Košickom kraji, v okrese Rožňava a na katastrálnom území obce Lúčka. Najbližším sídlom je na juhozápadnom úpätí situovaná Lúčka, západne sa nachádza Kováčová a Drnava, východne Hačava a Háj, juhovýchodne Bôrka a južne Hrhov. Vrch leží už mimo Národného parku Slovenský kras.
Opis.
Žľab sa nachádza na severnom okraji strednej časti podcelku Horný vrch, plynule nadväzujúcej na Volovské vrchy. Severne sa nachádza Orlia studňa (), Okrúhle (), Osadník () a Hajdúchov vrch (), východne Matesova skala (), Chvost (), Vŕšok (), Dvorník (), Hlinná () a Vysoký vrch (), južne Kresadlo () a Luhota () a západne Tegart (), Buková (), Drieňovec () a Gobič (). Oblasť je odvodňovaná riečkou Čremošná a jej prítokmi do rieky Slaná. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít a skalných brál na južnom úbočí je možné vidieť okolité vrcholy Slovenského krasu, blízke Volovské vrchy a prihraničné vrchy v severnom Maďarsku, nezriedka však aj Stolické vrchy a Revúcku vrchovinu.
Prístup.
Na vrchol nevedie značený turistický chodník, preto prístup je možný lesnými chodníkmi z blízkej obce Lúčka a Bôrka. 

</doc>
<doc id="701750" url="https://sk.wikipedia.org/wiki?curid=701750" title="FA Premier League 2003/2004">
FA Premier League 2003/2004

Premier League 2003/2004 bola 12. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester United. Nováčikmi súťaže boli Portsmouth, Leicester City a Wolverhampton Wanderers. Sezóna začala 16. augusta 2003 a skončila sa 15. mája 2004.
Víťazom ligy sa stal Arsenal, ktorý sezónu ukončil neporazený. (26 výhier, 12 remíz) Pre klub to bol tretí titul v Premier League a trinásty titul celkovo. Do Ligy majstrov UEFA 2004/2005 sa spoločne s Asrenalom kvalifikovali ešte Chelsea, Manchester United a Liverpool. Do UEFA Cup sa sa kvalifikovali Newcastle United a Middlesbrough.
Do 2. ligy zostúpili Wolverhampton Wanderers, Leicester City a Leeds United.
PFA Tím roka.
Brankár: Tim Howard (Manchester United)
Obrana: Lauren Etame Mayer, Ashley Cole, Sol Campbell (všetci Arsenal), John Terry (Chelsea)
Záloha: Steven Gerrard (Liverpool), Patrick Vieira, Robert Pires (obaja Arsenal), Frank Lampard (Chelsea)
Útok: Thierry Henry (Arsenal), Ruud van Nistelrooy (Manchester United)

</doc>
<doc id="701751" url="https://sk.wikipedia.org/wiki?curid=701751" title="Premier League 2003/2004">
Premier League 2003/2004



</doc>
<doc id="701752" url="https://sk.wikipedia.org/wiki?curid=701752" title="Zlatá lopta 2016">
Zlatá lopta 2016

Zlatá lopta je cena pre najlepšieho futbalistu sveta hrajúceho v Európe. O víťazovi hlasujú športoví novinári. Cena za rok 2016 sa udelila 12. decembra 2016 a vyhral ju Cristiano Ronaldo. Ronaldo získal 745 bodov z maximálneho možného počtu 865. Bola to jeho štvrtá Zlatá lopta. 
Zlatá lopta.
Nominácia bola zverejnená 24. októbra 2016.

</doc>
<doc id="701753" url="https://sk.wikipedia.org/wiki?curid=701753" title="Road America">
Road America

Road America je pretekársky okruh neďaleko Elkhart Lake v štáte Wisconsin v Spojených štátoch amerických. Trať bola otvorená v roku 1955 a odvtedy je dejiskom rôznych automobilových a motocyklových pretekov. Od roku 1982 sa na nej každoročne konajú preteky šampionátu Indy Car.
Pre Road America sú charakteristické početné prevýšenia a dlhá cieľová rovinka, na ktorej sa dosahujú rýchlosti až 320 kilometrov za hodinu.

</doc>
<doc id="701755" url="https://sk.wikipedia.org/wiki?curid=701755" title="Barber Motorsports Park">
Barber Motorsports Park

Barber Motorsports Park je pretekársky okruh v Birminghame v štáte Alabama v Spojených štátoch amerických. Bol otvorený v roku 2003 a od roku 2010 sa na ňom konajú preteky IndyCar Series. Súčasťou areálu je aj automobilové múzeum. Pre trať sú charakteristické početné prevýšenia a niekoľko zákrut, do ktorých sa vchádza „naslepo“.

</doc>
<doc id="701757" url="https://sk.wikipedia.org/wiki?curid=701757" title="Vladimír Coufal">
Vladimír Coufal

Vladimír Coufal (* 22. august 1992, Ludgeřovice, Česko-Slovensko) je český profesionálny futbalista, ktorý hráva na poste obrancu v anglickom klube West Ham United.
Klubová kariéra.
Hlučín.
Coufal začínal s futbalom v Baníku Ostrava. Keď mal 17 rokov bol prepustený v Baníku a vstúpil do amatérskeho klubu ŠSK Bílovec. Svoju profesionálnu kariéru začal v Hlučíne v 2. českej lige. V tíme debutoval 17. septembra 2010 pri prehre 0:2 s Duklou Praha.
Hosťovanie v Opave.
Sezónu 2011/12 strávil na hosťovaní v Opave, kde odohral 13 zápasov.
Slovan Liberec.
Po dobrých výkonoch v Hlučíne a Opave prestúpil v lete 2012 do Slovanu Liberec. Záujem prejavila aj Sparta Praha no neskôr sa stiahla. V klube debutoval 23. novembra pri prehre 0:3 s Duklou Praha.
Od sezóny 2013/14 dostával Coufal čoraz viac herného času. Počas sezóny odohral 26 zápasov z toho 21 v lige. 
Dňa 1. októbra 2015 strelil Coufal svoj prvý gól za Liberec pri víťazstve 1:0 nad Olympique Marseille v skupinovej fáze Európskej ligy UEFA 2015/16. O tri dni neskôr strelil aj svoj prvý ligový gól pri výhre 3:1 nad Bohemians Praha.
V sezóne 2017/18 sa Coufal stal kapitánom klubu.
Slavia Praha.
V lete 2018 prestúpil Coufal do Slavie Praha kde podpísal trojročný kontrakt. Cena prestupu bola 18 miliónov korun. V klube debutoval 22. júla pri výhre 3:0 nad Olomoucom, v zápase strelil aj svoj prvý gól. Vo svojej prvej sezóne v klube odohral 39 zápasov a strelil 4 góly. So Slaviou sa dostal do štvrťfinále Európskej ligy UEFA 2018/19 a stal sa aj českým majstrom.
West Ham United.
Dňa 2. októbra 2020 prestúpil Coufal do anglického klubu West Ham United za poplatok 5,4 miliónov libier. V klube sa stretol s bývalým spoluhráčom Tomášom Součkom. O dva dni neskôr debutoval v klube pri výhre 3:0 nad Leicesterom City. Vo svojej prvej sezóne odohral 36 zápasov a zaznamenal sedem asistencii o jednu menej ako Aaron Cresswell. Spolu s Cresswellom mali viac asistencií ako ktorákoľvek dvojica krajných obrancov v Premier League.
Coufal odohral celý finálový duel Konferenčnej ligy UEFA 2022/23 v ktorom jeho tím zvíťazil nad Fiorentinou 2:1.
Reprezentačná kariéra.
V reprezentácii Česka debutoval 11. novembra 2017 v priateľskom zápase pri výhre 1:0 nad Katarom. Dňa 4. septembra 2020 strelil úvodný gól zápasu pri výhre 3:1 nad Slovenskom v Lige národov UEFA 2020/2021.
Coufal bol členom záverečnej nominácie na preložené EURO 2020. Na turnaji odohral päť zápasov. Česko na turnaji skončilo vo štvrťfinále kde prehralo s Dánskom 1:2.
Štatistiky kariéry.
Klubové.
"K 12. septembru 2023"
 1 Európska liga UEFA
 2 Český superpohár
 3 Liga majstrov UEFA
 4 Česko-slovensky superpohár
 5 Európska konferenčná liga UEFA
Medzinárodné.
"K 11. septembru 2023"
Úspechy hráča.
Slávia Praha
West Ham United

</doc>
<doc id="701759" url="https://sk.wikipedia.org/wiki?curid=701759" title="Malý vrch">
Malý vrch

Malý vrch môže byť:

</doc>
<doc id="701760" url="https://sk.wikipedia.org/wiki?curid=701760" title="Alphonse Areola">
Alphonse Areola

Alphonse Francis Areola (* 27. február 1993, Paríž, Francúzsko) je francúzsky profesionálny futbalista, ktorý hrá na poste brankára v anglickom klube West Ham United. 
Klubová kariéra.
PSG.
Vo veku 13 rokov sa Areola pripojil k akadémii Paris Saint-Germain. V lete 2009 s týmto klubom podpísal svoju prvú profesionálnu zmluvu na tri roky. 
Svoj debut za PSG si odkrútil 18. mája 2013 pri víťazstve 3:1 nad Stade Brestois keď v 48. minúte nahradil v bránke Sirigua. V tom čase bolo už jasné že sa PSG stane francúzskym ligovým majstrom.
Hosťovanie v Lens.
Sezónu 2013/14 strávil na hosťovaní v druholigovom klube RC Lens. Počas sezóny bol jednotkou tímu. S tímom skončil na druhom mieste v lige čím si vyslúžili postup do Ligue 1.
Hosťovanie v Bastii.
Sezónu 2014/15 už strávil v najvyššej francúzskej súťaže no bol na hosťovanie v Bastii. V klube debutoval 9. augusta pri remíze 3:3 s Olympique Marseille. Počas sezóny odohral 39 zápasov a zaznamenal 13 čistých kont. S tímom sa dostal do finále Coupe de la Ligue kde ale prehrali s jeho kmeňovým klubom PSG 0:4.
Hosťovanie vo Villareali.
V sezóne 2015/16 pôsobil na hosťovaní v španielskom Villarreale kde nahradil zraneného brankára Sergia Asenja. V klube debutoval 23. augusta pri remíze 1:1 s Real Betis. Vo Villareale odohral 37 zápasov a zaznamenal 17 čistých kont. V La Lige boli lepší ako on už iba Jan Oblak a Claudio Bravo. Areola tiež prekonal klubový rekord 615 minút bez inkasovaného gólu, ktorý predtým držal Diego López. Napokon dosiahol 620 minút bez inkasovaného gólu.
Návrat do Paríža.
Po výbornom účinkovaní v Španielsku sa Areola vrátil do PSG pred sezónou 2016/17. Zo začiatku pôsobil ako dvojka tímu za Kevinom Trappom, ktorý prišiel do klubu pred sezónou. Dňa 13. septembra sa Areola prvýkrát objavil od svojho návratu v bránke PSG pri remíze 1:1 s Arsenalom v skupinovej fáze Ligy majstrov UEFA 2016/17. Po tomto zápase sa stal jednotkou tímu. V sezóne 2016/17 sa s tímom tešil v pohárových súťažiach Coupe de France a Coupe de la Ligue.
Sezónu 2017/18 začal víťazstvom vo francúzskom superpohári. V Lige majstrov UEFA 2017/18 inkasoval v prvých piatich zápasov skupiny iba jeden gól a jeho tím strelil rekordných 24 gólov čo je najviac v histórii klubu v skupinovej fázy súťaže. V sezóne 2017/18 vyhral s Parížanmi domáce treble keď sa tešili zo zisku titulu v Ligue 1 aj z víťazstiev v Coupe de France a Coupe de la Ligue.
V sezóne 2018/19 prebral post jednotky v PSG taliansky brankár Gianluigi Buffon. Dňa 21. apríla 2019 odohral Areola svoj 100. zápas za klub pri výhre 3:1 nad AS Monaco. 
Hosťovanie v Reale Madrid.
Dňa 2. septembra 2019 bol Areola poslaný na sezónne hosťovanie do Realu Madrid, v rámci dohody v ktorej Keylor Navas prestúpil opačným smerom do PSG. V klube debutoval 25. septembra pri víťazstve 2:0 nad Osasunou. Areola bol počas sezóny ako náhradník pre Thibauta Courtoisa. S tímom sa však tešil zo zisku titulu v La Lige a v superpohári.
Hosťovanie vo Fulhame.
Dňa 9. septembra bol Areola poslaný na sezónne hosťovanie do Fulhamu k nováčikovi Premier League. O týždeň neskôr debutoval v klube pri výhre 1:0 nad Ipswichom Town v EFL Cupe. Fulham sa však neudržal v Premier League a po roku zostúpil do Championship. 
West Ham United.
Dňa 29. júla 2021 oznámil West Ham podpísanie zmluvy s Areolom na sezónne hosťovanie s opciou na trvalý prestup. Dňa 22. septembra debutoval v klube pri výhre 1:0 nad Manchestrom United. Počas sezóny bol vyslovene jednotkou v Európskej lige UEFA 2021/2022 kde sa s tímom dostal do semifinále. V Premier League odohral iba jeden zápas.
Po skončení hosťovania sa Areola stal natrvalo hracom West Hamu a podpísal zmluvu na päť rokov s opciou na ďalší rok. V sezóne 2022/23 sa s tímom tešil zo zisku titulu v Konferenčnej lige UEFA 2022/23, keď vo finále zdolali Fiorentinu 2:1.
Reprezentačná kariéra.
Areola reprezentoval Francúzsko na viacerých mládežníckych úrovniach.
Dňa 17. mája 2018 sa Areola dostal do záverečnej nominácie na Majstrovstvá sveta vo futbale 2018. Na turnaji slúžil ako tretí brankár za Hugom Llorisom a Steveom Mandandom. Francúzsko sa v Rusku stalo majstrom sveta, keď vo finále zdolali Chorvátsko 4:2. Areola sa taktiež stal majstrom sveta napriek tomu že v tom čase nemal odohraný ani jeden zápas v reprezentácii. 
Dňa 6. septembra 2018 debutoval v reprezentácii pri remíze 0:0 s Nemeckom v Lige národov UEFA 2018/19. 
Areola bol členom záverečnej nominácie na Majstrovstvá sveta vo futbale 2022. Opäť však slúžil ako brankár tretej voľby. Francúzsko sa opäť dostalo do finále, kde ale prehralo s Argentínou. 
Štatistiky kariéry.
Klubové.
"K 10. septembru 2023"
 1 Liga majstrov UEFA
 2 Trophée des Champions
 3 Európska liga UEFA
 4 Európska konferenčná liga UEFA
Medzinárodné.
"K 12. septembru 2023"
Úspechy hráča.
Paris Saint-Germain
Real Madrid
West Ham United
Francúzsko U20
Francúzsko

</doc>
<doc id="701763" url="https://sk.wikipedia.org/wiki?curid=701763" title="Music City Grand Prix">
Music City Grand Prix

Music City 400, zo sponzorských dôvodov nazývaný Borchetta Bourbon 400, sú automobilové preteky IndyCar Series, ktoré sa každoročne konajú v Lebanon v štáte Tennessee v Spojených štátoch amerických. Pôvodne sa v rokoch 2001 až 2008 konali preteky na 200 kôl na okruhu Nashville Superspeedway v Gladeville. Medzi rokmi 2021 a 2023 bol miestom konania Nashville Street Circuit, mestský okruh na severe hlavného mesta Tennessee. 2024 bol Music City Grand Prix záverečným podujatím šampionátu IndyCar; preteky sa však konali na okruhu Nashville Superspeedway v neďalekom Lebanone.
Keďže výstavba nového štadióna Nissan v Nashville v roku 2024 uberala veľkú časť okruhu, promotér Scott Borchetta presunul slávnosti do Gladeville na Nashville Superspeedway, kde sa preteky série konali od roku 2001 do roku 2008. Podujatie teraz organizuje INDYCAR, pričom v prvom roku sú preteky stanovené na 206 kôl. V roku 2025 sa preteky presunuli na 300 míľ (480 km, 225 kôl) a v roku 2026 budú mať 400 míľ (644 km, 300 kôl). Budú to najdlhšie preteky série mimo Indianapolis 500 od Pocono 500 v roku 2019 (ktoré kvôli počasiu merali 322,5 míle, 520 km (129 kôl)).
Preteky pôvodne propagoval Scott Borchetta z Big Machine Records a skupiny nápojov Big Machine. Súčasným sponzorom je Borchetta Bourbon, ďalší nápojový podnik spoločnosti Borchetta.

</doc>
<doc id="701765" url="https://sk.wikipedia.org/wiki?curid=701765" title="Nashville Street Circuit">
Nashville Street Circuit



</doc>
<doc id="701771" url="https://sk.wikipedia.org/wiki?curid=701771" title="Dvadsaťtisíc míľ pod morom (rozhlasová hra)">
Dvadsaťtisíc míľ pod morom (rozhlasová hra)

Dvadsaťtisíc míľ pod morom je slovenská rozhlasová hra z roku 1955, ktorú v réžii Vladimíra Štróbla naštudovalo bratislavské štúdio Česko-slovenského rozhlasu. Hra vychádza z rovnomennej vedecko-fantastickej románovej predlohy Julesa Verna.
Dej.
Príbeh začína v roku 1866, keď sa v anglických listoch objavuje zmienka o akomsi morskom netvorovi ohromných rozmerov, ktorý napáda lode. Týmto úkazom sa zaoberajú aj vedci. Jedni hovoria, že je to ponorka, druhí, že je to ostrov a iní zasa, že sa jedná o dosiaľ neznámeho tvora. Nakoniec Američania vysielajú na more fregatu Abraham Lincoln, ktorá má za úlohu záhadu vyjasniť. Výpravy sa zúčastňuje aj francúzsky profesor prírodných vied Aronnax so svojím pomocníkom Conseilom, ktorí sa na lodi zoznamujú s harpunárom Nedom Landom. Výprava je dlho neúspešná, až raz večer vidí posádka svetelnú žiaru vychádzajúcu kúsok od lode. Fregata sa pokúsi tvora prenasledovať a keď jej uniká, tak aj harpúnovať. Neznámy tvor sa však otáča a pláva ohromnou rýchlosťou smerom k lodi, s ktorou sa vzápätí zráža. Profesor Aronnax, Conseil a Ned padajú pri náraze do vody. Zachraňujú sa na chrbáte neznámeho tvora, o ktorom však onedlho zisťujú, že to naozaj nie je ryba či narval, ale ponorka. Vychádzajú z nej muži, vťahujú ich do lode a väznia v tmavej komore. Ďalší deň ich navštevuje muž, ktorý sa predstavuje ako kapitán Nemo a oznamuje im, že sa nachádzajú na palube ponorky Nautilus, ktorú nesmú nikdy opustiť, aby nevyzradili jej tajomstvo. Ako nedobrovolní pasažiéri prežívajú pri podmorskej plavbe neuveriteľné príhody, poznávajú krásy morského dna a učia sa o prírodných zvláštnostiach oceánov, a čakajúc na vhodný okamih plánujú útek z ponorky.

</doc>
<doc id="701775" url="https://sk.wikipedia.org/wiki?curid=701775" title="Šugovský vrch">
Šugovský vrch

Šugovský vrch () je vrch v Slovenskom krase, krajinnom celku Slovenského rudohoria. Leží pri obci Hačava, približne severozápadne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Jasovská planina. Leží v Košickom kraji, v okrese Košice-okolie a zasahuje na katastrálne územie obce Hačava a Háj. Najbližším sídlom je západne situovaná Hačava, juhozápadne sa nachádza Háj, južne Turňa nad Bodvou, juhovýchodne Drienovec a Moldava nad Bodvou, východne Debraď a Jasov a severne Medzev. Vrch je súčasťou Národného parku Slovenský kras.
Opis.
Šugovský vrch leží na severnom okraji Jasovskej planiny. Severným smerom sa nachádza Javorina (), Kauligov vrch () a Strážny kopec (), východne Šugov (), Halagoš (), Vápenný vrch () a Koncový košiar (). južne Vysoká () a Bereš () a západne Čertov most (), Hlinná (), Ďurkova skala (), Vŕšok (), Dvorník (), Matesova skala (), Chvost (), Železná brána (), Grečov () a Jelení vrch (). Oblasť patrí do povodia Bodvy, kde vodu zo severných svahov odvádza Šugovský potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, blízke Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no južným úpätím vedie zeleno značený chodník z Hačavy do Moldavy nad Bodvou. 

</doc>
<doc id="701776" url="https://sk.wikipedia.org/wiki?curid=701776" title="FA Premier League 2002/2003">
FA Premier League 2002/2003

Premier League 2002/2003 bola 11. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Arsenal. Nováčikmi súťaže boli Manchester City, West Bromwich Albion a Birmingham City. Sezóna začala 17. augusta 2002 a skončila sa 11. mája 2003.
Víťazom ligy sa stal Manchester United, ktorý vyhral svoj 8. titul v Premier League a 15. celkovo. Do Ligy majstrov UEFA 2003/2004 sa spoločne s ním kvalifikovali aj Arsenal, Newcastle United a Chelsea. Do Pohára UEFA sa kvalifikovali Liverpool, Blackburn Rovers, Southampton a Manchester City.
Do 2. ligy zostúpili West Ham United, West Bromwich Albion a Sunderland.

</doc>
<doc id="701779" url="https://sk.wikipedia.org/wiki?curid=701779" title="Mid-Ohio Sports Car Course">
Mid-Ohio Sports Car Course

Mid-Ohio Sports Car Course je pretekársky okruh neďaleko Lexingtonu v štáte Ohio v Spojených štátoch amerických. Trať bola otvorená v roku 1962 a odvtedy je dejiskom rôznych automobilových pretekov. Od roku 1980 sa na nej každoročne konajú preteky šampionátu Indy Car.

</doc>
<doc id="701781" url="https://sk.wikipedia.org/wiki?curid=701781" title="Portland International Raceway">
Portland International Raceway

Portland International Raceway je pretekárska dráha v Portlande v štáte Oregon v Spojených štátoch amerických. Konajú sa tu rôzne automobilové preteky, napríklad IndyCar Series alebo Formula E.

</doc>
<doc id="701782" url="https://sk.wikipedia.org/wiki?curid=701782" title="Ostiár">
Ostiár

Ostiár () je v rímskokatolíckej cirkvi bohoslovec (predtým klerik), ktorý prijal najnižšie zo štyroch nižších svätení. Od roku 1973 sa už (až na zriedkavé výnimky) z rozhodnutia pápeža Pavla VI. neudeľuje.
Dejiny.
S funkciou ostiára v ranej cirkvi sa možno stretnúť už približne od konca 2. storočia, teda obdobia, keď kresťanské komunity začali vlastniť kostoly. V tom čase bolo bežné, aby mali domy vyššie postavených Rimanov otroka vyhradeného na stráženie dverí (), čomu podobnou bola aj funkcia kostolného vrátnika, ostiára, ktorý sa okrem stráženia dverí staral aj o poriadok v kostole, vyvádzal katechumenov a nekresťanov po prvej polovici omše, t.j. omši katechumenov, a staral sa o cintorín.
Prvýkrát sa ostiariát spomína v liste pápeža Kornélia Fabiovi z roku 251, v ktorom píše, že v Ríme pôsobilo 46 kňazov, 7 diakonov, 7 subdiakonov, 42 akolytov a 52 exorcistov, lektorov a ostiárov. Ďalej "Liber Pontificalis" spomína, že v roku 258 bol v Ríme (v rovnakom čase ako svätý Vavrinec) umučený aj mučeník Roman, ktorý bol ostiárom.
Theodoziánsky kódex obsahuje konštitúciu (CTh 16,2,24) cisárov Valenta, Graciána a Valentiniána z 5. marca 377, ktorá radí ostiárov medzi klerikov s právom exempcie od povinných verejných služieb. Túto konštitúciu neskôr prevzal aj Justiniánsky kódex (CI 1,3,6). 
Pápež Geláz I. v liste biskupom z južnej Itálie a Sicílie z roku 494 píše, že negramotní veriaci mohli byť vysvätení maximálne za ostiárov. Kánony "Statuta Ecclesiae Antiqua" z konca 5. storočia spomínajú obrad svätenia ostiárov, ktorý pozostáva z odovzdania kľúčov od kostola a z modlitby, ktorú sa počas toho biskup modlí. Od 10. storočia sa v Ríme začal používať podobný obrad prebratý z franského prostredia.
Úlohu ostiárov už vo 4. storočí postupne prebrali iní ("mansionarii", sakristiáni, sextóni), takže sa ich význam postupne zmenšoval. Mimo Ríma sa s ostiármi možno stretnúť ešte v neskoršej rímskej dobe, postupom času však ich funkcia úplne zanikla a ostiariát sa stal iba jedným zo stupňov svätenia na ceste ku kňazstvu. Tento stav sa zachoval až do 20. storočia, keď Rímsky pontifikál už len formálne definoval povinnosti ostiárov ako „zvoniť na zvonoch, otvárať dvere do kostola a sakristie a otvárať knihu kazateľovi“.
V roku 1965, počas Druhého vatikánskeho koncilu, sa Komisia pre uskutočňovanie Konštitúcie o posvätnej liturgii zaoberala otázkou nižších svätení a navrhla, aby sa ostiariát mohol udeľovať sakristiánom, ktorí v podstate vykonávajú pôvodnú funkciu ostiárov. Počas nasledujúcich rokov prišli ďalšie návrhy ponechať ostiariát s dôrazom na službu v chráme a vonkajšiu starostlivosť oň a na sakrálne umenie. Až v roku 1970 však prišlo po dlhých diskusiách o tom, ktoré nižšie svätenia ponechať, definitívne rozhodnutie ponechať len dve nižšie svätenia, a to lektorát a akolytát.
Nižšie svätenia nakoniec zreformoval pápež Pavol VI. svojím motu proprio "Ministeria quaedam" 15. augusta 1972, pričom ako jediné z nich zachoval akolytát a lektorát ako „služby“ (), ktoré sa môžu udeľovať i laikom, pričom im pridelil úlohy, ktoré im prislúchajú dodnes. Ostiariát bol teda bez náhrady zrušený.
V inštitútoch apoštolského života podliehajúcich bývalej komisii "Ecclesia Dei", ktoré slávia liturgiu podľa predkoncilovej liturgie, sa ostiariát naďalej udeľuje spolu s ostatnými nižšími sväteniami. Toto právo potvrdil Benedikt XVI. v motu proprio "Summorum Pontificum" zo 7. júla 2007 a bližšie potvrdila komisia "Ecclesia Dei" inštrukciou "Universae Ecclesiae" z 30. apríla 2011.

</doc>
<doc id="701788" url="https://sk.wikipedia.org/wiki?curid=701788" title="Emerson Palmieri">
Emerson Palmieri

Emerson Palmieri dos Santos alebo jednoducho Emerson (* 3. august 1994, Santos, Brazília) je profesionálny futbalista, ktorý hráva na poste obrancu v anglickom klube West Ham United a reprezentuje národný tím Talianska. 
Klubová kariéra.
Santos.
Emerson sa narodil v Santose kde aj začal s futbalom. V Santose prešiel mládežníckou kariérou a dňa 17. apríla 2011 debutoval v prvom tíme pri víťazstve 3:0 nad Paulista v Campeonato Paulista. Dňa 17. júna 2012 debutoval Emerson v Serie A pri prehre 0:1 s Flamengom. So Santosom sa stal v rokoch 2011 a 2012 šampiónom Campeonato Paulista.
Hosťovanie v Palerme.
Dňa 25. augusta 2014 odišiel Emerson na hosťovanie do talianskeho Palerma, pre Emersona to bol prvý európsky klub. 24. septembra debutoval v klube pri remíze 3:3 s Neapolom.
AS Rím.
Dňa 31. augusta 2015 sa Emerson stal novou posilou AS Rím kde prišiel na hosťovanie. V tíme debutoval 4. októbra pri výhre 4:2 na pôde bývalého klubu Palermo FC. V poslednom kole sezóny 2015/16 dňa 14. mája strelil svoj prvý gól v klube pri výhre 3:1 nad AC Miláno.
Dňa 7. júla 2016 bolo hosťovanie Emersona predĺžené o ďalšiu sezónu. Dňa 5. decembra po dosiahnutí 12 zápasov v sezóne sa Emerson stal hráčom AS Rím. Materský klub Santos zaňho získal dva milióny eur.
Počas prvej polovici sezóny 2017/18 odohral Emerson pre zranenie predného krížneho väzu iba dva zápasy z toho jeden v lige.
Chelsea.
Dňa 30. januára 2018 prestúpil Emerson k anglickej Chelsea kde podpísal zmluvu na 4,5 roka. Podľa AS Rím bola hodnota prestupu 20 miliónov + 9 miliónov v bonusoch. 16. februára debutoval v klube v piatom kole FA Cupu pri výhre 4:0 nad Hull City. V Premier League debutoval 4. marca keď nastúpil ako náhradník pri prehre 0:1 s Manchestrom City. V sezóne 2017/18 vyhral s Chelsea FA Cup keď vo finále zdolali Manchester United 1:0. Emerson však pre zranenie vo finále chýbal.
Vo svojom prvom vystúpení v sezóne 2018/19 dňa 26. septembra strelil Emerson svoj prvý gól za Chelsea pri výhre 2:1 nad Liverpoolom v treťom kole EFL Cupu. Dňa 29. mája 2019 asistoval Emerson pri prvom góle Oliviera Girouda vo finále Európskej ligy UEFA 2018/19 nad Arsenalom. Chelsea vyhrala finále 4:1 a vyhrala svoju prvú európsku trofej od roku 2013 kedy tiež zvíťazili v Európskej lige.
Dňa 17. marca 2021 strelil Emerson svoj prvý gól v Lige majstrov UEFA v odvete osemfinále pri víťazstve 2:0 nad Atleticom Madrid. Emerson bol súčasťou tímu ktorý sa v sezóne 2020/21 stal víťazom Ligy majstrov UEFA 2020/21, keď vo finále zdolali Manchester City 1:0, Emerson bol však počas finále nevyužitým náhradníkom.
Hosťovanie v Lyone.
V auguste 2021 bol Emerson poslaný na sezónne hosťovanie do Olympique Lyon v Ligue 1. Dňa 22. augusta debutoval v tíme pri remíze 3:3 s Clermont Foot.
West Ham United.
Dňa 23. augusta 2022 prestúpil Emerson do West Hamu United kde podpísal štvorročný kontrakt. O päť dní neskôr debutoval v tíme pri výhre 1:0 nad Aston Villou. Dňa 7. júna 2023 sa s West Hamom tešil z víťazstva vo finále Konferenčnej ligy UEFA 2022/23, kde zdolali Fiorentinu 2:1. Emerson sa stal prvým hráčom ktorí vyhral všetky súčasne klubové súťaže pod hlavičkou UEFA (teda Ligu majstrov UEFA, Európsku liga UEFA, Konferenčnú ligu UEFA a Superpohár UEFA). 
Reprezentačná kariéra.
Emerson reprezentoval Brazíliu v kategórii do 17 rokov a hral s ňou na Majstrovstvách sveta aj Majstrovstvách Južnej Ameriky v kategórii do 17 rokov v roku 2011.
V marci 2017 však získal občianstvo Talianska a rozhodol sa reprezentovať túto krajinu. V júni 2017 bol povolaný do reprezentácie, ale kvôli zraneniu odstúpil. V reprezentácii debutoval až 10. septembra 2018 pri víťazstve 1:0 nad Portugalskom v Lige národov UEFA 2018/19.
V júni 2021 bol Emerson povolaný na preložené EURO 2020. S Talianskom sa dostali do finále kde sa po víťazstve v rozstrele nad Anglickom stali majstrami Európy. Emerson začal finále v základnej zostave a neskôr bol striedaný v predĺžení.
Štatistiky kariéry.
Klubové.
"K 13. septembru 2023"
 1 Campeonato Paulista
 2 Liga majstrov UEFA
 3 Európska liga UEFA
 4 Superpohár UEFA
 5 Európska konferenčná liga UEFA
Medzinárodné.
"K 13. septembru 2023"
Úspechy hráča.
Santos
Chelsea
West Ham United
Taliansko

</doc>
<doc id="701790" url="https://sk.wikipedia.org/wiki?curid=701790" title="Grand Prix of Toronto">
Grand Prix of Toronto

Závodná dráha Streets of Toronto je mestský okruh v Toronte v kanadskej provincii Ontario. Trať vedie cez areál "Exhibition Place" a pozdĺž "Lake Shore Boulevardu". Preteky Indy Car sa tu konajú od roku 1986. V súčasnosti sú to jediné preteky, ktoré sa nekonajú na území USA.

</doc>
<doc id="701791" url="https://sk.wikipedia.org/wiki?curid=701791" title="Dano Mikletič">
Dano Mikletič



</doc>
<doc id="701792" url="https://sk.wikipedia.org/wiki?curid=701792" title="Texas Motor Speedway">
Texas Motor Speedway

Texas Motor Speedway je pretekárska dráha (ovál) vo Fort Worth v Texase v Spojených štátoch amerických. S diváckou kapacitou viac ako 200 000 divákov je popri Indianapolis Motor Speedway jedným z najväčších motoršportových areálov v USA. Na trati sa konajú preteky IndyCar a NASCAR.

</doc>
<doc id="701794" url="https://sk.wikipedia.org/wiki?curid=701794" title="Kurt Zouma">
Kurt Zouma

Kurt Happy Zouma (* 27. október 1994, Lyon, Francúzsko) je francúzsky profesionálny futbalista, ktorý hráva na poste obrancu v anglickom klube West Ham United.
Klubová kariéra.
AS Saint-Étienne.
Zouma prišiel do AS Saint-Étienne v roku 2009 kde prišiel do akadémie. V roku 2011 podpísal svoju prvú profesionálnu zmluvu. Dňa 31. augusta 2011 debutoval vo veku 18 rokov v prvom tíme Saint-Étienne pri víťazstve 3:1 nad Girondins Bordeaux v Coupe de la Ligue. V Ligue 1 debutoval 17. septembra pri prehre 0:3 na ihrisku Lorientu. Svoj prvý gól strelil 19. novembra pri víťazstve 2:0 nad OGC Nice. Vo svojej prvej sezóne odohral 24 zápasov a strelil dva góly.
Dňa 20. apríla 2013 odohral celý finálový zápas Coupe de la Ligue kde jeho tím zvíťazil nad Stade Rennais 1:0.
Chelsea.
Dňa 31. januára 2014 prestúpil Zouma do londýnskej Chelsea kde podpísal zmluvu na päť a pol roka. Prestupová čiastka bola 12 miliónov libier. Do konca sezóny 2013/14 však Zouma strávil na hosťovaní v Saint-Étienne.
V Chelsea debutoval 24. septembra pri víťazstve 2:1 nad Boltonom v EFL Cupe, v zápase si pripísal aj premiérový gól. Jeho druhý zápas v klube prišiel 21. októbra pri víťazstve 6:0 nad NK Maribor v skupinovej fázy Ligy majstrov UEFA 2014/15. O päť dní si odkrútil debut aj v Premier League pri remíze 1:1 s Manchestrom United. Vo svojej prvej sezóne v Chelsea odohral 26 zápasov vo všetkých súťažiach. S tímom vyhral titul v Premier League a po víťazstve 2:0 nad Tottenhamom vyhrali aj EFL Cup.
Dňa 19. septembra 2015 strelil Zouma svoj prvý gól v Premier League pri výhre 2:0 nad Arsenalom. Dňa 24. novembra strelil Zouma svoj prvý gól v Lige majstrov pri víťazstve 4:0 na ihrisku Maccabi Tel Aviv. Pri remíze 1:1 s Manchestrom United dňa 7. februára 2016 si Zouma pretrhol predný krížny väz v pravom kolene. Musel podstúpiť operáciu a absentoval do konca roka 2016.
Dňa 8. januára 2017 sa Zouma prvýkrát po zranení predstavil v drese Chelsea pri víťazstve 4:1 nad Peterborough United v treťom kole FA Cupu.
Hosťovanie v Stoke City.
V lete 2017 sa dohodol s Chelsea na ďalšom šesťročnom kontrakte no zároveň bol poslaný na hosťovanie do Stoke City. V tíme debutoval 12. augusta pri prehre 0:1 s Evertonom. V sezóne odohral 37 zápasov, nezabránil však zostupu Stoke City do Championship.
Hosťovanie v Evertone.
Dňa 10. augusta 2018 bol Zouma poslaný na ročné hosťovanie do Evertonu. V tíme debutoval 25. augusta pri remíze 2:2 s Bournemouthom. Proti rovnakému súperovi strelil dňa 13. januára 2019 aj svoj prvý gól za Everton.
Návrat do Chelsea.
Po hosťovaní v Evertone sa Zouma vrátil do Chelsea. Dňa 11. augusta 2019 nastúpil po dvoch rokoch v drese Chelsea pri prehre 0:4 s Manchestrom United. Na nový rok 2020 odohral Zouma svoj 100. zápas pri remíze 1:1 s Brightonom.
V prvých desiatich zápasov sezóny 2020/21 strelil Zouma štyri góly a vyhral 74,5% súbojov, čo ho zaradilo medzi 20 najlepších hráčov v Európe. Zouma bol súčasťou víťazného kádru Chelsea ktorá v sezóne 2020/21 vyhrala Ligu majstrov UEFA 2020/21, keď vo finále zdolala Manchester City 1:0.
West Ham United.
Po víťazstve v Superpohári UEFA s Chelsea nad Villarealom prestúpil Zouma 28. augusta do West Hamu, kde podpísal štvorročný kontrakt. V klube debutoval 16. septembra pri víťazstve 2:0 nad Dinamom Záhreb v skupine Európskej ligy UEFA 2020/2021. O tri dni neskôr debutoval s West Hamom v Premier League pri prehre 0:1 s Manchestrom United. Svoj prvý gól strelil 7. novembra pri víťazstve 3:2 nad Liverpoolom.
Dňa 7. júna 2023 hral Zouma vo finále Konferenčnej ligy UEFA 2022/23, kde jeho tím zvíťazil nad Fiorentinou 2:1. West Ham sa tešil z prvej trofeje po 43 rokoch.
Po odchode Declana Riceho do Arsenalu bol Zouma vymenovaný novým kapitánom tímu pred sezónou 2023/24.
Reprezentačná kariéra.
Zouma reprezentoval Francúzsko na rôznych mládežníckych úrovniach. V roku 2013 bol súčasťou reprezentácie do 20 rokov, ktorá vyhrala Majstrovstvá sveta vo futbale hráčov do 20 rokov.
V seniorskej reprezentácii Francúzska debutoval 29. marca 2015 pri víťazstve 2:0 nad Dánskom v priateľskom zápase. Pre zranenie vynechal domáce EURO 2016.
Zouma bol členom záverečnej nominácie na EURO 2020. Na turnaji však neodohral ani jeden zápas. Francúzsko skončilo v osemfinále kde prehralo so Švajčiarskom na penalty.
Kauza s týraním zvierat.
Dňa 7. februára 2022 sa objavili zábery, ako Zouma kope, fackuje a hádže predmety do svojej mačky, ktoré v jeho dome nakrútil jeho brat Yoan Zouma. Bol odsúdený jeho klubom aj RSPCA . Zouma sa ospravedlnil a povedal, že napriek jeho činom sú jeho dve mačky "v poriadku a zdravé". West Ham povedal, že záležitosť budú riešiť interne.
Dňa 16. marca 2022 RSPCA oznámila, že po úplnom vyšetrovaní začala proces začatia trestného stíhania proti Kurtovi a Yoanovi Zoumovi podľa zákona o dobrých životných podmienkach zvierat z roku 2006.  Zouma bol obvinený z týrania zvierat podľa zákona v apríli a bolo mu nariadené, aby sa 24. mája dostavil na Barkingside Magistrates Court.  Na súde sa priznal v dvoch bodoch obžaloby za spôsobenie zbytočného utrpenia chránenému zvieraťu, jeho bengálskej mačke . Dostal príkaz vykonať 180 hodín verejnoprospešných prác , zaplatiť 9 000 libier ako pokutu a na päť rokov mu zakázali chovať mačky. Yoan, jeho brat sa priznal k jednému bodu z napomáhania, navádzania, poradenstva alebo navádzania na spáchanie trestného činu. Nariadili mu vykonať 140 hodín verejnoprospešných prác.
Štatistiky kariéry.
Klubové.
"K 14. septembru 2023"
 1 Európska liga UEFA
 2 Liga majstrov UEFA
 3 FA Community Shield
 4 Superpohár UEFA
 5 Európska konferenčná liga UEFA
Medzinárodné.
"K 13. septembru 2023"
Úspechy hráča.
AS Saint-Étienne
Chelsea
West Ham United
Francúzsko U20
Externé odkazy.
https://www.transfermarkt.com/kurt-zouma/profil/spieler/157509

</doc>
<doc id="701796" url="https://sk.wikipedia.org/wiki?curid=701796" title="Prepad mosta na rieke Ptič">
Prepad mosta na rieke Ptič

Prepad a zničenie mosta na rieke Ptič bola úspešná diverzná akcia bieloruských sovietskych partizánskych oddielov, ktorá prerušila na 18 dní dôležitú železničnú trať Brest – Homeľ v čase vrcholiacich bojov pri Stalingrade pred zahájením sovietskych operácií Uran a Mars. Akcia bola uvádzaná ako ukážkový príklad spolupráce Zaisťovacej divízie so sovietskymi partizánmi a sabotáže nemeckého vojnového úsilia slovenskými vojakmi napriek vysokým stratám čaty poručíka Forgáča v boji.
Predohra.
31. augusta 1942 na schôdzke Stalina, Molotova, ďalších sovietskych straníckych a vládnych činiteľov s partizánskymi veliteľmi dopravenými letecky z Nemcami okupovaného územia padlo rozhodnutie preniesť a zintenzívniť partizánske operácie na pravobrežnej Ukrajinu v oblasti pôsobenia Zaisťovacej divízie. S doterajšími výsledkami bol Stalin nespokojný a v čase vrcholiacich bitiek o Stalingrad a Kaukaz žiadal obmedziť prísun nemeckých posíl po železnici. Centrálny štáb partizánskeho hnutia a Ústredný výbor Komunistickej strany Bieloruska sa rozhodli zničiť 137 metrový viadukt cez rieku Ptič na trati Brest – Homeľ. Most sa nachádzal na teritóriu pôsobenia Zaisťovacej divízie a bol na obidvoch stranách opevnený pevnôstkami, zátarasmi a mínovými poľami. Stráž mosta mohla v prípade potreby podporiť posádka v obci Ptič a silné posádky v obciach Petrikov, Muľarovka a Kalinkoviči. O pripravovanej akcii sa od informátorov už 6. augusta dozvedel veliteľ III/101 práporu stot. Uhrovič a boli prijaté preventívne obranné opatrenia. Akciu preto partizáni odložili na neurčito, no po Stalinových urgenciách bola opäť oživená. Úspech akcie mala zaistiť aj spolupráca so Slovákmi, najmä s náčelníkom štábu peš. pluku 101 stot. Jánom Nálepkom a veliteľom roty v Kopatkieviči npor. pech. Imrichom Lysákom. Títo poskytli partizánom informácie o sile a rozmiestnení nemeckých a slovenských jednotiek, plány opevnenia, dohodli sa, že slovenské posádky v Petrikove a Muľarovke nebudú na partizánov strieľať a slovenské delá a mínomety začnú v dohovorený čas ostreľovať nemeckú posádku železničnej stanice Ptič.
Prepad mosta.
Akciu začali partizáni 3. novembra 1942 vytrhaním koľají a prerušením telefónneho spojenia na západ a zabezpečili severný smer od Kopatkieviči. O 2:30 zaútočili zároveň na obec Ptič a železničnú stanicu ako aj na viadukt. Slovenskej stráži mosta v počte 24 mužov zlyhali v mraze guľomety a napriek podpornej paľbe z posádky v Ptiči žiadala o posilu. Stot. Uhrovič preto vyslal z Ptiče oddiel por. pech. Ondreja Brzáča v počte 30 mužov. Skôr ako sa ale oddiel k mostu prebil, stráž mosta bez strát ustúpila. Následne partizáni 04:45 most vyhodili do povetria. Do 7:30 sa boj skončil. Partizáni stratili pri útoku na Ptič a most niekoľko desiatok mužov, slovenské straty boli 2 ranení z oddielu por. Brzáča. Partizáni si uvedomovali, že kľúčové boli slovenské posádky v Petrikove a Muľarovke, ktoré síce zahájili paľbu, ale strieľali do vzduchu a slovenské delá strieľali na železničnú stanicu Ptič.
Boj čaty poručíka Forgáča.
4. novembra o 6:00 vyrazila do Ptiče zo severu od Kopatkieviči čata por. Gejzu Forgáča v počte 36 mužov, ktorá šla ako ochranný sprievod vojakov určených do veterinárneho kurzu prvej pomoci do Ptiče a mala zároveň doviezť proviant. Čata počula z diaľky streľbu z diel a mínometov a predpokladala, že Ptič je napadnutá, ale nerátali, že by mohli byť prepadnutí aj oni. Severne od osady Mlynok v hmle zbadali vojenskú kolónu čiastočne oblečenú v slovenských uniformách, pričom predpokladali, že ide o slovenských vojakov z Ptiče na protipartizánskej operácii. Po zvolaní "Stoj" sa ale kolóna rozvinula a zahájila paľbu, pričom slovenskí vojaci boli zasypaní paľbou aj z lesa po oboch stranách cesty. 23 mužov z čaty padlo, 3 padli do zajatia a zvyšku sa podarilo doraziť útekom do Ptiče. Zajatého vojaka Rudolfa Buchu partizáni poslali naspäť s listom ospravedlňujúcim sa za zmasakrovanie slovenskej kolóny a vyzývajúcim slovenských vojakov na prechod k partizánom. Keby vraj vedeli, že proti nim idú "Češi", tak by nestrieľali. List sa dostal až na veliteľstvo Zaisťovacej divízie.
Dohra.
Deň po tragédii v Ptiči sa začala protipartizánska operácia NOVEMBER za účasti nemeckých, lotyšských, ukrajinských jednotiek a 1/101 zosilnenej roty ZD, pričom zabili 11 partizánov. 7. novembra bola akcia ukončená. Neskôr, keď sa zistilo, akú úlohu hral v akcii stot. Ján Nálepka, vinili ho viacerí príslušníci pluku zo smrti spolubojovníkov.

</doc>
<doc id="701798" url="https://sk.wikipedia.org/wiki?curid=701798" title="Džámia al-Iskandaríja">
Džámia al-Iskandaríja



</doc>
<doc id="701804" url="https://sk.wikipedia.org/wiki?curid=701804" title="English Football League">
English Football League

English Football League (EFL) je profesionálna ligová súťaž, určená pre futbalové kluby v Anglicku a Walese (čiastočne). Bola založená v roku 1888 pod názvom Football League a jedná sa tak o najstaršiu ligovú súťaž na svete. V rokoch 1888 – 1992 bola FL najvyššou súťažou v anglickom ligovom systéme. Po založení Premier League má liga pod patronátom iba druhú až štvrtú najvyššiu ligovú súťaž v Anglicku.
Liga má 72 tímov, ktoré sú rozdelené do troch divízií po 24 tímoch. Ide o Championship (2. najvyššia súťaž), League One (3. najvyššia súťaž) a League Two (4. najvyššia súťaž). Liga má tiež dva domáce poháre, ktoré sú čisto pod jej patronátom – jedná sa o EFL Cup a EFL Trophy.
Pred začiatkom sezóny 2016/17 sa liga premenovala z Football League na English Football League.

</doc>
<doc id="701806" url="https://sk.wikipedia.org/wiki?curid=701806" title="Vysoká (vrch v Slovenskom krase)">
Vysoká (vrch v Slovenskom krase)

Vysoká () je vrch v Slovenskom krase, krajinnom celku Slovenského rudohoria. Leží nad obcou Turňa nad Bodvou, približne západne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Jasovská planina. Leží v Košickom kraji, v okrese Košice-okolie a na katastrálnom území obce Turňa nad Bodvou. Najbližšími sídlami sú západne situovaný Háj, južne sa nachádza Turňa nad Bodvou, juhovýchodne Drienovec a Moldava nad Bodvou, východne Debraď, severovýchodne Jasov, severne Medzev a severozápadne Hačava. Vrch je súčasťou Národného parku Slovenský kras.
Opis.
Vysoká leží v strednej časti Jasovskej planiny. Severným smerom sa nachádza Jelení vrch (), Šugovský vrch (), Šugov () a Halagoš (), východne Vápenný vrch (), Koncový košiar () a Palanta () a západne Bereš (), Hlinná (), Ďurkova skala (), Vŕšok (), Dvorník (), Matesova skala (), Chvost (), Čertov most (), Železná brána () a Grečov (). Oblasť patrí do povodia Bodvy, kde vodu zo severných svahov odvádza Miglinc, z južne sa zvažujúcich odteká menšími prítokmi priamo do Bodvy. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, Volovské a Slanské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no severným úpätím vedie modro značený chodník z obce Háj do Drienovca. 

</doc>
<doc id="701808" url="https://sk.wikipedia.org/wiki?curid=701808" title="IndyCar Series 2024">
IndyCar Series 2024

IndyCar Series 2024 bola 113. sezóna šampionátu amerických formulových pretekov a 29. sezóna IndyCar Series. Sezóna bola zahájená 3. marca 2024 pretekmi Grand Prix of St. Petersburg v St. Petersburgu na Floride a jej záverečným podujatím, ktoré sa uskutočnilo 15. septembra 2024, bol Music City Grand Prix v Nashville, Tennessee. Bola to prvá sezóna, v ktorej boli monoposty poháňané hybridnými pohonnými jednotkami.
Šampiónom medzi jazdcami sa stal Álex Palou z tímu Chip Ganassi Racing, ktorý tak obhájil titul z predchádzajúceho roka. Vrchol sezóny, 108. vydanie pretekov Indy 500, vyhral Josef Newgarden.
Kalendár.
Okrem plánovaných 17 pretekov sezóny 2024 sa 24. marca 2024 uskutočnili nemajstrovské preteky na okruhu The Thermal Club v kalifornskom Palm Springs. Za tieto preteky sa síce neudeľovali žiadne body do šampionátu, ale víťaz získal finančnú odmenu vo výške 1 milión dolárov. Bolo to prvé podujatie tohto druhu v sérii IndyCar.
Legenda:
O – ovál; P – permanentná pretekárska trať; M – mestský okruh

</doc>
<doc id="701809" url="https://sk.wikipedia.org/wiki?curid=701809" title="Slávne texty slávnych piesní">
Slávne texty slávnych piesní

Slávne texty slávnych piesní je názov edície šiestich básnických zbierok textov piesní, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je kolekciou textov piesní šiestich slovenských textárov a priloženého CD nosiča s ich hudobnými nahrávkami. Knižné publikácie vyšli s týmito titulmi:

</doc>
<doc id="701813" url="https://sk.wikipedia.org/wiki?curid=701813" title="Lampros z Erythrai">
Lampros z Erythrai

Lampros () bol starogrécky filozof a učiteľ hudby.
Lampros z Erythrai bol podľa byzantského lexikónu Suda učiteľom Aristoxena z Tarentu, ktorý mu vďačil za svoje filozofické a hudobné vzdelanie. Obcí a miest zvaných Erythrai bolo v staroveku viac. Je možné, že jeho rodiskom bolo iónske mesto Erythrai, ktoré sa nachádzalo oproti ostrovu Chios (jedno z dvanástich gréckych miest v Malej Ázii), pretože mnohí Ióni sa uchýlili do "Magna Graecia" (oblasti v južnom Taliansku). Nie je to ten Lampros (pochádzajúci z Atén), o ktorom sa zmieňuje Platón, tiež hudobník, ale zo staršej doby (z prvej polovice 5. storočia pred Kr.).
Suda uvádza, že Aristoxenos bol činný počas 111. olympiády (336 – 333 pred Kr.), preto aj jeho učiteľ Lampros musel žiť v 4. storočí pred Kr. 

</doc>
<doc id="701816" url="https://sk.wikipedia.org/wiki?curid=701816" title="Tomáš Souček">
Tomáš Souček

Tomáš Souček (* 27. február 1995, Havlíčkův Brod, Česko) je český profesionálny futbalista, ktorý hráva na poste defenzívneho stredopoliara v anglickom klube West Ham United.
Klubová kariéra.
Mládežnícka kariéra.
Souček začínal s futbalom v rodnom meste v tíme Slovan Havličkův Brod. V roku 2005 ako desaťročný prišiel do mládežníckeho tímu SK Slavia Praha. Zaujímavosťou je že po prestupe Součka do West Hamu v roku 2020 obdržal jeho materský klub 1,5 milióna libier, čím pokryl prevádzkové náklady klubu na najbližších desať rokov.
Do mládežníckeho tímu Slavie Praha prišiel v roku 2005 ako desaťročný. Deväť rokov pôsobil v akadémii klubu
Hosťovanie v Žižkove.
Debut medzi seniormi si odkrútil 8. marca 2015 v druholigovom klube Viktoria Žižkov proti Zlínu. V Žižkove pôsobil na hosťovaní v druhej polovice sezóny 2014/15.
Slavia Praha.
V Slavii Praha debutoval 24. júla 2015 pri prehre 1:2 na ihrisku Viktoria Plzeň. Svoj prvý gól v klube strelil 16. augusta pri víťazstve 4:0 nad Vysočina Jihlava. Vo svojej prvej sezóne v Slavii odohral 31 zápasov z toho 29 v lige a strelil sedem gólov. 
V sezóne 2016/17 jeho miesto prebral Michael Ngadeu-Ngadjui a počas septembra až decembra 2016 odohral Souček za Slaviu iba 93 minút.
Hosťovanie v Liberci.
Kvôli nedostatku hracieho času na jeseň odišiel v januári 2017 na hosťovanie do Slovana Liberec. Počas hosťovania odohral za Liberec 13 zápasov.
Návrat z hosťovania.
V sezóne 2017/18 sa Souček opäť dostal do základnej zostavy Slavie Praha. Dňa 9. mája 2018 vyhral svoju prvú trofej v kariére keď zvíťazil s tímom vo finále Pohára FAČR nad Jabloncom 2:0.
V sezóne 2018/19 vyhral so Slaviou české double (liga a pohár). V júni 2019 predĺžil zmluvu so Slaviou do roku 2024.
West Ham United.
Dňa 29. januára 2020 sa Souček pripojil k anglickému klubu West Ham United na hosťovanie do konca sezóny s opciou na trvalý prestup. O tri dni neskôr debutoval v tíme pri remíze 3:3 s Brightonom. Svoj prvý gól v klube strelil 1. júla pri víťazstve 3:2 nad Chelsea. Počas hosťovania odohral 13 zápasov a strelil 3 góly.
Dňa 24. júla podpísal Souček štvorročný kontrakt s West Hamom. Slavia zaňho získala 21 miliónov eur. V sezóne 2020/21 bol spolu so spoluhráčom Michailom Antoniom najlepším strelcom klubu keď v 38 zápasoch strelil 10 gólov. Po úspešnej sezóne získal klubové ocenenie Kladivo roka.
Dňa 7. júna 2023 vyhral Souček s West Hamom svoju prvú trofej keď zvíťazili vo finále Konferenčnej ligy UEFA 2022/23 nad Fiorentinou 2:1.
Reprezentačná kariéra.
V reprezentácii Česka debutoval 15. novembra 2016 v priateľskom zápase pri remíze 1:1 s Dánskom. Svoj prvý reprezentačný gól strelil 8. novembra 2017 pri víťazstve 2:1 nad Islandom v priateľskom zápase. Dňa 24. marca 2021 strelil Souček hattrick pri víťazstve 6:2 nad Estónskom v kvalifikácii na Majstrovstvá sveta vo futbale 2022.
Souček bol súčasťou konečnej nominácie na preložené EURO 2020. Na turnaji odohral všetkých päť zápasov. Česko na turnaji skončilo vo štvrťfinále kde prehralo s Dánskom 1:2. Po šampionáte sa Souček stal kapitánom českej reprezentácie po skončení Vladimíra Daridu v reprezentácii. 
Štatistiky kariéry.
Klubové.
"K 14. septembru 2023"
 1 Európska liga UEFA
 2 Liga majstrov UEFA
 3 Československý superpohár
 4 Európska konferenčná liga UEFA
Medzinárodné.
"K 14. septembru 2023"
Úspechy hráča.
Slavia Praha
West Ham United
Individuálne
Externé odkazy.
https://www.transfermarkt.com/tomas-soucek/profil/spieler/283628

</doc>
<doc id="701820" url="https://sk.wikipedia.org/wiki?curid=701820" title="Slávne texty slávnych piesní – Kamil Peteraj">
Slávne texty slávnych piesní – Kamil Peteraj

Slávne texty slávnych piesní – Kamil Peteraj je názov básnickej zbierky textov piesní Kamila Peteraja, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je literárnou kolekciou dvadsiatich textov od Kamila Peteraja a priloženého CD nosiča s originálnou hudobnou kompiláciou pôvodných otextovaných piesní.

</doc>
<doc id="701822" url="https://sk.wikipedia.org/wiki?curid=701822" title="Slávne texty slávnych piesní – Boris Filan">
Slávne texty slávnych piesní – Boris Filan

Slávne texty slávnych piesní – Boris Filan je názov básnickej zbierky textov piesní Borisa Filana, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je literárnou kolekciou dvadsiatich textov od Borisa Filana a priloženého CD nosiča s originálnou hudobnou kompiláciou pôvodných otextovaných piesní.

</doc>
<doc id="701823" url="https://sk.wikipedia.org/wiki?curid=701823" title="EFL">
EFL



</doc>
<doc id="701838" url="https://sk.wikipedia.org/wiki?curid=701838" title="Waldenov obrat">
Waldenov obrat

Waldenov obrat označuje zmenu konfigurácie na stereogénnom centre v chirálnej zlúčenine počas chemickej reakcie. Keďže molekula môže mať na jednom stereogénnom centre dve konfigurácie (teda tvoriť dva enantioméry), Waldenov obrat premieňa konfiguráciu z jednej na druhú, teda premieňa jeden enantiomér na druhý. 
Proces.
Táto zmena vždy nastáva pri SN2 reakciách, čo sú bimolekulárne alifatické nukleofilné substitúcie. Dochádza pri nich k zmene konfigurácie na asymetrickom tetraédrickom uhlíkovom atóme. Tento proces sa dá predstavit ako dáždnik, ktorý sa v silnom vetre vyvráti „naruby.“ Vo Waldenovom obrate atakuje nukleofil tetraédrický uhlík z opačnej strany, než z ktorej odstupuje odstupujúca skupina, čo vedie k zmene konfigurácie. Zmena konfigurácie sa prejaví opačnou optickou aktivitou látky. 
História.
Tento fenomén prvýkrát pozoroval Paul Walden v roku 1896. Bol schopný premeniť jeden enantiomér chemickej zlúčeniny na druhý a zase naspäť pomocou takzvaného Waldenovho cyklu. Ten prebiehal nasledovne:
Pri náhrade chloridového aniónu za hydroxidový anión vystupuje oxid strieborný ako donor hydroxidového aniónu. Strieborný katión nemá žiadnu úlohu. V procese vzniká karboxylový dianión (A), ktorý podstupuje intramolekulárnu nukleofilnú substitúciu β-karboxylovou skupinou (vzdialenejšou), čím vzniká štvorčlenný β-laktónový kruh (B). α-karboxylová skupina je takisto reaktívna, ale po"dľa in silico" výpočtov má tranzitný stav tejto reakcie veľmi vysokú energiu. Hydroxidový anión potom spôsobuje otvorenie laktónového kruhu za vzniku alkoholu (C) a produkt týchto dvoch reakcií (vzniku a zániku laktónového kruhu) má nakoniec tú istú konfiguráciu, ako počiatočná látka (chlórsukcinát).
Walden pozoroval zmenu konfigurácie už v roku 1896, ale jej podstata bola objasnená až v 30. rokoch 20. storočia, keď bol objasnený mechanizmus SN2 reakcií.

</doc>
<doc id="701839" url="https://sk.wikipedia.org/wiki?curid=701839" title="Paul Walden (chemik)">
Paul Walden (chemik)

Paul Walden (* 26. júl 1863 – † 22. január 1957) bol ruský, lotyšský a nemecký chemik, známy vďaka svojej práci v odbore stereochémie a histórie chémie. Je známy vďaka tomu, že opísal stereochemickú reakciu známu ako Waldenov obrat a syntetizoval prvú iónovú kvapalinu, dusičnan etylamónny. Okrem toho zaviedol pojem solvatácia. V rokoch 1913 a 1914 bol nominovaný na Nobelovu cenu.
V Rige v Lotyšsku je mu venovaná socha znázorňujúca enantioméry kyseliny jablčnej.

</doc>
<doc id="701841" url="https://sk.wikipedia.org/wiki?curid=701841" title="Dianión">
Dianión

Dianión alebo dvojmocný anión je anión, ktorého celkový formálny náboj je −2. Existuje mnoho stabilných molekulárnych dianiónov, napríklad BeF42− and MgF42−, zatiaľ ale nebol objavený žiadny stabilný dvojatómový dianión, pretože elektrónové tienenie a ďalšie kvantovo-mechanické efekty spôsobujú, že pridanie ďalšieho elektrónu k atómovému aniónu nie je stabilné.
Niekedy sa týmto pojmom označujú špecificky organické zlúčeniny. Takéto dianióny môžu vznikať pôsobením veľmi silných zásad napríklad na karboxylové kyseliny alebo dikarbonylové zlúčeniny.
Najštudovanejším dianiónom je hydridový anión, H2-, zvyčajne v podobe rezonančnej štruktúry medzi elektrónom a vodíkovým atómom s krátkou dobou života. V roku 1976 bol jeho polčas života experimentálne určený ako 23 ± 4 nanosekundy.
Vo fyziológii hrajú molekulárne dianióny dôležitú úlohu, napríklad hydrogenfosforečnan HPO42-, ktorého koncentrácia v krvi a bunkách je asi 1 mM a plní úlohu tlmivého roztoku.

</doc>
<doc id="701842" url="https://sk.wikipedia.org/wiki?curid=701842" title="Sara Sandeva">
Sara Sandeva

Sara Sandeva (* 25. jún 1997, Skopje, Macedónsko) je česká herečka severomacedónskeho pôvodu.
Život.
Sara Sandeva sa narodila v Skopje v dnešnom Severnom Macedónsku. Keď mala dva roky, presťahovala sa so svojimi rodičmi Slobodankou a Antoniom Sandevovými do Česka. Má mladšieho brata Tea a s rodinou žije v Prahe.
Hrať začala v šiestich rokoch, študuje herectvo na Pražskom konzervatóriu a pôsobí v televízii a v divadle La Fabrika.
Od roku 2021 tvorí pár s hercom Jakubom Prachařom.
V septembri 2023 získala české občianstvo.
Diskografia.
V roku 2018 natočila klip k pesničke „Hvězda důvěrná“ od textárky Patricie Fuxovej. Pesničku tiež zaspievala vo filme "Po čom muži túžia".

</doc>
<doc id="701847" url="https://sk.wikipedia.org/wiki?curid=701847" title="Železná brána (vrch v Slovenskom krase)">
Železná brána (vrch v Slovenskom krase)

Železná brána () je vrch v Slovenskom krase, krajinnom celku Slovenského rudohoria. Leží pri obci Hačava, približne severozápadne od Moldavy nad Bodvou. 
Poloha.
Nachádza sa vo východnej časti pohoria, v geomorfologickom podcelku Jasovská planina. Leží v Košickom kraji, v okrese Košice-okolie a na katastrálnom území obce Hačava. Najbližším sídlom je západne situovaná Hačava, juhozápadne leží Háj a Zádiel, južne Turňa nad Bodvou, juhovýchodne Drienovec a Moldava nad Bodvou, východne Debraď a Jasov a severne Medzev. Vrch je súčasťou Národného parku Slovenský kras.
Opis.
Železná brána leží na severozápadnom okraji Jasovskej planiny. Severným smerom sa nachádza Javorina (), Kauligov vrch () a Strážny kopec (), východným Šugov (), Halagoš (), Šugovský vrch (), Vápenný vrch () a Koncový košiar (), južným Vysoká (), Bereš () a Čertov most () a západným Hlinná (), Ďurkova skala (), Vŕšok (), Dvorník (), Matesova skala (), Chvost (), Grečov () a Jelení vrch (). Oblasť patrí do povodia Bodvy, kde vodu zo severných svahov odvádza Šugovský potok. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné vidieť okolité vrcholy Slovenského krasu, Volovské a Slanské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no do blízkeho rovnomenného sedla vedie niekoľko značených chodníkov:

</doc>
<doc id="701849" url="https://sk.wikipedia.org/wiki?curid=701849" title="Test (Unix)">
Test (Unix)

codice_1 je program nachádzajúci sa v Unixových systémoch. Slúži na vyhodnotenie výrazu, ktorý je v danom formáte odovzdaný ako argument na príkazovom riadku. Často sa používa pri vyhodnocovaní podmienok v shelloch (napr. bash). Pomocou tohto príkazu možno overovať vlastnosti súborov alebo textových reťazcov.
Synonymom tohto príkazu je codice_2 (počiatočná hranatá zátvorka), ktorá ale vyžaduje ukončenie pomocou codice_3 (koncovú hranatú zátvorku). Pri skriptovaní v unixových shelloch sa namiesto codice_4 viac používa ekvivalentný variant , ktorý sa viac podobá programátorskému zápisu.
Opis.
Príkaz codice_1 v Unixe vyhodnocuje parameter codice_6. V novších implementáciach shellu je priamo zabudovaným príkazom, ale stále existujú i externé verzie. V druhej podobe tohto príkazu musia byť (hranaté zátvorky) obklopené medzerami (pretože codice_2 je program a shelly kompatibilné s POSIXom vyžadujú medzeru medzi názvom programu a jeho argumentami). V prípade C shellu je nutné testovať názvy súborov. Substitúcia v názvoch súborov (glob) spôsobí ukončenie shellového skriptu.
Príkaz codice_1 by sa nemal zamieňať za codice_9, ktorý sa objavil v [[Korn shell|ksh88]]. codice_9 nie je príkaz, ale súčasťou syntaxe ksh88 a neaplikuje substitúcie v názvoch súborov vo výrazoch s globom.
Verziu codice_1 prítomnú v [[GNU]] [[coreutils]] napísali Kevin Braunsdorf a Matthew Bradburn. Tento príkaz je prítomný ako samostatný balík pre [[Microsoft Windows]] ako súčasť kolekcie [[UnxUtils]] [[Natívny (počítač)|natívnych]] [[Win32]] portov bežných GNU Unix-like [[Utilita (informatika)|utilít]]. Príkaz codice_1 bol takisto portnutý pre operačný systém [[IBM i]].
Syntax.
Príkaz codice_1 sa používa jedným z nasledovných spôsobov:
 test "vyraz"
 [ "vyraz" ]
 [[ "vyraz" ]]
Prepínače.
Prepínače, s ktorými je možné volať príkaz codice_1:
 -e NazovSuboru – vráti hodnotu 0 (pravda) ak súbor NazovSuboru existuje
Ďalšie prepínače potom rozširujú funkcionalitu prepínača codice_15 v zmysle, že vracajú hodnotu 0 (pravda), ak súbor existuje a zároveň spĺňa niektoré ďalšie kritérium:
 -b NazovSuboru – NazovSuboru je blokový špeciálny súbor
 -c NazovSuboru – NazovSuboru je znakový špeciálny súbor
 -d NazovSuboru – NazovSuboru je [[adresár (informatika)|adresár]] 
 -f NazovSuboru – NazovSuboru je bežný súbor
 -g NazovSuboru – NazovSuboru má nastavený "Group ID" príznak
 -h NazovSuboru – NazovSuboru je [[symbolický odkaz]]
 -k NazovSuboru – NazovSuboru má nastavený "[[sticky bit]]" príznak
 -L NazovSuboru – NazovSuboru je symbolický odkaz
 -p NazovSuboru – NazovSuboru je pomenované [[zreťazenie]] (named pipe, FIFO)
 -r NazovSuboru – NazovSuboru je čitateľný aktuálnym procesom
 -s NazovSuboru – NazovSuboru má nenulovú veľkosť
 -t DeskriptorSuboru – DeskriptorSuboru je otvorený a asociovaný s terminálom
 -u NazovSuboru – NazovSuboru má nastavený User ID príznak
 -w NazovSuboru – NazovSuboru je zapisovateľný aktuálnym procesom
 -x NazovSuboru – NazovSuboru má nastavený príznak spúšťateľného súboru
Tento zoznam nie je kompletný. 
Návratová hodnota.
Podľa toho, či program prebehol správne, vracia jednu z troch návratových hodnôt:
Príklad.
Na overenie toho, či súbor neexistuje alebo je prázdny, možno použiť nasledujúce príkazy:
 if test ! -s "$1"
 then
 echo $1 neexistuje alebo je prázdny.
 fi
Ak súbor, ktorý je špecifikovaný prvým pozičným parametrom shellového procesu, $1, neexistuje alebo je jeho veľkosť nulová, vypíše sa uvedená správa. Ak parameter $1 existuje a má nenulovú veľkosť, nezobrazí sa žiadna správa. V príkaze musí byť medzera medzi codice_21 a názvom súboru. 
Parameter $1 je v úvodzovkách, aby sa zaručilo, že codice_1 bude fungovať správne, i keď $1 je prázdny textový reťazec. Ak sa nepoužijú úvodzovky a $1 je prázdny textový reťazec, príkaz codice_1 zobrazí chybovú hlášku:
 test: argument expected.
Zdroje.
[[Kategória:Unixové príkazy]]

</doc>
<doc id="701850" url="https://sk.wikipedia.org/wiki?curid=701850" title="Slávne texty slávnych piesní – Ľuboš Zeman">
Slávne texty slávnych piesní – Ľuboš Zeman

Slávne texty slávnych piesní – Ľuboš Zeman je názov básnickej zbierky textov piesní Ľuboša Zemana, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je literárnou kolekciou dvadsiatich textov od Ľuboša Zemana a priloženého CD nosiča s originálnou hudobnou kompiláciou pôvodných otextovaných piesní.

</doc>
<doc id="701851" url="https://sk.wikipedia.org/wiki?curid=701851" title="Slávne texty slávnych piesní – Milan Lasica">
Slávne texty slávnych piesní – Milan Lasica

Slávne texty slávnych piesní – Milan Lasica je názov básnickej zbierky textov piesní Milana Lasicu, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je literárnou kolekciou dvadsiatich textov od Milana Lasicu a priloženého CD nosiča s originálnou hudobnou kompiláciou pôvodných otextovaných piesní.

</doc>
<doc id="701852" url="https://sk.wikipedia.org/wiki?curid=701852" title="Peter Šloser">
Peter Šloser

Peter Šloser (vlastným menom Peter Chudý; * 29. september 1967, Topoľčany) je bývalý policajný plukovník, ktorý pracoval v policajných útvaroch zameraných na boj s organizovaným zločinom. Po vzniku Národnej kriminálnej agentúry (NAKA) pracoval na Protizločineckej jednotke v odbore Bratislava. Po ukončení práce policajta začal písať detektívne romány pod pseudonymom Peter Šloser.
Tvorba.
Prvý román s názvom "Mafiánska poprava" vydalo vydavateľstvo IKAR na jeseň v roku 2019, za ktorý získal ocenenie "Panta Rhei Awards – Slovenský knižný debutant roka 2019".

</doc>
<doc id="701853" url="https://sk.wikipedia.org/wiki?curid=701853" title="Slávne texty slávnych piesní – Ján Štrasser">
Slávne texty slávnych piesní – Ján Štrasser

Slávne texty slávnych piesní – Ján Štrasser je názov básnickej zbierky textov piesní Jána Štrassera, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je literárnou kolekciou dvadsiatich textov od Jána Štrassera a priloženého CD nosiča s originálnou hudobnou kompiláciou pôvodných otextovaných piesní.

</doc>
<doc id="701854" url="https://sk.wikipedia.org/wiki?curid=701854" title="Útok na Chojniky">
Útok na Chojniky

Útok na Chojniky bola bitka 14. novembra 1942 medzi sovietskym partizánskym oddielom Saburova a posádkou bieloruských Chojník pozostávajúcej zo Smiešaného prieskumného oddielu (SPO) Zaisťovacej divízie, nemeckých policajtov, ukrajinských milicionárov a kozákov. Po úspešnom prepade oddielu SPO 7. novembra 1942 pri Lojeve tentoraz Saburov podcenil situáciu a odhodlanie chojnickej posádky brániť sa a jeho oddiel bol s ťažkými stratami odrazený.
Predohra.
31. augusta 1942 na schôdzke Stalina, Molotova, ďalších sovietskych straníckych a vládnych činiteľov s partizánskymi veliteľmi dopravenými letecky z Nemcami okupovaného územia padlo rozhodnutie preniesť a zintenzívniť partizánske operácie na pravobrežnej Ukrajinu v oblasti pôsobenia Zaisťovacej divízie. Touto úlohou boli poverené partizánske brigády Kovpaka a Saburova, ktoré dostali úlohu presunúť sa z východu na pravobrežnú Ukrajinu. Išlo o mobilné, dobre vyzbrojené partizánske brigády v počte niekoľko tisíc mužov, disponujúce dokonca mínometmi a delostrelectvom. Zaisťovacia divízia o ich príchode nevedela a nebola na nového protivníka pripravená.
Brigády Saburova a Kovpaka prekročili na začiatku novembra Dneper, 7. novembra a obsadili Lojev. V tento deň partizáni uštedrili v Lojeve ťažkú porážku výprave oddielu SPO Zaisťovacej divízie pod vedením npor. Vladimíra Bargára, ktorá vošla do pasce a prišla o 23 vojakov, 15 vojakov bolo ranených, zničené boli 2 a poškodené 1 obrnené auto OA vz. 30. Po víťazstve pri Lojeve sa partizáni presúvali na severozápad, obsadili stanicu Avramovskaja, kde sa na Saburova prvýkrát telefonicky nakontaktoval stot. Nálepka, a ako ďalší cieľ si na základe lojevského stretnutia Saburov vybral Chojniky, kde sídlila slovenská posádka, ktorú pokladal za ľahký cieľ. 
Bitka.
Dňa 14. novembra sa v Chojnikách konal pohreb obetí lojevskej bitky za prítomnosti veliteľa Zaisťovacej divízie plk. Pilfouska, posádky a miestneho obyvateľstva. Už počas pohrebu si por. Imrich Gaš všimol v dave nové tváre a jeho známi z obyvateľstva mu potvrdili, že ide o partizánov. Vo večerných hodinách hlásili ukrajinskí milicionári pohyb partizánov. 20:00 dostal plk. Pilfousek hlásenie o prepade obce a stráže v Demeči. Nepredpokladal, že by si partizáni trúfli na silnú chojnickú posádku, no nariadil zosilniť stráže. 02:00 hlásila miestna milícia pohyb partizánov 6 km od mestečka. O hodinu hlásili, že veliteľská budova je obkľúčená. Plk. Pilfousek po preverení správy dal vyhlásiť poplach a telefonicky vyžiadal z Braginu pomoc. V tom okamihu spustili partizáni paľbu.
Partizáni v sile asi 600 - 800 mužov sa dostali nepozorovane do mestečka, obsadili domy okolo I., II. eskadróny a veliteľskej budovy. Partizánska rota Smirnova zaútočila na veliteľskú budovu aj za pomoci kanónov, ďalšie oddiely útočili na I. a II. eskadrónu a na žandárov. Oddiel Fjodorova v sile 300 mužov mal zabrániť príchodu posíl od juhu a východu. Na útok sa prišiel pozrieť aj Saburov na obrnenej Tatre, ktorú ukoristil v Lojeve.
Jednotlivé obkľúčené slovenské oddiely sa odhodlane bránili a znemožnili partizánom získať mestečko prvým útokom. Postupne prelomili obkľúčenie, nadviazali vzájomné spojenie a začali čistiť Chojniky. Boj definitívne rozhodol príchod nemeckého policajného práporu z Braginu (obrnené auto, čata ťažkých a čata ľahkých mínometov, čata ťažkých guľometov a 2 pešie čaty). Vyčistenie mesta sa pretiahlo do večerných hodín. 
Dohra.
Plk. Pilfousek nariadil neprenasledovať partizánov pre nejasnú situáciu a obavy z ďalšieho útoku. Straty SPO boli 3 mŕtvi, 8 ranených, nemeckí policajti mali 5 mŕtvych a 8 ranených, ukrajinské milície 7 mŕtvych a 3 ranených a kozáci 5 mŕtvych a 15 zajatých. Straty partizánov boli okolo 110 - 130 mŕtvych. Plukovník Saburov bol sklamaný z neúspechu a tuhý odpor veliteľskej budovy ho presvedčil o tom, že budovu bránili Nemci. Počas boja sa trén Saburovovej brigády presunul na západ k obci Juroviči, kde plánovali prechod cez rieku Pripjať. Už 15. novembra opustili Chojniky nemecké policajné oddiely. 16. novembra dorazila do Chojník na nákladných autách I/101 zosilnená rota z Ovruče, ktorú plk. Pilfousek povolal ešte počas boja, a pomohla dočistiť okolie mesta. V ten deň odišiel z Chojník do Ovruče aj plk. Pilfousek. Zaisťovacia divízia zvíťazila v prvej otvorenej bitke o mesto so silnou partizánskou brigádou.

</doc>
<doc id="701855" url="https://sk.wikipedia.org/wiki?curid=701855" title="Slávne texty slávnych piesní – Daniel Hevier">
Slávne texty slávnych piesní – Daniel Hevier

Slávne texty slávnych piesní – Daniel Hevier je názov básnickej zbierky textov piesní Daniela Heviera, ktoré v roku 2008 vydalo v spolupráci s hudobným vydavateľstvom Forza Music, knižné vydavateľstvo Ikar. 
Publikácia je literárnou kolekciou dvadsiatich textov od Daniela Heviera a priloženého CD nosiča s originálnou hudobnou kompiláciou pôvodných otextovaných piesní.

</doc>
<doc id="701859" url="https://sk.wikipedia.org/wiki?curid=701859" title="Saïd Benrahma">
Saïd Benrahma

Mohamed Saïd Benrahma (* 10. august 1995, Aïn Témouchent, Alžírsko) je alžírsky profesionálny futbalista, ktorý hráva na poste krídelníka v anglickom klube West Ham United.
Klubová kariéra.
Benrahma začínal s futbalom v alžírskom klube NRB Bethioua. Keď mal 11 rokov sa s rodičmi presťahoval do francúzskeho Toulouse. 
OGC Nice.
V roku 2013 prišiel do francúzskeho klubu OGC Nice kde začínal v rezervnom tíme. Dňa 5. októbra 2013 si Benrhama odkrútil debut v prvom tíme Nice pri prehre 0:1 na ihrisku Toulouse FC. Počas prvej sezóny odohral za klub sedem zápasov.
Svoj prvý gól v klube strelil 12. apríla 2015 keď rozhodol o víťazstve 1:0 nad Stade Reims.
Kvôli zraneniu členka a pod vedením trénera Luciana Favreho nedostával Benrahma veľa priestoru. V rokoch 2016 až 2018 strávil na hosťovaniach v Ligue 1 a Ligue 2 kde pôsobil v kluboch Angers, Gazélec Ajaccio a Châteauroux.
Brentford.
Dňa 6. júla 2018 sa Benrahma pripojil k anglickému klubu Brentford FC v Championship kde podpísal štvorročnú zmluvu. 4. augusta debutoval v klube pri víťazstve 5:1 nad Rotherham United. O desať dní neskôr strelil svoj prvý gól v klube pri víťazstve 4:2 nad Southern United v prvom kole EFL Cupu. Svoj prvý gól v Championship strelil 8. decembra pri prehre 2:3 so Swansea City. Dňa 23. februára 2019 strelil Benrahma svoj prvý hattrick pri víťazstve 5:1 nad Hull City. V apríli si Benrahma opäť privodil zranenie členka čo mu ukončilo sezónu. Počas svojej prvej sezóne odohral 45 zápasov v ktorých strelil 11 gólov a pridal 17 asistencií.
Sezóna 2019/20 bola pre Benrahmu čo sa týka individuálnej stránke ešte úspešnejšia. V 46 zápasov strelil 17 gólov a pridal 10 asistencií. Benrahma bol zvolený hráčom sezóny v Championship. 
West Ham United.
Dňa 16. októbra 2020 sa Benrahma pripojil k West Hamu United v Premier League kde prišiel na sezónne hosťovanie s povinnou opciou na trvalý prestup. 31. októbra debutoval v klube keď nastúpil ako náhradník pri prehre 1:2 s Liverpoolom. Dňa 29. januára 2021 bolo hosťovanie predčasne ukončené a Benrahma sa stal natrvalo hráčom kladivárov. West Ham zaplatil 25 miliónov libier čím sa Benrahma stal tretím najdrahším prestupom klubu v histórii. Za vyššiu sumu do klubu prestúpili iba Sébastien Haller a Felipe Anderson. Dňa 15. mája strelil svoj prvý gól v klube pri remíze 1:1 s Brightonom. Vo svojej prvej sezóne za klub odohral 33 zápasov a strelil jeden gól.
Dňa 6. novembra 2022 skóroval pri prehre 1:2 s Crystal Palace. Jeho gól dosiahol rýchlosť 107,7 kilometrov za hodinu. Dňa 7. júna 2023 strelil Benrahma úvodný gól z penalty vo finále Konferenčnej ligy UEFA 2022/23 nad Fiorentinou. West Ham nakoniec zvíťazil vo finále 2:1 a vyhral svoju prvú trofej po 43 rokoch.
Reprezentačná kariéra.
V reprezentácii Alžírska debutoval 13. októbra 2015 v priateľskom zápase pri víťazstve 1:0 nad Senegalom. Kvôli zraneniu musel vynechať Africký pohár národov 2019 na ktorom jeho krajina neskôr triumfovala. 
Benrhama bol nominovaný na Africký pohár národov 2021. Na turnaji nastúpil do dvoch z troch zápasov v skupine. Alžírsko na turnaji skončilo v skupine.
Štatistiky kariéry.
Klubové.
"K 15. septembru 2023"
 1 Play-off o Premier League
 2 Európska liga UEFA
 3 Európska konferenčná liga UEFA
Medzinárodné.
"K 15. septembru 2023"
Úspechy hráča.
West Ham United
Individuálne

</doc>
<doc id="701861" url="https://sk.wikipedia.org/wiki?curid=701861" title="Bitka pri Ternovej">
Bitka pri Ternovej

Bitka pri Ternovej bola obranným bojom delostreleckého pluku 31 Zaisťovacej divízie proti sovietskemu útoky 12.28. novembra 1942 počas druhej bitky o Charkov. Napriek strate všetkých húfnic delostrelecký pluk 31 získal počas nasadenia pri Charkove cenné skúsenosti v boji proti masovému útoku tankov a pechoty. Hoci dôstojníci a vojaci pluku nemali žiadne frontové skúsenosti, neskolabovali a bránili sa proti početnej prevahe pechoty, ako aj proti tankom, proti ktorým boli ich húfnice neúčinné.
Predohra.
Delostrelecký pluk 31 bol jediným útvarom Zaisťovacej divízie, ktorý ako celok zasiahol do bojov v prvej línii. Nasadenie pluku dohodol jeho veliteľ pplk. del. Karol Pichl priamo s nemeckým velením ako bez vedomia veliteľa divízie plk. pech. Pavla Kunu tak bez vedomia ministra národnej obrany gen. Ferdinanda Čatloša. Nemci túto iniciatívu po stratách počas sovietskej zimnej ofenzívy privítali. Rozkaz na presun pluku vydal plk. Kuna 1. februára a pluk sa presúval pešími pochodmi po trase Žitomir - Korostyšev - Kočerovo - Kyjev, odkiaľ po trojtýždňovom odpočinku vyrazil na Charkov, kde 4 batérie, spolu 24 húfnic vzor 14/19, zaujalo obranné postavenie pri obci Ternova. 7. apríla bol pluk podriadený veliteľstvu 6. armády (gen. Paulus).
Bitka.
Pluk sa ocitol 12. mája priamo v osi sovietskej ofenzívy. Na Ternovu útočilo s podporou pechoty až 92 tankov (z toho 10 KV-1 a 40 T-34, proti ktorým boli húfnice neúčinné). Paľbou sa podarilo zastaviť útok sovietskej pechoty, no ťažké tanky prenikli až k batériám a zničili viaceré húfnice. Napriek tomu pluk prvým útokom odolával až do 15:00, kedy z dôvodu ustupujúcej nemeckej pechoty mjr. Beniač vydal príkaz na ústup do obce Veseloje. Počas ústupu pluk prišiel o ďalšie húfnice. 13. mája dorazili do Veseloje nový veliteľ pluku plk. Quido Dotzauer a nemecký generál OKW. Nemecký generál vyčítal pplk. Pichlovi opustenie pozícií a vydal rozkaz vrátiť pluk do pôvodného palebného postavenia. Pplk. Pichl a por. Gajdoš zorganizovali provizórnu jednotku, ktorá sa na nákladnom aute vydala naspäť do Ternovej, no cestou vbehli priamo do sovietskych jednotiek a boli zajatí. Medzitým nový veliteľ pluku Quido Dotzauer zhromažďoval a znovu organizoval svoje jednotky, ktoré boli následne nasadené ako improvizovaný peší prápor (zhruba 350 mužov a 26 guľometov) do obrany obce Veseloje, kde spolu s nemeckým pionierskym práporom, zvyškom motorizovaného pluku a s podporou delostrelectva držali 6 km široký úsek frontu 30 km pred Charkovom proti viacerým útokom sovietskych vojsk. Po zahájení nemeckého protiútoku bol peší prápor mjr. Beniača 28. mája z frontu stiahnutý.
Dohra.
Delostrelecký pluk 31 získal počas nasadenia pri Charkove od 10. apríla do 28. mája cenné skúsenosti v boji proti masovému útoku tankov a pechoty. Hoci dôstojníci a vojaci pluku nemali žiadne frontové skúsenosti, neskolabovali a bránili sa proti početnej prevahe pechoty, ako aj proti tankom, proti ktorým boli ich húfnice neúčinné. Slovenskí delostrelci nespanikárili a neopustili svojvoľne pozície ani potom, ako spred ich postavení ustúpila nemecká pechota. K 30. máju vykazoval pluk straty 19 mŕtvych, 14 ranených a 20 nezvestných, ako aj stratu všetkých 24 húfnic.
Zoznam padlých pri Ternovej.
Neúplný zoznam padlých zahŕňa padlých pluku 31 za obdobie 22. apríl až 17. jún. Neuvádza pplk. Karola Pichla kvôli nejasnému osudu.

</doc>
<doc id="701868" url="https://sk.wikipedia.org/wiki?curid=701868" title="Laura Harrierová">
Laura Harrierová

Laura Harrierová (* 28. marec 1990, Chicago, Illinois, USA) je americká herečka a modelka, známa z televízneho miniseriálu "Hollywood".
Detstvo a mladosť.
Harrierobá sa narodila v Chicagu v štáte Illinois a vyrastala v Evanstone v rovnakom štáte. Jej otec je Afroameričan a jej matka, Linda má poľský a anglický pôvod. Má jedného mladšieho brata Williama. Jej prastarý otec bol J. Waskom Pickett, významný minister, misionár a filantrop. Ako dieťa mala do troch rokov poruchu reči, ktorú jej matka vyliečila. V detstve bola Harrierová plachá a tak ju matka prihlásila na hodiny herectva, aby získala väčšiu sebadôveru.
Po absolvovaní strednej školy v roku 2008 sa Harrierová presťahovala do New Yorku, aby študovala dejiny umenia. Neskôr tak neuskutočnila, aby mohla pokračovať v kariére v modelingu.
Kariéra.
Modeling.
Počas svojej kariéry modelky spolupracovala s niekoľkými prestížnymi agentúrami. Harrierová sa objavila aj vo viacerých módnych časopisoch, ako napríklad Vogue, Cosmopolitan, Elle a Glamour. Keď zistila, že modeling ju nenapĺňa, vydala sa na dráhu herectva. Harrierová študovala herectvo v dvojročnom programe William Esper Studio, ktorý ukončila v roku 2015.
Herectvo.
Harrierová sa objavila vo filme "Posledných päť rokov" v roku 2014, kde stvárnila jednu z vedľajších úloh. V roku 2017 bola obsadená do jednej z úloh vo filme "", ktorý ju viac zviditeľnil. V júni rovnakého roka bolo oznámené, že Harrierová bude hrať Millie Montag vo filme "Fahrenheit 451", filmovej adaptácii rovnomenného románu z roku 1953. Jej scény neskôr režisér odstránil, čo odôvodnil tým, že postava Harrierovej nesedela s dejom a chcel skrátiť trvanie filmu.
Harrierová si zahrala vo filme "BlacKkKlansman" z roku 2018 po boku Johna Davida Washingtona, Adama Drivera a Tophera Gracea. Režisér Spike Lee si do filmu Harrierovú cielene vybral. Za svoj herecký výkon získala pozitívne recenzie a bola nominovaná na Black Reel Award a Screen Actors Guild Award za vynikajúci výkon hereckého obsadenia vo filme.
V roku 2020 hrala v miniseriáli "Hollywood". Miniseriál a herecký výkon Harrierovej dostali protichodné recenzie a niektorí kritici porovnávali jej výkon nepriaznivo s jej prácou vo filme "BlacKkKlansman". O rok neskôr bola obsadená do filmu "Finch" s Tomom Hanksom, ale jej rola bola z filmu vystrihnutá. V roku 2021 bola tiež obsadená do filmu "Starling" po boku Melissy McCarthy.
V roku 2022 sa objavila v životopisnej minisérii "Mike", založenej na živote amerického boxera Mikea Tysona. Svoj hlas prepožičala animovanému hudobnému špeciálu "Entergalactic", ktorý vytvoril americký raper Kid Cudi.
Súkromný život.
Harrierová je vegetariánka od svojich ôsmich rokov. Je tiež patrónkou umenia a výstav a zbiera umenie, ktoré zdobí jej domov.
Harrierová je zástankyňou občianskych práv a obhajuje problémy ako intersekčný feminizmus, transrodové práva, kontrolu zbraní, rodovú rovnosť a zastupovanie černochov a farebných všeobecne. Často používa svoj Instagram na ohlasovanie nespravodlivosti a vyjadrila podporu pre plánované rodičovstvo a American Civil Liberties Union. Bola tiež jednou z celebrít, ktorá podpísala hnutie Time's Up.
Harrierová bola vo vzťahu s americkým basketbalistom Klayom Thompsonom od roku 2018 do začiatku roku 2020.

</doc>
<doc id="701869" url="https://sk.wikipedia.org/wiki?curid=701869" title="Laura Harrier">
Laura Harrier



</doc>
<doc id="701878" url="https://sk.wikipedia.org/wiki?curid=701878" title="GPLv3+">
GPLv3+



</doc>
<doc id="701879" url="https://sk.wikipedia.org/wiki?curid=701879" title="MIT License">
MIT License



</doc>
<doc id="701880" url="https://sk.wikipedia.org/wiki?curid=701880" title="GPLv2">
GPLv2



</doc>
<doc id="701881" url="https://sk.wikipedia.org/wiki?curid=701881" title="GPLv3">
GPLv3



</doc>
<doc id="701882" url="https://sk.wikipedia.org/wiki?curid=701882" title="Connor Bedard">
Connor Bedard

Connor Bedard (* 17. júl 2005, North Vancouver, Britská Kolumbia, Kanada) je kanadský hokejový útočník, hráč tímu Chicago Blackhawks v NHL. Považovaný za najväčší hokejový talent svojej generácie, Bedard sa stal draftovou jednotkou v roku 2023.
Klubová kariéra.
Regina Pats (2020 - 2023).
Connor Bedard začínal s hokejom v rodnom meste North Vancouver a už od veľmi mladého veku svojím talentom pútal pozornosť. Keď mal trinásť rokov, v kanadských médiách sa o ňom písali články, v ktorých ho nazývali budúcnosťou športu. V marci 2020 mu udelil Kanadský hokejový zväz štatút výnimočného hráča, ktorý mu umožňoval štartovať v juniorskej lige WHL už vo veku pätnásť rokov. Bez tejto výnimky by mohol do ligy naskočiť až o sezónu neskôr.
Na drafte WHL si ho zvolilo z prvého mieste mužstvo Regina Pats. K novému tímu sa mal pripojiť pred štartom sezóny 2020/21, ale pre pandémiu Covid-19 sa fungovanie ligy na určitú dobu pozastavilo, a preto klub uvoľnil Bedarda na hosťovanie do švédskeho tímu HV71. Vo Švédsku ale stihol odohrať iba päť stretnutí v mládežníckych výberoch, než ho Regina povolala naspäť. V skrátenej premiérovej sezóne naplnil vysoké očakávania, ktoré sa naňho kládli. V pätnástich zápasoch získal dokopy 28 bodov za dvanásť gólov a šestnásť asistencií.
V sezóne 2021/22 sa stal najmladším hráčom v dejinách ligy, ktorý nastrieľal v základnej časti cez 50 gólov, päťdesiaty a päťdesiaty prvý zásah pridal v poslednom zápase ročníka. Dokopy zaznamenal rovných sto bodov v 62 zápasoch, ale ani jeho dominantný výkon nepomohol Regine k postupu do play-off.
Pred štartom sezóny 2022/23 ho menovali kapitánom tímu. V novembri 2022 sa stal prvým hráčom za poslednú dekádu, ktorý bodoval v dvadsiatich zápasoch v rade v dvoch po sebe idúcich sezónach. V základnej časti dokopy odohral 57 zápasov, v ktorých nastrieľal 71 gólov a pridal 72 asistencií. Bedard sa stal prvým hráčom od roku 1996, ktorý nazbieral cez 140 bodov za sezónu a mal leví podiel na postupe inak nevýraznej Reginy do vyraďovacej časti. V play-off nadväzoval na dobré výkony, v siedmich zápasoch zaknihoval dvadsať bodov za desať gólov a rovnaký počet asistencií, ale Regina vypadla už v prvom kole.
Vstupný draft NHL 2023.
Bedard bol expertmi i fanúšikmi vnímaný ako kandidát na post draftovej jednotky dlhé roky pred samotným výberom mladíkov. Ako jediný potencionálny konkurent v boji o toto prvenstvo sa javil Matvej Mičkov, odchovanec ruského SKA Petrohrad. Mnohí experti predikovali, že medzi Bedardom a Mičkovom by mohla vzplanúť rivalita, podobná tej ako kedysi medzi Crosbym a Ovečkinom. Mičkovovi ale ročník nevyšiel úplne podľa predstáv, v Petrohrade nehrával pravidelne, a hoci si na hosťovaní v Soči napravil do istej miery reputáciu, predĺžením zmluvy v KHL do roku 2026 odradil mnohých potencionálnych záujemcov o jeho služby v zámorí. Z Bedarda tak zostal jednoznačný favorit draftu.
Všetky predpoklady sa potvrdili, keď po ňom siahlo Chicago Blackhawks z prvého miesta. Klub zo štátu Illinois vyberal z najvyššej pozície druhýkrát v klubovej histórii, naposledy v roku 2007, kedy si zvolili Patricka Kanea.
Chicago Blackhawks (2023 - súčasnosť).
Bedard podpísal vstupný kontrakt s Chicagom v deň svojich osemnástych narodenín, 17. júla 2023. Od sezóny 2023/24 sa s Bedardom počíta v NHL a kvôli nemu sa mužstvo rozhodlo angažovať niekoľko skúsených veteránov ako Coreyho Perryho, Taylora Halla, či Nicka Foligna.
Reprezentačná kariéra.
Connor Bedard prvýkrát reprezentoval Kanadu na majstrovstvách sveta hráčov do 18 rokov v apríli 2021. Turnaj sa konal v Texase a Bedard v siedmich zápasoch zapísal štrnásť bodov za sedem gólov a sedem asistencií a kanadskú reprezentáciu potiahol k zlatej medaily.
V decembri 2021 ho nominovali na šampionát hráčov do dvadsať rokov. Stal sa iba deviatym hráčom v histórii kanadskej reprezentácie, ktorý sa dostal na súpisku už ako šestnásťročný. Na turnaji začínal na pozícii náhradníka, ale ešte v priebehu prvého zápasu sa prebojoval do prvých dvoch formácii. V siedmich zápasoch pozbieral osem bodov za štyri góly a štyri prihrávky a Kanada získala titul majstrov sveta.
V apríli 2022 druhý raz štartoval na šampionáte osemnásťročných, tentoraz ako kapitán výberu javorového listu.
Do kanadskej reprezentácie sa naposledy vrátil na majstrovstvách sveta hráčov do 20 rokov 2023. Kanade pomohol k obhajobe titulu ziskom 23 bodov za deväť gólov a štrnásť asistencií v siedmich zápasoch. Na konci turnaja ho vyhlásili za najužitočnejšieho hráča šampionátu.

</doc>
<doc id="701883" url="https://sk.wikipedia.org/wiki?curid=701883" title="Malý vrch (vrch v Slovenskom krase; 679 m)">
Malý vrch (vrch v Slovenskom krase; 679 m)

Malý vrch () je vrch v Slovenskom krase, krajinnom celku Slovenského rudohoria. Leží pri obci Brzotín, približne juhozápadne od Rožňavy. Je najvyšším vrchom Silickej planiny.
Poloha.
Nachádza sa v strednej časti pohoria, v geomorfologickom podcelku Silická planina. Leží v Košickom kraji, v okrese Rožňava a na katastrálnom území obce Brzotín. Najbližším sídlom je severne situovaný Brzotín, juhozápadne leží Slavec, južne Silica, východne Krásnohorská Dlhá Lúka a Jovice a severovýchodne Rožňava. Vrch je súčasťou Národného parku Slovenský kras.
Opis.
Malý vrch leží na severozápadnom okraji Silickej planiny, nad údolím Slanej. Severným smerom sa nachádza Roveň (), Turecká (), Drieňovec () a Rákoš (), východne leží Dievčenská skala (), Malinčiak () a Maruša (), južne Bukovec (), Zakázané () a Vysoké bralo () a západne Bukový vrch (), Malý vrch (), Ostrý vŕšok (), Červený kopec () a Štít (). Planina je súčasťou povodia Slanej, ktorá preteká západným úpätím. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné vidieť okolité vrcholy Slovenského krasu, Volovské a Stolické vrchy, Kráľovu hoľu i hrebeň Vysokých Tatier, no tiež prihraničné vrchy v Maďarsku.
Prístup.
Na vrchol nevedie značená turistická trasa, no juhovýchodným úbočím prechádza zeleno značený chodník z rázc. Závozná nad Gombasekom na rázc. Lukáčova bučina nad obcou Jovice. 

</doc>
<doc id="701887" url="https://sk.wikipedia.org/wiki?curid=701887" title="Ladislav Kleinert">
Ladislav Kleinert

Ladislav Kleinert (* 9. december 1913, Prešov† 16. december 1947, Bratislava) bol česko-slovenský, neskôr slovenský dôstojník. Počas ťaženia proti Sovietskemu zväzu bol veliteľom roty Zaisťovacej divízie a v tejto funkcii sa dopustil vojnových zločinov (Prepad pri Bjesujeve a vypálenie Maloduši). Po vojne bol Národným súdom odsúdený na trest smrti a popravený.
Vojenská kariéra.
Ladislav Kleinert vyštudoval prešovské gymnázium. V roku 1937 pôsobil ako por. čs. armády a absolvent Vojenskej akadémie v Hraniciach na Morave v náhradnej rote pešieho pluku 4 v Hradci Králové. Následne vykonával funkciu veliteľa guľometnej čaty a veliteľa čaty v poddôstojníckej škole, roty v Hradci Králové, Liberci, Lučanoch a v Rychnove nad Kněžnou. Po vzniku Slovenskej republiky sa v apríli 1939 stal veliteľom náhradnej roty pešieho pluku 16 v Prešove. Od júla 1939 do polovice apríla 1940 bol veliteľ roty tohto pluku v Sabinove, následne v Bardejove. 1. januára 1940 bol povýšený na npor. pechoty.
Vo vojne proti Sovietskemu zväzu.
Koncom júna 1941 odišiel Ladislav Kleinert so svojou rotou na front, po reorganizácii v auguste 1941 zostal pri Zaisťovacej divízii a v novembri 1941 sa stal posádkovým dôstojníkom v Ovruči.
8. 9. januára 1942 sa 5. rota pešieho pluku 102 ZD v počte 181 mužov zúčastnila pod jeho vedením protižidovskej akcie v Mozyre, kde jej úlohou bolo obkľúčiť Mozyr a zabrániť komukoľvek mesto opustiť. Nemeckí policajti potom od 17:00 do 24:00 strieľali židov v meste, vraždenie pokračovalo aj nasledujúci deň. Slovenskí vojaci sa exekúcií nezúčastňovali a nie je známe, že by niekoho zadržali. Je to jediný známy prípad účasti (hoci pomocnej) slovenskej jednotky na protižidovskej akcii.
V máji 1942 sa stal veliteľom roty 102 pešieho pluku ZD. So svojou rotou sa zúčastňoval protipartizánskych vyčisťovacích akcií, počas ktorých sa dopúšťali aj vojnových zločinov páchaných aj na bezbrannom civilnom obyvateľstve (vraždenie rukojemníkov, vypaľovanie dedín). Najznámejšou akciou, ktorej sa Ladislav Kleinert osobne zúčastnil, bola trestná výprava proti obci Maloduš 2. augusta 1942, ktorej predchádzal partizánsky prepad a smrť 8 slovenských vojakov pri Bjesujeve. Obeťou tejto odvetnej akcie sa stalo 15 bezbranných civilných osôb vrátane žien a malých detí, ktoré Ladislav Kleinert nariadil popraviť a obec nechal vypáliť. Od exekúcie ho neodhovoril ani por. jazd. Imrich Gaš, ktorý do Maloduše dorazil so svojou jednotkou a s Ladislavom Kleinertom sa poznali ešte zo štúdií na prešovskom gymnáziu. Veliteľ ZD plk. Pavol Kuna nariadil vyšetrovanie a následne zahájil trestné stíhanie, no po vystriedaní vo velení divízie plk. Pilfouskom nový veliteľ stíhanie zastavil.
Napriek účasti na podobných výčinoch bol Ladislav Kleinert ešte v auguste 1942 vyznamenaný a 1. januára 1943 povýšený na stot. pech. Vojakmi bol považovaný za dobrého veliteľa. 15. júla 1943 sa vrátil z poľa k pešiemu pluku 6. V septembri 1943 sa stal veliteľom posádky v Trebišove a zároveň veliteľom 4. guľometnej roty pešieho pluku 6.
Povojnový súdny proces.
Ladislav Kleinert bol za svoje skutky po vojne súdený v spoločnom procese s Ferdinandom Čatlošom, Jozefom Turancom a Viliamom Talským a rozsudkom Národného súdu v Bratislave dňa 10. decembra 1947 bol odsúdený na trest smrti. Dňa 16. decembra 1947 bol popravený.

</doc>
<doc id="701889" url="https://sk.wikipedia.org/wiki?curid=701889" title="Margita Balšianková-Lacková">
Margita Balšianková-Lacková

Margita Balšianková-Lacková (rodená "Margita Balšianková"; * 22. december 1940, Užhorod) je slovenská akademická maliarka pôsobiaca v Košiciach. Margita vyštudovala krajinárstvo a figurálnu maľbu na Vysokej škole výtvarných umení v Bratislave, kde spoznala aj svojho manžela, akademického maliara Michala Lacka. Je známa pre svoju tvorbu art protisov, gobelínov, drevenej intarzie, maľby, ilustrácie kníh a exteriérových výtvarných dotvorení architektonických stavieb.
Štúdium.
V rokoch 19571958 navštevovala prípravný kurz kreslenia u Ľudovíta Felda.
V rokoch 19581965 študovala na Vysokej škole výtvarných umení v Bratislave, v ateliéri krajinárstva a figurálnej maľby (pod vedením nár. umelcov a profesorov J. Želibského a D. Milly).
Tvorba.
Po skončení štúdia sa vrátila do Košíc, kde začala učiť v novo založenej Ľudovej škole umenia na výtvarnom odbore. V roku sa vydala za spolužiaka, akademického maliara, Michala Lacka, s ktorým má 2 deti.
V roku 1977 zanechala učenie a vstúpila do voľného povolania a začala svoju tvorbu gobelínov, tapisérií, art protisov, drevenej intarzie, takisto grafiky. Počas svojho výtvarného pôsobenia sa spolu so svojím manželom venovala výtvarnému dotvoreniu architektonických stavieb. Medzi rokmi 1977 a 2000 vytvorila mnoho výtvarných diel v podobe mozaík, maľovanej keramiky a drevených intarzií.
Diela a výstavy.
Jej diela visia v Jakabovom paláci v Košiciach a takisto sú uložené v archívoch východoslovenskej galérie v Košiciach, aj keď pri požiari VSG v roku 1985 boli niektoré zničené.
Takisto bolo veľa diel na architektonických objektoch po roku 1989 necitlivo zničených, keď sa objekty skupovali a privatizovali a noví majitelia nemali záujem umelecké diela zachovať.

</doc>
<doc id="701892" url="https://sk.wikipedia.org/wiki?curid=701892" title="Jan Gehl">
Jan Gehl

Jan Gehl (* 17. september 1936, Kodaň, Dánsko) je dánsky architekt a konzultant navrhovania miest so sídlom v Kodani, ktorého kariéra sa zamerala na zvýšenie kvality mestského života preorientovaním dizajnu mesta na chodcov a cyklistov. Je zakladajúcim partnerom Gehl Architects.
Životopis.
Gehl získal titul magistra architektúry na Škole architektúry na Kráľovskej dánskej akadémii výtvarných umení (KADK) v Kodani v roku 1960 a v rokoch 1960 až 1966 sa venoval architektúre. V roku 1966 získal výskumný grant od KADK na štúdium „formy a využitia verejných priestranstiev“; jeho kniha "Život medzi budovami" (1971) uvádza jeho štúdie o verejnom živote vo verejných priestoroch a rozvíja svoje teórie o tom, ako mestské plánovanie a architektúra ovplyvňujú verejný život. Stal sa profesorom urbanizmu na KADK a hosťujúcim profesorom po celom svete. V roku 2000 spolu s Helle Søholt založil Gehl Architects, do roku 2011 tam zastával pozíciu partnera a stále zostáva senior poradcom.
Ako „"mladý architekt pracujúci na predmestí"“ sa Gehl oženil s psychologičkou a „"mal veľa diskusií o tom, prečo sa architekti, záhradní architekti a plánovači nestarali o ľudskú stránku architektúry... S manželkou sme sa vydali študovať hranicu medzi sociológiou, psychológiou, architektúrou a plánovaním“."
Vplyv.
Gehl prvýkrát publikoval svoju vplyvnú knihu "Life Between Buildings" ("Život medzi budovami") v dánčine v roku 1971, pričom prvý anglický preklad vyšiel v roku 1987. Gehl obhajuje rozumný a priamy prístup k zlepšovaniu mestskej podoby: systematicky dokumentovať mestské priestory, robiť postupné zlepšenia a potom ich znova zdokumentovať. V roku 2012 bola kniha preložená do rovnomenného filmu, ktorý bol vystavený v 24 metrovej zakryvenej miestnosti na výstave „New Nordic Architecture“ v Louisianskom múzeu moderného umenia a neskôr na Bienále architektúry v Benátkach.
Gehlova kniha "Public Spaces, Public Life" ("Verejné priestranstvá, verejný život") opisuje, ako takéto postupné zlepšenia premenili Kodaň z mesta ovládaného autami na mesto orientované na chodcov počas 40 rokov. Pešia zóna Strøget v Kodani je jedna z najdlhších peších nákupných zón v Európe. Prvá časť Strøget sa zmenila na pešiu zónu 17. novembra 1962 a Gehl ju používal ako živé laboratórium na pozorovanie využívania verejného priestoru ľuďmi. Neskôr jeho vplyvné správy a knihy viedli k spolupráci s mestom Kodaň a jeho politickému posunu smerom k podpore peších zón a cyklistiky.
Gehl sa zúčastňuje a konzultuje v mnohých urbanistických a verejných projektoch po celom svete:

</doc>
<doc id="701895" url="https://sk.wikipedia.org/wiki?curid=701895" title="Akademická maliarka">
Akademická maliarka



</doc>
<doc id="701897" url="https://sk.wikipedia.org/wiki?curid=701897" title="Masaker v bani Salina">
Masaker v bani Salina

Masaker v bani Salina sa odohral v bývalej soľnej bani pri Dobromyle v Ľvovskej oblasti na Ukrajine ako jeden z mnohých masakrov vo väzniciach NKVD vykonaných počas prvých dní prepadnutia Sovietskeho zväzu nacistickým Nemeckom. 22. - 26. júna 1941 sovietske NKVD zavraždilo podľa niektorých prameňov až 3 600 väzňov, ktorých kvôli rýchlemu nemeckému postupu nestíhali evakuovať, a telá hodilo do bane. Po príchode nemeckých vojsk prebehla exhumácia a následne došlo k protižidovskému pogromu, ktorého svedkami boli aj slovenskí vojaci Rýchlej skupiny. Na miesto masakru boli v septembri 1941 na príkaz slovenského ministra vnútra Alexandra Macha vyslaní komunistickí intelektuáli za účelom propagandy a prevýchovy.
Masaker NKVD.
Podľa nepotvrdených správ šachty bane využívala NKVD ako miesto na pochovávanie tiel už pred 22. júnom 1941. Po vypuknutí vojny bola ťažba a výroba soli úplne zastavená, v bani sa začali objavovať ozbrojení vojaci a dôstojníci NKVD. Miestnemu obyvateľstvu aj banským robotníkom bol zakázaný vstup do oblasti bane. V dňoch 25. – 26. júna Sovieti nariadili obyvateľom okolitých fariem, aby sa zamkli vo svojich domoch a okná prikryli dekami. Krátko nato boli prijaté ešte drastickejšie opatrenia, t. j. obyvatelia boli zavretí v pivniciach pod dohľadom ozbrojených stráží. Ľuďom, ktorí boli náhodne svedkami činností vykonávaných NKVD v bani, hrozilo zatknutie a smrť. Sú známe správy, že po vypuknutí vojny riaditeľ „Saliny“ nariadil robotníkom, aby vykázali dlžné mzdy. Bolo to pravdepodobne diktované túžbou zbaviť sa nepohodlných svedkov, pretože vo väčšine prípadov mali byť ľudia, ktorí uposlúchli predvolanie, zatknutí.
Niektoré zdroje uvádzajú, že popravy v oblasti „Salina“ sa začali v prvý deň vojny. Ich najväčšia intenzita však nastala 25. – 26. júna. Miestom, kde boli väzni popravovaní, bola banská kaplnka, kde boli okrem iného zavraždené obete pomocou kladív. Svedkovia si spomenuli, že steny, podlahy a dokonca aj strop budovy boli postriekané krvou. Niektoré zdroje uvádzajú, že jedna z obetí bola ukrižovaná na stene kaplnky.
Miestom popravy mužov bola šachta č. 4, ktorá sa nachádzala v banskom sade. Väzni boli privedení nad jej okraj a potom zabití výstrelom do zátylku alebo úderom kladiva. Posledne menovaný nástroj údajne používali mladé ženy – dôstojníčky NKVD . Telá zavraždených padali na dno šachty. To isté sa dialo so zranenými väzňami, ktorí sa nakoniec utopili v slanom náleve alebo sa udusili pod hromadami mŕtvol. Známy je však prípad muža, ktorému sa podarilo prežiť popravu a následne uniknúť na povrch pod rúškom nočnej tmy.
Do šachty boli vhadzované aj telá zavraždených žien a väzňov zabitých v detenčnom ústave Dobromyl. Výkop, hlboký približne 35–40 metrov a široký približne 2,5 metra, bol úplne zaplnený telami. V dôsledku toho boli príslušníci NKVD nútení pochovať niektoré obete v masovom hrobe vykopanom v blízkosti šachty. Po masakre bol hrob zasypaný tenkou vrstvou zeminy. Šachta bola vyplnená troskou a pokrytá trávnikom.
Obete.
Ukrajinský svedok vypočúvaný nemeckými vyšetrovateľmi tvrdil, že z masového hrobu boli vylovené telá 94 ľudí a viac ako 47 mŕtvol z neďalekej šachty. Telá zo šachty boli v pokročilom štádiu rozkladu, preto Nemci rýchlo zastavili exhumáciu a nariadili šachtu zasypať a vyrovnať. Nanovo bol zasypaný aj neďaleký masový hrob. V dôsledku toho zostáva presný počet tiel, ktoré odpočívajú v šachte, neznámy. Spomínaný svedok to odhadol na minimálne 600. 
Vzhľadom na nevykonanie úplnej exhumácie, protichodné výpovede svedkov a nedostatok údajov zo sovietskych archívov možno počet obetí zločinu v Dobromile-Saline len odhadovať. Poľskí historici predpokladajú, že to bolo približne 5001 000 ľudí. Niektorí ukrajinskí svedkovia sa zasa priklonili k odhadu počtu zavraždených na približne 3 0003 600.
Medzi obeťami boli Ukrajinci, Poliaci a Židia. Sovieti, ktorí sa chceli zbaviť svedkov zločinu, dokonca zavraždili dve miestne židovské ženy, ktoré boli zamestnané ako sekretárky v miestnej kancelárii NKVD (jedna z nich bola v pokročilom štádiu tehotenstva). V „Saline“ sa našlo zohavené telo ženy s približne polročným dieťaťom, ktorú pravdepodobne živé hodili do hrobu. Podľa ukrajinských prameňov miestni obyvatelia neskôr medzi zosnulými našli 50 detí.
Následný židovský pogrom.
Nález obetí NKVD vzbudil v miestnom obyvateľstve túžbu po pomste. Po obsadení oblasti nemeckou armádou sa zaktivizovali miestne radikálne nacionalistické živly a začali so zabíjaním domnelých komunistických aktivistov a ich sympatizantov, pričom terčom teroru sa stali Židia, ktorí boli stotožňovaní so sovietskym režimom. V Saline boli Židia prinútení davom a ukrajinskými milicionármi vyťahovať mŕtvoly a pochovávať ich, pričom sa dav, milicionári a nemeckí vojaci dali strhnúť k bitiu, kameňovaniu a zhadzovaniu Židov za živa do soľných studní.
Svedkami pogromu bola kolóna slovenských vojakov Rýchlej skupiny, pričom čtk. Michal Mano zastrelil jedného z polomŕtvych Židov, aby skrátil jeho utrpenie. Podozrenie, že pogromu sa zúčastnili aj ďalší slovenskí vojaci, sa nepotvrdilo.
Poľný súd Rýchlej skupiny.
Prípad zastrelenia Žida vyšetroval poľný súd Rýchlej skupiny za účasti prokurátora Antona Rašlu, ktorý odsúdil 8. júla 1941 čtk. Manu za zabitie na degradáciu a dva a pol roka žaláru. Odsúdený sa bránil prudkým pohnutím mysle a snahou ušetriť zabitému Židovi predsmrtné muky. 
Odhalenie zločinov NKVD na západnej Ukrajine okupovanej Sovietskym zväzom v súlade s paktom Ribbentrop-Molotov prispelo k posilneniu bojovej morálky vojakov Rýchlej skupiny a bolo propagandisticky využité.
Propagandistický zájazd komunistických intelektuálov v septembri 1941.
V druhej polovici septembra 1941 prebehol pod patronátom slovenského ministra vnútra Alexandra Macha nútený propagandistický zájazd komunistických intelektuálov na nacistami krátko predtým obsadenú Ukrajinu. „Pozvaní“ účastníci mali na výber medzi účasťou, alebo ilavským zaisťovacím táborom. „Zájazdu“ sa zúčastnili Miroslav Clementis (brat Vladimíra Clementisa), nadporučík Čulen (syn Marka Čulena) a Anton Čulen (niekedy uvádzaný ako neznámy roľník, inokedy ako brat Marka Čulena), Gustáv Husák, Michal Falťan a Ján Poničan. Výpravu účastníkov v uniformách slovenskej armády označených páskou "TLAČPRESSE" viedol spisovateľ Mikuláš Gacek, ktorého denník uvádza:
Svedectvo účastníka Michala Falťana hovorí:
Zážitky účastníkov výpravy boli prezentované Alexandrom Machom a Mikulášom Gackom ako vytriezvenie z komunistických ideálov na druhom valnom zhromaždení Zväzu novinárov 14. októbra 1941.
Po vojne.
Po vojne bolo na mieste postavené sanatórium a plánovala sa výstavba tanečného parketu. Miestni obyvatelia vyjadrili svoj nesúhlas so sovietskymi predstaviteľmi a plány boli zrušené.
V roku 2007 sa konala spomienková slávnosť, po ktorej o päť rokov neskôr v roku 2012 nasledoval spomienkový pochod.

</doc>
<doc id="701901" url="https://sk.wikipedia.org/wiki?curid=701901" title="Európska cesta 843">
Európska cesta 843

Európska cesta 843 je európska cesta II. triedy v Taliansku, ktorá spája mestá Bari a Taranto.

</doc>
<doc id="701903" url="https://sk.wikipedia.org/wiki?curid=701903" title="Nayef Aguerd">
Nayef Aguerd

Nayef Aguerd (* 30. marec 1996, Kenitra, Maroko) je marocký profesionálny futbalista, ktorý hráva na poste obrancu v anglickom klube West Ham United.
Klubová kariéra.
FUS Rabat.
Aguerd začal so svojou futbalovou kariérou v marockom klube FUS Rabat. V tíme debutoval 2. novembra 2014 pri prehre 0:1 nad CR Al Hoceima. Svoj prvý gól strelil 15. februára pri víťazstve 3:1 nad Wydad Casablanca. 
V sezóne 2015/16 vyhral Aguerd s tímom marockú ligu Botola Pro.
Dijon.
Po štyroch rokoch v Maroku prestúpil Aguerd v lete 2018 do francúzskeho klubu Dijon v Ligue 1. Pri svojom debute dňa 25. augusta strelil aj svoj prvý gól pri víťazstve 4:0 nad OGC Nice. Počas svojej prvej sezóny odohral v klube 17 zápasov a strelil tri góly.
Stade Rennais.
Dňa 14. augusta 2020 prestúpil Aguerd v rámci Ligue 1 do Stade Rennais za nezverejnený poplatok, ktorý sa odhaduje na 4 až 5 miliónov eur. O osem dní neskôr debutoval v klube pri remíze 1:1 s Lille OSC. Svoj prvý gól v klube strelil 13. septembra pri víťazstve 4:2 na ihrisku Nîmes. Počas svojej prvej sezóny odohral 40 zápasov v klube a strelil 3 góly. S tímom si zahral aj skupinovú fázu Ligy majstrov UEFA 2020/2021.
West Ham United.
V júni 2022 prestúpil Aguerd do anglického klubu West Ham United za poplatok 30 miliónov eur čo je štvrtý najdrahší prestup v histórii West Hamu. Drahší ako Aguerd boli iba Sébastien Haller, Felipe Anderson a Kurt Zouma. S tímom podpísal päťročný kontrakt. V júli počas prípravného obdobia si zranil členok čo vyradilo na tri mesiace. Súťažný debut v drese West Hamu si odkrútil 27. októbra pri víťazstve 1:0 nad Silkeborg IF v skupinovej fáze Európskej konferenčnej ligy UEFA 2022/23. V Premier League stihol debutovať ešte pred začatím Majstrovstiev sveta dňa 12. novembra pri prehre 0:2 s Leicesterom. Dňa 2. apríla rozhodol o víťazstve 1:0 nad Southamptonom, pre Aguerda išlo o prvý gól v klube. Dňa 7. júna vyhral Aguerd svoju prvú veľkú trofej keď po víťazstve 2:1 nad Fiorentinou ovládli Európsku konferenčnu ligu UEFA 2022/2023.
Reprezentačná kariéra.
Aguerd debutoval v reprezentácii Maroka dňa 31. augusta 2016 v priateľskom zápase pri remíze 0:0 s Albánskom. V roku 2018 bol súčasťou tímu, ktorá triumfovala na Afrických majstrovstvách národov.
Aguerd bol súčasťou konečnej nominácie na Africký pohár národov 2021. Na turnaji odohral všetkých päť zápasov. Maroko sa na turnaji dostalo do štvrťfinále.
Dňa 10. novembra 2022 bol Aguerd menovaný do 26-člennej nominácie na Majstrovstvá sveta vo futbale 2022. Na turnaji odohral všetky zápasy v skupine aj osemfinálový zápas. Do ďalšieho priebehu turnaja už nezasiahol. Maroko sa dostalo na turnaji do semifinále a umiestnilo sa na konečnom štvrtom mieste.
Štatistiky kariéry.
Klubové.
"K 16. septembru 2023"
 1 Liga majstrov CAF
 2 Liga majstrov UEFA
 3 Európska konferenčná liga UEFA
Medzinárodné.
"K 16. septembru 2023"
Úspechy hráča.
FUS Rabat
West Ham United
Maroko

</doc>
<doc id="701905" url="https://sk.wikipedia.org/wiki?curid=701905" title="Eugen Salkovszky">
Eugen Salkovszky

JUDr. Eugen Salkovszký (; * 7. máj 1889, Šahy – † 9. júl 1970, Šahy) bol maďarský právnik, publicista a verejný činiteľ v období medzivojnového Česko-Slovenska a Maďarského kráľovstva.
Pochádzal z katolíckej rodiny hontianskeho župného prokurátora. Po stredoškolských štúdiách v Ostrihome pokračoval štúdiom práva v Budapešti a následne zložením advokátskych skúšok. Zúčastnil sa bojov I. svetovej vojny na ruskom, rumunskom a talianskom fronte.
Po vzniku Česko-Slovenska pôsobil ako advokát a venoval sa aj novinárskej činnosti. Publikoval veľa článkov z oblasti verejného práva, verejnej správy a financií. V krajinských voľbách v roku 1935 bol za koalíciu maďarských strán zvolený do Krajinského zastupiteľstva, kde zotrval až do jeho rozpustenia v roku 1938.
Po Viedenskej arbitráži bol ako zástupca novopripojených území kooptovaný do maďarského parlamentu, v ktorom zotrval aj po riadnych voľbách v roku 1939. Okrem toho bol po obsadení Šiah maďarskými vojskami v roku 1938 vymenovaný za vládneho komisára mesta.

</doc>
<doc id="701907" url="https://sk.wikipedia.org/wiki?curid=701907" title="9801">
9801

číslo 9801 môže byť:

</doc>
<doc id="701913" url="https://sk.wikipedia.org/wiki?curid=701913" title="Evika Siliňová">
Evika Siliňová

Evika Siliňová (; * 3. august 1975, Riga) je lotyšská právnička a politička, od septembra 2023 premiérka Lotyšska, ako druhá žena na tomto poste. Predtým pôsobila ako ministerka sociálnych vecí v druhej vláde premiéra Krišjānisa Kariņša.
Životopis.
V rokoch 19931997 absolvovala bakalárske štúdium práva na Lotyšskej univerzite () v Rige. Na Právnickej fakulte v Rige () potom získala magisterský titul zo sociálnych vied, medzinárodného a európskeho práva. 
V rokoch 20032012 pôsobila ako advokátka so zameraním na medzinárodné a domáce obchodné právo, pričom spolupracovala s právnymi oddeleniami telekomunikačných operátorov a venovala sa tiež poradenstvu pri zakladaní a prevádzke mimovládnych organizácií.
Politické pôsobenie.
V parlamentných voľbách v roku 2011 kandidovala za stredopravú Zatlerovu reformnú stranu (, ZRP), nebola však zvolená. V rokoch 20112012 bola právnou poradkyňou lotyšského ministerstva vnútra.
Od januára 2013 do januára 2019 pôsobila ako parlamentná tajomníčka na ministerstve vnútra.
23. januára 2019 prevzala, po schválení vládou pod vedením premiéra Krišjānisa Kariņša, funkciu parlamentnej tajomníčky predsedu vlády.
Ministerka sociálnych vecí.
V parlamentných voľbách v roku 2022 kandidovala za stredopravú stranu Nová jednota (, JV) a bola zvolená za poslankyňu lotyšského parlamentu ("Saeima"). 6. decembra 2022 bola vymenovaná za ministerku sociálnych vecí vo vláde Krišjānisa Kariņša. Vláda získala dôveru 14. decembra.
Medzi jej hlavné ministerské agendy patrilo zvyšovanie minimálnej mzdy, na ktorú sú naviazané aj dôchodky a ďalšie štátne sociálne dávky. 23. februára 2023 ju premiér vymenoval za členku novovytvoreného výboru pre fondy Európskej únie. 4. júla 2023 jej ministerstvo prinieslo do Saeimy ratifikáciu Istanbulského dohovoru, hoci s určitými výhradami a bez podpory koaličnej Národnej aliancie (, NA).
Premiérka.
16. augusta 2023, po rezignácii Krišjānisa Kariņša, Nová Jednota nominovala Siliňovú ako kandidátku na post premiérky. Prezident Edgars Rinkēvičs ju 24. augusta poveril zostavením vlády. 1. septembra Siliňová naznačila, že má v úmysle získať novú parlamentnú väčšinu s Úniou zelených a farmárov (, ZZS) a Progresívcami (). O 12 dní neskôr predstavila zloženie novej vlády, v ktorej má JV sedem ministerstiev, ZZS štyri a Progresívci tri, pričom na poste ministra zahraničných vecí pôsobí expremiér Kariņš. 15. septembra 2023 získala koaličná vláda pod vedením Siliňovej dôveru parlamentnej väčšiny v Saeime, kde za ňu hlasovalo 53 zo 100 poslancov.
Medzi priority novej vlády má patriť okrem iného integrácia 25-percentej ruskojazyčnej menšiny (z ktorej takmer polovicu tvoria tzv. „neobčania“ – osoby s trvalým pobytom na území Lotyšska, ktoré boli občanmi Sovietskeho zväzu až do jeho rozpadu v roku 1991, následne však nezískali občianstvo žiadnej krajiny a nemajú v Lotyšsku ani volebné právo), dobudovanie plotu na hraniciach s Ruskom a Bieloruskom a výrazné navýšenie rozpočtu na obranu v súvislosti s ruskou inváziou na Ukrajinu.
Osobný život.
Je vydatá, s právnikom Aigarsom Siliņšom majú tri deti. Jej rodnou rečou je lotyština a plynulo hovorí po anglicky a po rusky.

</doc>
<doc id="701914" url="https://sk.wikipedia.org/wiki?curid=701914" title="Evika Siliņa">
Evika Siliņa



</doc>
<doc id="701915" url="https://sk.wikipedia.org/wiki?curid=701915" title="Xantozíndifosfát">
Xantozíndifosfát

Xantozíndifosfát (XDP) je ribonukleoziddifosfát odvodený od xantozínu. Skladá sa z nukleovej bázy xantínu, pentózy ribózy a dvoch fosfátových skupín. 
Metabolizmus.
XDP vzniká pôsobením inozín/xantozíntrifosfatázy (), ktorá štiepi fosfátovú skupinu z xantozíntrifosfátu (XTP):
 XTP + → XDP + 
Tento enzým takisto premieňa inozíntrifosfát (ITP) na inozíndifosfát (IDP). ITP a XTP vznikajú deamináciou adenozíntrifosfátu (ATP) a guanozíntrifosfátu (GTP), takže sa predpokladá, že tento enzým pomáha predchádzať chybnému začleneniu ITP a XTP do nukleových kyselín. 
V septembri 2023 nebola známa žiadna cesta, ktorou by sa XDP premieňal na iné látky.
Stanovenie.
XDP možno stanoviť pomocou katodickej rozpúšťacej voltametrie, pretože sa veľmi dobre adsorbuje na povrch ortuťovej elektródy.

</doc>
<doc id="701916" url="https://sk.wikipedia.org/wiki?curid=701916" title="Veterník (vrch v Slovenskom krase)">
Veterník (vrch v Slovenskom krase)

Veterník () je vrch v Slovenskom krase, krajinnom celku Slovenského rudohoria. Leží pri obci Rozložná, približne západne od Rožňavy. Je najvyšším vrchom Koniarskej planiny.
Poloha.
Nachádza sa v západnej časti pohoria, v geomorfologickom podcelku Koniarska planina. Leží v Košickom kraji, v okrese Rožňava a na katastrálnom území obce Rozložná. Najbližším sídlom je na severovýchodnom úpätí situovaná Rozložná, východne sa nachádza Kunova Teplica, južne Gemerský Sad, západne Gemerské Teplice a severne Gočaltovo. Vrch je súčasťou ochranného pásma Národného parku Slovenský kras.
Opis.
Veterník leží v strednej časti Koniarskej planiny. Severným smerom sa nachádza Stará hora (), Hrádok (), Trojštít (), Klen () a Štít (), východným Vlčí štít (), Ostrý vŕšok (), Malý vrch (), Dubník () a Nízka planina (), južným Pipíš (), Veľký Kraslav (), Slaný vrch () a Bartov vrch () a západným Malkiná (), Muteň (), Stráň (), Slovenská skala () a Strieborník (). Oblasť patrí do povodia Slanej, kde vodu zo severných a východných svahov odvádza Gočaltovský potok, smerujúci do Štítnika. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Slovenského krasu, Revúcku vrchovinu, Stolické a Volovské vrchy a prihraničné vrchy v Maďarsku.
Prístup.
Na vrchol nevedie značená turistická trasa, no západným úbočím vedie zeleno značený chodník z Plešivca do sedla Hrádok. 

</doc>
<doc id="701919" url="https://sk.wikipedia.org/wiki?curid=701919" title="Stanley Tucci">
Stanley Tucci

Stanley Tucci ( * 11. november 1960, Peekskill, New York, USA) je americký herec a filmový režisér. Je známy z filmov ako "The Public Eye" (1992), "Bozk smrti" (1995), "Žranica" (1996), "Sen noci svätojánskej" (1999), " Zlatíčka pre každého" (2001), "Kráska z Manhattanu" (2002), "Smiem prosiť?" (2004), "Diabol nosí Pradu" (2006), "Pevné puto" (2009), "Hry o život" (2012), "Spotlight" (2015) či "Jolt" (2021). Stvárnil niekoľko rolí aj v televíznych seriáloch, ako napríklad "Mestečko Fortitude" (2015) a "Citadel" (2023 - 2024).
Detstvo a mladosť.
Tucci sa narodil 11. novembra 1960 v meste Peekskill v štáte New York a vyrastal v neďalekom meste Katonah v rovnakom štáte. Obaja jeho rodičia sú talianskeho pôvodu, majú korene v meste Marzi v Kalábrii. Tucci je najstarší z troch detí. Začiatkom 70. rokov 20. storočia rodina žila rok vo Florencii v Taliansku.
Kariéra.
V roku 1982 získal Tucci získal kartu Actors' Equity, keď herečka Colleen Dewhurst, matka Tucciho priateľa zo strednej školy - herca Campbella Scotta, zariadila, aby títo dvaja mladí herci si zahrali vojakov v hre na Broadwayi, v ktorej hrala, s názvom "The Queen and the Rebels". 
V roku 1985 Tucci debutoval vo filme "Česť rodiny Prizziovcov", po boku Jacka Nicholsona a Kathleen Turner v hlavných úlohách. 
V roku 1991 účinkoval v životopisnej dráme "Billy Bathgate" s Dustinom Hoffmanom a Nicole Kidman. V roku 1994 si zahral vedľajšiu postavu v komédii "To sa môže stať každému". V rokoch 1995 až 1996 hral Tucci v televíznom seriáli "Vražda prvého stupňa". Tucci tým získal prvú nomináciu na Primetime Emmy Award za výkon v televíznom seriáli. Po neuspokojivých hodnoteniach sa ABC rozhodla prepracovať seriál, čo viedlo k tomu, že Tucciho z neho vylúčili.
V roku 1996 sa Tucci podieľal na scenári a réžii komediálneho dramatického filmu "Žranica". Film mal premiéru na filmovom festivale Sundance, kde bol nominovaný na „Veľkú cenu poroty“. V rovnakom roku si Tucci zahral po boku Hope Davis, Parker Posey a Lieva Schreibera vo filme "Cesta do mesta".
V roku 1998 si zahral v životopisnom televíznom filme "Winchell" (1998), v ktorom stvárnil publicistu Waltera Winchella. Za stvárnenie Winchella získal Tucci cenu Primetime Emmy a Zlatý glóbus. Druhý Zlatý glóbus získal za rolu vo filme "Konferencia vo Wannsee", ktorý bol natočený v roku 2001.
V roku 2004 sa pridal k hereckému obsadeniu ako Tom Hanks, Catherine Zeta-Jones, Zoe Saldana a Diego Luna vo filme "Terminál". V roku 2006 bol Tucci obsadený do filmu "Diabol nosí Pradu". Jeho herecký výkon chválili viacerí filmoví kritici. Film "Diabol nosí Pradu", bol pre Tucciho najvýnosnejším filmom až do "" v roku 2011. Tucci hosťoval aj v televíznom seriály "Pohotovosť". Za svoj herecký výkon v televíznom seriály, bol nominovaný na Primetime Emmy Award.
V roku 2009 Tucci stvárnil Georgea Harveyho, sériového vraha mladých dievčat, vo filme "Pevné puto". Film bol adaptáciou románu Alice Sebold. Tucci si vyslúžil nominácie na cenu Academy Awards a Zlatý glóbus. O rok neskôr stvárnil spoločne s Patriciou Clarkson rodičov Emmy Stone vo filme "Ľahko ju zbaliť". V roku 2011 si zahral vo filme "".
V roku 2012 si zahral vo filme "Hry o život", pričom sa objavil aj v ďalších pokračovaniach série. V roku 2015 si zahral vo filme "Spotlight". V rovnakom roku sa pripojil k hereckému obsadeniu televízneho seriálu "Mestečko Fortitude", kde sa objavil v deviatich epizódach. Tiež hosťoval v animovanom televíznom seriáli "BoJack Horseman", kde daboval jednu z postáv. 
V roku 2017 po boku herečiek Jessicy Lange a Susan Sarandon účinkoval v televíznom seriáli "Feud", ktorý režíroval Ryan Murphy.
V roku 2020 si Tucci zahral v britskom dramatickom filme "Supernova" po boku Colina Firtha. Film skúma vzťah medzi dvojicou, ktorú hrajú Tucci a Firth, keď jeden z nich podľahne skorému nástupu demencie. Film mal premiéru na Medzinárodnom filmovom festivale v San Sebastiáne a odvtedy si získal ohlas u kritikov. 
V roku 2021 Tucci účinkoval v kulinárskej cestovateľskej sérii S"tanley Tucci: Searching for Italy", ktorý sledoval herca na gastronomickom turné po Taliansku. Séria získala dve nominácie na Primetime Emmy Award.
Súkromný život.
Tucciho prvá manželka Kathryn Spath (nar. 1962) zomrela na rakovinu prsníka v roku 2009. S Tuccim sa vzali v roku 1995 a mali tri deti. Pár vychovával Kathrynine dve deti z predchádzajúceho manželstva. Tucci ju opustil v roku 2002 kvôli herečke Edie Falco, s ktorou často účinkoval na Broadwayi, ale keď ich aféra skončila, Tucci sa vrátil k svojej žene a deťom.
V roku 2011 sa ako vdovec zasnúbil s Felicity Blunt (nar. 1981), staršou sestrou britskej herečky Emily Blunt. Tucci a Blunt sa vzali na civilnom obrade v lete 2012. Pár žije v časti Barnes v Londýne a spolu majú dve deti.
V septembri 2021 Tucci prezradil, že mu pred tromi rokmi diagnostikovali rakovinu orofaryngu. Podstúpil liečbu (chemoterapiu a ožarovanie) po tom, čo mu našli nádor na koreňoch jazyka, a povedal, že je nepravdepodobné, že sa nádor vráti. V novembri 2022 povedal, že stále existujú niektoré potraviny, ktoré nemôže jesť v dôsledku svojej rakoviny.

</doc>
<doc id="701920" url="https://sk.wikipedia.org/wiki?curid=701920" title="Tamara Veľká">
Tamara Veľká



</doc>
<doc id="701922" url="https://sk.wikipedia.org/wiki?curid=701922" title="Pablo Fornals">
Pablo Fornals

Pablo Fornals Malla (* 22. február 1996, Castellón, Španielsko) je španielsky profesionálny futbalista, ktorý hráva na poste záložníka v anglickom klube West Ham United.
Klubová kariéra.
Malága.
Fornals prišiel do akadémie Málagy v roku 2012 vo veku 16 rokov z Castellónu. V Málage začínal v rezervnom tíme. V prvom tíme debutoval 26. septembra 2015 pri remíze 0:0 vonku proti Realu Madrid. Svojho prvého gólu v tíme sa dočkal 28. novembra pri remíze 2:2 s Granadou. Vo svojej prvej sezóne odohral za Málagu 29 zápasov v ktorých strelil jeden gól.
Villareal.
Po úspešnej sezóne 2016/17 kde v 34 zápasov strelil šesť gól sa v lete 2017 pripojil v rámci La Ligy do Villarrealu. V klube podpísal päťročný kontrakt. Debutoval 21. augusta pri prehre 0:1 s Levante. Prvý gól v klube strelil 17. decembra keď rozhodol o víťazstve 1:0 nad Celta Vigo. Dňa 13. januára 2018 skóroval pri víťazstve 1:0 nad Realom Madrid čím rozhodol o historicky prvom víťazstve Villarealu na štadióne Santiago Bernabeu. Počas svojej prvej sezóny v klube odohral 46 zápasov v ktorých strelil štyri góly a pridal 13 asistencií. S klubom si zahral v Európskej ligy UEFA 2017/18.
West Ham United.
V lete 2019 prestúpil Fornals do anglického klubu West Ham United kde podpísal päťročný kontrakt. Cena prestupu bola 24 miliónov eur čím sa v tom čase stal druhým najdrahším prestupom v histórii klubu. V tíme debutoval 10. augusta pri vysokej prehre 0:5 s Manchestrom City. Dňa 27. augusta strelil Fornals svoj prvý gól v klube pri víťazstve 2:0 nad Newport County v druhom kole EFL Cupu. Prvý gól v Premier League strelil 28. decembra pri prehre 1:2 s Leicesterom. Vo svojej prvej sezóne odohral 40 zápasov vo všetkých súťažiach v ktorých strelil štyri góly.
Dňa 23. mája 2021 strelil Fornals dva góly pri víťazstve 3:0 nad Southamptonom. Prispel tak k šiestemu miestu v Premier League a postupu do Európskej ligy UEFA.
Dňa 18. mája 2023 strelil Fornals jediný gól pri víťazstve 1:0 vonku nad AZ Alkmaar v odvete semifinále Európskej konferenčnej ligy UEFA 2022/23. V súčte oboch zápasoch postúpil West Ham do finále po víťazstve 3:1. Vo finále zvíťazil West Ham nad Fiorentinou 2:1 a stal sa víťazom Konferenčnej ligy.
Reprezentačná kariéra.
Fornals debutoval v reprezentácii Španielska dňa 29. mája 2016 pri víťazstve 3:1 nad Bosnou a Hercegovinou v prípravnom zápase. Neskôr reprezentoval Španielsko v kategórii do 21 rokov. V roku 2019 sa s reprezentáciou stal majstrom Európy v kategórii do 21 rokov. 
V septembri 2021 bol Fornals povolaný do reprezentácie na kvalifikačné zápasy Majstrovstviev sveta vo futbale 2022. Dňa 8. septembra strelil svoj prvý gól v národnom tíme pri víťazstve 2:0 na Kosovom.
Štatistiky kariéry.
Klubové.
"K 17. septembru 2023"
 1 Európska liga UEFA
 2 Európska konferenčná liga UEFA
Medzinárodné.
"K 16. septembru 2023"
Úspechy hráča.
West Ham United
Španielsko U21

</doc>
<doc id="701923" url="https://sk.wikipedia.org/wiki?curid=701923" title="Železničná zastávka Brestovec">
Železničná zastávka Brestovec

Železničná zastávka Brestovec je železničná zastávka v obci Brestovec.
Železničná zastávka Brestovec leží na neelektrifikovanej, jednokoľajovej železničnej trati Mesto nad Váhom – Vrbovce, medzi železničnou stanicou Myjava a železničnou zastávkou Vrbovce. Poloha budovy je vpravo, v smere od Myjavy. Vedľa budovy stojí pamätník obetiam, ktoré zahynuli pri budovaní blízkeho tunela Generála Milana Rastislava Štefánika.

</doc>
<doc id="701925" url="https://sk.wikipedia.org/wiki?curid=701925" title="Thilo Kehrer">
Thilo Kehrer

Jan Thilo Kehrer (* 21. september 1996, Tübingen, Nemecko) je nemecký profesionálny futbalista, ktorý hráva na poste obrancu v anglickom klube West Ham United.
Klubová kariéra.
Schalke 04.
Kehrer prišiel do mládežníckeho tímu Schalke 04 v roku 2012. Dňa 6. februára 2016 debutoval v prvom tíme pri víťazstve 3:0 nad VfL Wolfsburg. 
V sezóne 2016/17 sa Kehrer prepracoval do základnej zostavy Schalke 04. Dňa 1. apríla 2017 strelil svoj prvý gól v Revierderby pri remíze 1:1 s Borussiou Dortmund.
Dňa 5. mája 2018 strelil dva góly pri víťazstve 2:1 nad Augsburgom čím zabezpečil svojmu tímu konečné druhé miesto v Bundeslige a postup do skupinovej fázy Ligy majstrov UEFA.
PSG.
Dňa 16. augusta 2018 prestúpil Kehrer do francúzskeho klubu Paris Saint-Germain v hodnote 37 miliónov eur. O deväť dní neskôr debutoval v tíme pri výhre 3:1 nad Angers. Dňa 7. apríla 2019 strelil Kehrer svoj prvý gól za PSG pri remíze 2:2 so Strasbourgom. Vo svojej prvej sezóne odohral vo všetkých súťažiach 40 zápasov v ktorých strelil jeden gól.
Dňa 23. augusta 2020 odohral Kehrer celý finálový zápas Ligy majstrov UEFA 2019/20 v ktorom jeho tím prehral s Bayernom Mníchov 0:1.
Dňa 7. novembra sa Kehrer zranil v zápase proti Stade Rennais. Pre zranenie aduktora mal vynechať tri až štyri mesiace no ukázalo sa že jeho zotavenie bolo rýchlejšie a o necelý mesiac dňa 2. decembra nastúpil v zápase Ligy majstrov UEFA 2020/21 pri víťazstve 3:1 nad Manchestrom United.
West Ham United.
Dňa 17. augusta 2022 prestúpil Kehrer do anglického klubu West Ham United za poplatok 10,1 miliónov libier. S klubom podpísal zmluvu na štyri roky. Nasledujúci deň debutoval v tíme pri víťazstve 3:1 nad Viborgom v prvom zápase štvrtého predkola Konferenčnej ligy UEFA 2022/23 keď nastúpil ako náhradník za Angela Ogbonnu. V Premier League debutoval 21. augusta pri prehre 0:2 s Brightonom. Dňa 7. júna sa s tímom tešil z víťazstva vo finále Európskej konferenčnej ligy UEFA 2022/23, kde zdolali Fiorentinu 2:1.
Reprezentačná kariéra.
Kehrer reprezentoval Nemecko na rôznych mládežníckych úrovniach. V roku 2017 sa s reprezentáciou do 21 rokov stal majstrom Európy.
V národnom tíme Nemecka debutoval 9. septembra 2018 v priateľskom zápase pri víťazstve 2:1 nad Peru.
Kehrer bol súčasťou konečnej nominácie na Majstrovstvá sveta vo futbale 2022 v Katare. Na turnaji zasiahol do druhého zápasu v skupine pri remíze 1:1 so Španielskom. Nemecko na turnaji skončilo v skupine.
Štatistiky kariéry.
Klubové.
"K 18. septembru 2023"
 1 Európska liga UEFA
 2 Liga majstrov UEFA
 3 Trophée des Champions
 4 Európska konferenčná liga UEFA
Medzinárodné.
"K 18. septembru 2023"
Úspechy hráča.
PSG
West Ham United
Nemecko U21

</doc>
<doc id="701926" url="https://sk.wikipedia.org/wiki?curid=701926" title="Petr Sommer">
Petr Sommer

Prof. PhDr. Petr Sommer, DrSc., (* 30. november 1949, Rakovník† 12. august 2023, Praha) bol český historik a archeológ, riaditeľ Centra medievistických štúdií Akadémie vied Českej republiky a Univerzity Karlovej v Prahe. Odborne sa zaoberal cirkevnou archeológiou a stredovekou duchovnou kultúrou.
Život.
Vyštudoval Filozofickú fakultu Univerzity Karlovej, odbor prehistória-dejepis. Pracoval ako archeológ vo Východočeskom múzeu v Pardubiciach a neskôr v Múzeu hlavného mesta Prahy. V roku 1976 začal pracovať v Archeologickom ústave ČSAV, kde taktiež po dve volebné obdobia zastával funkciu riaditeľa. Neskôr pôsobil ako riaditeľ Centra medievistických štúdií Akadémie vied Českej republiky a Univerzity Karlovej v Prahe, k roku 2022 ako jeho odborný pracovník.
Petr Sommer zomrel 12. augusta 2023 vo veku 73 rokov.
Ocenenia.
Od roku 2015 bol členom Učenej spoločnosti ČR.
V roku 2017 mu bolo udelené najvyššie české vedecké ocenenie - Národná cena Česká hlava 2017. 

</doc>
<doc id="701927" url="https://sk.wikipedia.org/wiki?curid=701927" title="1. FK Svidník">
1. FK Svidník

1. FK Svidník (celým názvom: "Prvý futbalový klub Svidník") je slovenský futbalový klub, ktorý sídli v okresnom meste Svidník. Založený bol v roku 1925 pod názvom "ŠK Svidník". Od sezóny 2015/16 pôsobí v tretej futbalovej lige, sk. Východ.
Svoje domáce zápasy odohráva na mestskom štadióne Svidník.
História.
Klub bol založený v roku 1925 pod názvom "ŠK Svidník". Vo federálnej ére klub prežíval najúspešnejšie roky v 70. a 80. rokoch 20. storočia pod názvom "TJ OZKN". V samostatnej lige sa klub postupne prepadol hlbšie do regionálnych súťaží, zvrat nastal v roku 2002, keď bol klub zlúčený s neďalekým treťoligovým Hrabovčíkom. Svidník tak hral od sezóny 2002/03 tretiu najvyššiu súťaž, Hrabovčík sa potom musel uspokojiť so svidníckou štvrtou ligou.
V roku 2005 bola klubu ponúknutá druholigová licencia, Svidník ju však odmietol. Presne o rok neskôr, po odmietnutom administratívnom postupe, potom klub paradoxne zostúpil z tretej ligy. Odvtedy sa hrali vo Svidníku opätovne nižšie krajské súťaže. Šťastena sa na klub usmiala znova v roku 2015, kedy sa treťoligový klub ŠK Futura Humenné (bývalý FC Chemlon Humenné) boril s problémami s financiami i s ihriskom vlastneným mestom. Majitelia humenského klubu sa toho istého roku rozhodli presunúť klub do neďalekého Svidníka, kde ponúknutú možnosť treťoligovej licencie s radosťou prijali. Od sezóny 2015/16 sa potom stal svidnícky klub znovu treťoligovým, tentoraz na úkor zániku slávnejšieho celku z Humenného.
Historické názvy.
Zdroj:
Umiestnenie v jednotlivých sezónach.
Zdroj:
Zdroj:
Poznámky:

</doc>
<doc id="701928" url="https://sk.wikipedia.org/wiki?curid=701928" title="Dískos">
Dískos



</doc>
<doc id="701931" url="https://sk.wikipedia.org/wiki?curid=701931" title="Margita Balšianková">
Margita Balšianková



</doc>
<doc id="701932" url="https://sk.wikipedia.org/wiki?curid=701932" title="Margita Lacková">
Margita Lacková



</doc>
<doc id="701933" url="https://sk.wikipedia.org/wiki?curid=701933" title="Ronie">
Ronie

Ronie, vlastným menom Veronika Adamičková (* 2. máj 1995), je slovenská speváčka. Do povedomia sa dostala v roku 2013 vďaka účinkovaniu v talentovej šou Česko Slovensko má talent so skupinou Foresomeone. Vydala niekoľko úspešných singlov a má na konte spolupráce s umelcami ako Dominika Mirgová, Majk Spirit či ADiss. V roku 2019 vydala debutové EP "Domino" a v októbri 2023 svoj prvý štúdiový album "Roniemoon". Medzi jej známe single patria „2004“, „Lonely“, „Aaliyah“ či „V búrke“.
Životopis.
Začiatky a skupina Foursomeone.
Skúsenosti nazbierala už počas základnej školy, kde účinkovala v muzikáloch. V roku 2012 sa zúčastnila kastingu do Česko Slovenskej Superstar.
Do povedomia sa dostala v roku 2013 vďaka účinkovaniu v talentovej šou Česko Slovensko má talent. V tom čase však nevystupovala sama, ale so svojou štvorčlennou dievčenskou skupinou Forsomeone. Skupina vznikla v roku 2013, po kastingu, na ktorom scenárista Andy Kraus hľadal do televízneho seriálu Panelák speváčky ako epizódne postavy pre skupinu Alžbety Ferencovej, ktorá v tom čase v Paneláku hrala. Spočiatku mali len párkrát vystupovať v známom bare. Nakoniec táto možnosť a samotné natáčanie spojila štyri talentované ženy, a vytvorila tak samostatnú epizódu v ich životoch. Po účinkovaní v šou Československo má talent nahrala dievčenská skupina tri single s klipom a jeden bezklipový singel. Speváčka Ronie vnímala tento fakt ako stagnáciu a po dvoch rokoch ich fungovania sa rozhodla skupinu opustiť a sa rozhodla pre sólovú kariéru. V roku 2014 naspievala vokály na Tinin akustický album "Unplugged CD 2004–2014" a taktiež bola hosťom na jeho turné.
Sólová kariéra a EP "Domino".
Ronie krátko po svojom odchode zo skupiny v roku 2016 nahrala skladbu „Máme čas“ s Igorom Kmeťom, či „Je mi to jasné“ s Tomim Popovičom. Ponuku na spoločný duet s Tomim Popovičom dostala ešte počas účinkovania v skupine. S ostatnými dievčatami v skupine mali však dohodu, že buď budú nahrávať všetky spolu, alebo žiadna. Keďže ponuka bola smerovaná len Ronie, odmietla. Po vydaní sa na sólovú dráhu, jej však nič nebránilo v spolupráci. Pár mesiacov pred vydaním EP zarezonoval dobre zvolený letný singel „Bam Bam“ s Majkom Spiritom. EP, ktoré vznikalo dva roky, bolo pôvodne plánované ako štúdiový album. Po producentskej stránke sa na jednotlivých skladbách podieľala až pätica producentov: Grimaso, Viktor Hazard, DJ Wich, Hoodini a ADiss, ktorý zároveň v jednej piesni hosťuje. Nahrávku pokrstila spolu s Dominikou Mirgovou, Majkom Spiritom a ďalšími interpretmi, ktorí sa na nahrávke podieľali. Tretím duetom na albume, ktorý bol taktiež vydaný ako singel, je skladba „Stále“ s Dominikou Mirgovou. Pôvodne mala byť skladba nahraná so speváčkou Mishou. 
Album "Roniemoon".
30. októbra 2023 jej vyšiel prvý štúdiový album "Roniemoon". Na nahrávke hosťovali Monika Bagárová, Dominika Mirgová či Kali.

</doc>
<doc id="701937" url="https://sk.wikipedia.org/wiki?curid=701937" title="Súľov (vrch v Turzovskej vrchovine)">
Súľov (vrch v Turzovskej vrchovine)

Súľov () je vrch v Turzovskej vrchovine, krajinnom celku Západných Beskýd. Leží nad obcou Klokočov, približne severozápadne od Turzovky. Necelý severne sa nachádza vrch Sulov ().
Poloha.
Nachádza sa na severnom okraji pohoria, v geomorfologickom podcelku Kornická brázda. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Severozápadná časť patrí do katastrálneho územia obce Bílá, južná a východná prináleží obci Klokočov. Najbližším sídlom je na slovenskej strane juhovýchodne situovaný Vrchpredmier, miestna časť Klokočova, západne sa nachádzajú samoty obce Staré Hamry a severne samoty Morávky. Na slovenskom území patrí masív do Turzovskej vrchoviny a spadá do CHKO Kysuce, severozápadná časť na českom území je súčasťou Moravsko-sliezskych Beskýd a CHKO Beskydy.
Opis.
Súľov leží v hraničnom hrebeni na severozápadnom okraji Koniarskej planiny. Východným smerom sa nachádza Polomka (), Malý Polom (), Čuboňov (), Uhorská () a Hlinené (), južným Vrchpredmier (), Javorová (), Čudácka () a Šorštýn (), západným Kozlena (), Těšíňočka (), Smrkovina () a Lysá hora () a severným Obidová (), Vysoký Rykali (), Travný (), Sulov () a Slavíč (). Hrebeňom prechádza rozvodie Čierneho a Baltského mora a pokým voda z východných a južných svahov odteká Predmierankou do Kysuce a Váhu v povodí Dunaja, západné odvodňuje Černá Ostravice do Ostravice v povodí Odry. Na vrchol nevedie značený turistický chodník, no severným úbočím vedie cesta do blízkej rekreačnej oblasti. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných častí je možné vidieť okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Súľovské vrchy a Malú Fatru.
Prístup.
Na vrchol nevedie značená turistická trasa, no východným úbočím vedie traverzom červeno značená hrebeňovka. Do blízkej rekreačnej osady vedie asfaltová cesta zo Starých Hamrov a na rázcestie Súľov vedie:

</doc>
<doc id="701938" url="https://sk.wikipedia.org/wiki?curid=701938" title="Súľov">
Súľov

Súľov môže byť:

</doc>
<doc id="701939" url="https://sk.wikipedia.org/wiki?curid=701939" title="Ján Giller">
Ján Giller

JUDr. Ján Giller (, * 23. jún 1886, Divín – † 11. september 1956, Budapešť) bol maďarský právnik a verejný činiteľ v období medzivojnového Česko-Slovenska a Maďarského kráľovstva.
Absolvoval štúdium práva na právnickej akadémii v Bratislave a neskôr v Budapešti. Okrem toho vyštudoval aj obchodnú akadémiu vo Viedni. Od roku 1913 pôsobil ako advokát v Lučenci. Aktívne sa zúčastnil bojov I. svetovej vojny na ruskom fronte, za čo získal viacero vojenských vyznamenaní.
Po vzniku Česko-Slovenska sa zapojil do politického života. Patril k zakladateľom Krajinskej maďarskej strany maloroľníkov, poľnohospodárov a živnostníkov, predchodkyne Maďarskej národnej strany. V krajinských voľbách v roku1928 bol za ňu zvolený za člena Krajinského zastupiteľstva. Mandát obhájil aj po voľbách v roku 1935.
Po Viedenskej arbitráži v roku 1938 sa aktívne podieľal na preberaní moci maďarskou vládou a vítaní maďarských vojsk. Ako zástupca novopripojených území bol kooptovaný do Maďarského parlamentu, v ktorom zasadal aj poriadnych voľbách v roku 1939.
V roku 1945 bol zatknutý československými orgánmi a postavený pred súd. Za svoju činnosť smerujúcu k odtrhnutiu južného Slovenska a následnému rozbitiu Česko-Slovenska, ako aj za aktívne politické exponovanie sa v Maďarskom kráľovstve, bol v roku 1946 odsúdený na 10 rokov odňatia slobody, stratu občianskych práv na 10 rokov a po odpykaní trestu vypovedanie z územia Česko-Slovenska a prepad majetku v prospech štátu. V roku 1947 sa mu podarilo utiecť do Maďarska, kde sa usadil a dožil.

</doc>
<doc id="701941" url="https://sk.wikipedia.org/wiki?curid=701941" title="Letisko Johna Lennona Liverpool">
Letisko Johna Lennona Liverpool

Letisko Johna Lennona Liverpool (IATA: LPL, ICAO: EGGP) je medzinárodné letisko, ktoré obsluhuje severozápadné Anglicko. Počas druhej svetovej vojny bolo letisko prevádzkované Royal Air Force (RAF) a známe bolo ako RAF Speke. Letisko leží v meste Liverpool na brehu ústia rieky Mersey asi 12 km juhovýchodne od centra mesta. Pôvodný názov bol Speke Airport, ale v roku 2001 bolo premenované podľa liverpoolského hudobníka Johna Lennona z The Beatles. Z letiska sú vypravované miestne lety, ďalej lety do Európy a Severnej Afriky.
Medzi rokmi 19972007 bolo jedným z najrýchlejšie rastúcich letísk v Európe – ročný počet cestujúcich sa zvýšil zo 689 468 v roku 1997 na 5 470 000 v roku 2007. Napriek tomu, že počet sa cestujúcich v roku 2016 znížil na cca 4 800 000, aj tak išlo o nárast o 11,1 % oproti roku 2015, čo Liverpool robí dvanáste najrušnejšie letisko v Spojenom kráľovstve. V roku 2017 tu bolo odbavených 4,95 milióna cestujúcich, čo je 3 % rast oproti roku 2016.

</doc>
<doc id="701954" url="https://sk.wikipedia.org/wiki?curid=701954" title="Lucas Paquetá">
Lucas Paquetá

Lucas Tolentino Coelho de Lima známy aj ako Lucas Paquetá (* 27. august 1997, Rio de Janeiro, Brazília) je brazílsky profesionálny futbalista, ktorý hráva na poste stredopoliara v anglickom klube West Ham United.
Klubová kariéra.
Flamengo.
Paquetá prišiel do akadémii Flamenga v roku 2007 keď mal desať rokov. Do roku 2016 hrával v mládežníckom tíme Flamenga. V marci 2016 podpísal svoju prvú profesionálnu zmluvu a dňa 5. marca debutoval v seniorskom tíme pri víťazstve 3:1 nad Banga v Campeonato Carioca.
V brazílskej Serie A debutoval 28. mája 2017 pri remíze 1:1 s Atlético Parananense. Svoj prvý ligový gól strelil 26. novembra pri prehre 1:2 so Santosom. Počas svojej prvej sezóny v klube odohral vo všetkých súťažiach 37 zápasov a strelil šesť gólov.
AC Miláno.
Dňa 10. októbra 2018 tlačové agentúry v Brazílii a Taliansku oznámili, že medzi AC Miláno a Flamengo bola uzavretá dohoda o prestupe hráča a prestupový poplatok dosiahol výšku 35 miliónov eur. Dňa 4. januára 2019 bol sa prestup stal oficiálnym a Paquetá podpísal s klubom zmluvu na päť rokov. V tíme debutoval 12. januára v osemfinále Coppa Italia pri víťazstve 2:0 po predĺžení nad Sampdoriou. O štyri dni neskôr hral s tímom v Supercoppa Italiana kde jeho tím prehral s Juventusom 0:2. V Serie A debutoval 21. januára pri víťazstve 2:0 nad FC Janov. Dňa 10. februára strelil Paquetá svoj prvý gól pri víťazstve 3:0 nad Cagliari Calcio. 
V sezóne 2019/20 odohral Paquetá v klube 37 zápasov a strelecky sa nepresadil ani raz.
Olympique Lyon.
Dňa 30. septembra prestúpil Paquetá do francúzskeho klubu Olympique Lyon za poplatok vo výške 20 miliónov eur. V klube debutoval 18. októbra pri víťazstve 3:2 na ihrisku Strasbourgu. Dňa 23. decembra strelil pri víťazstve 3:0 nad Nantes svoj prvý gól v drese Lyonu. Sezóna 2020/21 bola pre Paquetu úspešná keď v 34 zápasoch strelil 10 gólov a pridal šesť asistencií. Stal sa najlepším zahraničným hráčom sezóny v Ligue 1.
West Ham United.
Dňa 29. augusta 2022 prestúpil Paquetá do anglického klubu West Ham United za klubový rekordný poplatok, ktorý sa odhaduje na 50 miliónov libier. O dva dni neskôr debutoval v klube pri remíze 1:1 s Tottenhamom. Dňa 4. januára 2023 strelil Paquetá svoj prvý gól v klube pri remíze 2:2 s Leeds United. 
Dňa 7. júna asistoval Paquetá na víťazný gól Jarroda Bowena vo finále Konferenčnej ligy UEFA 2022/23 pri víťazstve 2:1 nad Fiorentinou. West Ham sa tešil z prvej trofeje po 43 rokoch.
Reprezentačná kariéra.
Paquetá debutoval v reprezentácii 8. septembra 2018 pri víťazstve 2:0 nad USA v priateľskom zápase.
V máji 2019 bol Paquetá zaradený do 23-člennej nominácie na Copa América 2019. Na turnaji odohral pár minút vo štvrťfinále pri víťazstve po penaltovom rozstrele nad Paraguajom. Brazília sa nakoniec stala víťazom Copa América keď vo finále zdolala Peru 3:1.
Paquetá bol súčasťou konečnej nominácie na Copa América 2021. Na turnaji odohral šesť zo siedmich zápasov. Vo štvrťfinále rozhodol o víťazstve 1:0 nad Čile, skóroval aj v semifinále kde taktiež rozhodol o víťazstve 1:0 na Peru. Vo finále však Brazília prehrala s Argentínou 0:1.
Paquetá bol súčasťou záverečnej nominácie na Majstrovstvá sveta vo futbale 2022. Na turnaji odohral štyri zápasy a strelil jeden gól v osemfinále pri víťazstve 4:1 nad Južnou Kóreou. Brazília skončila vo štvrťfinále kde prehralo s Chorvátskom po penaltovom rozstrele.
Štatistiky kariéry.
Klubové.
"K 18. septembru 2023"
 1 Campeonato Carioca
 2 Primeira Liga
 3 Copa Sudamericana
 4 Copa Libertadores
 5 Supercoppa Italiana
 6 Európska liga UEFA
 7 Európska konferenčná liga UEFA
Medzinárodné.
"K 18. septembru 2023"
Úspechy hráča.
Flamengo
West Ham United
Brazília

</doc>
<doc id="701955" url="https://sk.wikipedia.org/wiki?curid=701955" title="Pás asteroidov">
Pás asteroidov



</doc>
<doc id="701958" url="https://sk.wikipedia.org/wiki?curid=701958" title="Maxwel Cornet">
Maxwel Cornet

Gnaly Albert Maxwel Cornet (* 27. september 1997, Bregbo, Pobrežie Slonoviny) je profesionálny futbalista z Pobrežia Slonoviny, ktorý hráva na poste útočníka v anglickom klube West Ham United.
Klubová kariéra.
FC Metz.
Cornet je odchovancom francúzskeho klubu FC Metz kde prišiel v roku 2004 do mládežníckeho tímu keď mal osem rokov. Vo veku 15 rokov a 11 mesiacov debutoval Cornet v prvom tíme dňa 31. augusta 2012 pri víťazstve 6:3 nad Quevilly. Dňa 30. novembra strelil svoj prvý gól pri víťazstve 3:0 nad Paris FC. Vo svojej prvej sezóne nastúpil do jedenástich zápasov. S klubom postúpil do Ligue 2.
V sezóne 2013/14 vyhral s klubom Ligue 2 a postúpil do Ligue 1.
Olympique Lyon.
V januári 2015 prestúpil Cornet do francúzskeho klubu Olympique Lyon. V tíme debutoval 25. januára pri víťazstve 2:0 nad svojim bývalým klubom FC Metz.
Dňa 23. októbra 2015 strelil Cornet svoj prvý gól v klube pri víťazstve 3:0 nad Toulouse. Dňa 9. decembra strelil Cornet svoj prvý gól v Lige majstrov pri víťazstve 2:0 nad Valenciou. Počas svojej prvej kompletnej sezóny odohral Cornet 40 zápasov a strelil v nich 12 gólov.
V januári 2020 bol Cornet nasadzovaný na poste ľavého obrancu po zraneniach Youssoufa Koného a Fernanda Marçala. Po dobrých výkonoch hrával Cornet do konca sezóny na poste ľavého obrancu. Dňa 15. augusta strelil Cornet pri víťazstve 3:1 nad Manchestrom City vo štvrťfinále Ligy majstrov UEFA 2019/20.
Burnley.
Dňa 29. augusta 2021 prestúpil Cornet do Burnley v Premier League za poplatok 15 miliónov eur kde podpísal zmluvu na päť rokov. V klube debutoval 18. septembra ako náhradník pri prehre 0:1 s Arsenalom. O sedem dní neskôr strelil svoj prvý gól v klube pri remíze 2:2 s Leicesterom City. Cornet sa stal najlepším strelcom klubu počas sezóny keď strelil deväť gólov v 27 zápasoch. Burnley však zostúpilo do Championship.
West Ham United.
Dňa 5. augusta 2022 prestúpil Cornet v rámci Premier League do West Hamu United. V tíme debutoval 14. augusta pri prehre 0:1 s Nottingham Forest. Dňa 7. júna sa s tímom tešil z víťazstva vo finále Konferenčnej ligy UEFA 2022/23, kde vo finále zdolali Fiorentinu 2:1.
Reprezentačná kariéra.
Cornet sa narodil v Pobreží Slonoviny no keď mal tri roky emigroval s rodinou do Francúzska. Reprezentoval Francúzsko na rôznych mládežníckych úrovniach ale 5. apríla 2017 sa rozhodol reprezentovať svoju rodnú krajinu. V reprezentácii debutoval 4. júna 2017 pri prehre 0:5 s Holandskom.
Cornet bol súčasťou konečnej nominácie na Africký pohár národov 2019. Na turnaji odohral päť zápasov a strelil jeden gól v skupine pri víťazstve 4:1 nad Namíbiou. Pobrežie Slonoviny skončilo na turnaji vo štvrťfinále.
Cornet bol nominovaný do záverečnej nominácie na Africký pohár národov 2021. Na turnaji zasiahol do dvoch zápasov. Pobrežie Slonoviny na turnaji skončilo v osemfinále.
Štatistiky kariéry.
Klubové.
"K 18. septembru 2023"
 1 Liga majstrov UEFA
 2 Trophé des Champions
 3 Európska liga UEFA
 4 Európska konferenčná liga UEFA
Medzinárodné.
"K 18. septembru 2023"
Úspechy hráča.
West Ham United

</doc>
<doc id="701959" url="https://sk.wikipedia.org/wiki?curid=701959" title="Lásko prokletá (Hana Hegerová zpívá texty Pavla Kopty)">
Lásko prokletá (Hana Hegerová zpívá texty Pavla Kopty)

Lásko prokletá (Hana Hegerová zpívá texty Pavla Kopty) je štvrtý štúdiový album speváčky a herečky Hany Hegerovej. Album v roku 1977 vydalo hudobné vydavateľstvo Supraphon. 

</doc>
<doc id="701960" url="https://sk.wikipedia.org/wiki?curid=701960" title="Zoznam členov bratislavského zastupiteľstva zvolených vo voľbách v roku 1927">
Zoznam členov bratislavského zastupiteľstva zvolených vo voľbách v roku 1927

Vo voľbách do obecných zastupiteľstiev, ktoré sa na území Slovenska konali väčšinou 16. októbra 1927, bolo do zastupiteľstva mesta Bratislava zvolených 48 poslancov. 

</doc>
<doc id="701965" url="https://sk.wikipedia.org/wiki?curid=701965" title="Pcheng Te-chuaj">
Pcheng Te-chuaj

Pcheng Te-chuaj (, ; * 24. október 1898 – † 29. november 1974) bol čínsky komunistický maršal, ktorý slúžil ako čínsky minister obrany v rokoch 1954 až 1959.
Život.
Narodil sa v chudobnej roľníckej rodine v juhočínskej provincii Chu-nan a získal niekoľko rokov základného vzdelania, kým ho chudoba jeho rodiny prinútila vo veku desiatich rokov prerušiť vzdelávanie a niekoľko rokov pracovať ako robotník. Vo veku 16 rokov sa Pcheng stal profesionálnym vojakom. Počas nasledujúcich desiatich rokov slúžil v armádach niekoľkých vojenských vodcov v provincii Chu-nan a vypracoval sa na pozíciu majora. V roku 1926 sa Pengova armáda pripojila ku Kuomintangu a Pcheng sa prvýkrát zoznámil s komunizmom. Zúčastnil sa severného pochodu a podporoval pokus Wang Ťing-weja o vytvorenie ľavicovo orientovanej vlády Kuomintangu so sídlom vo Wu-chane. Potom, čo bol Wang porazený, sa Pcheng krátko vrátil k Čankajškovým silám, a potom vstúpil do Komunistickej strany Číny a pripojil sa k Mao Ce-tungovi a zakladateľovi Čínskej ľudovej oslobodeneckej armády Ču Temu.
Pcheng bol jedným z najvyšších veliteľov, ktorí bránili soviet v Ťiang-si pred pokusmi Čch'-anga ho dobyť, a jeho vojenské úspechy sa dali porovnávať iba s Lin Piaovými. Pcheng sa zúčastnil dlhého pochodu a podporoval Mao Ce-tunga na konferencii v Cun-i, ktorá bola pre Maov vzostup k moci zásadná. Počas druhej čínsko-japonskej vojny v rokoch 1937–1945 bol Pcheng jedným z najsilnejších zástancov udržania prímeria s Kuomintangom, aby mohol sústrediť všetky čínske kolektívne zdroje na boj proti Japoncom. Pcheng bol vrchným veliteľom spojenej kuomintangsko-komunistickej armády bojujúcej proti japonskej okupácii provincie Šan-si v roku 1937; a v roku 1938 velil dvom tretinám 8. poľnej armády. V roku 1940 viedol Pcheng ofenzívu sto plukov, masívny komunistický útok na japonskú logistickú sieť v severnej Číne. Ofenzíva bola čiastočne úspešná, ale politické spory vo vnútri komunistickej strany viedli k tomu, že Pcheng bol povolaný späť do Jen'anu a zvyšok vojny strávil bez toho, aby niečomu velil. Keď sa Japonci vzdali, dostal v roku 1945 Pcheng povel viesť komunistickej sily v severozápadnej Číne. Bol najvyšším veliteľom zodpovedným za obranu komunistického vedenia v Šen-si pred silami Kuomintangu, čím minimálne raz zachránil Maa pred zajatím. Pcheng nakoniec Kuomintang v severozápadnej Číne porazil, ukoristil obrovské množstvo vojenského materiálu a aktívne začlenil obrovské územie vrátane Sin-ťiangu do Čínskej ľudovej republiky.
Pcheng bol jedným z mála vysokých vojenských veliteľov, ktorí v rokoch 1950–1953 podporovali Maove návrhy zapojiť Čínu do kórejskej vojny, a v jej prvej polovici pôsobil ako veliteľ Čínskej ľudovej dobrovoľníckej armády (hoci Mao a Čou En-laj boli vyššie postavení). Skúsenosti z kórejskej vojny Pchenga presvedčili, že čínska armáda musí byť profesionálnejšia, organizovanejšia a lepšie vybavená, aby sa mohla prispôsobiť podmienkam modernej technologickej vojny. Keďže Sovietsky zväz bol jedinou komunistickou krajinou, ktorá bola vtedy vybavená plne modernou profesionálnou armádou, pokúsil sa Pcheng v najbližších niekoľkých rokoch reformovať čínsku armádu podľa sovietskeho modelu, čím sa armáda stala menej politickou a profesionálnejšou (aj keď Mao usiloval o opak). Pcheng v priebehu päťdesiatych rokov odolával Maovým pokusom o rozvoj kultu osobnosti; a keď Maova hospodárska politika spojená s Veľkým skokom vpred spôsobila celonárodný hladomor, Pcheng začal Maovo vedenie kritizovať. Súperenie medzi Pchengom a Maom vyvrcholilo v roku 1959 otvoreným sporom medzi nimi na Konferencii v Lu-šane. Mao stret vyhral, označil Pchenga za vodcu „protistraníckej kliky“ a zbavil ho všetkých vplyvných pozícií po zvyšok jeho života.
Pcheng žil v ústraní až do roku 1965, kedy reformátori Liou Šao-čchi a Teng Siao-pching podporili jeho obmedzený návrat do funkcií, aby pomohol rozvoju vojenského priemyslu v juhozápadnej Číne. V roku 1966, po nástupe Kultúrnej revolúcie, bol Peng zatknutý Červenými gardami. Radikálna frakcia v komunistickej strane, ktorú viedli Lin Piao a Maova manželka Ťiang Čching, označila v rokoch 1966-1970 Pchenga za nepriateľa ľudu, takže bol verejne ponižovaný a podrobený fyzickému i psychickému mučeniu, aby priznal svoje „zločiny“ proti Mao Ce-tungovi a komunistickej strane. V roku 1970 bol Pcheng odsúdený na doživotné väzenie a v roku 1974 zomrel vo väzení na následky mučenia a toho, že mu Mao odmietol nechať poskytnúť lekársku pomoc. Keď Mao roku 1976 zomrel, Pchengov starý spojenec Teng Siao-pching sa stal vodcom Číny. Teng nechal rehabilitovať ľudí, ktorí boli počas kultúrnej revolúcie nespravodlivo prenasledovaní, a Pcheng bol jedným z prvých posmrtne rehabilitovaných, a to už v roku 1978. V dnešnej Číne je Pcheng považovaný za jedného z najúspešnejších a najuznávanejších generálov v histórii Komunistickej strany Číny.

</doc>
<doc id="701966" url="https://sk.wikipedia.org/wiki?curid=701966" title="Potměšilý host">
Potměšilý host

Potměšilý host je projekt textára Michala Horáčka, skladateľa Petra Hapku, ktorý zrealizovali so speváčkou Hanou Hegerovou. V roku 1987 ho na štúdiovom albume vydalo hudobné vydavateľstvo Supraphon.
Album "Potměšilý host" je prvým uceleným spoločným hudobným projektom textára Michala Horáčka a skladateľa Petra Hapku. Pretože umeleckým zameraním sa jeho štýl najviac približoval k šansónu, jeho hlavným interpretačným umelcom sa stala kráľovná tohto žánru v Česko-Slovensku, Hana Hegerová. "Potměšilý host" je piatym štúdiovým albumom Hany Hegerovej"." 

</doc>
<doc id="701968" url="https://sk.wikipedia.org/wiki?curid=701968" title="Čudácka (vrch v Turzovskej vrchovine)">
Čudácka (vrch v Turzovskej vrchovine)

Čudácka () je vrch v Turzovskej vrchovine, krajinnom celku Západných Beskýd. Leží nad obcou Klokočov, približne severozápadne od Turzovky. 
Poloha.
Nachádza sa na západnom okraji pohoria, v geomorfologickom podcelku Kornická brázda. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Východná časť patrí obci Klokočov, západná zasahuje na územie obce Bílá. V okolí sa nachádzajú osady obce Klokočov, západne sa nachádzajú samoty obce Bílá a Staré Hamry. Na slovenskom území patrí masív do Turzovskej vrchoviny a spadá do CHKO Kysuce, severozápadná časť na českom území je súčasťou Moravsko-sliezskych Beskýd a CHKO Beskydy.
Opis.
Čudácka leží v hraničnom hrebeni na západnom okraji Koniarskej planiny. Severne sa nachádza Travný (), Smrkovina (), Súľov (), Sulov (), Polomka () a Malý Polom (), východne Čuboňov (), Uhorská (), Vrchpredmier (), Hlinené () a Javorová (), južne Komarov vrch (), Živčáková (), Čupeľ () a Konečná () a západne Šorštýn (), Těšíňočka () a Lysá hora (). Hrebeňom prechádza rozvodie Čierneho a Baltského mora a pokým voda zo severných, východných a južných svahov odteká Predmierankou do Kysuce a Váhu v povodí Dunaja, západnú časť odvodňuje Černá Ostravice do Ostravice v povodí Odry. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných častí je možné vidieť okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Súľovské vrchy a Malú Fatru.
Prístup.
Na vrchol nevedie značená turistická trasa, no západným úbočím vedie traverzom červeno značená hrebeňovka:

</doc>
<doc id="701973" url="https://sk.wikipedia.org/wiki?curid=701973" title="Evika Siliņová">
Evika Siliņová



</doc>
<doc id="701975" url="https://sk.wikipedia.org/wiki?curid=701975" title="Ernst Moro">
Ernst Moro

Ernst Moro (* 8. december 1874, Laibach, Kraňské vojvodstvo, Rakúsko-Uhorsko, dnes Ľubľana, Slovinsko – † 17. apríl 1951) bol rakúsky lekár a pediater, ktorý ako prvý v západnej medicíne opísal reflex dojčiat, ktorý bol po ňom pomenovaný (Morov reflex).
Životopis.
Moro bol najmladší z ôsmich detí a plánoval študovať botaniku. Nakoniec vyštudoval medicínu v Grazi v Rakúsku, kde získal doktorát v roku 1899. V rokoch 1901 až 1902 spolupracoval s Theodorom Escherichom (1857–1911) vo Viedni, ktorý bol objaviteľom baktérie Escherichia coli. Habilitoval sa z pediatrie v Mníchove v roku 1906 a v roku 1911 sa stal profesorom pediatrie na univerzite v Heidelbergu.
Okrem Morovho reflexu sa stal známym aj pre:
V roku 1936 po nástupe nacistov k moci Moro odstúpil zo svojej funkcie na univerzite v Heidelbergu zo zdravotných dôvodov. Skutočným motívom však bolo, že bol ženatý s Grete Moro, rodenou Hönigsvaldovou, židovského pôvodu. Na Mozartstrasse 10 (kde je teraz osadená pamätná tabuľa) založil súkromnú kliniku a v roku 1948 odišiel do dôchodku.
Mrkvová polievka profesora Mora.
V roku 1908 zabila hnačka v Nemecku veľa detí. Profesor Moro, ktorý bol v tom čase vedúci detskej nemocnice v Heidelbergu, experimentom zistil, že jednoduchá mrkvová polievka znížila úmrtnosť bábätiek trpiacich hnačkou takmer o 50 %.  Polievka sa pripravila rozdrvením 500 gramov ošúpanej mrkvy v mixéri, pridaním 1 litra vody a následným varením jednu hodinu. Po uvarení sa pridali 3 gramy soli spolu s dostatočným množstvom vody, kým polievkový hrniec neobsahoval celkom 1 liter tekutiny.
Nemecká štúdia publikovaná v roku 2002 načrtáva, že kyslé oligosacharidy tvorené vo vodných extraktoch z mrkvy (mrkvová polievka) môžu viesť k menšej priľnavosti bakteriálnych agens na sliznicovú stenu čreva, a preto predstavujú účinnejšiu liečbu akútnych gastrointestinálne infekcie detí ako perorálna rehydratácia glukózo-elektrolytovým roztokom.
V roku 2009 experimenty ukázali, že mrkvová polievka profesora Mora dokáže liečiť hnačku spôsobenú baktériami odolnými voči antibiotikám.
Jablková diéta.
V roku 1929 Moro oznámil svoju neskoršiu slávnu „jablkovú diétu“ na liečbu hnačkových stavov. Kolega August Heisler upozornil Mora na účinok jabĺk ako starého ľudového lieku na črevný katar. Keď bola celá Eugenien Hall infikovaná enteritídou, všetky deti jedli surovú jablkovú kašu. Neskoršia klinická štúdia potvrdila výsledky štúdie v Eugenien Hall. Podľa Morovho názoru obsah trieslovín v surových strúhaných jablkách spôsobil určité detoxikačné procesy na zmiernenie symptómov dyspepsie, úplavice a chorôb podobných agitácii.
Osobné.
Moro bol ženatý s Margaretou Hönigswaldovou. Jeho syn Peter Moro bol známy londýnsky architekt.

</doc>
<doc id="701976" url="https://sk.wikipedia.org/wiki?curid=701976" title="Zoznam členov bratislavského zastupiteľstva zvolených vo voľbách v roku 1923">
Zoznam členov bratislavského zastupiteľstva zvolených vo voľbách v roku 1923

Vo voľbách do obecných zastupiteľstiev, ktoré sa na území Slovenska konali väčšinou 16. septembra 1923, bolo do zastupiteľstva mesta Bratislava zvolených 48 poslancov.

</doc>
<doc id="701977" url="https://sk.wikipedia.org/wiki?curid=701977" title="FA Premier League 2001/2002">
FA Premier League 2001/2002

Premier League 2001/2002 bola 10. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester United. Nováčikmi súťaže boli Fulham, Blackburn Rovers a Bolton Wanderers. Sezóna sa začala 18. augusta 2001 a skončila sa 11. mája 2002.
Víťazom ligy sa stal Arsenal, ktorý vyhral svoj 2. titul v Premier League a 12. celkovo. Do Ligy Majstrov 2002/2003 sa spoločne s Arsenalom kvalifikovali ešte Liverpool, Manchester United a Newcastle United. Do Pohára UEFA sa kvalifikovali Leeds United, Chelsea, Blackburn Rovers a Ipswich Town. Do Pohára Intertoto sa kvalifikovali Aston Villa a Fulham.
Do Football League First Division zostúpili Ipswich Town, Derby County a Leicester City.

</doc>
<doc id="701978" url="https://sk.wikipedia.org/wiki?curid=701978" title="Jarrod Bowen">
Jarrod Bowen

Jarrod Bowen (* 20. december 1996, Leominster, Anglicko) je anglický profesionálny futbalista, ktorý hráva na poste útočníka v anglickom klube West Ham United.
Klubová kariéra.
Hereford.
S futbalom začínal v klube Hereford United v piatej anglickej lige. V seniorskom tíme debutoval vo veku 17 rokov dňa 22. marca 2014 pri víťazstve 2:0 nad Barnetom. Svoj prvý gól strelil 21. apríla pri víťazstve 3:2 nad Aflreton Town.
Hull City.
Po vylúčení Herefordu v National League prestúpil v lete 2014 do Hull City v Premier League. 
Bowen zapôsobil počas prípravného obdobia v lete 2016 čím si vyslúžil dňa 23. augusta debut v prvom tíme pri víťazstve 3:1 nad Exeter City v EFL Cupe. V Premier League debutoval 29. októbra pri prehre 0:1 s Watfordom. Dňa 7. novembra podpísal Bowen novú dvojročnú zmluvu. Počas svojej prvej sezóne v prvom tíme odohral deväť zápasov. Hull City ale zostúpilo do Championship.
Dňa 5. augusta 2017 strelil Bowen svoj prvý gól v klube pri remíze 1:1 s Aston Villou. V septembri 2017 podpísal zmluvu, ktorá ho viazala v klube do roku 2020. Počas sezóny 2017/18 odohral Bowen 44 zápasov a strelil 15 gólov. Bol najlepším strelcom klubu počas sezóny a získal klubové ocenenia Hráč roku.
V sezóne 2018/19 sa opäť stal najlepším strelcom klubu keď v 46 zápasoch strelil dokopy 22 gólov. 
Dňa 27. novembra 2019 strelil Bowen svoj 50. gól v drese Hull City pri víťazstve 4:0 nad Preston North End.
West Ham United.
Dňa 31. januára 2020 sa Bowen pripojil k West Hamu United v Premier League za poplatok 18 miliónov libier. V klube debutoval 19. februára pri prehre 0:2 s Manchestrom City keď nastúpil ako náhradník. Pri premiére v základnej zostave dňa 29. februára strelil svoj prvý gól v klube pri víťazstve 3:1 nad Southamptonom.
Dňa 27. septembra 2020 strelil dva góly pri víťazstve 4:0 nad Wolves, pre Bowena to boli prvé góly v sezóne 2020/21 a pre West Ham to bolo prvé ligové víťazstvo v sezóne. Počas svojej prvej kompletnej sezóny odohral 40 zápasov v ktorých strelil 8 gólov.
Dňa 21. októbra 2021 strelil Bowen svoj prvý gól v európskych súťažiach keď skóroval pri víťazstve 3:0 nad Genkom v skupinovej fáze Európskej ligy UEFA 2021/22. V sezóne 2021/22 zaznamenal v Premier League 12 gólov a 12 asistencií a stal sa prvým hráčom West Hamu, ktorý strelil viac než 10 gólov a mal 10 asistencií od Paola Di Caniu v sezón 1999/2000.
Dňa 7. júna 2023 strelil víťazný gól vo finále Konferenčnej ligy UEFA 2022/23 kde jeho tím zvíťazil nad Fiorentinou 2:1. Nasledujúci deň bol vybraný do najlepšej zostavy sezóny Konferenčnej ligy.
Reprezentačná kariéra.
Dňa 4. júna 2022 debutoval Bowen v národnom tíme Anglicka pri prehre 0:1 s Maďarskom v Lige národov UEFA 2022/23. Za svoj výkon dostal pochvalu od The Daily Telegraph.
Štatistiky kariéry.
Klubové.
"K 19. septembru 2023"
 1 Európska liga UEFA
 2 Európska konferenčná liga UEFA
Medzinárodné.
"K 19. septembru 2023"
Úspechy hráča.
West Ham United
Individuálne

</doc>
<doc id="701983" url="https://sk.wikipedia.org/wiki?curid=701983" title="Konstantinos Mavropanos">
Konstantinos Mavropanos

Konstantinos Mavropanos (* 11. december 1997, Atény, Grécko) je grécky profesionálny futbalista, ktorý hráva na poste obrancu v anglickom klube West Ham United.
Klubová kariéra.
PAS Giannina.
Mavropanos sa narodil v Aténach. S futbalom začal v klube Apollon Smyrnis kde strávil osem rokov v mládežníckom tíme. V roku 2016 sa pripojil k tímu Gréckej superligy PAS Giannina. V prvom tíme debutoval 29. novembra pri víťazstve 1:0 nad Agrotikos Asteras v gréckom pohári. Dňa 5. apríla 2017 debutoval v lige pri prehre 0:3 s tímom PAE Veria.
Na začiatku sezóny 2017/18 sa Mavropanos prebojoval do základnej zostavy a hneď v prvom zápase novej sezóny strelil svoj premiérový gól pri víťazstve 2:1 nad Asteras Tripoli.
Arsenal.
V januári 2018 prestúpil Mavropanos do anglického klubu Arsenal za poplatok 2,1 miliónov eur. Na začiatku hrával v rezervnom tíme do 23 rokov. V prvom tíme debutoval dňa 29. apríla pri prehre 1:2 s Manchestrom United. Nastúpil aj o týždeň neskôr pri víťazstve 5:0 doma nad Burnley. Tento zápas bol zároveň posledným domácim zápasom pre Arséna Wengera na lavičke Arsenalu.
V októbri 2018 utrpel Mavropanos zranenie slabín čo ho vyradilo na nejaký čas. Dňa 3. februára 2019 odohral svoj prvý zápas v sezóne pri prehre 1:3 s Manchestrom City.
Hosťovanie v Norimbergu.
V januári 2020 bol Mavropanos poslaný na hosťovanie do konca sezóny do Norimbergu v 2. Bundeslige. Počas hosťovania odohral 12 zápasov.
VfB Stuttgart.
V júli 2020 podpísal Mavropanos s Arsenalom novú zmluvu a bol poslaný na ročné hosťovanie do VfB Stuttgart. V tíme debutoval 3. októbra pri remíze 1:1 s Leverkusenom. Počas hosťovania odohral za Stuttgart 22 zápasov z toho 21 v Bundeslige.
Dňa 24. júna 2021 bolo jeho hosťovanie v klube predĺžené o ďalšiu sezónu s opciou na trvalý prestup. Dňa 7. augusta strelil Mavropanos svoj prvý gól v klube z rohového kopu pri víťazstve 6:0 nad BFC Dynamo v prvom kole DFB-Pokal. Dňa 28. augusta strelil Mavropanos svoj prvý gól v Bundeslige pri prehre 2:3 s Freiburgom. Dňa 11. decembra skóroval Mavropanos pri víťazstve 2:0 nad VfL Wolfsburg pre obrancu to bol už štvrtý gól v sezóne.
Po tom čo v sezóne 2021/22 klub zotrval v Bundeslige sa Mavropanos stal hráčom VfB Stuttgart a podpísal zmluvu do roku 2025.
West Ham United.
Dňa 22. augusta prestúpil Mavropanos do anglického klubu West Ham United za poplatok 25 miliónov eur. Stal sa prvým gréckym hráčom, ktorý prestúpil do tohto klubu.
Reprezentačná kariéra.
Mavropanos debutoval v národnom tíme Grécka dňa 28. marca 2021 v prípravnom zápase pri víťazstve 2:1 nad Hondurasom. Dňa 10. septembra 2023 strelil Mavropanos dva góly pri víťazstve 5:0 nad Gibraltárom v kvalifikácii na Majstrovstvá Európy vo futbale 2024, pre hráča to boli prvé góly v národnom tíme.
Štatistiky kariéry.
Klubové.
"K 19. septembru 2023"
 1 Európska liga UEFA
 2 Baráž o zostup v Bundeslige
Medzinárodné.
"K 19. septembru 2023"

</doc>
<doc id="701987" url="https://sk.wikipedia.org/wiki?curid=701987" title="Partizánska skupina Janka Kráľa">
Partizánska skupina Janka Kráľa

Partizánska skupina Janka Kráľa bola jedným z prvých komunistických partizánskych oddielov založených v roku 1942. Počas niekoľkotýždňovej existencie od 30. mája 1942 až do likvidácie 17. júla 1942 sa oddiel nestal bojaschopným a nevykonal žiadnu bojovú akciu alebo sabotáž.
Rozhodnutie vytvárať partizánske oddiely.
Na jar roku 1942 3. ústredné vedenie KSS vedené Jánom Osohom rozhodlo o formovaní partizánskych skupín v horách. Časovo rozhodnutie korešpondovalo so stupňujúcou sa perzekúciou voči komunistom a so zahájením deportácií Židov, vďaka čomu sa odchod do hôr javil ako najlepšia forma ochrany. Hlavným iniciátorom sformovania oddielu z radov bratislavských komunistov bol Jaroslav Hlinenský s bývalými interbrigadistami Eugenom Neuman-Novákom a Gejzom Weis-Kršákom. Pripojil sa aj bývalý stredoškolský profesor Alexander Markuš, ktorý sa v rokoch 1941 - 1942 podieľal na vydávaní "Zpráv Komunistickej tlačovej kancelárie". Perspektívne sa očakávala spolupráca s vojakmi piešťanskej posádky, dodávka zbraní a potenciálne zbehnutie vojakov k partizánom. Ján Osoha napriek výzvam k otvorenému boju spočiatku váhal dať súhlas, nakoľko si uvedomoval logistické problémy. Odchod do hôr urýchlilo zatknutie Gejzu Weis-Kršáka agentmi ÚŠB 24. mája 1942.
Odchod do hôr.
30. mája 1942 sa na bratislavskej Kolibe zišli G. Ambos, Ľ. Beer, E. Eisenberger, J. Hlinenský, J. Horváth, G. Kiss, A. Markuš, E. Novák, A. Pipaš a J. Száraz. Výzbroj tvorili pištole a ručný granát. Skupine velil J. Hlinenský, zastupoval ho E. Novák, neskôr (potom, ako kvôli sporom Neumann-Novák opustil skupinu) profesor A. Markuš, ktorý bol aj politický vedúci. Skupina táborila nad obcou Píla na vrchu Prostredník a v okolitých dedinách Píla, Častá, Vištuk, Doľany a Budmerice vyvíjala politickú činnosť. Skupinu opustili interbrigadisti Jozef Száraz a Ernest Eisenberger, ktorí považovali akciu za predčasnú, naopak prišli noví členovia (Ján Paulík, Zoltán Frankl, atď.). Do atmosféry zasiahol negatívne incident, kedy Zoltán Frankl náhodne zasiahol výstrelom z pušky Gašpara Kissa a ten krátko nato po prevoze do nemocnice zomrel.
Skupina sa pri príležitosti 1. výročia napadnutia Sovietskeho zväzu pokúsila 22. júna 1942 o sabotáž na železničnej trati Bratislava - Trnava pri Šenkviciach. Kvôli absencii výbušnín chceli koľajnice uvoľniť mechanicky kľúčom, no nedokázali to a sabotáž sa neuskutočnila. 13. júla sa skupina na pokyn ústredného vedenia KSS začala presúvať do Považského Inovca.
Zánik skupiny.
17. júla 1942 na základe upozornenia miestneho horára žandárska hliadka neďaleko obce Chtelnica bez boja a odporu zatkla celú 13-člennú skupinu vyzbrojenú pištoľami. Členovia skupiny - až na dvoch - vykazovali známky otravy hubami. Žandári predpokladali, že ide o skupinu s kriminálnym pozadím a celú skupinu eskortovali do Bratislavy na ÚŠB. Krátko po zatknutí skupiny a výsluchu jej členov došlo 19. júla k zatknutiu predsedu 3. ústredného vedenia KSS Jána Osohu, Štefana Dubčeka a Eugena Neumanna-Nováka. Helena Markušová, manželka A. Markuša, obvinila zo zrady J. Hlinenského, ktorého označila dokonca za konfidenta gestapa, resp. agenta ÚŠB, hoci tieto obvinenia sa ukázali ako neopodstatnené. J. Hlinenský a A. Markuš strávili roky 1942-1945 vo väzení, 5. februára 1945 ich prevzala od slovenských úradov nemecká bezpečnostná polícia a obaja zahynuli 19. februára 1945 pri anglo-americkom nálete v rakúskom Melku na transport slovenských väzňov do koncentračného tábora v Mauthausene.

</doc>
<doc id="701988" url="https://sk.wikipedia.org/wiki?curid=701988" title="T3 – kultúrny prostriedok">
T3 – kultúrny prostriedok

T3 – kultúrny prostriedok alebo T3 je bratislavské nezávislé multižánrové kultúrne centrum, ktoré vzniklo v roku 2017. Aktivity realizuje vo vyradenom vozni električky Tatra T3, ktorý vlastní občianske združenie prevádzkujúce kultúrne centrum. V rokoch 2017 až 2021 T3 sídlila na Trnavskom mýte, po krátkej zastávke na festivale Pohoda sa presťahovala na Tyršovo nábrežie. T3 – kultúrny prostriedok primárne organizuje koncerty, filmové premietania, autorské čítania, divadelné a performatívne predstavenia či výstavy výtvarného umenia. Od roku 2023 je členom siete nezávislých kultúrnych centier Anténa.
Vozeň električky vydražilo občianske združenie od dopravného podniku Bratislava. Električka je zvnútra rekonštruovaná, zvonku však ostala identita električky zachovaná.
História.
Trnavské mýto.
T3 začala fungovať 10. júla 2017, kedy bol vozeň umiestnený na Trnavskom mýte v blízkosti bývalej staničnej budovy konskej železnice, pričom jeho umiestnenie sprevádzal aj úvodný koncert. Na tomto mieste sídlilo kultúrne centrum do 30. júna 2021, kedy bol vozeň premiestnený na trenčianske letisko, kde bol jedným z pódií na festivale Pohoda on the Ground. Počas tejto fázy existencie usporiadal T3 – kultúrny prostriedok viac ako 200 kultúrnych podujatí.
Tyršovo nábrežie.
Prvé podujatie T3 – kultúrneho prostriedku na Tyršovom nábreží sa odohralo 15. júla 2021. Aj vďaka postupne budovanému medzinárodnému renomé a väčšiemu priestoru navštívilo počas roku 2022 T3 až 10 tisíc návštevníkov.
Zameranie a reflexia.
Zameranie.
Kultúrne centrum sa všeobecne zameriava na prinášanie nových a inovatívnych umeleckých tendencií a postupov, pričom špecifickosť priestoru viedla k vytýčeniu sprístupňovania a popularizácie náročnejšej tvorby za jeden z hlavných cieľov priestoru.
Hudba.
Väčšinu umeleckého programu T3 tvorí hudba, pričom sa predstavujú projekty z českej a slovenskej scény ale aj aktuálne mená zo sveta – medzi ktoré patrili napríklad oceňované kanadská duo Pelada, britská rapová anomália Iceboy Violet, zásadná postava avantgardnej hudby Elliott Sharp, či Maniucha &amp; Ksawery. Hráva sa pritom rovnako tak priamo vo vozni ako aj v exteriéri pred ním.
Výtvarné umenie.
Od roku 2018 sa v T3 dejú výstavy mladých výtvarníkov a výtvarníčok, ktoré má na starosti kurátorka Jana Babušiaková. Medzi vystavujúcich patrila napríklad víťazka Ceny Oskára Čepana Daniela Krajčová, trojnásobný finalista Maľby roka Ján Hrčka, či Erik Binder.
Letné kino.
T3 ozvláštňuje bežnú ponuku letných kín o náročnejšie snímky, pričom berie ohľad na bežného diváka. Program letných kín je tvorený z artovej kinematografie, klubových filmov, dokumentov aj filmov pre deti. Letné kiná realizuje od roku 2018.
Literatúra.
Od roku 2017 realizuje T3 autorské čítania so zameraním na súčasnú poéziu, predstavuje aj prozaikov, medzi ktorých patrila napríklad víťazka Anasoft Litery Barbora Hrínová, či finalistov tejto ceny Richarda Pupalu, Michaelu Rosovú, alebo Mila Janáča.
Reflexia.
Podľa denníku Pravda je dramaturgia T3 inkluzívna, žánrovo diverzifikovaná a väčšinu vystupujúcich umelkýň a umelcov definuje to, že na scéne súčasnej hudby kvalitatívne vytŕčajú. Podľa českého kultúrneho dvojtýždenníka A2 pomáha T3 vytvárať podhubie pre okrajovú hudbu od radikálnej elektroniky cez voľnú improvizáciu a noise až po experimentálny pop, pričom poskytuje každodennú bázu pre menšinovú kultúrnu prevádzku.

</doc>
<doc id="701992" url="https://sk.wikipedia.org/wiki?curid=701992" title="Edson Álvarez">
Edson Álvarez

Edson Omar Álvarez Velázquez (* 24. október 1997, Tlalnepantla, Mexiko) je mexický profesionálny futbalista, ktorý hráva na poste defenzívneho stredopoliara v anglickom klube West Ham United. 
Klubová kariéra.
Club América.
V roku 2014 sa Álvarez pripojil k akadémii Club América. V prvom tíme debutoval dňa 30. októbra 2016 v zápase Liga MX pri víťazstve 3:1 nad Santos Laguna. Svoj prvý gól strelil 25. decembra vo finále Apertura proti Tigres UANL, jeho tím vo finále prehral po penaltovom rozstrele. 
Dňa 17. decembra 2018 nastúpil na odvetný finálový zápas Apertury a rozhodol dvoma gólmi o víťazstve nad Cruz Azul a 13. titule pre Club América.
Ajax Amsterdam.
Dňa 19. júla 2019 prestúpil Álvarez do holandského klubu Ajax Amsterdam kde podpísal päťročný kontrakt. Cena prestupu bola 17 miliónov dolárov. Álvarez dostal dres s číslom 4, ktoré sa uvoľnilo po odchode Matthijsa de Ligta. V klube debutoval 17. augusta pri víťazstve 4:1 nad VVV-Venlo. Dňa 28. augusta strelil svoj prvý gól pri víťazstve 2:0 nad APOEL Nikózia v odvetnom zápase Ligy majstrov UEFA 2019/20. Dňa 17. septembra skóroval pri svojom debute v Lige majstrov pri víťazstve 3:0 nad Lille OSC. Stal sa prvým mexickým futbalistom, ktorý pri debute v Lige majstrov skóroval. Vo svojej prvej sezóne odohral vo všetkých súťažiach 23 zápasov a strelil dva góly.
Dňa 21. marca 2021 strelil Álvarez svoj prvý gól v lige pri víťazstve 5:0 nad ADO Den Haag. Dňa 18. apríla odohral celé finále KNVB Cupu kde Ajax vyhral nad Vitesse 2:1. Na konci sezóny sa s tímom tešil zo zisku double.
Dňa 27. októbra 2021 predĺžil Álvarez zmluvu s Ajaxom do roku 2025. Dňa 30. apríla 2022 odohral svoj 100. zápas v klube pri víťazstve 3:0 nad PEC Zwolle. Stal sa 174. hráčom v histórii Ajaxu ktorému sa podarilo odohrať 100 zápasov. V sezóne 2021/22 obhájil s Ajaxom titul v Eredivisie.
West Ham United.
Dňa 10. augusta 2023 prestúpil Álvarez do anglického klubu West Ham United za poplatok 35 miliónov libier. O desať dní neskôr debutoval v tíme ako náhradník pri víťazstve 3:1 nad Chelsea.
Reprezentačná kariéra.
Álvarez reprezentoval Mexiko v niektorých reprezentačných úrovniach.
Dňa 8. februára 2017 debutoval Álvarez v národnom tíme Mexika pri víťazstve 1:0 nad Islandom v priateľskom zápase.
Álvarez bol nominovaný na Zlatý pohár CONCACAF 2017. Turnaja sa zúčastnili väčšinou náhradníci keďže v tom čase hralo Mexiko aj na Pohári konfederácií FIFA 2017 v Rusku. Na turnaji odohral Álvarez všetkých päť zápasov pričom strelil jeden gól v skupine pri víťazstve 2:0 nad Curaçaom. Mexiko na turnaji skončilo v semifinále.
Álvarez sa dostal do záverečnej nominácie na Majstrovstvá sveta vo futbale 2018. Na turnaji zasiahol do všetkých zápasov na turnaji. Mexiko skončilo na turnaji v osemfinále kde prehralo s Brazíliou 0:2.
Álvarez bol súčasťou konečnej nominácie na Zlatý pohár CONCACAF 2019. Na turnaji odohral päť zo šiestich zápasov a nastúpil aj do finále kde Mexiko zvíťazilo nad USA 1:0 a získalo svoj ôsmy titul na turnaji.
Álvarez bol súčasťou konečnej nominácie na Zlatý pohár CONCACAF 2021. Na turnaji odohral všetkých šesť zápasov. Mexiko vo finále prehralo s USA po predĺžení 0:1.
Álvarez sa dostal do záverečnej nominácie na Majstrovstvá sveta vo futbale 2022 v Katare. Mexiko na turnaji skončilo v skupine. Álvarez na turnaji odohral dva z troch zápasov.
Álvarez bol súčasťou konečnej nominácie na Zlatý pohár CONCACAF 2023. Na turnaji odohrali všetkých šesť zápasov. Mexiko získalo svoj deviaty titul keď vo finále zdolali Panamu 1:0. Pre Álvareza to bol druhý Zlatý pohár v kariére.
Štatistiky kariéry.
Klubové.
"K 19. septembru 2023"
 1 Majstrovstvá klubov FIFA
 2 Liga majstrov CONCACAF
 3 Liga majstrov UEFA
 4 Európska liga UEFA
 5 Johan Cruijff Schaal
Medzinárodné.
"K 19. septembru 2023"
Úspechy hráča.
Club América
Eredivisie
Mexiko

</doc>
<doc id="701993" url="https://sk.wikipedia.org/wiki?curid=701993" title="Geosynchronous Satellite Launch Vehicle Mark III">
Geosynchronous Satellite Launch Vehicle Mark III



</doc>
<doc id="701997" url="https://sk.wikipedia.org/wiki?curid=701997" title="Mlýnské kolo v srdci mém">
Mlýnské kolo v srdci mém

Mlýnské kolo v srdci mém je názov šiesteho štúdiového albumu českej šansónovej speváčky Hany Hegerovej. V roku 2010 tento album vydalo hudobné vydavateľstvo Supraphon.
Album "Mlýnské kolo v srdci mém" vyšiel v rozšírenej limitovanej edícii spolu s DVD na ktorom sa nachádzajú dva koncertné hudobné recitály: „Mlýnské kolo Hany Hegerové“ z roku 2011 a „Kde lampy bloudí“ z roku 2007. 

</doc>
<doc id="702014" url="https://sk.wikipedia.org/wiki?curid=702014" title="Lampros z Atén">
Lampros z Atén

Lampros (; * asi 520 pred Kr., Atény – † 450 pred Kr., Atény) bol starogrécky hudobník a učiteľ hudby.
Lampros z Atén bol známy svojou striedmosťou a zdržanlivosťou v kompozícii, ktorá sa neskôr prejavila v štýle aj u jeho študenta Sofokla. Zdá sa, že žil zdržanlivým životom, odmietal vraj piť víno, čo nebolo práve typické muzikantské správanie. Athénaios vo svojom diele "Deipnosofistai" zaznamenal informácie o diskusiách pri večeriach (o symposiach), ktoré umožňujú nahliadnuť do vtedajšieho života. Píše, že predstaviteľ antickej komédie Frynichos povedal, že „"čajky nariekali, keď medzi nimi zomrel Lampros, človek, ktorý pil vodu, subtílny hypersofista, suchá kostra Múz, nočná mora pre slávikov, hymnus Háda."“ Platón v diele Obrana Sokratova uznáva Lampra za dobrého učiteľa hudby, hoci nie až takého akým bol Konnos, syn Metrobia (Sokrata mohol jeho otec alebo mentor zoznámiť s uznávanými učiteľmi, akým bol tiež hudobník Lampros). Lampra ocenil aj Cornelius Nepos.
Podľa nemeckého muzikológa H. Aberta chronologické dôvody bránia stotožniť Lampra, o ktorých sa zmieňuje komický básnik Frynichos, Platón alebo Cornelius Nepos, s homonymným Lamprom, majstrom hudby a tanca, učiteľom Sofokla, ktorého spomína Athenaios. Či tieto zdroje odkazujú na tú istú osobu, je predmetom diskusie medzi odborníkmi.
Americký historik John W. Barker napr. predpokladá, bez toho, aby uviedol na akom základe, že by sa malo rozlišovať medzi Lamprom, ktorého spomína Frynichos a postavou rovnakého mena, o ktorej sa zmienil Platón. Rozlíšenie predpokladané Barkerom sa ale javí ako neopodstatnené. Určite je ale vylúčená možnosť (najmä chronologicky) stotožniť Lampra spomínaného v týchto písomných prameňoch s Lamprom z Erythrai, ktorého byzantský lexikón Suda spomína ako jedného z Aristoxenových učiteľov.

</doc>
<doc id="702027" url="https://sk.wikipedia.org/wiki?curid=702027" title="Jamie Carragher">
Jamie Carragher

James Lee Duncan Carragher (* 28. január 1978, Bootle), známy ako Jamie Carragher, je bývalý anglický profesionálny futbalista, ktorý hrával na pozícii krajného či stredného obrancu. Celú svoju profesionálnu hráčsku kariéru strávil v klube Liverpool FC. Medzi rokmi 1999 a 2010 si na seba 38 krát obliekol dres anglickej reprezentácie. 
Po svojom odchode do dôchodku v roku 2013 sa Carragher pripojil k Sky Sports, kde vystupuje ako komentátor a expert. Od júla 2020 sa taktiež objavuje na stanici CBS Sports v zápasoch Ligy Majstrov.
Klubová kariéra.
Carragher debutoval v liverpoolskom A-tíme v sezóne 1996/97 a od sezóny 1997/98 bol pravidelným členom základnej zostavy. Pôvodne krajný obranca hrával od roku 2004, kedy do klubu prišiel tréner Rafael Benítez, skôr na pozícii stopéra. Bol jedným z najdlhšie hrajúcich hráčov Liverpoolu, 15. januára 2008 v zápase proti Lutonu dosiahol métu 500 zápasov. Celkom za tím z Liverpoolu odohral 737 zápasov a patril k najväčším srdciarom, ktorí kedy v klube hrali. Kariéru ukončil 19. mája 2013 v poslednom ligovom kole Premier League 2012/13 v zápase s Queens Park Rangers, ktorý Liverpool vyhral 1:0. 
V drese Liverpoolu vyhral dva tituly v FA Cupe, tri tituly v ligovom pohári a dvakrát zvíťazil v Community Shield. Na európskej scéne sa mu podarilo raz vyhrať Ligu majstrov UEFA, raz Pohár UEFA a dvakrát Superpohár UEFA. 
Reprezentačná kariéra.
Carragher debutoval v anglickej reprezentácii v roku 1999. Reprezentoval Anglicko na záverečných turnajoch EURO 2004 a Majstrovstvá sveta 2006. V roku 2007 oznámil ukončenie svojej reprezentačnej kariéry, ale do reprezentačného dresu sa vrátil v roku 2010, aby si zahral na Majstrovstvách sveta 2010. Následne opäť ukončil svoju reprezentačnú kariéru. Na svojom konte má 38 reprezentačných zápasov.

</doc>
<doc id="702028" url="https://sk.wikipedia.org/wiki?curid=702028" title="Konečná (vrch v Turzovskej vrchovine)">
Konečná (vrch v Turzovskej vrchovine)

Konečná () je vrch v Turzovskej vrchovine, krajinnom celku Západných Beskýd. Leží nad obcou Klokočov, približne (severo)západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Východná časť patrí do katastrálneho územia obce Klokočov, južná obci Korňa a severozápadná moravskej obci Bílá. V okolí sa nachádzajú osady obce Klokočov a Korňa, západne sú samoty obce Bílá. Na slovenskom území patrí hrebeň do Turzovskej vrchoviny a spadá do CHKO Kysuce, severozápadná časť na českom území je súčasťou Moravsko-sliezskych Beskýd a CHKO Beskydy.
Opis.
Konečná leží v hraničnom hrebeni na západnom okraji podcelku Zadné vrchy. Severne sa nachádza Lysá hora (), Travný (), Smrkovina (), Súľov (), Sulov () a Čudácka (), východne Vrchpredmier (), Hlinené (), Javorová (), Vysoká () a Komarov vrch (), južne Živčáková (), Čupeľ (), Kelčov () a Bobek () a západne Javořinka (), Šorštýn (), Smrk () a Těšíňočka (). Hrebeňom prechádza rozvodie Čierneho a Baltského mora. Voda z východných svahov odteká Predmierankou a z južných Korniankou do Kysuce a Váhu v povodí Dunaja, západnú časť odvodňuje Černá Ostravice do Ostravice v povodí Odry. Na vrchol nevedie značený turistický chodník. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných častí je možné vidieť okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Kysucké Beskydy, Súľovské vrchy a Malú Fatru.
Prístup.
Na vrchol nevedie značená turistická trasa, no severozápadným úbočím vedie traverzom červeno značená hrebeňovka:

</doc>
<doc id="702031" url="https://sk.wikipedia.org/wiki?curid=702031" title="Zoznam členov bratislavského zastupiteľstva zvolených vo voľbách v roku 1931">
Zoznam členov bratislavského zastupiteľstva zvolených vo voľbách v roku 1931

Vo voľbách do obecných zastupiteľstiev, ktoré sa na území Slovenska konali väčšinou 27. septembra 1931, bolo do zastupiteľstva mesta Bratislava zvolených 48 poslancov.

</doc>
<doc id="702037" url="https://sk.wikipedia.org/wiki?curid=702037" title="Joseph Anang">
Joseph Anang

Joseph Tetteh Anang (* 8. jún 2000, Akkra, Ghana) je profesionálny futbalista, ktorý hráva na poste brankára v anglickom klube West Ham United.
Klubová kariéra.
West Ham United.
Anang sa narodil v Akkre. S futbalom začínal v mládežníckom tíme Danbort, neskôr hrával za WA All Stars. V roku 2017 prišiel do akadémie West Hamu United. Dňa 1. júla 2018 podpísal s tímom svoju prvú profesionálnu zmluvu. V klube hrával v kategóriách do 18 a neskôr do 21 rokov. V decembri 2020 podpísal Anang novú zmluvu do roku 2024.
Hosťovanie v Stevenage.
V júni 2021 bol Anang poslaný na hosťovanie do Stevenage v League Two. V tíme debutoval 7. augusta pri víťazstve 1:0 nad Barrow, pre Ananga to bol aj debut v seniorskom futbale. Na hosťovaní zotrval do januára 2022. Počas hosťovania odohral 18 zápasov vo všetkých súťažiach.
Hosťovanie v St Patrick's Athletic.
Dňa 28. januára 2022 bol Anang poslaný na hosťovanie do írskeho klubu St Patrick's Athletic. V klube debutoval 11. februára v Prezidentskom pohári Írska proti Shamrock Rovers. V lige debutoval 18. februára pri víťazstve 3:0 nad Shelbourne.
Dňa 21. júla debutoval Anang v európskych súťažiach pri remíze 1:1 so slovinským klubom NŠ Mura v prvom zápase druhého predkola Konferenčnej ligy UEFA 2022/23. Jeho hosťovanie bolo predčasne ukončené v auguste po tom čo odmietol s tímom cestovať do Bulharska na prvý zápas tretieho predkola Konferenčnej ligy UEFA proti CSKA Sofia.
Hosťovanie v Derby County.
Po hosťovaní v Írsku bol Anang poslaný na hosťovanie do trojligového klubu Derby County. Krátko po príchode si Anang privodil na tréningu zranenie malej ruky, ktorého vyradilo z hry na niekoľko mesiacov. Jeho hosťovanie sa skončilo v januári 2023.
Štatistiky kariéry.
Klubové.
"K 20. septembru 2023"
 1 EFL Trophy
 2 Prezidentský pohár Írska
 3 Európska konferenčná liga UEFA
Externé odkazy.
Anang na transfermarkt

</doc>
<doc id="702041" url="https://sk.wikipedia.org/wiki?curid=702041" title="Ben Johnson">
Ben Johnson

Benjamin Anthony Johnson (* 24. január 2000, Waltham Forest, Anglicko) je anglický profesionálny futbalista, ktorý hráva na poste obrancu v anglickom klube West Ham United.
Klubová kariéra.
Johnson od svojich siedmich rokoch pôsobí v akadémii West Hamu United. Po dovŕšení 18 rokov podpísal v januári 2018 svoju prvú profesionálnu zmluvu.
Dňa 27. februára 2019 debutoval v prvom tíme pri prehre 0:1 vonku s Manchestrom City. Johnsona trápili zranenia hamstringu čo ho na nejaký čas vyradilo z hry. 
V drese West Hamu sa Johnson objavil až 17. júla 2020 pri víťazstve 3:1 nad Watfordom.
Dňa 27. decembra 2020 strelil Johnson svoj prvý gól v klube pri remíze 2:2 s Brightonom. V sezóne 2020/21 odohral za klub vo všetkých súťažiach 20 zápasov a dostal klubové ocenenie najlepší mladý hráč sezóny.
Dňa 20. marca 2022 odohral Johnson svoj 50. zápas v klube pri prehre 1:3 s Tottenhamom.
Dňa 7. júna 2023 sa Johnson tešil s tímom z víťazstva vo finále Konferenčnej ligy UEFA 2022/23, kde zdolali Fiorentinu 2:1.
Reprezentačná kariéra.
Johnson reprezentoval Anglicko v kategórii do 21 rokov. V roku 2023 sa s tímom tešil zo zisku titulu majstra Európy do 21 rokov.
Štatistiky kariéry.
Klubové.
"K 20. septembru 2023"
 1 Európska liga UEFA
 2 Európska konferenčná liga UEFA
Úspechy hráča.
West Ham United
Anglicko U21

</doc>
<doc id="702042" url="https://sk.wikipedia.org/wiki?curid=702042" title="Letisko Alicante-Elche">
Letisko Alicante-Elche

Letisko Alicante-Elche ( ; kód IATA: ALC, kód ICAO: LEAL) je medzinárodné letisko v Španielsku ktoré leží medzi mestami Alicante (asi 8 km severovýchodne od letiska) a Elche (asi 10 km západne od letiska). Okrem toho slúži nielen pre Benidorm (jedno z najväčších letovísk v Španielsku), ale aj pre celý Valencijský a Murcijský región. Podľa počtu cestujúcich v roku 2019 ide o piate najrušnejšie letisko v Španielsku a patrí medzi 50 najväčších letísk v Európe. Je leteckou základňou pre spoločnosti Air Nostrum, Evelop Airlines, Norwegian Air Shuttle, Ryanair a Vueling (2017).
Bolo otvorené v roku 1967, kedy nahradilo staré letisko "La Rabassa" z roku 1936. Od roku 2011 tu stojí nový terminál, kam sa presunula všetka prevádzka. Až 80 % všetkých prepravených cestujúcich pochádza z medzinárodných liniek. Najväčší počet cestujúcich prilieta zo Spojeného kráľovstva, Holandska, Nemecka, Nórska, Belgicka a Švédska. Populárne domáce destinácie sú Barcelona, Madrid a Palma de Mallorca.
V roku 2020 (na počesť významného španielskeho básnika a dramatika Miguela Hernándeza, ktorý sa narodil práve v neďalekom meste Alicante, pri príležitosti 110. výročia jeho narodenia) bolo rozhodnuté o novom oficiálnom názve letiska, ktorý sa používa od roku 2021 a v španielčine znie "Aeropuerto de Alicante-Elche Miguel Hernández", katalánsky potom "Aeroport d'Alacant-Elx Miguel Hernánde".
Štatistiky letiska.
Počty cestujúcich.
V rokoch 2000 až 2019 počet cestujúcich na "letisku Alicante-Elche" takmer nepretržite vzrastal (len v rokoch 2009 a 2012 medziročne prechodne mierne poklesol). Za sledované obdobie vzrástol zo zhruba 6 miliónov v roku 2000 na viac ako 15 miliónov v roku 2019, kedy letisko zaznamenalo doteraz najväčší počet cestujúcich. V relatívnom vyjadrení počet cestujúcich za toto obdobie vzrástol 2,5-krát. V rokoch 20202021 došlo aj na tunajšom letisku (ako skoro na všetkých letiskách) k obrovskému poklesu v dôsledku pandémie ochorenia covid-19. V roku 2020 toto letisko prepravilo menej ako jednu štvrtinu cestujúcich oproti predchádzajúcemu roku. V roku 2021 síce oproti roku 2020 došlo k znateľnému oživeniu, ale aj tak počet cestujúcich dosiahol len 38,8 percent rekordného roku 2019.
Počet letov a prepravený náklad.
"Počet vzletov a pristátí" po celé toto obdobie tiež dlhodobo rástol (opäť s občasnými prechodnými malými poklesmi), ale percentuálne menej ako počet cestujúcich, čo je dané nárastom podielu väčších lietadiel. Naopak "objem prepraveného nákladu" od roku 2000 takmer nepretržite klesal a v roku 2019 jeho objem predstavoval približne polovicu nákladu prepraveného v roku 2000. Aj keď pominieme ďalší pokles v krízových rokoch 2020 – 2021, ako aj pre toto letisko platí, že dlhodobo sa rozvíja osobná doprava, zatiaľ čo význam nákladnej dopravy tu trvalo klesá.
Najvyťaženejšie linky.
V prehľade najvyťaženejších vnútroštátnych a medzinárodných liniek dominujú trasy do Spojeného kráľovstva, ktorých je v tabuľke celkom deväť. Až na treťom mieste je najfrekventovanejšia vnútroštátna linka do Barcelony. Ďalej sú v prehľade zastúpené linky do Belgicka, Holandska a severských krajín.
Podľa krajín.
Pretože celkom 9 liniek vedie do Spojeného kráľovstva, nie je nijako prekvapivé, že v prehľadu podľa krajín úplne dominuje.
Podľa leteckých spoločností.
Z leteckých spoločností má ďaleko najväčší podiel Ryanair (cez 32 % všetkých prepravených cestujúcich), ktorý má taktiež na tomto letisku jednu zo svojich základní. Spoločnosť easyJet na druhom mieste a má podiel skoro 13 % a Vueling (ktorý má na tunajšom letisku aj svoju základňu) sa nachádza na treťom mieste má podiel 11,4 percent.

</doc>
<doc id="702043" url="https://sk.wikipedia.org/wiki?curid=702043" title="Rádio Paráda">
Rádio Paráda

Rádio Paráda je online rádiostanica pôsobiaca v Humennom a vysielajúca od roku 2019 výhradne online formou.
Rádio vzniklo v júni 2019 v Snine pod názvom Rádio Snina. V roku 2020 sa rádio presunulo do mesta Humenné a premenovalo sa na Rádio Paráda. Vysiela všetky hudobné žánre a ponúka aj moderované vysielanie. 
Zakladateľmi Rádia Snina (neskôr Rádio Paráda) boli Peter Gecík a Viliam Mego. Prevádzkovali ho pod občianskym združením Rádio Paráda. V roku 2020 Viliam Mego z Rádia Snina aj občianskeho združenia odišiel.
Od roku 2022 Rádio Paráda prevádzkuje nový majiteľ ( súkromná s.r.o.)

</doc>
<doc id="702045" url="https://sk.wikipedia.org/wiki?curid=702045" title="Mohammed Kudus">
Mohammed Kudus

Mohammed Kudus (* 2. august 2000, Nima, Ghana) je ghanský profesionálny futbalista, ktorý hráva na poste ofenzívneho stredopoliara v anglickom klube West Ham United.
Klubová kariéra.
Nordsjælland.
Kudus prišiel do dánskeho klubu Nordsjælland v januári 2018 spolu s dvoma spoluhráčmi z ghanského mládežníckeho tímu Right to Dram.
V prvom tíme debutoval 5. augusta 2018 pri prehre 0:2 s Brøndby IF. Dňa 4. marca 2019 strelil svoj prvý gól v tíme pri remíze 3:3 s Midtjyllandom.
Ajax Amsterdam.
V júli 2020 prestúpil Kudus do holandského klubu Ajax Amsterdam za poplatok 9 miliónov eur, v klube podpísal zmluvu na päť rokov. V tíme debutoval 20. septembra pri víťazstve 3:0 nad RKC Waalwijk, po zápase ho hlavný tréner Erik ten Hag označil za hráča s neuveriteľným potenciálom. Svoj prvý gól v klube strelil 18. októbra pri víťazstve 5:1 nad Heerenveen. O tri dni neskôr debutoval v skupinovej fáze Ligy majstrov UEFA 2020/2021 proti Liverpoolu no v zápase utrpel zranenie meniskusu, ktorého vyradilo z hry na niekoľko mesiacov. Do základnej zostavy sa vrátil až 21. februára 2021 pri víťazstve 4:2 nad Spartou Rotterdam, pri svojom návrate dokázal aj skórovať. Počas svojej prvej sezóny odohral vo všetkých súťažiach 22 zápasov a strelil štyri góly. Na konci sezóny sa s tímom tešil zo zisku titulu aj pohára.
Pred sezónou 2021/22 utrpel zranenie členka čo ho vyradilo z hry. Vrátil sa 21. septembra keď pri víťazstve 5:0 nad Fortuna Sittard skóroval. V novembri sa opäť zranil v reprezentácii Ghany čo vyradilo z hry na tri mesiace. Napriek častým zraneniam odohral počas sezóny 20 zápasov v ktorých dal jeden gól. Na konci sezóny sa s tímom tešil zo zisku 36. titulu v Eredivisie.
Dňa 7. septembra 2022 strelil Kudus svoj prvý gól v Lige majstrov pri víťazstve 4:0 nad Rangers. V skupinovej fáze Ligy majstrov UEFA 2022/23 strelil štyri góly v šiestich zápasoch. Dňa 19. februára 2023 skóroval z priameho kopu pri víťazstve 4:0 nad Spartou Rotterdam. Po strelení gólu vzdal hold ghanskému futbalistovi Christianovi Atsuovi, ktorý zomrel v roku 2023 pri zemetrasení v Turecku a Sýrii. 
Vo svojom poslednom zápase za Ajax dňa 24. augusta 2023 strelil Kudus hattrick pri víťazstve 4:1 nad Ludogorecom Razgrad v prvom zápase štvrtého predkola Európskej ligy UEFA 2023/24.
West Ham United.
Dňa 27. augusta prestúpil Kudus do anglického klubu West Ham United za nezverejnený poplatok, ktorý bol údajne 44,5 miliónov eur. V tíme debutoval 1. septembra ako náhradník pri víťazstve 2:1 nad Luton Town.
Reprezentačná kariéra.
Kudus debutoval v národnom tíme Ghany dňa 14. novembra 2019 pri víťazstve 2:0 nad Južnou Afrikou v kvalifikácii na Africký pohár národov 2021. Zranenie v novembri 2021 ho vyradilo z hry na tri mesiace a vynechal tak aj Africký pohár národov 2021.
Kudus sa dostal do záverečnej nominácie na Majstrovstvá sveta vo futbale 2022 v Katare. Vo svojom druhom vystúpení v skupine pri víťazstve 3:2 nad Južnou Kóreou strelil Kudus dva góly. Ghana na turnaji skončila v skupine.
Štatistiky kariéry.
Klubové.
"K 20. septembru 2023"
 1 Európska liga UEFA
 2 Liga majstrov UEFA
 3 Johan Cruijff Schaal
Medzinárodné.
"K 20. septembru 2023"
Úspechy hráča.
Ajax Amsterdam
Individuálne

</doc>
<doc id="702047" url="https://sk.wikipedia.org/wiki?curid=702047" title="Albatros hnedo-biely">
Albatros hnedo-biely

Albatros hnedo-biely ("Diomedea antipodensis") je veľký morský vták z rodu "Diomedea", ktorý hniezdi na malých subantarktických ostrovoch Nového Zélandu. 
Systematika.
Systematika rodu "Diomedea", do ktorého patrí aj albatros hnedo-biely, nie je úplne jednoznačná. Mnoho druhov albatrosov, ktoré sú dnes považované za samostatné druhy, boli v minulosti zlúčené do jediného taxónu, ktorým bol albatros sťahovavý ("Diomedea exulans"). John Warham v roku 1990 navrhol "Diomedea exulans" rozdeliť do 5 poddruhov, okrem iného dva bližšie nepomenované druhy, ktoré boli v roku 1992 pomenované ako "Diomedea exulans gibsoni" a "Diomedea exulans antipodensis". Robertson &amp; Nunn v roku 1998 oba taxóny povýšili na samostatné druhy, čo však nebolo všeobecne akceptované. Dodnes sa rôzne taxonomické autority líšia v nakladaní s týmito taxónmi a zatiaľ čo niektorí ich považujú za ten istý druh, iní za dva poddruhy alebo samostatné druhy.
Nasledujúci článok pracuje s oboma taxónmi s ako poddruhmi, rovnako ako IOC World Bird List vydávaný Medzinárodnou ornitologickou úniou, alebo Novozélandský zoznam vtákov vydávaný Novozélandskou ornitologickou úniou. Obe autority rozlišujú nasledujúce poddruhy s týmto rozšírením hniezdnych kolónií:
Názov poddruhu "gibsoni" uctieva pamiatku Johna Douglasa Gibsona, významného austrálskeho amatérskeho ornitológa a experta na albatrosy.
Popis.
Albatros hnedo-biely dorastá do dĺžky 115 cm a váži 6,5 kg. Zobák je 135–160 mm dlhý, ružový s krémovým koncom, a na rozdiel od albatrosa sépiara nemá čierne okraje pri reznej hrane hornej čeľuste. Operenie je vysoko variabilné a závisí na poddruhu a veku jedinca. Pohybuje sa od hnedého sfarbenia s čiernou vrchnou stranou krídel, bielymi tvarmi a bielou spodnou stranou krídel s prevažne bielou, keď jediná čierna farba začína v prvej tretine dĺžky krídel. Poddruh "gibsoni" je svetlejší než poddruh "antipodensis".
Biológia.
Živí sa desaťramenatcami, rybami a zbytkami vyhodených naspäť do mora z rybárskych lodí. Potravu zbierajú hlavne v noci. Vedľa rybárskych lodí môže niekedy prenasledovať aj veľryby.
Hniezdenie.
Albatros hnedobiely zahniezďuje iba raz za dva roky. V prípade neúspešného vyvedenia mláďaťa však môže zahniezdiť už nasledujúci rok. Na Aucklandových ostrovoch sú vajcia kladené od decembra do začiatku februára, na ostrovoch Protinožcov o 3 týždne neskôr. Samica kladie vždy len jedno veľké biele vajce s rozmermi 126×78 mm a s váhou 425 g. Vajce je kladené do plytkej priehlbiny na vrchole 20–50 cm vysokej hromádky z vegetácie a zeminy. Hniezdo býva umiestnené na okraji skalnej rímsy alebo útesu, kde môžu dospelé vtáky ľahko naskočiť na stúpavé vetry. Albatrosy sú síce dokonale prispôsobené na dlhé lety, avšak vzlietnutie je pre ne náročné. Na vajciach sedia oba partneri po dobu okolo 80 dní v 6–10 denných smenách. Vtáčatá sa liahnu obalené svetlo šedým prachovým perím. Rodičia ich mesiac zahrievajú v hniezde, avšak potom sú ponechané v hniezde osamote, zatiaľ čo rodičia zháňajú potravu na mori. K vyleteniu z hniezda dochádza vo veku 9–10 mesiacov. Mláďatá strávia na mori nasledujúcich niekoľko rokov, a medzi 3. a 14. rokom života sa začínajú vracať do svojej natálnej kolónie, kde si hľadajú partnera. Sú prísne monogamné, s tým istým partnerom zostávajú celý život, avšak v prípade úmrtia druha alebo družky si nájdu nového partnera. K prvému zahniezdeniu dochádza medzi 7. až 16. rokom, môžu sa dožiť aj viac než 40 rokov.
Ohrozenie a populácia.
IUCN hodnotí albatrosa hnedo-bieleho ako ohrozený druh. Početnosť druhu bola v roku 2016 odhadnutá na 50 000 dospelých vtákov. Populácia je na pomerne dramatickom ústupe. Za hlavnú príčinu sa považuje interakcia s rybárskymi loďami loviacimi na dlhé lovné šnúry (hlavne s rybármi loviacimi tuniaky v novozélandských vodách) a tiež aj zmeny v distribúcii potravy súvisiace s globálnym otepľovaním. Umierajú hlavne samice, čo spôsobuje v populácii nevyrovnanosť pohlaví. Na Aucklandovom ostrove druh ohrozujú aj divé prasce a mačky.

</doc>
<doc id="702048" url="https://sk.wikipedia.org/wiki?curid=702048" title="Zoznam členov bratislavského zastupiteľstva zvolených vo voľbách v roku 1938">
Zoznam členov bratislavského zastupiteľstva zvolených vo voľbách v roku 1938

Vo voľbách do obecných zastupiteľstiev, ktoré sa na území Slovenska konali väčšinou 12. júna 1938, bolo do zastupiteľstva mesta Bratislava zvolených 48 poslancov.

</doc>
<doc id="702051" url="https://sk.wikipedia.org/wiki?curid=702051" title="Superligaen 2022/2023">
Superligaen 2022/2023

Superligaen 2022/23 bola 33. sezónou Superligaen, najvyššej klubovej súťaže v Dánsku. Obhajcom titulu bol FC Kodaň. Liga začala 15. júla 2022 a skončila 9. júna 2023.
Kluby v sezóne 2022/23.
Nováčikmi pre sezónu 2022/23 boli AC Horsens a Lyngby Boldklub, ktorí sa do Superligaen vrátili po jednosezónnej prestávke.
Play-off o postup do 2. predkola Konferenčnej ligy.
Tím, ktorý skončí v skupine o titul na 4. mieste sa stretne s víťazom skupiny o záchranu v play-off o postup 2. predkola Konferenčnej ligy UEFA. Hostiteľom tohto duelu bude tím zo skupiny o titul. Víťaz získa miesto v 2. predkole.
Zápas.
Midtjylland získal miesto v 2. predkole Konferenčnej ligy UEFA.
Externé odkazy.
https://www.uefa.com/insideuefa/national-associations/den/domestic/league/1031/

</doc>
<doc id="702055" url="https://sk.wikipedia.org/wiki?curid=702055" title="Drobnosti majstrov">
Drobnosti majstrov

Drobnosti majstrov je názov štúdiového albumu ktorý spolu ako skupina Duo Haligali nahrali textári a producenti Daniel Mikletič a Martin Sarvaš. V roku 1994 tento štúdiový album vydalo hudobné vydavateľstvo SQ Music.
Album obsahuje niekoľko coververzií: je na ňom aj jedna z hymien Zamatovej revolúcie, „Sľúbili sme si lásku“, ale aj viacero hitov od domácich, či zahraničných autorov. V dobe svojho vydania sa stala v rádiách nahranejšou piesňou ich verzia skladby „My nie sme gigolo“.

</doc>
<doc id="702061" url="https://sk.wikipedia.org/wiki?curid=702061" title="Európska cesta 004">
Európska cesta 004

E 004 je európska cesta B triedy v Kazachstane a Uzbekistane, ktorá spája mestá Kyzylorda, Učkuduk a Buchara. Cesta v týchto štátoch nie je označená.

</doc>
<doc id="702076" url="https://sk.wikipedia.org/wiki?curid=702076" title="Martin Homza">
Martin Homza

Prof. Martin Homza, Dr. (* 1. január 1967, Gelnica) je slovenský historik, medievalista a univerzitný profesor. Žiak prof. Matúša Kučeru. Je špecialistom v odbore starších slovenských a stredoeurópskych dejín. Pracuje so stredovekými prameňmi naračného charakteru (kroniky, letopisy, hagiografické texty). Je autorom vedeckých monografií, editorom vedeckých textov z dejín Spiša, k dejinám Karpatsko-jadranskej oblasti a slovenských textov predspisovného obdobia v rámci edície „Monumenta Linguæ Slovacæ“.
Pôsobí na Katedre slovenských dejín Filozofickej fakulty Univerzity Komenského v Bratislave (FiF UK), pričom v rokoch 20172023 bol jej vedúcim.
Životopis.
Narodil sa v Gelnici 1. januára 1967. Pochádza zo Spiša, z Hnileckej doliny, v dejinách známej najmä ťažbou a spracovaním kovov. Jeho rodokmeň je overiteľný do roku 1740. V roku 1989 patril k jadru takzvaných „novembristov“, ktorí iniciovali študentskú demonštráciu 16. novembra a následné revolučné zmeny na Filozofickej fakulte Univerzity Komenského v Bratislave (FiF UK). V roku 1990 ukončil štúdium slovenského jazyka a histórie na FiF UK. Titul Dr. v odbore Slovenské dejiny získal v roku 1995 na FiF UK obhajobou dizertačnej práce s názvom „Vzťahy stredovekého Spiša a Malopoľska od príchodu Slovanov do r. 1241“.
Jeho pôsobenie na Katedre slovenských a českých dejín FiF UK sa datuje od roku 1990. Od roku 1995, už po zmene názvu na Katedra slovenských dejín a archívnictva, tu pôsobil ako odborný asistent. Po oddelení Katedry archívnictva a pomocných vied historických v roku 2000, – ako docent (od roku 2002). V roku 2012 ho prezident Slovenska Ivan Gašparovič vymenoval za profesora. V období 20122016 pôsobil ako profesor na Univerzite sv. Cyrila a Metoda v Trnave. Vedúcim Katedry slovenských dejín na FiF UK v Bratislave bol v rokoch 20172023.
Je školiteľom magisterských a dizertačných prác celého radu súčasných slovenských historikov: Naďa Rácová (Labancová), Nora Verešová (Malinovská), Nataša Procházková, Jana Bačová, Angelika Herucová, Tomáš Homola, Martin Neumann, Adam Mesiarkin, Ladislav Dombi, Peter Benka, Michal Augustovič, Vladimír Olejník, Ivana Lukáč Labancová a ďalší.
Absolvoval študijné pobyty v Poľsku (Krakov, Historický ústav Jagelovskej univerzity 1994); v Maďarsku (Budapešť, CEU, 1995/1996); v roku 2007/2008 v Nemecku (Seminar für Mittlere und Neuere Geschichte an der Georg-August-Universität Göttingen), a to ako hosťujúci pedagóg. V rámci programu Erazmus medzi rokmi 2010 a 2019 prednášal ako hosťujúci profesor na UJ v Krakove (Poľsko), na Georg-August Universität v Göttingene (Nemecko), na Univerzite svätých Cyrila a Metoda vo Veľkom Tarnove (Bulharsko) a na Universitate Babeş-Bolay v Kluži (Rumunsko). Okrem toho prednášal na univerzitách v Novom Sade, Ivano-Frankivsku, Tirane, St. Petersburgu, Varšave, atď.
Je vedúcim celého radu vedeckých projektov. K najvýznamnejším patria APVV projekty „Slovacikálne texty z bývalého Uhorského kráľovstva na príklade Horného Uhorska (15001780)“, „Slovaciká z bývalého Uhorského kráľovstva na príklade Horného Uhorska (15001780)“ a projektu „E-learning ako inovatívna forma univerzitného a celoživotného vzdelávania v odbore slovenské dejiny I a II“. Ako vedúci slovenskej časti Pracovnej skupiny pre dejiny Spiša pri Slovensko-poľskej komisii humanitných vied sa podieľa na realizácii medzinárodného vedeckého projektu venovanému dejinám Spiša „Historia Scepusii“, vol. 1 – 3. Spolu s profesorom Željkom Holjevacom je hlavným editorom slovensko-chorvátskej ročenky „Studia Carpatico-Adriatica“, ktorá vychádza pri Slovensko-chorvátskej komisii humanitných vied.
V roku 2023 Rastislav Ballek a Miklós Forgács upravili do divadelnej podoby knihu Martina Homzu „Murices Novae alebo Nové ostne: Dialógy o starších slovenských dejinách“ pod názvom „Pribina (Making of)“.
V rokoch 19902009 vydával časopis „Proglas“. Tento mal na rozmedzí 20. a 21. storočia aj vlastnú poľskú redakciu, v ktorej vyšlo 10 čísel venovaných dejinám strednej Európy.
V rozmedzí 20012008 bol riaditeľom Kláštorisko, n.o., ktorá sa usilovala o revitalizáciu kartuziánskeho kláštora na Skale útočišťa (Slovenský raj, kataster obce Letanovce).
Martin Homza pripravil spolu s redaktorom Petrom Turčíkom pre Rádio Devín (RTVS) 40 relácií v rámci cyklu „Historický slovník“ (február – december 2012). V spolupráci s redaktorkou Táňou Kusou v roku 2017 pre RTVS odvysielali tri relácie venované historickej interpretácii eposu Svätopluk od Jána Hollého 4 a v roku 2018 šesť relácií venovaných historickej interpretácii staroslovienskych literárnych pamiatok („Život svätého Konštantína“, „Život svätého Metoda“, „Proglas“ a iných). V rámci projektu E-learning pripravil 20 relácii v cykle „Dejiny Slovenska“, voľne dostupných na YouTube.
Ako člen vedenia Historického odboru Matice slovenskej sa v decembri roku 2018 zúčastnil s príhovorom (predstavením laureáta) slávnostného odovzdávania Ceny Daniela Rapanta kontroverznému historikovi Jozefovi Rydlovi. Filozofická fakulta Univerzity Komenského v Bratislave sa od osobnosti laureáta, ocenenia aj prítomnosti Martina Homzu na slávnosti, dištancovala príspevkom na svojom oficiálnom komunikačnom kanáli na sociálnej sieti Facebook.
V roku 2023 ho dekan FiF UK Marián Zouhar odvolal z funkcie vedúceho Katedry slovenských dejín pre údajné neetické správanie. Anonymné podnety študentov neboli podľa Homzu vedením fakulty prešetrené a dokázané, Zouhar naopak uvádza, že podnety preveroval, odvolanie navyše podľa neho nestálo len na nich.
V súkromnom živote sa venuje športu (futbal, beh, otužovanie), výtvarnému a literárnemu umeniu. Ovláda angličtinu, poľštinu, ruštinu a nemčinu. Pracuje s textami v latinčine, staroslovienčine a slovenčine predspisovného obdobia.
Ocenenia.
Za svoju vedeckú prácu bol ocenený viacerými cenami:
Bibliografia.
Je hlavným editorom série Monumenta Linguæ Slovacæ, ktorá vychádza od roku 2018.

</doc>
<doc id="702094" url="https://sk.wikipedia.org/wiki?curid=702094" title="V penziónu Svět">
V penziónu Svět

V penziónu Svět je názov druhého spoločného projektu textára Michala Horáčka a skladateľa Petra Hapku. V roku 1989 ho na štúdiovom albume vydalo hudobné vydavateľstvo Supraphon. 
Dvojica autorov, ktorá predošlý spoločný album, "Potměšilý host", zrealizovala so speváčkou Hanou Hegerovou, pri tomto albume okrem pani Hegerovej prizvala ďalších spoluúčinkujúcich. Okrem vybraných štúdiových hudobníkov piesne na album naspieval Michael Kocáb, Richard Müller, no môžeme v skladbách počuť aj hlas džezovej speváčky Libuše Márovej, Hany Zagorovej, či herca Josefa Kemra. Pieseň „Buřty, pivo, nenávist“ naspieval autor hudby, Petr Hapka.

</doc>
<doc id="702113" url="https://sk.wikipedia.org/wiki?curid=702113" title="Bobek (vrch v Turzovskej vrchovine)">
Bobek (vrch v Turzovskej vrchovine)

Bobek alebo Bobok () je vrch v Turzovskej vrchovine, krajinnom celku Západných Beskýd. Leží nad obcou Korňa, približne západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Východná časť patrí do katastrálneho územia obce Vysoká nad Kysucou, západná moravskej obci Bílá. Najbližšími sídlami sú východne situované osady obce Klokočov a Korňa, juhovýchodne leží Vysoká nad Kysucou, južne Makov a západne obec Bílá. Na slovenskom území patrí hrebeň do Turzovskej vrchoviny a spadá do CHKO Kysuce, západná časť na českom území je súčasťou Moravsko-sliezskych Beskýd a CHKO Beskydy.
Opis.
Bobek leží v hraničnom hrebeni na západnom okraji podcelku Zadné vrchy. Severne sa nachádza Těšíňočka (), Lysá hora (), Travný (), Sulov (), Súľov () a Čudácka (), východne Konečná (), Hlinené (), Javorová (), Vysoká (), Čupeľ () a Živčáková (), južne Okrúhla (), Kelčov (), Polianky () a Korytové () a západne Kyčera (), Trojačka (), Kněhyně (), Javořinka () a Smrk (). Hrebeňom prechádza rozvodie Čierneho a Baltského mora. Voda z východných svahov odteká Korniankou do Kysuce v povodí Dunaja, severné odvodňuje Chladná voda a južné Čurábka do Bílej Ostravice a Ostravice v povodí Odry. Vrchol traverzuje značený turistický chodník a v jeho okolí je niekoľko osád. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných častí sú viditeľné okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Kysucké a Oravské Beskydy a Malá Fatra.
Prístup.
Na vrchol nevedie značená turistická trasa, no v jeho blízkosti sa križuje:

</doc>
<doc id="702121" url="https://sk.wikipedia.org/wiki?curid=702121" title="Debreceni VSC">
Debreceni VSC

Debreceni Vasutas Sport Club je maďarský profesionálny futbalový klub, ktorý sídli v meste Debrecín. Tím pôsobí v najvyššej maďarskej klubovej súťaži Nemzeti Bajnokság I. Klub bol založený v roku 1902 a svoje domáce zápasy hráva na štadióne Nagyerdei Stadion.
História klubu.
Klub bol založený 12. marca 1902. Do najvyššej maďarskej klubovej súťaže sa prvýkrát dostal v sezóne 1943/44. Začiatkom 21. storočia sa klub dostal na výslnie keď v sezóne 2004/05 získali prvý titul v Nemzeti Bajnokság I. V rokoch 2005 až 2014 sa tešili dokopy zo siedmich majstrovských titul a sú najúspešnejším maďarským klubom, ktorý nesídli v hlavnom meste Budapešť.
Na európskej scéne sa im v sezóne 2009/10 podarilo postúpiť do skupinovej fáze Ligy majstrov UEFA.
Káder mužstva.
Súčasná zostava:
 

</doc>
<doc id="702125" url="https://sk.wikipedia.org/wiki?curid=702125" title="Al-Hilal SFC">
Al-Hilal SFC

Al Hilal Saudi Football Club je saudskoarabský futbalový klub, ktorý sídli v hlavnom meste Rijád. Tím pôsobí v najvyššej saudskoarabskej klubovej súťaži Saudi Professional League. Svoje domáce zápasy hráva na Štadióne Kráľa Fahda.
História klubu.
Klub bol založený v roku 1957 ako olympijský klub. Súčasný názov prijal o rok neskôr. Hneď po založení klubu sa Al-Hilal tešil nielen priazni verejnosti, ale aj kráľovskej pozornosti. Al-Hilal sa stal historický prvým víťazom Saudi Professional League v sezóne 1976/77. S 18 titulmi je Al-Hilal najúspešnejším saudskoarabským klubom. Okrem vyhrali aj 10-krát Kráľovský pohár. Na ázijskej futbalovej scéne je Al-Hilal štvornásobným víťazom Ligy majstrov AFC.
Po prestupe Cristiana Ronalda do Al-Nassr láka Saudi PRO League množstvo hráčov z najlepších európskych líg. Dňa 15. augusta 2023 do Al-Hilal prestúpil brazílsky útočník Neymar za rekordný poplatok 90 miliónov eur. Okrem Neymara do Al-Hilal prestúpili aj ďalší známi hráči ako Kalidou Koulibaly či Aleksandar Mitrović.
Káder mužstva.
Súčasná zostava:
 

</doc>
<doc id="702126" url="https://sk.wikipedia.org/wiki?curid=702126" title="Lampros (mytológia)">
Lampros (mytológia)

Lampros ( – „žiarivý“, „výrazný“) je v gréckej mytológii syn Pandióna z krétskeho Faistosu a otec Leukippa.
Lampros, syn Pandióna z mesta Faistos na Kréte sa oženil s Galateiou, dcérou Euryta. Lampros bol na tom s rodinným dedičstvom dobre, no chýbali mu prostriedky. Keď teda Galateia otehotnela, modlil sa, aby mal syna a povedal svojej žene, aby sa zbavila dieťaťa, ak to bude dievča. Zatiaľ čo neskôr odišiel pásť svoje stáda, Galateia mu porodila dcéru. Keďže dieťa ľutovala, oklamala Lampra, že sa mu narodil chlapec (pri rozhodovaní svoju úlohu zohrali aj sny, v ktorých jej veštci povedali, aby vychovávala dievča ako chlapca). Dievčaťu dala meno Leukippos a vychovávala ju ako chlapca. Keď však dievča vyrástlo, bolo neopísateľne krásne. Pretože Galateia už vedela, že pravdu takto nezatají a Lampra sa bála, utiekla do chrámu bohyne Létó a prosila ju o pomoc. Bohyňa sa jej prosbami nakoniec nechala obmäkčiť a pohlavie jej dcéry zmenila na chlapčenské.
Obyvatelia Faistosu si túto udalosť pamätali a bohyni Létó Fythii („Produktívnej“) prinášali obety. Tento sviatok dostal meno Ekdysia, pretože dievča si už mohlo vyzliecť (z gréckeho ἑκδύω – ekdyó „vyzliecť sa“) oblečenie (počas sviatku si mládenci verejne vyzliekli svoje peploi, aby sa už ukázali ako mocní efébovia a nie ako chlapci v dievčenskom odeve). A na ich svadbách bolo zvykom najprv si ľahnúť k soche Leukippa.

</doc>
<doc id="702127" url="https://sk.wikipedia.org/wiki?curid=702127" title="Citová investice..?">
Citová investice..?

Citová investice..? je názov tretieho spoločného projektu textára Michala Horáčka a skladateľa Petra Hapku. V roku 1997 ho na štúdiovom albume vydalo hudobné vydavateľstvo B&amp;M Music.

</doc>
<doc id="702128" url="https://sk.wikipedia.org/wiki?curid=702128" title="Černá Ostravice">
Černá Ostravice

Černá Ostravice je rieka v Česku, v Moravsko-sliezskom kraji a v okrese Frýdek-Místek. Má dĺžku , priemerný prietok /s a s Bielou Ostravicou tvorí zdrojnicu rieky Ostravice. V minulosti tvoril jej tok historickú zemskú hranicu Moravy a Sliezska.
Priebeh toku.
Rieka pramení v Moravsko-sliezskych Beskydách, v blízkosti osady Bílý Kříž v katastrálnom území obce Staré Hamry, na severnom úbočí vrchu Súľov, v nadmorskej výške cca Niektoré mapy lokalizujú prameň na južné úbočie Smrkoviny (), príp. na západné svahy vrchu Sulov (). 
Od prameňa tečie západným smerom, priberá viacero prítokov a oblúkom sa stáča na juh. Postupne sa stáča juhozápadným smerom a priberá Škorňanský potok, Hartisov, Borsučí, Baraní a Lučný potok, Ciroš a Chladnú vodu. V lokalite Černá sa spája z ľavostrannou Bielou Ostravicou a už ako Ostravice pokračuje severozápadným smerom k vodárenskej nádrži Šance. Preteká len katastrálnym územím obce Staré Hamry.

</doc>
<doc id="702129" url="https://sk.wikipedia.org/wiki?curid=702129" title="Citová investice">
Citová investice



</doc>
<doc id="702130" url="https://sk.wikipedia.org/wiki?curid=702130" title="... a hosté">
... a hosté



</doc>
<doc id="702131" url="https://sk.wikipedia.org/wiki?curid=702131" title="Richard Müller a hosté">
Richard Müller a hosté



</doc>
<doc id="702132" url="https://sk.wikipedia.org/wiki?curid=702132" title="Európska liga UEFA 2018/2019">
Európska liga UEFA 2018/2019

Európska liga UEFA 2018/2019 bola 48. sezónou Európskej ligy UEFA, medzinárodnej futbalovej súťaže, ktorej sa zúčastňujú tímy z členských asociácií UEFA. Kvalifikácia sa konala od 26. júna do 30. august 2018. Hlavná časť Európskej ligy začala 20. septembra a 29. mája 2019 finálovým zápasom.
Víťazom Európskej ligy UEFA 2018/19 sa stala londýnska Chelsea, ktorá vo finále zdolala mestského rivala Arsenal 4:1. Finále sa hralo v Baku na Olympijskom štadióne v Baku.
Zmena formátu.
Dňa 9. decembra 2016 UEFA potvrdila reformný plán Ligy majstrov UEFA na cyklus 2018–2021, ktorý bol ohlásený 26. augusta 2016. Podľa nových pravidiel všetky tímy, ktoré vypadnú v predkolách Ligy majstrov UEFA dostanú druhú šancu v Európskej lige UEFA.
Účastnícke miesta.
V Európskej lige UEFA 2018/2019 sa zúčastnilo celkovo 213 tímov z 55 členských štátov UEFA. Každá krajina mala pridelený počet miest podľa koeficientov UEFA.
Rebríček UEFA.
Účastnícke miesta pre Európsku ligu UEFA 2018/19 boli rozdelené podľa koeficientu UEFA z roku 2019, do ktorého boli započítané výsledky klubov danej krajiny v európskych pohárových súťažiach od sezóny 2012/2013 do sezóny 2016/2017 vrátane.
Kvalifikácia.
1. predkolo.
Zápasy slovenských klubov v 1. predkole.
DAC Dunajská Streda - Dinamo Tbllisi
Dvojzápas 3:2 pre Dunajskú Stredu.
Budućnost Podgorica - AS Trenčín
Dvojzápas 3:1 pre AS Trenčín.
Milsami Orhei - ŠK Slovan Bratislava
Dvojzápas 9:2 pre ŠK Slovan Bratislava.
2. predkolo.
Cork City postupuje automaticky do tretieho predkola
Zápasy slovenských klubov v 2. predkole.
Balzan - Slovan Bratislava
Dvojzápas 4:3 pre ŠK Slovan Bratislava
Górnik Zabrze - AS Trenčín
Dvojzápas 5:1 pre AS Trenčín
DAC Dunajská Streda - Dinamo Minsk
Dvojzápas 7:2 pre Dinamo Minsk
3. predkolo.
Zápasy slovenských klubov v 3. predkole.
Slovan Bratislava - Rapid Viedeň
Dvojzápas 5:2 pre Rapid Viedeň
Dvojzápas 5:1 pre AS Trenčín
4. predkolo.
Zápasy slovenských klubov v 4. predkole (Majstrovská časť).
NK Olimpija Ľubľana - Spartak Trnava
Skupinová fáza.
Skupinovú fázu Európskej ligy UEFA 2018/2019 hrá 48 tímov - 21 víťazov zo 4. predkola EL, 9 tímov vyradených v kvalifikácii Ligy majstrov a 18 tímov, ktoré boli zaradené priamo do skupinovej fázy.
Vyraďovacia fáza.
Šestnásťfinále.
Úvodné zápasy sa hrali 12. a 14. februára 2019, odvety sa hrali 20. a 21. februára 2019
Osemfinále.
Úvodné zápasy sa hrali 7. marca, odvety sa hrali 14. marca 2019
Štvrťfinále.
Úvodné zápasy sa hrali 11. apríla, odvety sa hrali 18. apríla 2019
Semifinále.
Úvodné zápasy sa hrali 2. mája, odvety sa hrali 9. mája
Finále.
Finále sa hralo na Olympijskom štadióne v Baku dňa 29. mája 2019.
Externé odkazy.
https://www.uefa.com/uefaeuropaleague/

</doc>
<doc id="702134" url="https://sk.wikipedia.org/wiki?curid=702134" title="Bílá Ostravice">
Bílá Ostravice

Bílá Ostravice je rieka v Česku, v Moravsko-sliezskom kraji a v okrese Frýdek-Místek. Má dĺžku , priemerný prietok /s a s Čiernou Ostravicou tvorí zdrojnicu rieky Ostravice. 
Priebeh toku.
Rieka pramení na severovýchodnom úbočí vrchu Vysoká vo Vsetínskych vrchoch, v nadmorskej výške cca , v blízkosti osady Hlavatá v katastrálnom území obce Bílá. 
Od prameňa tečie severovýchodným smerom, križuje cestu I/35 z Bumbálky do Valašského Meziříčí a následne, už na území Moravsko-sliezskych Beskýd, kopíruje cestu I/56 k obci Bílá a k sútoku pri osade Černá. Medzi významnejšie prítoky patrí Bumbalský a Salajský potok, Lučovec, Slaná a Smradlavá. Sútokom s pravostrannou Čiernou Ostravicou vytvára rieku Ostravice, ktorá pokračuje severozápadným smerom k vodárenskej nádrži Šance. Preteká len katastrálnym územím obce Bílá.

</doc>
<doc id="702135" url="https://sk.wikipedia.org/wiki?curid=702135" title="Európska cesta 95">
Európska cesta 95

Európska cesta 95 alebo E95 je medzinárodná cesta v Európe, vedúca z Petrohradu v Rusku do Merzifonu na severe stredného Turecka. Má približne a prechádza cez Bielorusko a Ukrajinu. Medzi prístavmi Odesa / Čornomorsk na južnom pobreží Ukrajiny a prístavom Samsun v Turecku má podobu vodnej trasy cez Čierne more.
Trasa.
Rusko
Bielorusko
Ukrajina
 Odesa – Samsun
V súčasnosti neexistuje žiadny priamy trajekt z Odesy do Samsunu. Najlepšou alternatívou je trajekt do Samsunu z Chornomorska, asi 2 km od Odesy.
Turecko

</doc>
<doc id="702139" url="https://sk.wikipedia.org/wiki?curid=702139" title="Mohlo by tu být i líp">
Mohlo by tu být i líp

Mohlo by tu být i líp je názov štvrtého spoločného projektu textára Michala Horáčka a skladateľa Petra Hapku. V roku 2001 ho na štúdiovom albume vydalo hudobné vydavateľstvo B&amp;M Music.
Medzi najhranejšie skladby z tohto albumu patrí duet Jany Kirschner a Petra Hapku „Bude mi lehká Zem“.

</doc>
<doc id="702142" url="https://sk.wikipedia.org/wiki?curid=702142" title="TIPOS Slovenská hokejová liga 2023/2024">
TIPOS Slovenská hokejová liga 2023/2024

TIPOS Slovenská hokejová liga 2023/2024 je 31. sezónou 1. hokejovej ligy. Tímy na 1. – 6. mieste po základnej časti postúpia do play-off. Kluby na 7. – 10. mieste budú hrať predkolo alebo kvalifikáciu o Play-off. Klub na 11. mieste sa sezóna po základnej časti skončí a tím na 12. mieste priamo zostúpi do 2. hokejovej ligy.
Hokejové tímy TIPOS Slovenskej hokejovej ligy v sezóne 2023/2024.
V sezóne 2023/2024 bude hrať 12 regulárnych družstiev. Bude sa opäť priamo zostupovať do nižšej súťaže.
Základná časť.
Zápasy.
""


Play-off.
Pavúk.
• Kvalifikačné kolo sa hrá na 3 víťazné zápasy.
Predkolo (kvalifikácia o play-off).
Tučne sú zvýraznené domáce zápasy.
Predkolo hrali tímy nasledovne: 7.miesto - 10.miesto a 8.miesto - 9.miesto.
Predkolo sa začalo v stredu 6. marca a jednotlivé série sa hrali na 3 víťazstvá.

</doc>
<doc id="702146" url="https://sk.wikipedia.org/wiki?curid=702146" title="Lukavice (vrch v Turzovskej vrchovine)">
Lukavice (vrch v Turzovskej vrchovine)

Lukavice () je názov vrchu v Turzovskej vrchovine, krajinnom celku Západných Beskýd. Leží nad obcou Vysoká nad Kysucou, približne západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Východná časť patrí do katastrálneho územia obce Vysoká nad Kysucou, západná moravskej obci Bílá. Najbližšími sídlami sú východne situované osady obce Korňa, juhovýchodne leží Vysoká nad Kysucou a južne Makov, severozápadne sa nachádza obec Bílá. Na slovenskom území patrí hrebeň do Turzovskej vrchoviny a CHKO Kysuce, západná časť na českom území je súčasťou Moravsko-sliezskych Beskýd a CHKO Beskydy.
Opis.
Lukavice ležia v hraničnom hrebeni na západnom okraji podcelku Zadné vrchy. Severne sa nachádza Těšíňočka (), Janikula (), Lysá hora (), Travný (), Bobek (), Čudácka () a Konečná (), východne Hlinené (), Javorová (), Vysoká (), Čupeľ () a Živčáková (), južne Kelčov (), Zvonica (), Polianky (), Korytové () a Beskyd () a západne Vysoká (), Kyčera (), Trojačka (), Kněhyně (), Javořinka () a Smrk (). Hrebeňom vedie rozvodie Čierneho a Baltského mora. Voda z východných svahov odteká Korniankou, z južných potokom Kelčov do Kysuce v povodí Dunaja, západné odvodňuje Čurábka a Kavalčanský potok do Bílej Ostravice a Ostravice v povodí Odry. Vrcholom prechádza značený turistický chodník. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných častí sú viditeľné okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Kysucké a Oravské Beskydy a Malá Fatra.

</doc>
<doc id="702148" url="https://sk.wikipedia.org/wiki?curid=702148" title="Zoznam článkov slnečnej sústavy/Á">
Zoznam článkov slnečnej sústavy/Á

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ád.
Áditja-L1

</doc>
<doc id="702150" url="https://sk.wikipedia.org/wiki?curid=702150" title="Debrecín VSC">
Debrecín VSC



</doc>
<doc id="702155" url="https://sk.wikipedia.org/wiki?curid=702155" title="Tak to chodí">
Tak to chodí

Tak to chodí je názov štvrtého spoločného projektu textára Michala Horáčka a skladateľa Jardu Svobodu. V roku 2003 ho na štúdiovom albume vydalo hudobné vydavateľstvo B&amp;M Music.

</doc>
<doc id="702165" url="https://sk.wikipedia.org/wiki?curid=702165" title="Iónový pohon">
Iónový pohon



</doc>
<doc id="702166" url="https://sk.wikipedia.org/wiki?curid=702166" title="Skorocel najvyšší">
Skorocel najvyšší

Skorocel najvyšší (lat. "Plantago altissima", iné názvy pozri nižšie) je druh rastliny z rodu skorocel ("Plantago"). 
Názvy.
Slovenské.
Od začiatku 50. rokov 20. storočia sa tento druh volá skorocel najvyšší. Staršie slovenské názvy sú "skorocel vysoký" a "skorocel najväčší" (pričom ale názvom skorocel najväčší sa dnes označuje druh "Plantago maxima"). Reuss 1853 použil názov "jitrocel nejvyšší". Iné slovenské názvy, ani ľudové názvy, nie sú doložené, pravdepodobne preto, že sa tento druh zamieňa(l) s druhom skorocel kopijovitý a niekedy sa doňho aj zaraďoval – porovnaj nižšie uvedené latinské synonymá.
Latinské.
Jediné isté druhové synonymum je "Plantago crassipes" Borbás 1878 [non Brullo 1993], pričom ale už samotný autor tohto synonyma výslovne považoval za neisté, či jeho "crassipes" je samostatný druh alebo súčasť iného druhu. Podľa niektorých názorov sú ďalšie synonymá "Plantago irrigua" Fisch. ex Rchb 1831, "Plantago schottii" Roem. &amp; Schult. 1818 a/alebo "Plantago sylvatica" H.Mart. 1812, ktoré sú podľa iných názorov synonymami skorocelu kopijovitého.
Skorocel najvyšší sa dávnejšej v minulosti niekedy považoval za súčasť (konkrétne poddruh, varietu či formu) druhu skorocel kopijovitý ("Plantago lanceolata"), takže sa uvádzal niektorým z týchto spôsobov:
Výskyt.
Areál výskytu skorocelu najvyššieho je obmedzený na juhovýchod Európy. Jeho severná hranica rozšírenia prechádza juhozápadným Rakúskom, Slovenskom a Maďarskom; južná hranica vedie koncom Balkánského polostrova. 
Slovensko.
Na Slovensku v súčasnosti rastie ojedinele na Podunajskej nížine (najmä v okolí Dunaja a Malého Dunaja). Výskyt na Záhorskej nížine (najmä pri rieke Morava) a v Bratislave (Devínska Kobyla a pod.) už nie je istý, ale v minulosti tam každopádne rástol. Na Podunajskej nížine rástol v minulosti veľmi hojne – známych bolo asi 50 lokalít výskytu od Bratislavy po Štúrovo.
Opis.
Je to vytrvalá rastlina. Dorastá priemerne do výšky , ojedinele do 120 cm. Z pomerne dlhého, plazivého a len málo vetveného podzemku s tučnými 1 – 2 mm adventnými koreňmi vyrastá niekoľko listových ružíc, ktoré sú tvorené početnými kopijovitými listami rastúcimi vzpriamene. Listy bývajú dlhé 20 až a široké 2 až , dole sú zúžené do nožičky a na vrchole zahrotené, po obvode bývajú celistvé alebo oddelené zubaté, majú výraznú podlhovastú žilnatinu s piatymi až siedmymi žilkami a v mladosti sú porastené bielymi chĺpkami.
Pevné priame alebo oblúkovito prehnuté stvoly, vysoké 50 až , sú hranaté (so 6 až 12 podlhovastými ryhami) a pritisnuto chlpaté. Na ich vrcholoch sú do hustých elipsovitých či valcovitých, 2 až dlhých klasov osadené obojpohlavné kvety s asi vajcovitými listami a ktoré sú na koncoch dlhé špicaté. Štyri suchoblanité, zašpicatené, roztrúseno chlpaté kališné lístky sú dlhé a dva z nich sú zrastené. Rovnaký počet vajcovitých korunných listov tvorí rúrku, a ich hnedasté laloky sú dlhé. Štyri hnedasté nitky tyčiniek dosahujú dĺžku 6 až a nesú žlto-oranžové, veľké peľnice. Ploidia druhu je 2n = 72.
Plodom je podlhovastá tobolka s uťatým vrcholom. Obsahuje niekoľko, takmer dlhých, červenohnedých lesklých semien.
Ekológia.
Miestom rastu skorocela najvyššieho sú vlhké a mokré lúky, ako aj občas zaplavované močiare prevažne aluviálneho charakteru. Najlepšie mu vyhovujú neutrálne až mierne alkalické piesčité a hlinito-piesčité pôdy v teplých, nížinatých oblastiach. Blízko morského pobrežia rastliny znášajú aj brakickú vodu.
Zámena.
Podobný je skorocelu kopijovitému (najmä jeho variete "Plantago lanceolata" var. "sylvatica" Pers.), od ktorého sa však odlišuje dĺžkou podzemku a hrúbkou adventívnych koreňov.
Ochrana.
Na Slovensku je skorocel najvyšší zákonom chránený, jeho oficiálna spoločenská hodnota je 37 € za kus.

</doc>
<doc id="702170" url="https://sk.wikipedia.org/wiki?curid=702170" title="Fast fashion">
Fast fashion

Fast fashion alebo rýchla móda ponúka oblečenie za veľmi nízku cenu, ktoré je dostupné pre každého. Ide o sériovú výrobu oblečenia pri veľmi nízkych výrobných nákladoch. Cieľom fast fashion je priniesť spotrebiteľovi najnovšiu kolekciu oblečenia podľa aktuálnych trendov. V rýchlej móde prevláda kvantita nad kvalitou, oblečenie sa vyrába veľmi rýchlo, aby sa čo najskôr dostalo do obchodov. Textilný priemysel je odvetvie s negatívnym dopadom na životné prostredie.
Rýchla móda je efektívna obchodná stratégia, ktorú využívajú najmä veľké maloobchodné reťazce. Efektívna v tomto prípade znamená hromadnú výrobu ako odpoveď na vysoký dopyt zákazníkov po módnych trendoch. Medzi najväčších maloobchodných predajcov odevu na svete patria značky ako Zara, H&amp;M, Shein, Primark alebo C&amp;A.
Opakom rýchlej módy je slow fashion, udržateľná móda, etická móda a vegánska móda. Zasadzuje sa za výrobu odevov s ohľadom na ľudí, životné prostredie a zvieratá. Využíva služby miestnych remeselníkov a používa materiály šetrné k životnému prostrediu. Dáva dôraz na kvalitu a udržateľnosť.
Pôvod.
Rýchla móda je odpoveďou na rýchlo sa rozvíjajúci odevný priemysel, ktorého primárnym cieľom je uspokojiť požiadavky spotrebiteľa. Fast fashion je lacná a trendy. Oblečenie je vyrobené tak, aby sa po niekoľkých použitiach muselo vymeniť, čo je celkom v rozpore s myšlienkou udržateľnosti.
Rýchla móda je pomerne mladý pojem. Do povedomia sa dostal najmä v 90. rokoch, keď sa spájal s veľkými odevnými značkami, avšak tento fenomén sa objavil už v 18. a 19. storočí počas priemyselnej revolúcie.
História.
18. storočie.
Do 19. storočia ľudia nosili oblečenie, ktoré si vyrobili sami. Tomu predchádzalo pracné a časovo náročné získavanie materiálov, ako boli ľan alebo vlna. Nákup nových odevov bol možný iba pre vyššie vrstvy spoločnosti, ktoré si mohli dovoliť zaplatiť osobného krajčíra, aby im ušil oblečenie na mieru.
Keď sa im odev zunoval, končil často u ľudí nižších vrstiev. Aj takýmto spôsobom sa udržiavala pomalá móda. Na druhej strane, takéto oblečenie z druhej ruky mohlo niesť energiu predchádzajúceho majiteľa, čo sa mohlo prejaviť na nálade a emocionálnom stave ďalšieho nositeľa.
19. storočie.
Zlom nastal počas priemyselnej revolúcie, keď bol vynalezený šijací stroj. Vďaka novým moderným technológiám bolo možné vyrábať odevy jednoduchšie a rýchlejšie. Oblečenie bolo lacnejšie a dostupnejšie. Vznikla konfekcia, ktorá ponúkala rôzne kusy oblečenia v rôznych veľkostiach. Koncom 19. storočia pribúdali továrne na výrobu konfekčného oblečenia, až to viedlo k vytvoreniu prvého obchodného domu.
Tento tlak donútil veľké textilné spoločnosti k menej slávnym činom. Zamerali sa na lacnú pracovnú silu, pričom vo výrobniach bežne pracovali aj maloletí pracovníci. 15 až 20 hodinové smeny museli zvládať často v nebezpečných podmienkach.
20. storočie.
Nešťastie nenechalo na seba dlho čakať. V roku 1911 došlo k veľkej priemyselnej tragédii. Požiar továrne Triangle Shirtwaist Factory v New Yorku mal za následok smrť 146 odevných robotníkov.
Napriek narastajúcemu počtu krajčírskych dielní a odevných fabrík sa aj začiatkom 20. storočia veľká časť odevov vyrábala v domácnostiach alebo malých rodinných firmách. Zmena nastala počas druhej svetovej vojny, keď tkaniny na výrobu oblečenia boli na prídel. Zjednodušil sa aj štýl, ľudia dávali prednosť pohodlnejším modelom pred módnymi trendmi. Módne domy sa zamerali na 4 konfekcie v priebehu roka, a to podľa ročných období.
V roku 1940 sa odevné firmy usilovali vytvoriť univerzálnu veľkostnú tabuľku pre dámy, čo by umožnilo ešte efektívnejšiu výrobu oblečenia. V 60. rokoch 20. storočia móda ovplyvnila najmä mladých ľudí, ktorí módu prijali ako životný štýl. Hľadali cenovo dostupné oblečenie, vďaka čomu na popularite získali syntetické vlákna. Syntetické vlákna, na rozdiel od tých prírodných, sú umelo vyrábané. Patria medzi ne napríklad viskóza, polyester, polyamid, akryl, polypropylén a polyuretán.
Odevný priemysel si získal prívlastky ako nízkokapitálový a náročný na pracovnú silu. Aby odevné spoločnosti uspokojili potreby trhu, sériovú výrobu presúvali najmä do rozvojových krajín, kde bolo množstvo lacných pracovníkov, čím sa znížili náklady na výrobu. Cieľom bolo dostať nové modely na trh do dvoch týždňov. Tento proces zahŕňal návrhy, výrobu, vystavenie v obchodných domoch a marketing.
21. storočie.
Hoci sa módny priemysel rozvinul najskôr v Európe a Amerike, v 21. storočí je to medzinárodný priemysel. Odevy sa často navrhujú v jednej krajine, vyrábajú v inej a predávajú v ďalšej.
21. storočie spustilo naplno online predaj, pričom významnú úlohu zohráva marketing. Na propagáciu sa často využívajú sociálne siete. Spotrebiteľ si dokáže kúpiť oblečenie z pohodlia domova, zakúpený tovar mu je dodaný na určenú adresu, pričom mu ostáva právo na vrátenie bez uvedenia dôvodu do 30 dní.
Marketing využívajú aj maloobchodní predajcovia. S marketingom úzko súvisí merchandising, ktorého cieľom je zvýšiť predaj a ziskovosť tým, že podnecuje spotrebiteľov ku kúpe produktov spoločnosti. Merchandisingoví špecialisti reagujú na dopyt po fast fashion, pretože aj napriek negatívnym dopadom na životné prostredie je to najrýchlejší spôsob ako zvýšiť tržby.
Kľúčové znaky rýchlej módy.
Fast fashion prináša spotrebiteľom množstvo rôznych štýlov oblečenia, ktoré vychádzajú z aktuálnych módnych trendov. Fast fashion značky obmieňajú kolekcie veľmi rýchlo, čo je však na úkor kvality odevu. Oblečenie sa tak už po niekoľkých noseniach znehodnotí a vyhodí. Spotrebiteľ je tak nútený nakupovať nové oblečenie častejšie. Nekvalitné šatstvo potom vedie k hromadeniu odpadu.
Oblečenie sa šije v krajinách, ako sú Čína, Kambodža alebo Bangladéš, kde je najlacnejšia pracovná sila. Niektoré kolekcie sa vyrábajú vo veľkom, mnohé odevné firmy sa však pri výrobe obmedzujú na určité množstvo oblečenia, pretože o niekoľko dní ponúknu spotrebiteľom nové modely.
Dopady fast fashion.
Negatívny vplyv na životné prostredie.
Podľa Európskeho spoločenstva Organizácie Spojených národov je módny priemysel zodpovedný za 20 % celosvetovej odpadovej vody, čo z neho robí druhého najväčšieho znečisťovateľa vody. Je to spôsobené používaním toxických chemikálií a farbív pri výrobe textilu, ako aj veľkým množstvom vody používanej vo výrobnom procese. Okrem toho rýchla móda predstavuje 10 % celosvetových emisií plynu.
Životnosť oblečenia sa v roku 2017 pohybovala na úrovni 3 rokov. Až 5,2 % odpadu na skládkach je textilného pôvodu. Iba 15 % oblečenia spotrebitelia recyklujú. Odevný priemysel má negatívny dopad aj na lesy. V roku 2017 sa až 70 miliónov vyrúbaných stromov po celom svete použilo na výrobu odevov.
Porušovanie ľudských práv.
V spojitosti s fast fashion sa často hovorí o lacnej pracovnej sile, nízkych mzdách a zlých pracovných podmienkach. To zahŕňa porušovanie ľudských práv, dlhý pracovný čas, detskú prácu a vystavenie chemikáliám. Toto sú tiež charakteristiky tzv. sweatshops, ktoré v 20. storočí vznikali najmä v Latinskej Amerike a Ázie ako odpovede na zvýšený dopyt po spotrebnom tovare.
Porušovanie práv duševného vlastníctva.
Jedným z princípov fast fashion je sprostredkovať konzumetom módne novinky z predvádzacích mól. Takéto konanie mnohí dizajnéri považujú za trestné, pretože niektoré odevné firmy nelegálne duplikujú ich návrhy. Týmto spôsobom rýchla móda ovplyvňuje aj spotrebiteľov, ktorí majú potrebu nakupovať stále viac a viac, aby držali krok s aktuálnymi trendami.
Protiklady fast fashion.
Slow fashion.
Slow fashion alebo pomalá móda je alternatívny prístup k módnemu priemyslu, ktorý predstavuje opak fast fashion. Odmieta rýchly módny cyklus a masovú produkciu.
Zameriava sa na vysoko kvalitné materiály a nadčasové kúsky, ktoré vydržia roky. Využívajú sa lokálne zdroje a miestni remeselníci. Aktuálne trendy sú menej dôležité. Slow fashion predstavuje dve, maximálne štyri kolekcie ročne, ktoré sa predávajú skôr v menších miestnych obchodoch ako vo veľkých reťazcoch. Odev sa často šije na mieru, na objednávku, aby sa znížila nadmerná produkcia.
Udržateľná móda.
Udržateľná móda sa týka spôsobu, akým sa odevy navrhujú, vyrábajú a distribuujú, a vplyvu tohto výrobného procesu na životné prostredie. Zameriava sa na organické vlákna a materiály, ktoré sú recyklované alebo opätovne použité. Kontroluje používanie škodlivých chemikálií a farbív, úprava vody a odpadu, spotreba energie a celkovo sa volia možnosti s nízkym dopadom všade tam, kde je to možné.
Udržateľnú módu podporujú aj obchody s použitým oblečením, známe pod anglickým výrazom "second hand". Nákupom v second hande sa predlžuje životnosť oblečenia, čím sa znižuje množstvo odpadu. Nakupovanie z druhej ruky je oveľa lacnejšie ako nakupovanie nových modelov podľa aktuálnych módnych trendov.
Etická móda.
Etická móda sa týka najmä spôsobu výroby oblečenia. Zahŕňa všetko od podmienok, za ktorých boli použité materiály vytvorené, až po ľudské práva odevných robotníkov, ktorí odevy vyrábajú. Zameriava na sociálne aspekty výroby odevov. Kontroluje, ako továrne fungujú, ako sa zaobchádza so zamestnancami a ako sú platení.
Vegánska móda.
Často býva klasifikovaná ako etická móda. Vegánska móda odmieta všetky materiály vyrobené prostredníctvom týrania alebo vykorisťovania zvierat. Namiesto kože a kožušinových materiálov sú povolené iba kompozitné a rastlinné materiály. Vegánska móda kladie dôraz na ochranu zvierat. Zakázané sú pokusy a testy na zvieratách. Zohľadňujú sa ďalšie etické aspekty, ako sú ekologická a sociálna zodpovednosť.

</doc>
<doc id="702171" url="https://sk.wikipedia.org/wiki?curid=702171" title="NHL 2023/2024">
NHL 2023/2024

Sezóna NHL 2023/24 bola naplánovaná ako 107. sezóna fungovania (106. hracia sezóna) National Hockey League (NHL). Riadna sezóna bola naplánovaná od 10. októbra 2023 do 18. apríla 2024. Play off o Stanley cup sa potom odohrala krátko nato a skončila 24. júna 2024 v siedmom zápase finálovej série.
Play-off o Stanley cup.
Play - off sa hrá na 4 víťazné zápasy.
Štatistiky.
Kanadské bodovanie.
"Poradie podľa počtu bodov"
Sezóna.
Medzinárodné zápasy.
Liga naplánovala usporiadať štyri zápasy základnej časti počas štyroch po sebe nasledujúcich dní v Avicii Arena vo švédskom Štokholme. Detroit Red Wings a Ottawa Senators sa proti sebe postavili 16. novembra. Red Wings potom 17. novembra nastúpili proti Torontu Maple Leafs. Minnesota Wild nastúpila 18. novembra proti Senators. Nakoniec sa Wild stretli s Maple Leafs 19. novembra.
„Winter classic“ zápasy pod holým nebom.
Liga naplánovala pod holým nebom tieto zápasy:
All-Star zápasy.
All-Star zápasy 2024 bol naplánovaný na 3. februára v Scotiabank Arena v Toronte, v domove Toronto Maple Leafs.
Míľniky v sezóne.
V tabuľke sú pozoruhodné míľniky dosiahnuté v sezóne 2023/2024.

</doc>
<doc id="702172" url="https://sk.wikipedia.org/wiki?curid=702172" title="Udržateľnosť">
Udržateľnosť

Udržateľnosť môže byť:

</doc>
<doc id="702176" url="https://sk.wikipedia.org/wiki?curid=702176" title="Mappa">
Mappa

mappa je slovenské vydavateľstvo experimentálnej hudby s medzinárodnou pôsobnosťou. Sídli v Lučenci a v roku 2015 ho založili hudobný teoretik Jakub Juhás a Zoltán Czakó.
Zameranie.
Vydavateľstvo sa vo svojom katalógu rozsiahlo zaoberá samotným aktom počúvania, pričom mapuje zvukovo rozmanitý svet. Dramaturgicky sa zameriavajú na umelcov a umelkyne, ktorí reflektujú akt počúvania či priestor v ktorom sa počúvanie deje, či na umeleckú prácu s napätím a tichom. Vydavateľstvo pritom kladie dôraz na fyzickú stránku vydaných nosičov, na ktorých spolupracuje s českými a slovenskými výtvarníkmi.
Ďalšie aktivity.
Vydavateľstvo sa angažuje aj pri kurátorovaní festivalov, koncertov, inštalácií, workshopov či umeleckých rezidencií. Vydavateľstvo tak zastrešilo hudobný program pre dielo Juraja Gábora Sphéra v žilinskej synagóge v roku 2021, v roku 2022 sa postaralo o program festivalu MELA v Schaubmarovom mlyne, či spolutvorilo jeden večer pražského festivalu Alternativa.
Spolu s vydavateľstvom Skupina tiež vedú každomesačnú reláciu na bruselskom rádiu Kiosk, v rámci ktorej sa zameriavajú na východoeurópsku experimentálnu scénu.
Reflexia.
V roku 2021 vyhral album DILO od dvojice Lucia Nimcová &amp; Sholto Dobie, vydaný vydavateľstvom mappa, cenu Nahrávka roka Radio Head Awards v kategórii experimentálna hudba.
Mappa bola britským magazínom "The Quietus" označená za kazetové vydavateľstvo roka 2022. Daryl Worthington odôvodnil tento výber špecifickým kurátorstvom vydavateľstva, ktoré buduje zvukové svety tak, aby sme skúmali ako interagujeme s naším okolím.

</doc>
<doc id="702177" url="https://sk.wikipedia.org/wiki?curid=702177" title="Strážce plamene">
Strážce plamene

Strážce plamene je názov piateho spoločného projektu textára Michala Horáčka a skladateľa Petra Hapku. V roku 2006 ho na štúdiovom albume vydalo hudobné vydavateľstvo Universal Music.

</doc>
<doc id="702178" url="https://sk.wikipedia.org/wiki?curid=702178" title="Polianky">
Polianky

Polianky môže byť:

</doc>
<doc id="702184" url="https://sk.wikipedia.org/wiki?curid=702184" title="Dynamické plachtenie">
Dynamické plachtenie

Dynamické plachtenie predstavuje techniku lietania, ktorá umožňuje získanie energie opakovaným prekročením hraníc vzduchových hmot v rozdielnych rýchlostiach.
Princíp letu.
Princípy dynamického plachtenia sa dajú uplatňovať mnohými rôznymi technikami, avšak najjednoduchšia je teoretická uzavretá slučka. Objekt (napr. klzák) najskôr využije stúpavé vetry, ktoré sa prirodzene vyskytujú pri zemskom povrchu (svahové prúdenie, záveterné vlny, tepelné stĺpy a pod.), a vystúpi po nich vyššie. Akonáhle prekročí hranicu vzduchovej hmoty s rozdielnou rýchlosťou, obráti sa o 180° a zostúpi kĺzaním smerom nadol. Po prekročení hranice vzduchovej hmoty sa opäť obráti o 180° a tým dokončí slučku a začne opäť stúpať, avšak tentokrát väčšou rýchlosťou. To mu umožní vystúpiť do väčšej výšky a po ďalšom obrate o 180° môže nabrať ešte väčšiu rýchlosť a tým klesať väčšou rýchlosťou avšak vo vyššom kĺzavom pomere (tzn. doletí ďalej než v prvom kole alebo klesne menej počas tej istej vzdialenosti).
Využitie pri vtákoch.
Najznámejšími vtákmi, ktoré využívajú princípy dynamického plachtenia sú vtáky z radu víchrovníkotvarých, obzvlášť potom albatrosy. Tieto vtáky strávia väčšinu svojho života na šírom mori, kde vietor fúka prakticky neustále. Dokážu preletieť tisíce kilometrov počas niekoľkých dní iba pomocou vyššie popísaného „ťaženia“ energie z vetra (dravce praktikujú predovšetkým statické plachtenie). Albatrosy majú k dynamickému plachteniu aj anatomickú predispozíciu: majú šľachu, s ktorou dokážu „zamknúť“ roztiahnuté krídla v naplno roztiahnutej pozícii. Vďaka tomu nemusia počas plachtenia využívať takmer žiadnu energiu a svaly používajú iba pre manévrovanie počas letu.

</doc>
<doc id="702185" url="https://sk.wikipedia.org/wiki?curid=702185" title="Polianky (vrch v Turzovskej vrchovine)">
Polianky (vrch v Turzovskej vrchovine)

Polianky (; ) je názov vrchu v Turzovskej vrchovine, krajinnom celku Západných Beskýd. Leží nad obcou Vysoká nad Kysucou, približne západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Juhovýchodná časť patrí do katastrálneho územia obce Vysoká nad Kysucou, západná zasahuje na územie moravskej obce Bílá. Najbližším sídlom je juhovýchodne situovaný Vyšný Kelčov, patriaci k obci Vysoká nad Kysucou, východne leží Korňa, južne Makov a severozápadne obec Bílá. Na slovenskom území patrí hrebeň do Turzovskej vrchoviny a CHKO Kysuce, západná časť na českom území je súčasťou Moravsko-sliezskych Beskýd a CHKO Beskydy.
Opis.
Polianky ležia v hraničnom hrebeni na západnom okraji podcelku Zadné vrchy. Severne sa nachádza Smrk (), Javořinka (), Lysá hora (), Travný (), Bobek (), Konečná () a Lukavice (), východne Javorová (), Hlinené (), Kelčov (), Vysoká (), Čupeľ (), Živčáková () a Skalka (), južne Luby (), Vrchtretina (), Buková (), Zvonica () a Lemešná () a západne Korytové (), Beskyd (), Beskydok (), Čarták (), Vysoká (), Kyčera (), Trojačka () a Kněhyně (). Hrebeňom vedie rozvodie Čierneho a Baltského mora. Voda z východných a južných svahov odteká potokom Kelčov do Kysuce v povodí Dunaja, severné a západné odvodňuje potok Smutná do Bielej Ostravice a Ostravice v povodí Odry. Na vrchol nevedie značený turistický chodník, no v blízkosti je niekoľko samôt, z ktorých je možný prístup. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z neďalekých horských lúk sú viditeľné okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Kysucké a Oravské Beskydy a Malá Fatra.

</doc>
<doc id="702186" url="https://sk.wikipedia.org/wiki?curid=702186" title="Bitka pri Perekalje">
Bitka pri Perekalje

Bitka pri Perekalje 13. marca 1942 bol prvý vážnejší stret Zaisťovacej divízie so sovietskymi partizánmi v Bielorusku. Kolóna slovenských vojakov padla počas protipartizánskej operácie do pasce a utrpela značné straty (hoci partizánske straty boli výrazne väčšie). Bitka bola prirovnávaná (aj / najmä kvôli stratám a nerozhodnému výsledku) k bitke pri Lypovci Rýchlej brigády 22. júla 1941.
Predohra.
Na začiatku roku 1942 bol na žiadosť nemeckého velenia operačný priestor Zaisťovacej divízie rozšírený na juhovýchod a zaberal viac ako . Na druhej strane bola divízia oslabená odosielaním jednotiek na front pre Rýchlu divíziu (2 guľometné roty, 2 horské kanónové batérie, pešie jednotky), odoslaním delostreleckého pluku 31 na front k nemeckej 6. armáde (toto odoslanie dohodol veliteľ pluku pplk. Karol Pichl bez vedomia slovenského Ministerstva národnej obrany a proti rozkazom ministra gen. Čatloša priamo s nemeckým velením, pluk sa následne zúčastnil bitky pri Ternovej) a striedaním vojakov mobilizačného ročníka 1939. Početný stav divízie bol k 14. februáru 1942 len 5786 mužov.
Začiatkom roka 1942 sa začali v oblasti aktivizovať partizánske skupiny. Nemecké velenie vyslalo na štáb Zaisťovacej divízie do Žitomiru inšpekciu s cieľom aktivizovať divíziu v boji proti partizánom. Aby nemusel inšpekciu prijať, veliteľ divízie plk. Pavol Kuna odišiel na „obhliadku“ podriadených jednotiek a inšpekciu nem. generálmajora prijal náčelník štábu divízie pplk. František Urban, ktorý argumentoval nedostatočnou silou divízie a dohodami medzi nemeckým velením a slovenským Ministerstvom národnej obrany. Pplk. František Urban bol následne z funkcie na základe nespokojnosti nemeckého velenia odvolaný a velenie divízie sa podriadilo nemeckým požiadavkám, čo znamenalo zapájanie sa divízie od marca 1942 do protipartizánskych akcií.
Bitka.
Začiatkom marca získalo slovenské velenie informácie, že severne od Kapatkievičy sa nachádza asi 1200 partizánov aj s delostreleckou výzbrojou, vrátane plne vyzbrojených a vystrojených vojakov z útvarov Červenej armády rozbitých v roku 1941. Protipartizánsku akciu zahájilo 11. marca nemecké letectvo bombardovaním obce Karpilovka (dnes Akciabrski), kde sa predpokladal hlavný stan partizánskeho oddielu. 12. marca vyrazil z Kapatkievičy II/102 prápor Zaisťovacej divízie na 230 saniach prenajatých od civilistov a večer prenocoval v obci Katka. 13. marca vyrazil prápor na pochod s cieľom stretnúť sa pri obci Perekalje s nemeckým policajným práporom 315 (mjr. Klaus) a spoločne mali zaútočiť na Karpilovku. Prápor bol pri pochode roztiahnutý na dĺžku 3 km. Keď predvoj práporu (čata roty 5/102 pod velením por. jazd. Juraja Pavlovského) dorazil do obce Perekalje, dostal sa do partizánskej pasce a začal byť ostreľovaní z domov, zo striech, spoza plotov. Hneď na začiatku boja bol zabitý por. Pavlovský. Spojka stk. Majerčák bežal po pomoc k 6/102 a 7/102 rote, do boja zasiahli aj mínomety a jeden kanón a rota 5/102. Veliteľ 7/102 roty npor. Majer ale situáciu nezvládol a jeho vojaci sa pod paľbou partizánov svojvoľne vrátili na stanovisko veliteľa. Takisto veliteľ roty 5/102 por. Ižo sa pod paľbou nervovo zrútil a prebral sa z bezvedomia až na druhý deň.
Slovenské jednotky roztiahnuté do dlhej kolóny sa dostali okolo obeda do krížovej paľby spredu aj z bokov. Celý pochodový prúd sa dostal do úplného obkľúčenia a musel opustiť svoje trény. Pplk. Rudolf Noskovič sa nervovo zrútil a velenie prevzal veliteľ 8/102 roty npor. Tibor Samo, ktorý začal organizovať ústup k železničnej trati Karpilovka (Akciabrski) - Zalesje a 16:00 obsadili po prestrelke dedinu Zalesje. Pplk. Noskovič odtiaľ vyslal späť do Perekalje por. Jána Niča s niekoľkými vojakmi, aby doviezol ranených. Úloha bola splnená len čiastočne, por. Nič doviezol len 3 ranených a mŕtvolu por. Pavlovského. Viacero vojakov ostalo na bojisku a časť umrela na následky zranení. Prápor následne ustúpil od železničnej trati do obce Ozemlya, kde sa spojil s policajným práporom 315 a prenocoval. Na druhý deň sa prápor presunul do obcí Parečče a Zarečče, kde zostal 3 dni a 20. marca sa vrátil do Kapatkievičy.
Dohra.
Slovenské jednotky utrpeli ťažké straty na bojisku, ďalší vojaci umreli na následky zranení. Zajatí vojaci Michal Kováč a Bartolomej Nikmon sa napokon tiež stali obeťami boja, partizáni ich zrejme popravili. Celkové straty boli 24 mŕtvych, 25 ranených, 7 vojenských a viacero civilných koní, 3 poľné kuchyne, zbrane a asi 120 saní patriacich civilistom pracujúcim pre slovenské jednotky. Straty partizánov boli podľa prvého hlásenia plk. Kunu 600 mužov, išlo zrejme o pozostatky vojenskej jednotky, podľa modrých uniforiem išlo o výsadkárov alebo tankistov. V správe o účasti pešieho pluku 102 na akcii z 10. apríla 1942 sa straty partizánov udávajú 250 mužov. Vysoké slovenské straty idú na vrub správania sa veliteľov, kde sa pplk. Noskovič a por. Ižo nervovo zrútili. Zároveň bol velenia zbavený aj veliteľ nemeckého policajného práporu 315 mjr. Klaus, ktorý sa nedržal dohodnutého plánu postupu a nepodporil napadnutý slovenský prápor. V čase bitky dňa 13. marca bola na veliteľstve Zaisťovacej divízie bujará zábava, čo svedčí malej autorite veliteľa divízie plk. Kunu.
Zoznam padlých.
Popravení partizánmi.
Zdroj: 

</doc>
<doc id="702189" url="https://sk.wikipedia.org/wiki?curid=702189" title="Seth Green">
Seth Green

Seth Green ( * 8. február 1974, Philadelphia, Pensylvánia,USA) je americký herec. 
Detstvo a mladosť.
Seth Benjamin Gesshel-Green sa narodil vo Philadelphii, v štáte Pennsylvania. Má jednu sestru Kaelu. Green si neskôr legálne zmenil meno na Seth Benjamin Green. Bol vychovaný ako Žid a mal obrad Bar Mitzvah. Jeho predkovia boli z Ruska, Poľska a Škótska.
Kariéra.
Green začal svoju hereckú kariéru ako sedemročný, v roku 1984. Jedným z jeho prvých filmov bola romantická komédia "Hotel New Hampshire", kde si zahral po boku Jodie Foster a Roba Lowea. V roku 1988 hral vo filme "Krásna mimozemšťanka", po boku Kim Basinger a Alyson Hannigan.
V roku 1990 sa pripojil k hereckému obsadeniu filmu "To". V roku 1997 sa pripojil k hereckému obsadeniu televízneho seriálu "Buffy, premožiteľka upírov". V seriály stvárnil postavu Oza a účinkoval v ňom do roku 1999. Následne začal účinkovať aj v spin-offe seriálu, "Angel", kde sa objavil v len v niekoľkých epizódach v roku 1999.
Od roku 1999 je Green, stálou súčasťou dabingového obsadenia televízneho seriálu "Griffinovci", kde účinkuje až do súčasnosti (2023). Green hosťoval vo viacerých televíznych seriáloch, vrátane "Tie roky sedemdesiate", "Will a Grace" či "Pohotovosť". Väčšinou sa však venuje dabingu. Od roku 2005 do roku 2022, okrem toho že daboval v televíznom seriály "Robot Chicken", sa podieľal aj na jeho réžii. 
Súkromný život.
V roku 2009 sa Green zasnúbil a následne v roku 2010 aj oženil s herečkou Clare Grant, s ktorou pracoval na viacerých televíznych projektoch. 

</doc>
<doc id="702198" url="https://sk.wikipedia.org/wiki?curid=702198" title="Kudykam">
Kudykam

Kudykam je názov šiesteho spoločného projektu textára Michala Horáčka a skladateľa Petra Hapku. V roku 2009 ho na štúdiovom albume vydalo hudobné vydavateľstvo Universal Music.

</doc>
<doc id="702202" url="https://sk.wikipedia.org/wiki?curid=702202" title="Zoznam vrcholov v Krupinskej planine">
Zoznam vrcholov v Krupinskej planine

Zoznam vrcholov v Krupinskej planine zahŕňa pomenované vrcholy s nadmorskou výškou nad Zoznam vychádza z údajov, dostupných na turistickej mape a stránkach hiking.sk. Ako hranica pohoria bola uvažovaná hranica rovnomenného geomorfologického celku.

</doc>
<doc id="702203" url="https://sk.wikipedia.org/wiki?curid=702203" title="Čou En-laj">
Čou En-laj

Čou En-laj (, ; * 5. marec 1898, Chuaj-an, Ťiang-su, Čína† 8. január 1976, Peking) bol čínsky štátnik, diplomat a revolucionár. Bol prvým premiérom Čínskej ľudovej republiky (19491976). Slúžil pod predsedom Mao Ce-tungom a pomohol komunistickej skupine upevniť moc. Neskôr sa podieľal aj na posilnení kontroly nad Čínou a na rozvinutí čínskej ekonomiky. V najvyšších funkciách ostal aj po reorganizácii vládnych orgánov v roku 1954 ako predseda vlády až do svojej smrti. Bol tiež ministrom zahraničných vecí (19491958) a podpredsedom Komunistickej strany Číny (19561969). Keď sa Maovo zdravie začalo zhoršovať v rokoch 1971 a 1972, a po smrti Lin Piaa, bol Čou zvolený 10. februárovým ústredným výborom v roku 1973 na uvoľnené miesto prvého podpredsedu komunistickej strany, a bol tak označený ako Maov nástupca (zanedlho ale umrel).
Čou počas kultúrnej revolúcie prežil čistky najvyšších predstaviteľov. Zatiaľ čo Mao väčšinu svojich neskorších rokov venoval politickému boju a ideologickej práci, Čou bol jednou z hlavných hybných síl štátnych záležitostí po väčšinu trvania kultúrnej revolúcie. Jeho pokusy o zmiernenie škôd páchaných Červenými gardami, a jeho úsilie chrániť ostatných pred ich hnevom, ho urobili populárnym a váženým v neskorších fázach kultúrnej revolúcie.
Život.
Mladosť.
Čou En-laj sa narodil v Chuaj-ane, v provincii Ťiang-su dňa 5. marca 1898, ako prvorodený syn rodiny Čou. Jeho rodná matka Wan zomrela v roku 1907, keď mal 9 rokov, a jeho adoptívna matka Čchen v roku 1908, keď mal 10 rokov. Čou En-laj mal iba rok, keď sa jeho otec, slušne platený cisársky úradník, zapojil do tzv. povstania boxerov. To zúrilo od jesene 1899 do leta 1901 len preto, aby sa Čína zbavila "„morských diablov“". Ako diabli boli v kvetnatej čínskej reči pritom myslení európski okupanti. Povstalcom sa však nedarilo a svetové veľmoci boxerov (hovorilo sa im tak kvôli symbolu zaťatej päste) postupne zničili. Čou En-lajov otec bol dokonca zmrzačený. Keď navyše zomrela Čou En-lajova matka, bol Čou takmer odsúdený na to, aby sa ako detská pracovná sila zapojil do práce na poli či v bani. Na jeho šťastie založil Čang Po-ling v severočínskom Tchien-ťine školu pre mimoriadne nadané deti z celého cisárstva a Čou bol na túto školu, v ktorej ako vychovávateľ krátko pôsobil aj Čankajšek, vyslaný.
Vzdelanie.
V roku 1913 bol Čouov strýko prevedený do Tchian-ťinu, kde Čou vstúpil na slávnu strednú školu Nan-kchaj. Čou sa stal aktivistom na plný úväzok. Jeho politické aktivity sa naďalej rozširovali a on a niekoľko ďalších študentov sa dohodli na založení „Spoločnosti prebudenia“, malej skupiny, ktorá mala nie viac ako 25 členov. Pri vysvetľovaní cieľov a účelu „Spoločnosti prebudení“ Čou vyhlásil, že „čokoľvek, čo je nezlučiteľné s pokrokom v súčasnej dobe, ako je militarizmus, buržoázia, vládcovia strán, byrokrati, nerovnosť mužov a žien, zastarané myšlienky, zastarané morálky, stará etika, by malo byť zrušené, alebo reformované“ a potvrdil, že účelom Spoločnosti bolo šíriť toto povedomie medzi čínskym ľudom.
V roku 1919 študoval na Nankingskej univerzite, toho istého roku bol zatknutý za účasť na pochode 4. mája.
V rokoch 1920 až 1924 študoval vo Francúzsku a Nemecku. Roku 1922 vstúpil do Komunistickej strany Číny. V tom istom roku tiež začal zakladať rôzne európske oddelenia strany v Európe.
Májové hnutie.
Historici sa nezhodujú ohľadom jeho účasti na Májovom hnutí (4. jún 1919). „Oficiálna“ čínska biografia Čoua uvádza, že bol vodcom študentských protestov v Tchien-ťine, ale mnoho historikov sa domnieva, že je nepravdepodobné, že by sa Čou vôbec zúčastnil, pretože chýbajú priame dôkazy medzi zachovanými záznamami z tohto obdobia.
Stranícka kariéra.
V Číne panoval v 20. rokoch 20. storočia opatrný optimizmus. Vládla v nej všeľudová národná strana Kuomintang, zosobnená prezidentom Sunjatsenom. Ten v roku 1924 privítal späť aj mladých krajanov, ktorých pred rokmi vyslal na skúsenú do Európy. Čouovi osobne potriasol pravicou a zakrátko ho menoval náčelníkom politického oddelenia Vojenskej akadémie Chuang-pchu v juhočínskom Kantone. Sunjatsen, ktorý názorovo stál skôr naľavo, nemal problém s tým, aby sa 26-ročný Čou stal tajomníkom výboru Komunistickej strany Číny. Rýchlym postupom si však mladý muž urobil nepriateľa na život a na smrť z kľúčového Sunjatsenovho spolupracovníka generála Čankajška. Roku 1934 sa Čou zúčastnil dlhého pochodu spolu s Mao Ce-tungom a Teng Siao-pchingom. Roku 1936 sa zapojil do vojny proti Japonsku, ktoré postupne začalo ovládať celé Tichomorie. Po skončení druhej svetovej vojny sa roku 1946 stal predsedom delegácie strany.
Vrchol.
Keď bolo v roku 1945 zničené japonské nebezpečenstvo, rozhorela sa v Číne nanovo občianska vojna. Po štyroch rokoch bojov komunisti výdatne podporovaní Moskvou obsadili celú krajinu a 1. októbra 1949 vyhlásili Čínsku ľudovú republiku. Mao sa stal hlavou štátu a Čou získal funkciu predsedu vlády a ministra zahraničných vecí (do roku 1958). Ako minister zahraničia podpísal roku 1950 zmluvu o priateľstve a vzájomnej pomoci so ZSSR a s indickým politikom Džaváharlálom Néhrúom podpísal roku 1954 zmluvu, známu ako Panča šíla. V roku 1958 začal Mao Ce-tung Veľký skok vpred, ktorého cieľom bolo zvýšiť úroveň produkcie Číny v priemysle a poľnohospodárstve pomocou nerealistických cieľov. Čou počas skoku udržal svoju pozíciu a bol popísaný minimálne jedným historikom ako „pôrodná asistentka“ Veľkého skoku vpred, ktorá premieňa Maovu teóriu na realitu v procese spôsobujúcom milióny úmrtí. Roku 1966 rešpektoval kultúrnu revolúciu, hoci ju nikdy aktívne nepodporoval. Neskôr ale tiež pripravil a zorganizoval historicky prvú návštevu prezidenta USA v Číne. Vo februári 1972 sa počas nej Richard Nixon (1913 – 1994) nechal okrem iného presvedčiť, aby prehodnotil svoj postoj k vojne vo Vietname (1964 – 1975). Rok po tom, čo Nixon rokoval s Čou En-lajom, opustili zničenú ázijskú krajinu posledné americké jednotky.
Roku 1975 začal Čou obhajovať reformu čínskeho hospodárstva „štyri modernizácie“.
Smrť.
Čou bol v roku 1974 hospitalizovaný pre nález rakoviny močového mechúra. S vedomím, že umiera, sa rozhodol svojej krajine venovať celistvejší pohľad na rakovinu. Inicioval teda jeden z najväčších a najdôkladnejších vedeckých výskumov v histórii. Zhruba 650 000 vedcov zapisovalo schémy úmrtnosti niekoľkých typov rakoviny v rokoch 1973 až 1975.
Čou však nezostal politicky nečinným, úrad premiéra viedol z nemocnice. Zomrel ráno 8. januára 1976, osem mesiacov pred Mao Ce-tungom a mnoho rokov pred dokončením tohto výskumu.
Po Čouovej smrti Mao nevydal žiadne vyhlásenie, v ktorom by uznal jeho úspechy a dokonca zakázal nosiť čierne smútočné pásky. Či by sa Mao zúčastnil, alebo nie, Čouovho pohrebu, ktorý sa konal vo Veľkej sieni ľudu, zostáva otázkou, pretože Mao sám bol v tom čase v zlom zdravotnom stave. Poslal však na pohreb veniec.
Čouovo telo bolo spopolnené a popol bol rozptýlený z lietadla, tak ako si to Čou prial. 
Mnoho štátov vnímalo Čouovu smrť ako veľkú stratu, po jeho smrti bolo organizovaných niekoľko protestov. Vzišli z toho aj Udalosti 5. apríla, historická paralela k Hnutiu 4. mája. Demonštrácia bola potlačená a Teng Siao-pching bol už druhýkrát zbavený moci.

</doc>
<doc id="702208" url="https://sk.wikipedia.org/wiki?curid=702208" title="Tornádo Lue">
Tornádo Lue

Tornádo Lue je slovenská rocková hudobná skupina pôvodom z Bratislavy. Skupinu založili v roku 1989 Jana Tóthová (spev), Dušan Palko (gitara), Pavol Murín (basová gitara), Jozef Čech (klarinet, saxofón) a Juraj Hladný (bicie nástroje).
Na scénu sa skupina vynorila začiatkom 90. rokov a svojimi pozoruhodými textami v češtine, charizmatickou speváčkou a svojím zvukom hneď zaujala divákov aj odborníkov.
Zostava.
Súčasní členovia
Bývalí členovia
Diskografia.
Albumy.
Štúdiové:
Kompilačné:

</doc>
<doc id="702214" url="https://sk.wikipedia.org/wiki?curid=702214" title="Hapoel Beer Ševa FC">
Hapoel Beer Ševa FC

Hapoel Beer Ševa Football Club je izraelský profesionálny futbalový klub, ktorý sídli v meste Beer Ševa. Tím pôsobí v najvyššej izraelskej klubovej súťaži Ligat ha Al. Klub bol založený v roku 1949 a svoje domáce zápasy hráva na štadióne Turner Stadium.
História klubu.
Klub bol založený v roku 1949 a klub slúžil ako oddelenie na vyhľadávanie mladých talentov v tranzitných táboroch v oblasti Beer Ševa. Na začiatku hral klub iba priateľské zápasy až v sezóne 1954/55 sa klub dostal do tretej ligy. Prvýkrát sa v najvyššej izraelskej klubovej súťaži Ligat ha Al predstavili v sezóne 1965/66. V sezóne 1974/75 sa klub stal po prvýkrát majstrom Izraela. Doposiaľ klub vyhral päť izraelských titulov, okrem spomínanej sezóny aj v rokoch 1976, 2016, 2017 a 2018. Trikrát sa klub tešil zo zisku izraelského pohára.
Pod názvom Hapoel Beer Ševa vystupuje aj volejbalový, basketbalový či hádzanársky klub.
Káder mužstva.
Súčasná zostava:

</doc>
<doc id="702216" url="https://sk.wikipedia.org/wiki?curid=702216" title="František Segrado">
František Segrado

František Segrado (* 8. január 1955, Vsetín – † 24. júl 2021, Vsetín) bol český spevák, herec a výtvarník.
Životopis.
František Segrado sa narodil v moravskom meste Vsetín. Jeho prastarý otec bol Talian. Vyrastal v muzikantskej rodine, no mal vzťah k výtvarnému umeniu, preto pôvodne chcel študovať na SUPŠ v Uherskom Hradišti. Na školu ho neprijali a tak sa vyučil na profesiu kuchár – čašník. Potom vystriedal viacero zamestnaní, bol predavačom, mäsiarom, pracoval aj v pohostinstve. Bol zamestnaný aj ako výtvarník vianočných ozdôb vo vsetínskom výrobnom družstve IRISA. Popri práci si urobil školu a až do revolúcie pracoval so sieťotlačou. Vo voľnom čase sa venoval hudbe, maľovaniu, keramike i výrobe ateliérových šperkov. Od roku 1999 žil v Jablůnce a spolu s manželkou Marií v niekoľkých výtvarných súťažiach u nás i v zahraničí získali za obrazy a šperky viaceré ocenenia.
František Segrado účinkoval 40 rokov ako textár, spevák a hráč na fujaru v najrôznejších hudobných žánroch od folku až po rock. Na konci 80. rokov spolupracoval s kapelou Dobrohošť, v 90. rokoch so skupinou Irish Dew, dva roky hosťoval v kapele Čechomor a vystupoval aj so skupinou Veselá bída, s ktorou hrávali moderné úpravy ľudových piesní.
V roku 2003 František Segrado naspieval dve piesne pre spoločný projekt Michala Horáčka a Jardu Svobodu, album "Tak to chodí". Po tejto spolupráci účinkoval v niekoľkých ďalších projektoch Michala Horáčka, spieva v albumoch: "Strážce plamene", "Český kalendář", "Kudykam", a v roku 2014 s Michalom Horáčkom vydali spoločný album "Segrado". So speváčkou Ewou Farnou František Segrado naspieval pre český seriál "Vinaři" pieseň „Víno je grunt“. S Petrom Linhartom na jeho album "Rozhledna" v roku 2015 naspieval pieseň „Kristýno!“.
František Segrado hrával ochotnícke divadlo a ihneď po Zamatovej revolúcii začal pôsobiť vo vsetínskom spolku NKVD (Nezávislé Komorní Vsetínské Divadlo). František Segrado hral aj v niekoľkých filmoch, či načítal audioknihu "Muž s bílým psem", ktorá vyšla v roku 2018 spolu s rovnomenným albumom českej pesničkárky Radůzy.

</doc>
<doc id="702217" url="https://sk.wikipedia.org/wiki?curid=702217" title="Útok na Smaľavičy">
Útok na Smaľavičy

Útok na Smaľavičy v noci z 25. na 26. septembra 1943 bol posledným veľkým bojom medzi sovietskymi partizánmi a slovenskými jednotkami na východnom fronte. Smiešaný priezvedný oddiel (SPO) a prápor II/102 2. pešej divízie (bývalej Zaisťovacej divízie) dislokovaní v Smaľavičy 20 km východne od Minska sa ubránili útoku partizánov napriek tomu, že títo disponovali informáciami od slovenských dezertérov. Tento útok na slovenskú posádku v okolí Minska nemal obdobu a možno ho porovnávať len s útokom partizánov na Chojniky 14. - 15. novembra 1942. 
Predohra.
Na jeseň 1943 sa 2. pešia divízia (bývalá Zaisťovacia divízia) pripravovala na stiahnutie z východného frontu. V septembri a októbri vrcholili dezercie jej príslušníkov, napriek tomu dochádzalo ešte k stretom s partizánmi. 
Dňa 13. septembra 1943 zbehla zo Smaľavičy k partizánom 10 členná obsluha rádiostanice SPO pod vedením čtk. Jozefa Naništu a des. Štefana Šestáka. K zbehnutiu viedli obavy z kontroly a vyšetrovania, nakoľko skupina dodávala muníciu a zbrane miestnym obyvateľom. Títo dezertéri poskytli partizánom informácie o posádke v Smaľavičy.
Bitka.
Partizánske oddiely vyzbrojené automatickými zbraňami, ľahkými a strednými mínometmi, protitankovými kanónmi a pechotnými delami zaútočili na Smaľavičy, križovatku ciest a zároveň železničný uzol na trati Minsk - Smolensk, večer 23:10 25. septembra. Slovenská posádka bola o útoku informovaná. Stk. František Gold sa dobrovoľne prihlásil na prieskum v smere predpokladaného pohybu partizánov, priblížil sa k partizánskemu štábu, zistil úmysel útoku na Smaľavičy a po návrate hlásil informácie veliteľovi, takže posádka sa mohla pripraviť. Po útoku vyrazili z Minska na pomoc prápor III/102 a delostrelecká batéria 8/31, ktoré ale západne od Smaľavičy narazili na zaisťovaciu zálohu partizánov. Boj v mestečku trval až do 03:00 nasledujúceho dňa, kedy sa pomocným jednotkám z Minska podarilo zahnať partizánsku zálohu a prebiť sa do mestečka.
Dohra.
Straty slovenských jednotiek boli prekvapujúco nízke, 2 ranení a zničené sanitné auto, ktoré nabehlo na mínu. Straty partizánov sa nepodarilo zistiť, no predpokladali sa značné. Podobne, ako pri útoku na Chojniky ani v Smaľavičy priamy útok partizánov na slovenskú posádku neuspel a bol odrazený. 

</doc>
<doc id="702220" url="https://sk.wikipedia.org/wiki?curid=702220" title="Tie naj">
Tie naj

Tie naj je kompilačný album slovenskej speváčky Kristíny, ktorý vydalo hudobné vydavateľstvo Martin Kavulič - K2 Production v roku 2014.

</doc>
<doc id="702221" url="https://sk.wikipedia.org/wiki?curid=702221" title="Jadrová elektráreň Fessenheim">
Jadrová elektráreň Fessenheim

Jadrová elektráreň Fessenheim (), je bývalá jadrová elektráreň nachádzajúca sa v obci Fessenheim v Alsasku vo východnom Francúzsku.
Nachádzala sa pri hraniciach s Nemeckom a Švajčiarskom. Produkovala 70% energie Alsaska.
História a technické informácie.
Fessenheim bola najstaršia jadrová elektráreň vo Francúzsku. Jej základom boli dva tlakovodné reaktory (PWR – Pressurized Water Reactor), každý s výkonom 900 MW. Stavba bola zahájená v roku 1970 a zariadenie bolo sprevádzkované v roku 1977. Je postavená na brehu Veľkého alsaského kanála z ktorého čerpala vodu na chladenie v objeme v ročnom množstve 2,5 kilometra kubického.
Odstavenie.
Elektráreň nebola vo Francúzsku obľúbená kvôli svojmu veku a umiestneniu v oblasti náchylnej na zemetrasenia. Podľa švajčiarskej štúdie z roku 2007 boli seizmické riziká pri výstavbe podhodnotené. Problémom mohli byť aj záplavy. Francúzsky prezident François Hollande v rámci predvolebnej kampane v roku 2014 sľúbil uzavretie elektrárne do roku 2016. V apríli 2014 bola dočasne odstavená kvôli menším problémom. Menšie problémy mala elektráreň aj v 90. rokoch a v prvej dekáde 21. storočia: elektrické chyby, praskliny v kryte reaktora, chemickú chybu, znečistenie vody, únik paliva a život neohrozujúce ožiarenie pracovníkov.
Pôvodná životnosť elektrárne bola 40 rokov. Odstavenie potvrdil prezident Emmanuel Macron v roku 2018. Prvý reaktor bol odstavený z elektrickej siete 22. februára 2020, druhý v 29. júna 2020 o 23:00. Počas nasledujúcich troch rokoch malo z elektrárne byť odvezené vyhorené palivo a počas ďalších 15 rokov by elektráreň mala byť kompletne zlikvidovaná. Iné zdroje uvádzajú, že by sa tak nemalo stať pred rokom 2040. Zatvorením elektrárne okolie príde o 1 000 pracovných miest v elektrárni a o ďalších 1 100, ktoré boli na elektrárni závislé. Na odstraňovanie paliva bude potrebných 294 pracovníkov, po odstránení 60 na kompletnú likvidáciu bývalej elektrárne.

</doc>
<doc id="702230" url="https://sk.wikipedia.org/wiki?curid=702230" title="Ján Fraňo">
Ján Fraňo

Ján Fraňo (* 30. september 1876, Kozelník† 23. február 1963, Martin) bol slovenský ľavicový politik a dlhoročný starosta Martina v období medzivojnového Česko-Slovenska.
Životopis.
Narodil sa v rodine mlynára Jána Fraňa (* 1816 † 1881) a jeho manželky Emílie rodenej Žoltickej (* 1858 † 1918). V rokoch 1876-1879 vychodil ľudovú školu v Kozelníku. V rokoch 1883-1893 stolársky učeň vo Zvolene. Od roku 1893 až do roku 1901 stolársky pomocník v Kremnici, Nitre, Budapešti, Debrecíne a Pécsi. V rokoch 1901 až 1932 stolár neskôr dielmajster ČSD vo Vrútkach od 1936 na dôchodku. Po roku 1948 pracovník MNV, Okresného stavebného podniku, vedúci domovej správy v Martine. Politicky sa začal angažovať ešte počas svojho pôsobenia v Budapešti, kde najskôr vstúpil do odborového hnutia a neskôr do slovenskej sekcie uhorskej sociálnodemokratickej strany.
Po vzniku Česko-Slovenska bol významným predstaviteľom Česko-slovenskej sociálnodemokratickej strany robotníckej. Od roku 1922 pôsobil ako vicestarosta Turčianskeho Svätého Martina a v roku 1926 bol obecným zastupiteľstvom zvolený za starostu. Vo funkcii zotrval do záveru roku 1938. Počas jeho pôsobenia vo funkcii starostu zažil Turčiansky Svätý Martin významný rozvoj. Po krajinských voľbách v roku 1935 zasadal v slovenskom Krajinskom zastupiteľstve. V roku 1944 sa zapojil do Slovenského národného povstania.

</doc>
<doc id="702239" url="https://sk.wikipedia.org/wiki?curid=702239" title="Všade dobre doma naj">
Všade dobre doma naj



</doc>
<doc id="702241" url="https://sk.wikipedia.org/wiki?curid=702241" title="Hapole Beer Sheva FC">
Hapole Beer Sheva FC



</doc>
<doc id="702244" url="https://sk.wikipedia.org/wiki?curid=702244" title="North West Company">
North West Company



</doc>
<doc id="702245" url="https://sk.wikipedia.org/wiki?curid=702245" title="Korytové">
Korytové

Korytové () je názov vrchu v Turzovskej vrchovine, krajinnom celku Západných Beskýd. Leží nad obcou Makov, približne západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Východná časť patrí do katastrálneho územia obce Vysoká nad Kysucou, západná zasahuje na územie moravskej obce Bílá. Najbližšími sídlami sú východne situované osady Vyšný a Nižný Kelčov, patriace k obci Vysoká nad Kysucou, juhovýchodne a južne leží Makov a severne obec Bílá. Na slovenskom území patrí hrebeň do Turzovskej vrchoviny a CHKO Kysuce, západná časť na českom území je súčasťou Moravsko-sliezskych Beskýd a CHKO Beskydy.
Opis.
Korytové leží v hraničnom hrebeni na západnom okraji podcelku Zadné vrchy. Severne sa nachádza Smrk (), Kyčera (), Klín (), Lysá hora (), Travný (), Ježula (), Bobek () a Lukavice (), východne Polianky (), Kelčov (), Živčáková (), Okrúhla () a Skalka (), južne Luby (), Vrchtretina (), Buková (), Zvonica (), Lemešná () a Oselná () a západne Dupačka (), Beskyd (), Beskydok (), Čarták (), Vysoká (), Malý Čistý (), Trojačka () a Kněhyně (). Hrebeňom vedie rozvodie Čierneho a Baltského mora, preto voda z východných svahov odteká potokom Kelčov do Kysuce v povodí Dunaja, pokým zo západných odteká potokom Smradlavá do Bielej Ostravice v povodí Odry. Vrcholom prechádza značený turistický chodník a v sedle na južnom úpätí stojí chata Kmínek. V okolí je viacero samôt a chát.
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z blízkych horských lúk a odlesnených častí sú viditeľné okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Kysucké a Oravské Beskydy a Malá Fatra.

</doc>
<doc id="702250" url="https://sk.wikipedia.org/wiki?curid=702250" title="N/A">
N/A

N/A alebo n/a je bežná skratka anglických výrazov not available (nedostupné/nie je k dispozícii), not applicable (neaplikovateľné/nerelevantné) alebo not assessed (neposúdené/nehodnotené).
Skratka N/A sa používa napr. ako hodnota v tabuľkách, kde označuje položku, u ktorej nie sú dostupné dáta, a tento fakt zámerne uvádza (čím dochádza k vizuálnej odlišnosti od úplného vynechania hodnoty, ktorá môže mať sama o sebe iný význam ako N/A).

</doc>
<doc id="702251" url="https://sk.wikipedia.org/wiki?curid=702251" title="T3 - kultúrny prostriedok">
T3 - kultúrny prostriedok



</doc>
<doc id="702252" url="https://sk.wikipedia.org/wiki?curid=702252" title="Girls">
Girls

Girls môže byť:

</doc>
<doc id="702254" url="https://sk.wikipedia.org/wiki?curid=702254" title="Béčkový film">
Béčkový film

Béčkový film je celovečerný film natočený s malým produkčným rozpočtom, distribuovaný bez reklamnej kampane a premietaný ako prvá časť dvojprogramu (dva filmy na premietanie za cenu jedného); tento typ filmov bol veľmi rozšírený počas zlatého veku Hollywoodu. Od úpadku a následného opustenia béčkových filmov koncom 50. rokov sa tento výraz používa v širšom zmysle a označuje všetky nízkorozpočtové filmy s výnimkou esejí a pornografických filmov.

</doc>
<doc id="702255" url="https://sk.wikipedia.org/wiki?curid=702255" title="Tim Allen">
Tim Allen

Tim Allen (* 13. jún 1953, Denver, Colorado, USA) je americký herec a komik. Je známy z televízneho seriálu "Kutil Tim" (1991 - 1998).
Detstvo a mladosť.
Allen sa narodil v Denveri, v štáte Colorado. Je tretím najstarším zo šiestich detí. Jeho otec zomrel pri autonehode v novembri 1964 pri zrážke s opitým vodičom. O dva roky neskôr sa jeho matka vydala a presťahovala sa so svojimi šiestimi deťmi do Birminghamu v štáte Michigan. Allen navštevoval v Birminghame divadelné a hudobné kurzy. V roku 1976 získal titul bakalára v odbore komunikácie so špecializáciou na rozhlasovú a televíznu produkciu s vedľajším zameraním na filozofiu a dizajn.
Kariéra.
Allen začal svoju hereckú kariéru ako komik v roku 1975. Neskôr pár rokov nevystupoval kvôli tomu, že bol vo väzení. Po prepustení z väzenia v roku 1981 sa vrátil ku komédii. Presťahoval sa do Los Angeles a stal sa pravidelným účinkujúcim v "The Comedy Store". Začal vystupovať v stand-up vystúpeniach v nočných diskusných reláciách a špeciálnych záznamoch a filmoch.
V roku 1991 až do roku 1998 stvárnil hlavnú postavu v televíznom seriály "Kutil Tim", ktorý ho do značnej miery preslávil. Za svoj herecký výkon získal aj niekoľko nominácii, pričom obdržal jeden Zlatý glóbus.
V roku 1994 si zahral vo filme "Santa Claus". Film bol pomerne úspešný a mal dve ďalšie pokračovania, pričom v roku 2022 sa dočkal aj televízneho seriálu. Okrem prvej časti filmu bola vo všetkých ďalších jeho hlavnou hereckou kolegyňou herečka Elizabeth Mitchellová. O rok neskôr sa pripojil k dabingovému obsadeniu animovaného filmu "Toy Story". Nasledujúci rok sa vrátil k dabingu v "Toy Story 2", ktorý bol finančným a kritickým hitom. Pracoval aj na ďalších pokračovaniach.
V roku 2006 si zahral vo filme "". O rok neskôr si zahral vo filme "Divé svine" po boku hercov John Travolta, Martin Lawrence, William H. Macy a Ray Liotta.
V roku 2011 do roku 2021 účinkoval v televíznom seriály "Last Man Standing".
Súkromný život.
V roku 1984 sa oženil s Laurou Deibel. Majú spolu dcéru narodenú v decembri 1989. V roku 1999 sa Allen s manželkou rozišiel a rozvod sa uskutočnil v roku 2003. Allen sa oženil druhý krát s herečkou Jane Hajduk v októbri 2006. V marci 2009 sa im narodila dcéra Elizabeth.
Allen je silný republikán. Je aj automobilový nadšenec a súťažil vo vytrvalostných pretekoch pre Saleen v 90. rokoch. Vlastní aj zbierku áut. Allen sa tiež podieľa na filantropickom úsilí pomôcť znížiť bezdomovectvo.
Zatknutia.
2. októbra 1978 bol Allen zatknutý na medzinárodnom letisku Kalamazoo/Battle Creek International Airport za držanie viac ako 650 gramov (1,43 lb) kokaínu. Následne bol obvinený z trestného činu obchodovania s drogami a uviedol mená ďalších dílerov výmenou za trest odňatia slobody na tri až sedem rokov namiesto možného doživotného väzenia. Bol podmienečne prepustený 12. júna 1981 po dvoch rokoch a štyroch mesiacoch vo Federálnom nápravnom ústave Sandstone v štáte Minnesota.
V roku 1998 bol Allen zatknutý za jazdu pod vplyvom v Birminghame v štáte Michigan. V tom čase mal obsah alkoholu v krvi 0,15, čo je takmer dvojnásobok zákonného limitu v Michigane. Bol odsúdený na ročnú podmienku a v rámci súdnej povinnosti nastúpil na rehabilitačnú kliniku pre alkoholizmus.

</doc>
<doc id="702259" url="https://sk.wikipedia.org/wiki?curid=702259" title="Ján Nešpor">
Ján Nešpor

Ján Nešpor (* 26. júl 1884† ?) bol český pedagóg, ľavicový politik a verejný činiteľ na Slovensku v období medzivojnového Česko-Slovenska.
V 20. a 30. rokoch 20. storočia patril k významným predstaviteľom sociálnodemokratickej strany vo Zvolene. Pôsobil ako profesor na miestnom reformnom reálnom gymnáziu. V roku 1938 bol preložený na reálnu školu do Brezna. V krajinských voľbách v roku 1928 bol zvolený za člena Krajinského zastupiteľstva.

</doc>
<doc id="702261" url="https://sk.wikipedia.org/wiki?curid=702261" title="Mónica Ayosová">
Mónica Ayosová

María Mónica Ayosová (* 19. jún 1972, Buenos Aires, Argentína) je argentínska herečka.
Životopis.
Je dcérou tanečníkov Víctora Ayosa a Móniky Crámer. V detstve sa tiež venovala tancu, od polovice 90. rokov pôsobí ako herečka. V roku 1995 sa predstavila v menšej úlohe v seriáli "La familia Benvenuto" a v roku 1996 začala hrať v divadle. Do televízie sa vrátila v roku 1999, keď sa objavila v 95. a 96. časti seriálu "Divoký anjel". Väčšiu úlohu stvárnila v seriáli "Franco Buenaventura, el profe" (2002) a zahrala si v hlavných úlohách v seriáloch "Rany z lásky" (20062007), "Por amor a vos" (20082009), "Herencia de amor" (20092010) a "Víťazstvo lásky" (20102011). Vedľajšie úlohy stvárnila aj v ďalších seriáloch, napr. "Antes muerta que Lichita" (20152016). Hrala aj vo viacerých filmoch, napr. "Francia" (2009) a "Madraza" (2017).
Od roku 2002 je vydatá za herca Diega Oliveru.

</doc>
<doc id="702262" url="https://sk.wikipedia.org/wiki?curid=702262" title="Bitka pri Antonove">
Bitka pri Antonove

Bitka pri Antonove bola poslednou väčšou protipartizánskou akciou Zaisťovacej divízie v zime 1942 / 1943 v rámci nemeckej akcie FEBRUAR. Výsledky akcie nesplnili očakávania nemeckého velenia, partizánska brigáda unikla vďaka dohode so slovenskými jednotkami. Išlo o druhý prípad, kedy stot. Jozef Čambalík pomohol uniknúť veľkej skupine partizánov pred takmer istým zničením. Na druhej strane metódy nemeckých jednotiek aplikované v rámci akcie FEBRUAR viedli k vysokým civilným obetiam.
Predohra.
Rozsiahlu protipartizánsku akciu FEBRUAR alebo HORNUNG naplánovalo velenie SS a polície Generálneho okruhu Bielorusko pod vedením brigadenführera SS a generálmajora polície Kurta von Gottberga. Južná časť Generálneho okruhu Bielorusko sa mala úplne vyčistiť od partizánov, pričom sa mali použiť najbrutálnejšie metódy: civilné obyvateľstvo malo byť podobne ako partizáni vyvraždené, dediny vypálené a všetky hospodárske zvieratá a plodiny skonfiškované. Proti partizánom sa mala použiť nová taktika „"lov na jarabice"“, kde pri obkľučovaní partizánov mala časť okupačných jednotiek postupovať vpred a zatlačiť partizánov na druhú časť jednotiek držiacich pozície. Akcie sa mal zúčastniť aj prápor II/102 Zaisťovacej divízie pod vedením stot. Čambalíka. Úlohou práporu bolo prepátrať oblasť Antonov – Lubeň, nájsť partizánov a zničiť ich tábor. Partizáni mali byť zatlačení na pozície nemeckých žandárov okolo obce Lubeň. V priestore sa nachádzala partizánska brigáda S. M. Kirova. Partizánom sa podarilo zistiť, že majú byť proti nim nasadené slovenské jednotky a prostredníctvom agentky Niny Maksimenkovej odovzdali stot. Čambalíkovi prosbu, aby „"nestrieľal na tábor, v ktorom sa nachádza veľa žien a detí"“.
Bitka.
Rozkaz vyraziť a zapojiť sa do akcie prišiel II/102 práporu 6. februára a prápor sa 7. februára po osi Jeľsk – Dobryň – Budki presunul do Antonova, kde prenocoval. 8. februára sa jednotky v dvoch prúdoch presúvali z Antonova na juh na Lubeň a mali pred sebou tlačiť partizánske jednotky do priestoru, kde boli pripravení nemeckí žandári. Akcia prebiehala v zasneženej krajine, čo umožňovalo stopovať partizánske jednotky. Partizánsky tábor sa nedal neobjaviť, no partizánov zachránila dohoda so stot. Čambalíkom. Slovenské ťažké zbrane (horské kanóny, KPÚV a mínomety) spustili paľbu do lesa v okolí Muchojedy asi 3 km od partizánskeho tábora. Paľba nezabila žiadneho člena partizánskej brigády C. M. Kirova. Po zinscenovaní boja prápor II/102 postupoval ďalej na Lubeň, kde prenocoval a nasledujúci deň sa vrátil do svojich posádok.
Dohra.
Priamo pri stretnutí pri Antonove nedošlo k žiadnym stratám na životoch na ani jednej strane. Policajné útvary SS ale nemilosrdne zahájili vraždenie civilného obyvateľstva v oblasti. Predohrou bola likvidácia židovského geta v Slucku, kde komando SD povraždilo 7. 8. februára vyše 3000 židov. Partizáni unikli 14. februára aj nemeckým jednotkám, no von Gottberg vydal na ďalší deň rozkaz začať akcie „"na upokojenie banditského rajónu"“, čo znamenalo ničenie dedín aj s ich obyvateľmi. Na akcii sa podieľali osobitný prápor SS Dirlewanger a ruský prápor SS Družina. Po skončení akcie nemecké policajné a SS jednotky nahlásili 2219 „banditov“ zabitých v boji, 7378 osôb zabitých pre podozrenie zo spolupráce s partizánmi a 3300 židov. Vypálené boli obce Kopacevičy, Lesnaja, Staryje a Novyja Velikovičy, Dobraja Straža, Zaglinnoje, Vojno a Jamnoje.

</doc>
<doc id="702265" url="https://sk.wikipedia.org/wiki?curid=702265" title="Filmový žáner">
Filmový žáner

Filmový žáner (rod) rozdeľuje filmy, ktoré majú spoločné znaky z hľadiska námetu, zápletky, spracovávanej témy, kompozície a niektorých ďalších typických prvkov, znakov a črtou. Tieto ľahko rozpoznateľné rysy umožňujú divákovi ľahšie sa na film naladiť. Každý žáner stojí na svojich silných stránkach, cez ktoré sa snaží udržať divákov záujem. Film, ktorý v porovnaní s literatúrou a drámou patrí medzi „mladé“ umenie, preberal žánre práve od nich. Žánre sa neskôr delia na sub-žánre a hybridné žánre.

</doc>
<doc id="702269" url="https://sk.wikipedia.org/wiki?curid=702269" title="Sargis Pitsak">
Sargis Pitsak

Sargis Pitsak alebo Sargis Pidzak (; * začiatok 14. storočia† po roku 1353) bol stredoveký arménsky iluminátor, pisár a kňaz, ktorý pôsobil v Arménskom kráľovstve v Kilikii, najmä v kláštore Drazark. Posledný predstaviteľ kilikijskej maliarskej školy. Radí sa k najlepším arménskym miniaturistom 14. storočia, ktorých tvorba sa vyznačuje hrubšími formami než ich predchodcov z 12. a 13. storočia. 
Ilustroval a kopíroval rukopisy na žiadosť kráľa Levona V. V tvorbe uplatňoval geometrické plochy, symetrické kompozície, jasné farby doplnené o dekór. Niektoré dekorované okraje jeho miniatúr boli použité ako príklady pri navrhovaní prvých tlačených kníh v Arménsku. Pravdepodobne bol oboznámený s prácou Torosa Roslina, keďže niektoré miniatúry odrážajú jeho vplyv. Jeho tvorba je v súčasnosti zastúpená vo viac ako tridsiatich dielach v knižniciach v Jerevane, Benátkach, Jeruzaleme, Tübingene a New Yorku.
Život.
Bližšie informácie o mieste a dátume Pitsakovho narodenia alebo úmrtia nie sú známe. Pravdepodobne pochádzal z niektorej lokality v Kilíkii. Umelecké vzdelanie získal od svojho otca Grigora, ktorý bol talentovaným miniaturistom a kňazom. Existujú dve písomné zmienky, v ktorých sa spomína Sargisovo meno. Prvá je kolofón v rukopise z roku 1301, v ktorom mu jeho otec želá dlhý život. Druhá je žiadosť z roku 1312/1313 (manuskript č. 8623; dnes Matenadaran, Jerevan), v ktorej žiada otec Sargisa, aby na neho pamätal. Podľa arménskeho básnika, historika, prekladateľa Levona Ališana sa jeho matka volala Heghine. Archívne materiály poskytujú aj mená jeho príbuzných, sestry Chojand Chatown a manželky Zaltu.
Sargis Pitsak pôsobil na rôznych miestach v Kilíkii, najmä v hlavnom meste Sis (dnešný Kozan), kláštoroch Skevra alebo Drazark. V roku 1320 vytvoril tzv. "Evanjeliár ôsmych maliarov" (manuskript č. 7651; dnes Matenadaran, Jerevan), ktorého objednávateľom bol biskup Stephan zo Sebaste. Biskup neskôr Sargisa poveril dokončením miniatúr v inom jeho rukopise, ktorý získal Stephan na základe práva prístupu do palácovej knižnice od arménskeho kráľa Ošina. Okrem evanjeliárov pravdepodobne vyzdobil žaltár, spevník i synaxár z roku 1348 alebo neskorší arménsky preklad rukopisu tzv. "Zasadnutí v Antiochii" ("Assises d'Antioche") z roku 1311 (manuskript č. 107; dnes Biblioteca Marciana, Benátky). Svoje diela tvoril pre rôznych objednávateľov, vrátane arménskeho kráľa Levona V. Počas svojej umeleckej kariéry namaľoval tri autoportréty v troch rôznych obdobiach života. Jeho posledný rukopis vznikol v roku 1353 a z kolofónu je zrejmé, že v tomto období už bol starcom. Zomrel pravdepodobne niekedy po roku 1353.
Legenda.
Podľa najznámejšej legendy získal Sargis prezývku Pitsak (v preklade: včela alebo čmeľ), keď počas toho, ako tvoril ilumináciu kvetov, vletela do miestnosti cez okno včela. Prítomní sa snažili včelu z kvetov odohnať, až kým si neuvedomili, že ju namaľoval Sargis. Legenda bola pravdepodobne vytvorená na zdôraznenie jeho osobitého umeleckého talentu.
Dielo.
Sargis Pitsak patrí k posledným predstaviteľom kilikijskej maliarskej školy, keď v roku 1292 po vyplienení rezidencie katolika Arménskej apoštolskej cirkvi mamlúkmi v Hromkle (dnešné Rum Kalesi) nastal praktický úpadok kilikíjskeho umenia, ale aj samotného Arménskeho kráľovstva v Kilikii. To spôsobilo zánik obdobia tzv. honosného palácového štýlu kilíkijských rukopisov. Tvorba Sargisa Pitsaka sa spája s jednoduchším a schematickejším smerom kilíkijskej miniatúry, a do určitej miery predstavuje návrat k starším vzorom. Vo svojej tvorbe sa orientoval na všetky typy náboženských motívov. Postavy sú menšie a málo výrazne. Naopak farby sú svetlé, ale chýba im rafinovaná kresba a výraz postav. Sargis využíval rôzne formy, ornamenty, farby alebo spôsoby zobrazovania, ktoré sa naučil pravdepodobne od svojho otca. Jeho diela majú osobité čaro a originalitu s charakteristickým plochou až geometrickou kompozíciou so svetlými a jasnými farbami.Medzi rokmi 13191353 vytvoril niekoľko desiatok rukopisov, pričom vo väčšine z nich je uvedené miesto a dátum vzniku. Objednávateľmi bol okrem biskupa Stephana zo Sebaste aj jeromonach (mních kňaz) Andreas. Významný rukopis zvaný aj ako "Kráľovský evanjeliár" (manuskript č. 5786; dnes Matedadaran, Jerevan) z roku 1336 v provincii Ararat sa považuje za dielo Sargisa Pitsaka, ktorý na ňom spolupracoval s neznámym arménskym miniaturistom. Iluminácie evanjelistov z taronského evanjeliára (dnes kláštor San Lazzaro degli Armeni, Benátky) dopĺňa nápis: „"Kiež Kristus Boh zachová bezúhonné správanie kňaza Sargisa na tomto svete, a ozdobí nevädnúcou krásou evanjeliá..".“ Ďalším dielom je tzv. "Biblia z Jerevanu" z roku 1338 (manuskript č. 2627; dnes Matenadaran, Jerevan), ktorej objednávateľom bol katolikos Hakob II. Prípadne evanjeliár z roku 1335 (manuskript č. 6504; dnes Matenadaran, Jerevan) pre kňaza Martirosa.
Jeho objednávateľmi okrem duchovenstva bola aj vysoko postavená šľachta. Jedným z nich bol arménsky kráľ Levon IV., pre ktorého vytvoril tzv. "Antiochijský kódex" (dnes kláštor San Lazzaro degli Armeni, Benátky). Ďalším donátorom bola kráľovná Mária, manželka arménskeho kráľa Konštantína V., ktorá nechala vyhotoviť tzv. "Evanjeliár kráľovnej Márie" z roku 1346 (manuskript č. 1973; dnes Arménsky patriarchát Jeruzalemu, Jeruzalem). Evanjeliár má tradičnú ikonografickú schému, ale kompozícia scén vykazuje autorov osobitý štýl. Sargis vo väčšine miniatúr zahrnul aj postavu korunovanej kráľovnej, ktorá je niekedy aktívne zapojená do vyobrazenej scény. Motív Snímania z kríža je rozdelený do dvoch farebne odlišných častí, Jozef z Arimatie drží Kristovo telo, zatiaľ čo kráľovná Mária je oddelená od zvyšku scény. V jednej časti miniatúry tohto evanjeliára Sargis napísal svoje meno. Posledný rukopis, ktorý sa spája s menom Sargisa Pitsaka je z tzv. "Evanjeliár uzdravenia" z roku 1353 (manuskript č. 6796; dnes Matenadaran, Jerevan). Evanjelium vzniklo počas epidémie týfusu a bolo určené na liečenie chorých.
Sargis Pitsak zrejme nepracoval sám, pretože inak by bolo zložité vysvetliť veľké množstvo rukopisov s jeho menom. Pravdepodobne si založil dielňu, kde na miniatúrach a ilumináciách pracovali aj jeho žiaci. Sargisova tvorba mala neskôr dopad aj na miniaturistov vaspurankanskej školy v priebehu 15. a 16. storočia. Diela Sargisa Pitsaka a Torosa Roslina sa neskôr stali inšpiračným zdrojom pre moderných arménskych maliarov ako Arshile Gorky alebo Minas Avetisjan.

</doc>
<doc id="702270" url="https://sk.wikipedia.org/wiki?curid=702270" title="Hexalógia">
Hexalógia

Hexalógia je knižné alebo filmové dielo, ktoré má šesť častí. Časti zvyknú na seba dejovo nadväzovať alebo aspoň sa v nich objavuje to isté herecké obsadenie.

</doc>
<doc id="702271" url="https://sk.wikipedia.org/wiki?curid=702271" title="Dilógia (séria)">
Dilógia (séria)

Dilógia je knižné alebo filmové dielo, ktoré má dve častí. Časti zvyknú na seba dejovo nadväzovať alebo aspoň sa v nich objavuje to isté herecké obsadenie.

</doc>
<doc id="702272" url="https://sk.wikipedia.org/wiki?curid=702272" title="Heptalógia">
Heptalógia

Heptalógia je knižné alebo filmové dielo, ktoré má sedem častí. Časti zvyknú na seba dejovo nadväzovať alebo aspoň sa v nich objavuje to isté herecké obsadenie.

</doc>
<doc id="702273" url="https://sk.wikipedia.org/wiki?curid=702273" title="Oktalógia">
Oktalógia

Oktalógia je knižné alebo filmové dielo, ktoré má osem častí. Časti zvyknú na seba dejovo nadväzovať alebo aspoň sa v nich objavuje to isté herecké obsadenie.

</doc>
<doc id="702274" url="https://sk.wikipedia.org/wiki?curid=702274" title="Nonalógia">
Nonalógia

Nonalógia je knižné alebo filmové dielo, ktoré má deväť častí. Časti zvyknú na seba dejovo nadväzovať alebo aspoň sa v nich objavuje to isté herecké obsadenie.

</doc>
<doc id="702276" url="https://sk.wikipedia.org/wiki?curid=702276" title="Dekalógia">
Dekalógia

Dekalógia je knižné alebo filmové dielo, ktoré má desať častí. Časti zvyknú na seba dejovo nadväzovať alebo aspoň sa v nich objavuje to isté herecké obsadenie.

</doc>
<doc id="702279" url="https://sk.wikipedia.org/wiki?curid=702279" title="Tvorba filmu">
Tvorba filmu

Tvorba filmu (iné názvy filmová produkcia alebo filmový proces) je proces, pri ktorom vzniká film. Charakteristickou súčasťou je veľký počet zamestnancov (štáb, herci alebo nepriamy spolupracovníci). Tvorba filmu môže trvať niekoľko mesiacov, ale aj niekoľko rokov, kým je konečný projekt dokončený.
Filmové časti pri tvorbe.
Zdroj:

</doc>
<doc id="702305" url="https://sk.wikipedia.org/wiki?curid=702305" title="Beskyd (vrch v Turzovskej vrchovine)">
Beskyd (vrch v Turzovskej vrchovine)

Beskyd () je názov vrchu v Turzovskej vrchovine, krajinnom celku Západných Beskýd. Leží nad obcou Makov, približne západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží na slovensko – českej hranici, na pomedzí Žilinského a Moravsko-sliezskeho kraja a zasahuje do okresu Čadca a Frýdek-Místek. Južná časť hrebeňa patrí do katastra obce Makov, severné svahy zasahujú na územie moravskej obce Bílá. Najbližšími sídlami sú južne a juhovýchodne situované osady obce Makov, východne sa nachádzajú Vyšný a Nižný Kelčov, patriace k obci Vysoká nad Kysucou, západne leží Bumbálka a severne obec Bílá. Na slovenskom území patrí hrebeň do Turzovskej vrchoviny a CHKO Kysuce, severná časť na českom území je súčasťou Moravsko-sliezskych Beskýd a CHKO Beskydy.
Opis.
Beskyd leží v hraničnom hrebeni na západnom okraji podcelku Zadné vrchy. Východne sa nachádza Konečná (), Bobek (), Lukavice (), Polianky (), Kelčov (), Korytové (), Živčáková (), Okrúhla () a Skalka (), južne Zvonica (), Buková (), Kykula (), Papajova Kykula (), Hričovec (), Lemešná (), Oselná () a Dupačka (), západne Beskydok (), Čarták () a Vysoká () a severne Malý Čistý (), Trojačka (), Kněhyně (), Smrk (), Kyčera (), Klín (), Lysá hora () a Ježula (). Hrebeňom vedie rozvodie Čierneho a Baltského mora, preto voda z južných svahov odteká potokom Trojačka do Kysuce v povodí Dunaja, pokým zo severných odteká potokom Smradlavá do Bielej Ostravice v povodí Odry. Vrcholom prechádza značený turistický chodník a priamo na ňom stojí Masarykova chata.
Výhľady.
Vrcholovú časť pokrýva nesúvislý lesný porast, ktorý umožňuje rozhľad. Z vhodných častí sú viditeľné okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach aj Sliezske, Kysucké a Oravské Beskydy a Malá Fatra.

</doc>
<doc id="702336" url="https://sk.wikipedia.org/wiki?curid=702336" title="Cistovník ryšavý">
Cistovník ryšavý

Cistovník ryšavý (lat. "Cisticola juncidis") je malý druh spevavca z čeľade cistovníkovité ("Cistiidae"), hniezdi na Stredomorí. Podľa Medzinárodnej únie na ochranu prírody a prírodných zdrojov cistovník ryšavý patrí medzi najmenej ohrozené druhy, celková populácia je stúpajúca.
Výskyt a stav na Slovensku.
Cistovník ryšavý bol pozorovaný začiatkom septembra v roku 2023, podrobnosti výskytu posudzuje Faunistická komisia SOS/BirdLife Slovensko.
Ochrana.
Je zákonom chránený (Vyhláška MŽP č. 170/2021).

</doc>
<doc id="702337" url="https://sk.wikipedia.org/wiki?curid=702337" title="Cisticola juncidis">
Cisticola juncidis



</doc>
<doc id="702339" url="https://sk.wikipedia.org/wiki?curid=702339" title="Plantago altissima">
Plantago altissima



</doc>
<doc id="702345" url="https://sk.wikipedia.org/wiki?curid=702345" title="AJ Produkter">
AJ Produkter

AJ Produkter je švédska firma so sídlom v Halmstad, ktorá poskytuje produkty pre vybavenie kancelárií, skladov a priemyselných prevádzok.
Spoločnosť bola založená v roku 1975 Andersom Johanssonom v dome jeho rodičov v Hyltebruku v západnom Smålande. V roku 2011 sa spoločnosť AJ Produkter rozrástla na skupinu s miliardovým obratom a 821 zamestnancami, ktorá pôsobí v približne 20 krajinách po celej Európe. Na konci roka 2010 prevzal bývalý hokejista Jonas Bergqvist pozíciu generálneho riaditeľa od Andersa Johanssona, ktorý sa stal úradujúcim predsedom predstavenstva. Bergqvist odišiel v roku 2012 a Anders Johansson sa znovu ujal pozície generálneho riaditeľa. V roku 2017 mala skupina AJ Produkty obrat 2,58 miliardy švédskych korún s 821 zamestnancami.
Na Slovensku pôsobí od roku 1995 dcérska spoločnosť AJ Produkty a.s. (pôvodným názvom "AJ OZAP a.s."), ktorá vznikla fúziou s existujúcou slovenskou nábytkárskou firmou OZAP. 

</doc>
<doc id="702346" url="https://sk.wikipedia.org/wiki?curid=702346" title="Zvonica (vrch v Turzovskej vrchovine)">
Zvonica (vrch v Turzovskej vrchovine)

Zvonica () je vrch v Turzovskej vrchovine, krajinnom celku Západných Beskýd. Leží nad obcou Makov, približne západne od Turzovky. 
Poloha.
Nachádza sa na západnom okraji pohoria, v geomorfologickom podcelku Zadné vrchy. Leží v Žilinskom kraji, v okrese Čadca a na katastrálnom území obce Makov. Na južnom úpätí sa rozkladá obec Makov, východne sa nachádzajú Vyšný a Nižný Kelčov, patriace k obci Vysoká nad Kysucou a západne leží Bumbálka. Územie patrí do CHKO Kysuce.
Opis.
Zvonica leží v juhozápadnej časti podcelku Zadné vrchy, na konci bočného hrebeňa, ktorý vybieha južným smerom z hraničného hrebeňa v lokalite Kmínek. Severne sa nachádza Beskyd (), Kyčera (), Klín (), Smrk (), Lysá hora (), Korytové (), Polianky (), Lukavice () a Kelčov (), východne Skalka (), Živčáková (), Okrúhla (), Galkovo (), Luby (), Vrchtretina (), južne Čerenka (), Buková (), Kykula (), Papajova Kykula (), Čemerka () a Hričovec () a západne Lemešná (), Oselná (), Dupačka (), Vysoká (), Beskydok () a Čarták (). Oblasť patrí do povodia Kysuce, kde voda z juhozápadnej časti odteká potokom Trojačka, z východnej ju odvádza Pavelkovský potok. Na vrchol nevedie značený turistický chodník.
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z vhodných častí sú viditeľné okolité vrcholy Turzovskej vrchoviny a blízkych Javorníkov, pri vhodných podmienkach aj Sliezske, Kysucké a Oravské Beskydy a Malá Fatra.
Prístup.
Na vrchol nevedie značený turistický chodník, no severovýchodným úpätím prechádza červeno značená Kysucká magistrála z Makova na Korytové. 

</doc>
<doc id="702350" url="https://sk.wikipedia.org/wiki?curid=702350" title="Dánske národné futbalové mužstvo do 21 rokov">
Dánske národné futbalové mužstvo do 21 rokov

Dánske národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.

</doc>
<doc id="702353" url="https://sk.wikipedia.org/wiki?curid=702353" title="DMOZ">
DMOZ



</doc>
<doc id="702356" url="https://sk.wikipedia.org/wiki?curid=702356" title="Milwaukee Mile">
Milwaukee Mile

Milwaukee Mile je pretekárska dráha (ovál) vo West Allise vo Wisconsine v Spojených štátoch amerických. Táto pretekárska trať, otvorená v roku 1903, patrí k najtradičnejším v USA. Do roku 1953 bola trať nespevnená a až 1954 bola vyasfaltovaná.
Medzi slávnych víťazov na Milwaukee Mile patria majstri sveta Formuly 1 Jim Clark, Nigel Mansell a Mario Andretti.

</doc>
<doc id="702364" url="https://sk.wikipedia.org/wiki?curid=702364" title="Buková (vrch v Turzovskej vrchovine)">
Buková (vrch v Turzovskej vrchovine)

Buková () je vrch v Turzovskej vrchovine, krajinnom celku Západných Beskýd. Leží nad obcou Makov, približne západne od Turzovky. 
Poloha.
Nachádza sa na juhozápadnom okraji pohoria, v geomorfologickom podcelku Hornokysucké podolie. Leží v Žilinskom kraji, v okrese Čadca a na katastrálnom území obce Makov. Najbližším sídlom je na severnom úpätí sa rozkladjúca obec Makov, ktorej osady sú aj východným, južným a západným smerom. Územie patrí do CHKO Kysuce.
Opis.
Buková leží na západnom okraji podcelku Hornokysucké podolie, ktorej je najvyšším vrchom. Severne sa nachádza Beskyd (), Smrk (), Lysá hora (), Zvonica (), Korytové (), Polianky (), Lukavice () a Kelčov (), východne Okrúhla (), Skalka (), Živčáková (), Galkovo (), Luby (), Vrchtretina () a Mraznica (), južne Čerenka (), Kykula (), Papajova Kykula (), Čemerka () a Hričovec () a západne Solisko (), Lemešná (), Oselná (), Dupačka (), Vysoká (), Beskydok () a Čarták (). Oblasť patrí do povodia Kysuce, ktorá tečie severným úpätím a kde odteká voda menšími prítokmi. Na vrchol nevedie značený turistický chodník a stojí na ňom vysielač.
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z vhodných častí s nízkou vegetáciou sú viditeľné okolité vrcholy Turzovskej vrchoviny a blízkych Javorníkov, pri vhodných podmienkach aj Moravsko-sliezske, Sliezske, Kysucké a Oravské Beskydy.
Prístup.
Na vrchol nevedie značený turistický chodník, no severným úpätím prechádza červeno značená Kysucká magistrála a južným modro značený chodník. 

</doc>
<doc id="702365" url="https://sk.wikipedia.org/wiki?curid=702365" title="Kelčov">
Kelčov

Kelčov môže byť:

</doc>
<doc id="702376" url="https://sk.wikipedia.org/wiki?curid=702376" title="François Schuiten">
François Schuiten

François Schuiten (* 26. apríl 1956, Brusel, Belgicko) je belgický ilustrátor, návrhár, maliar, grafik a výtvarník. Najčastejšie sa venuje navrhovaniu plagátov, komiksov, obalov kníh či filmovému dizajnu.
Časť svojho života prežil aj vo Francúzsku a Holandsku. V roku 1983 spolupracoval s Claude Renardom na filme "Gwendoline" od Justa Jaeckina.
Životopis.
Pochádzal z rodiny architektov a veľmi skoro prešiel ku komiksu. Na komiksovom workshope Institut St Luc v Bruseli sa stretával s Claudom Renardom, s ktorým produkuje niekoľko grafických albumov. Od roku 1978 v spoločnosti svojho scenáristu Luca roky pracoval na cykle "Terres Creuses", ktorého tri albumy vydal Humanoïdes Associés.
Od roku 1981 spolupracuje s Benoîtom Peetersom na sérii "Les Cités obscures", ktorá postupne vydáva Les Murailles de Samaris, La Fièvre d'Urbicande, L'Archiviste, La Tour, La Route d'Armilia, La Múzeum A. Desombresa, Brüsel a Echo des Cités (Casterman). Tieto albumy boli preložené do väčšiny európskych jazykov a získali množstvo ocenení.
François Schuiten tiež realizuje viacero paralelných produkcií (portfólio L'Express na Magic-Strip v roku 1981, socha a sieťotlač pre galériu Escale v Paríži...) a svoje práce mnohokrát vystavuje.
Spolupracuje aj na grafickom dizajne dvoch filmov: "Gwendoline" (1984) od Justa Jaeckina a "Taxandria" (1994) od Raoula Servaisa.
Potom od roku 1991 pracoval na projekte kinematografickej adaptácie Obscure Cities.
Vytvoril niekoľko scénografií a výstav, ako aj výzdobu dvoch staníc metraPorte de Hal v Bruseli a Arts et Métiers v Paríži. Na tejto poslednej stanici vzdáva hold Julesovi Vernovi, pre ktorého práve ilustroval román "PARIS AU XXe siècle" od vydavateľstva Hachette.
V roku 2022 získal Grand prix de la ville d'Angoulême.
François Schuiten, právom považovaný za jedného z najväčších súčasných grafických umelcov, vytvára svoj vlastný vesmír, ktorý je zároveň koherentný a utopický a je inšpirovaný v priamej línii ilustrátormi a architektmi cieľa storočia.

</doc>
<doc id="702381" url="https://sk.wikipedia.org/wiki?curid=702381" title="Kvír">
Kvír



</doc>
<doc id="702382" url="https://sk.wikipedia.org/wiki?curid=702382" title="Kelčov (vrch v Turzovskej vrchovine)">
Kelčov (vrch v Turzovskej vrchovine)

Kelčov () je názov vrchu v Turzovskej vrchovine, krajinnom celku Západných Beskýd. Leží nad obcou Vysoká nad Kysucou, približne západne od Turzovky. 
Poloha.
Nachádza sa v západnej časti pohoria, v geomorfologickom podcelku Zadné vrchy. Leží v Žilinskom kraji, v okrese Čadca a na katastrálnom území obce Vysoká nad Kysucou. Najbližším sídlom je juhozápadne situovaný Vyšný Kelčov, patriaci k obci Vysoká nad Kysucou, južne leží Makov, východne Korňa a severozápadne Bílá. Územie je súčasťou CHKO Kysuce.
Opis.
Kelčov leží v západnej časti podcelku Zadné vrchy, v hrebeni, vedúcom z masívu Lukavice () v hraničnom hrebeni juhovýchodným smerom a cez Okrúhlu () pokračuje na Živčákovú (). Severne sa nachádza vrch Lukavice (), Bobek () a Konečná (), východne Javorová (), Hlinené (), Čupeľ (), Živčáková () a Okrúhla (), južne Galkovo (), Luby (), Skalka (), Vrchtretina (), Buková () a Zvonica () a západne Korytové (), Beskyd (), Beskydok (), Čarták (), Vysoká () a Polianky (). Masív patrí do povodia Kysuce, kde vodu zo severných častí odvádza Kornianka, zo západných a južných potok Kelčov. Na vrchol nevedie značený turistický chodník. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných častí sú viditeľné okolité vrcholy Turzovskej vrchoviny a blízkych Javorníkov, pri vhodných podmienkach aj Moravsko-sliezske, Kysucké a Oravské Beskydy a Malá Fatra. 
Prístup.
Na vrchol nevedie značený turistický chodník, preto prístup je možný z okolitých osád. Západným úpätím prechádza červeno značená Kysucká magistrála. 

</doc>
<doc id="702390" url="https://sk.wikipedia.org/wiki?curid=702390" title="Omni die dic Mariae">
Omni die dic Mariae

Omni die dic Mariae (, , ) je latinský hymnus z 12. storočia, ktorý pravdepodobne napísal opát clunyjského kláštora Bernard z Morlaix. V období baroka bol za autora hymnu považovaný svätý Kazimír, ktorý sa ho každý deň modlil a list s textom bol nájdený v jeho hrobke. V Jednotnom katolíckom spevníku sa verzia tejto piesne nachádza pod číslom 386.

</doc>
<doc id="702393" url="https://sk.wikipedia.org/wiki?curid=702393" title="JKS 386">
JKS 386



</doc>
<doc id="702394" url="https://sk.wikipedia.org/wiki?curid=702394" title="Alfred von Hubicki">
Alfred von Hubicki

Alfred von Hubicki (* 5. február 1887, Kolčyno, Rakúsko-Uhorsko – † 14. júl 1971, Viedeň, Rakúsko) bol armádny dôstojník rakúskeho pôvodu, priekopník tankových vojsk v rakúskej armáde, generál tankových vojsk v nemeckom Wehrmachte. Šéf Nemeckej vojenskej misie a v poradí druhý Nemecký generál pri Ministerstve národnej obrany vojnovej Slovenskej republiky. Po vypuknutí Slovenského národného povstania sa Hubicki dostal do rozporov s velením nemeckých okupačných síl a v druhej polovici septembra 1944 bol zo Slovenska odvolaný.
Život.
Vojenskú kariéru začal Hubicki v roku 1905 v rakúsko-uhorskej armáde, Bol absolventom delostreleckej kadetnej školy. V roku 1905 nastúpil k divíznemu delostreleckému pluku 4 vo Viedni. V roku 1909 bol prevelený k jazdeckému delostreleckému oddielu 7 v Arade, Od 1911 v hodnosti nadporučíka absolvoval Vojenskú akadémiu. Od 1. júla 1915 kapitánom dôstojníkov štábov, zväzkov na úrovni peších brigád a divízií Juhozápadného frontu Skupiny. armád arcivojvodu Eugena Savojského
Ako veliteľ horského práprou na talianskom fronte dosiahol najvyššie ocenenie statočnosti. Po skončení vojny nakrátko vstúpil do nemeckej armády Reichsheer, no potom sa vrátil do rakúskej armády. V rokoch 19181925 bol pracovníkom Štátneho úradu (vedeckého) pre vojenstvo, JUDr. V rokoch 19251930 bol dôstojníkom vojenskej justície na generálnom inšpektoráte vojska, Postupne bol povyšovaný. V rakúskej armáde sa stal priekopníkom tankových vojsk a z tohto dôvodu v rokoch 19361938 velil rýchlej divízii rakúskej armády.
V nemeckej armáde.
Po anšluse Rakúska v marci 1939 pri zachovaní hodnosti generálmajora prešiel do nemeckého Wehrmachtu a bol vymenovaný za veliteľa 4. ľahkej divízie. Zúčastnil sa vojny proti Poľsku, Jeho divízia bola transformovaná na 9. tankovú divíziu, pričom od februára 1940 sa Hubicki stal jej veliteľom, So svojou divíziou sa zúčastnil invázie do Francúzska.
V roku 1941 za Hubicki zúčastnil ťaženia na Balkáne a invázie do Sovietskeho zvázu, kde sa zúčastnil počiatočnej kyjevskej operácie nemeckých vojsk. V rokoch 19421944 bol veliacim generálom armádneho zboru Schelde a 89. armádneho zboru a veliacim generálom pre obnovu štábu Skupiny armád Mitte.
Na Slovensku.
Od 26. júla 1944 začal von Hubicki pôsobiť ako vojenský atašé na nemeckom vyslanectve v Bratislave a vojenský poradca ministra Národnej obrany gen. I. triedy Ferdinanda Čatloša. Po odvolaní generála Schliepera sa od 1. augusta 1944 stal šéfom nemeckej vojenskej misie na Slovensku,
Dňa 28. augusta 1944 zaslal von Hubicki spoločne s nemeckým vyslancom na Slovensku Hansom Ludinom do Berlína alarmujúce správy o nových partizánskych diverziách a násilnostiach spáchaných na príslušníkoch nemeckej menšiny.
Po vypuknutí Slovenského národného povstania však Hubicki upadol do nemilosti. Bolo mu vyčítané, že aj napriek rozsiahlej sieti informátorov neodhalil jeho prípravy a preto z poverenia Heinricha Himmlera do Bratislavy pricestoval general SS Gottlob Berger so svojim štábom, ktorý mal riadiť obsadzovanie západného a stredného Slovenska, no kontroloval aj Hubického, ktorý so svojim náčelníkom štábu Oberstleutnantom i.G. Ottom Uechtritzom. plánoval a riadil obsadzovanie Slovenska. Vplyv von Hubického postupne slabol. Berger sa o ňom vyjadroval s neskrývaným dešpektom: "„Tak ako on, viem veliť aj ja." pričom požadoval zrušenie nemeckej vojenskej misie pri slovenskom Ministertve národnej obrany. Zároveň sa rozhodol Hubického právomoci obmedziť vytvorením veliteľského štábu Waffen-SS v Bratislave. Za jeho náčelníka vymenoval generálpoučíka Waffen SS Friedricha grófa von Pückler-Burghauss, hlavného veliteľa SS v Protektoráte Čechy a Morava a veliteľa bojovej skupiny Schill. V polovici septembra musel Gottlob Berger odcestovať do Berlína, kde zdôvodňoval pomalé obsadzovanie Slovenska. Pri tej príležitosti dosiahol odvolanie Hubického zo Slovenska, s čím sa nezabudol pochváliť svojmu nástupcovi generálovi Höflemu.
Hubicki sa zúčastňoval porád no k dôležitej, konanej 1. septembra 1944 tesne pred odzbrojením bratislavskej posádky prizvaný nebol. Historik Tomáš Klubert sa domnieva, že sa tak stalo preto, lebo Berger prišiel do Bratislavy presne šesť týždňov po neúspešnom pokuse vysokých činiteľov Wehrmachtu zvrhnúť hitlerovskú diktatúru. Z tohto dôvodu Berger rokoval o najdôležitejších problémoch iba so spoľahlivými členmi NSDAP a SS.
Hubického vzťah s ďalšou dôležitou osobou velenia nemeckých okupačných síl Friedrichom von Pückler-Burghauss bol spočiatku dobrý. Obidvaja muži sa po odzbrojení bratislavskej posádky zhodli v ďalšom postupe skupiny Schill, no neskôr sa úplne rozišli. Hubicki navrhoval presunutie jednotiek skupiny na sever do priestoru Vrútok, kde divízia Tatra uviazla, Pückler nesúhlasil a napokon si presadil svoje. Rozpory medzi oboma mužmi prerástli až do ich vzájomnej nevraživosti.
Nový veliteľ okupačných síl generál Waffen SS Hermann Höfle do sa s Hubickim slušne rozlúčil a na personálnom oddelení OKW zariadil urovnanie jeho záležitosti.
Od 1. októbra 1944 sa von Hubicki ocitol vo vodcovskej rezerve a nedostal žiadny nový veliteľský post, Tesne pred nemeckou porážkou bol 31. marca 1945 bol prepustený do zálohy.

</doc>
<doc id="702395" url="https://sk.wikipedia.org/wiki?curid=702395" title="Okrúhla (vrch v Turzovskej vrchovine)">
Okrúhla (vrch v Turzovskej vrchovine)

Okrúhla () je názov vrchu v Turzovskej vrchovine, krajinnom celku Západných Beskýd. Leží nad obcou Vysoká nad Kysucou, približne západne od Turzovky. 
Poloha.
Nachádza sa na juhu strednej časti pohoria, v geomorfologickom podcelku Zadné vrchy. Leží v Žilinskom kraji, v okrese Čadca a zasahuje na katastrálne územie obce Vysoká nad Kysucou a Korňa. Najbližšími sídlami sú na severnom úpätí situovaná Korňa a na južnom Vysoká nad Kysucou, juhozápadne leží Makov a východne Turzovka. Územie je súčasťou CHKO Kysuce.
Opis.
Okrúhla leží na južnom okraji podcelku Zadné vrchy, v hrebeni, ktorý vedie z masívu Lukavice () v hraničnom hrebeni juhovýchodným smerom cez Kelčov () a smerujúci východne na Živčákovú (). Severne sa nachádza Bobek (), Konečná (), Čudácka (), Čupeľ (), Javorová () a Hlinené (), východne Vysoká (), Komarov vrch (), Živčáková () a Jakubovský vrch (), južne Kazícka Kýčera (), Zarúbaná Kýčera (), Galkovo (), Luby () a Vrchtretina () a západne Buková (), Skalka (), Zvonica (), Beskydok (), Čarták (), Korytové (), Beskyd (), Polianky (), Kelčov () a Lukavice (). Masív patrí do povodia Kysuce, kde vodu zo severných častí hrebeňa odvádzajú prítoky Kornianky, z južných odteká do Kysuce kratšími vodnými tokmi. Na vrchol nevedie značený turistický chodník. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných častí sú viditeľné okolité vrcholy Turzovskej vrchoviny a blízkych Javorníkov, pri vhodných podmienkach aj Moravsko-sliezske, Sliezske, Kysucké a Oravské Beskydy a Malá Fatra.
Prístup.
Na vrchol nevedie značený turistický chodník, preto prístup je možný z okolitých obcí. 

</doc>
<doc id="702399" url="https://sk.wikipedia.org/wiki?curid=702399" title="Privrátená strana">
Privrátená strana



</doc>
<doc id="702400" url="https://sk.wikipedia.org/wiki?curid=702400" title="Odvrátená strana">
Odvrátená strana



</doc>
<doc id="702401" url="https://sk.wikipedia.org/wiki?curid=702401" title="Laguna di Marano">
Laguna di Marano

Laguna di Marano je lagúna v severozápadnej časti Jadranského mora. Rozloha lagúny je približne 160 km². Nachádza sa približne 70 kilometrov od Benátok.
Poloha.
&lt;mapframe latitude="42.293564" longitude="12.216797" zoom="2" width="200" height="100"&gt;{
 "type": "FeatureCollection",
 "features": [
 "type": "Feature",
 "properties": {},
 "geometry": {
 "type": "Point",
 "coordinates": [ 13.232885, 45.733845 ]
}&lt;/mapframe&gt;
Laguna di Marano sa nachádza na severovýchode Talianska. Zo severu je obklopená pobrežím Talianska a z juhu talianskymi ostrovmi. Má podlhovastý tvar zo severozápadu na juhovýchod.
Laguna di Marano začína pri meste Lignano Sabbiadoro a pokračuje 30 km východne. Je pokladaná za dvojča Benátskej lagúny, ktorá sa nachádza o niekoľko kilometrov západne od nej. Geograficky sa lagúna skladá z dvoch častí: západnej Laguna di Marano a východnej Laguna di Grado. Východná časť pokrýva asi 90 km2 a nachádza sa v nej asi 120 ostrovov. Táto časť je pomenovaná podľa obce Grado, ktorá sa nachádza na východnej časti lagúny.
Ostrovy.
V Laguna di Marano sa nachádza mnoho ostrovov a medzi najznámejšie patria napríklad Isola Marinetta, Isola di Sant Andrea a Isola Gorgo.
Obce pozdĺž lagúny.
Popri lagúne je mnoho menších mestečiek. Medzi najznámejšie patria tieto prístavné mestá:

</doc>
<doc id="702402" url="https://sk.wikipedia.org/wiki?curid=702402" title="Bocchigliero">
Bocchigliero

Bocchigliero je obec na juhu Talianska v provincií Cosenza v regióne Kalábria. 
Nachádza sa približne 45 kilometrov od mesta Cosenza a 58 kilometrov od Catanzaro. V obci sa nachádza kostol (Chiesa di San Rocco) a cintorín.

</doc>
<doc id="702404" url="https://sk.wikipedia.org/wiki?curid=702404" title="Federico Chiesa">
Federico Chiesa

Federico Chiesa je taliansky futbalista momentálne hrajúci za Liverpool FC a talianske národné futbalové mužstvo. Počas svojej kariéry vyhral Majstrovstvá Európy vo futbale 2020, 1× Supercoppa Italiana a 1× Coppa Italia.
Syn bývalého profesionálneho futbalistu Enrica Chiesu postupoval cez mládežnícke kategórie akadémieFiorentiny. Chiesa debutoval v prvom tíme v roku 2016. V klube vydržal štyri roky a v 153 vystúpeniach vo všetkých súťažiach strelil 34 gólov. 
V sezóne 2020/21 Chiesa prestúpil do Juventusu. Vo svojej prvej sezóne vyhral Coppa Italia a Supercoppa Italiana. 
V roku 2024 sa Chiesa presťahoval do Anglicka a podpísal zmluvu s Liverpoolom. Na medzinárodnej úrovni Chiesa debutoval medzi seniormi za Taliansko v marci 2018. Pomohol svojej krajine vyhrať UEFA EURO 2020, pričom bol menovaný v najlepšej jedenástke turnaja.
Úspechy.
Juventus
Liverpool
Taliansko
Individuálne
Iné

</doc>
<doc id="702408" url="https://sk.wikipedia.org/wiki?curid=702408" title="Prepadnuté hlasy">
Prepadnuté hlasy



</doc>
<doc id="702410" url="https://sk.wikipedia.org/wiki?curid=702410" title="Sankt Stefan-Afiesl">
Sankt Stefan-Afiesl

Sankt Stefan-Afiesl alebo St. Stefan-Afiesl je obec v Rakúsku v spolkovej krajine Horné Rakúsko v okrese Rohrbach. Vznikla 1.1.2019 spojením obcí Afiesl a Sankt Stefan am Walde.

</doc>
<doc id="702411" url="https://sk.wikipedia.org/wiki?curid=702411" title="St. Stefan-Afiesl">
St. Stefan-Afiesl



</doc>
<doc id="702412" url="https://sk.wikipedia.org/wiki?curid=702412" title="Aigen-Schlägl">
Aigen-Schlägl

Aigen-Schlägl je obec v Rakúsku v spolkovej krajine Horné Rakúsko v okrese Rohrbach. Vznikla 1. mája 2015 spojením obcí Aigen im Mühlkreis a Schlägl.

</doc>
<doc id="702413" url="https://sk.wikipedia.org/wiki?curid=702413" title="Rohrbach-Berg">
Rohrbach-Berg

Rohrbach-Berg je obec v Rakúsku v spolkovej krajine Horné Rakúsko v okrese Rohrbach. K 1. máju 2015 vznikla obec spojením obcí Rohrbach in Oberösterreich a Berg bei Rohrbach.
V októbri 2014 prebehlo hlasovanie o spojení obcí a vzniku obce Rohrbach-Berg. V obci Rohrbach in Oberösterreich hlasovalo za spojenie takmer 90 % voličov, v obci Berg bei Rohrbach potom 58 %.

</doc>
<doc id="702416" url="https://sk.wikipedia.org/wiki?curid=702416" title="Zoznam piesní v Jednotnom katolíckom spevníku">
Zoznam piesní v Jednotnom katolíckom spevníku

Toto je kompletný zoznam piesní ktoré sa nachádzajú v Jednotnom katolíckom spevníku. 

</doc>
<doc id="702418" url="https://sk.wikipedia.org/wiki?curid=702418" title="Tchien-kung">
Tchien-kung



</doc>
<doc id="702428" url="https://sk.wikipedia.org/wiki?curid=702428" title="Madame Claude (rozlišovacia stránka)">
Madame Claude (rozlišovacia stránka)

Madame Claude môže byť:

</doc>
<doc id="702430" url="https://sk.wikipedia.org/wiki?curid=702430" title="Hlinené (vrch v Turzovskej vrchovine)">
Hlinené (vrch v Turzovskej vrchovine)

Hlinené () je názov vrchu v Turzovskej vrchovine, krajinnom celku Západných Beskýd. Leží nad obcou Klokočov, približne severne od Turzovky. 
Poloha.
Nachádza sa v strednej časti pohoria, v geomorfologickom podcelku Zadné vrchy. Leží v Žilinskom kraji, v okrese Čadca a zasahuje na katastrálne územie obce Klokočov a mesta Turzovka. Najbližšími sídlami sú na severnom úpätí a západne situované osady obce Klokočov, juhovýchodne leží Olešná a južne Turzovka. Územie leží mimo CHKO Kysuce.
Opis.
Hlinené leží na severnom okraji podcelku Zadné vrchy, v spoločnom masíve s juhozápadne susediacou Javorovou (). Severne sa nachádza Polomka (), Malý Polom (), Uhorská (), Burkov vrch () a Veľký Polom (), východne Bahaňa (), Murgaška () a Briava (), južne Vysoká (), Komarov vrch (), Živčáková () a Vysoká () a západne Okrúhla (), Čupeľ (), Kelčov (), Lukavice (), Bobek (), Konečná (), Javorová () a Čudácka (). Masív patrí do povodia Kysuce, kde vodu zo severozápadných a juhozápadných častí odvádza potok Predmieranka, zo severovýchodných a juhovýchodných Olešnianka. Vrcholom prechádza značená Kysucká magistrála. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z vhodných lokalít sú viditeľné okolité vrcholy Turzovskej vrchoviny a blízkych Moravsko-sliezskych Beskýd a Javorníkov, pri vhodných podmienkach možno pozorovať aj Sliezske, Kysucké a Oravské Beskydy a Malú Fatru.

</doc>
<doc id="702433" url="https://sk.wikipedia.org/wiki?curid=702433" title="Žltá ulica (Bratislava)">
Žltá ulica (Bratislava)

Žltá ulica je ulica v Bratislave, v mestskej časti Petržalka, v miestnej časti Petržalka-Juh, v Južnom-meste Zóne C. PSČ tejto ulice je 851 07.
Ulica nesie svoj názov, podľa žltej farby, od 1. júna 2012.

</doc>
<doc id="702436" url="https://sk.wikipedia.org/wiki?curid=702436" title="Horská chata Smrekovica">
Horská chata Smrekovica

Horská chata Smrekovica () sa nachádza v geomorfologickom podcelku Hôľna Fatra v severovýchodnej časti Veľkej Fatry, na severnom úbočí Skalnej Alpy. Stojí na hranici Národného parku Veľká Fatra a okraji národnej prírodnej rezervácie Skalná Alpa. Zariadenie s celoročnou prevádzkou sa nachádza cca 8 km od mestskej časti Podsuchá, odkiaľ k nej vedie dolinou Vyšné Matejkovo asfaltová, neskôr nespevnená cesta. Od septembra 2023 je chata znovuotvorená a sprístupnená turistom.
Služby.
Ubytovanie.
Horská chata ponúka ubytovanie v dvoj a trojlôžkových izbách (s možnosťou prístelky), a v troch apartmánoch s celkovou kapacitou 55 lôžok. Každá izba má svoje sociálne zariadenie.
K dispozícii je aj turistické ubytovanie (na posteliach s lôžkovinami aj vo vlastnom spacáku) a možnosť kempovania vo vlastnom stane.
Občerstvenie.
Súčasťou chaty je aj reštaurácia, prístupná ubytovaným hosťom i turistom. Jej kapacita je 60 miest a v letných mesiacoch je v prevádzke aj vonkajšia záhradka s výhľadom na široké okolie.
Turizmus.
Lokalita horskej chaty a jej okolie nabáda k rôznorodým aktivitám počas celého roka. V letných mesiacoch sú to predovšetkým obľúbené cyklotúry a horské pešie túry po značených chodníkoch do lokalít ako sú Skalná Alpa, Jánošíkova kolkáreň, hradené jazero Blatné, Kundráčka, Rumbáre či Matejkovský kamenný prúd. V zimných mesiacoch si na svoje prídu predovšetkým lyžiari, bežkári, dobrodruhovia na ski-alpoch či snežniciach.

</doc>
<doc id="702440" url="https://sk.wikipedia.org/wiki?curid=702440" title="Saint-Ouen (kantón)">
Saint-Ouen (kantón)



</doc>
<doc id="702441" url="https://sk.wikipedia.org/wiki?curid=702441" title="Saint-Ouen (Seine-Saint-Denis)">
Saint-Ouen (Seine-Saint-Denis)



</doc>
<doc id="702444" url="https://sk.wikipedia.org/wiki?curid=702444" title="Herblay">
Herblay



</doc>
<doc id="702445" url="https://sk.wikipedia.org/wiki?curid=702445" title="Herblay (kantón)">
Herblay (kantón)



</doc>
<doc id="702449" url="https://sk.wikipedia.org/wiki?curid=702449" title="Kostol svätého Michala archanjela (Veľké Rovné)">
Kostol svätého Michala archanjela (Veľké Rovné)

Kostol svätého Michala archanjela, je rímskokatolícky kostol vo Veľkom Rovnom, v okrese Bytča. 
História.
Kostol svätého Michala archanjela bol postavený v rokoch 1753 až 1755. Pred súčasným kostolom bol v obci ešte jeden drevený kostol, v miestnej časti Horevsie, spomínaný okolo roku 1700, ktorý však vyhorel. Obec tak postavila nový a moderný kostol svätého Michala Archanjela. Kostol mal najprv bledo oranžovú farbu a neskôr bol premaľovaný na žlto. Veža je vysoká 38 m a dĺžka kostola je 45 m. Kostol bol taktiež predĺžený o 11,5 m kvôli malému priestoru. 
Kostol leží v strede obce medzi hlavnými ulicami Horevsie a Rimanovice. Pred kostolom sú sochy sv. Cyrila a Metoda, socha sv. Anny ktorá má vyše 300 rokov a pamätník padlým v 2. svetovej vojne. Veža kostola je zakončená guľatou klenbou aj s malými klenbičkami a zakončená je veľkým Dvojkrížom, hviezdou a polmesiacom. Tie sú použité ako symbol Esterháziovcov, ktorí dali tento kostol postaviť.

</doc>
<doc id="702451" url="https://sk.wikipedia.org/wiki?curid=702451" title="Záhady tela">
Záhady tela

Záhady tela je slovenská zábavná vedomostná relácia s Mariánom Miezgom. Relácia sa začala vysielať od roku 2017 na Jednotke. Zábavný kvíz o zdraví, ktorý obsahuje množstvo informácií, faktov aj prekvapivých mýtov o ľudskom tele.

</doc>
<doc id="702454" url="https://sk.wikipedia.org/wiki?curid=702454" title="Čo ja viem">
Čo ja viem

Čo ja viem je slovenská zábavná vedomostná relácia s Marcelom Merčiakom. Relácia sa začala vysielať od roku 2014 na Jednotke. V relácii súťažia proti sebe traja kandidáti, ten, ktorému sa podarí zvíťaziť, postupuje do finále. Vyhraté peniaze odovzdáva na dobročinné účely.
Účinkujúci.
1. séria
2. séria
3. séria

</doc>
<doc id="702455" url="https://sk.wikipedia.org/wiki?curid=702455" title="Fish Fillets">
Fish Fillets

Fish Fillets je logická počítačová hra z roku 1997, vydaná 7. apríla, od českej spoločnosti Altar Games. Cieľom hry je v každom leveli nájsť spôsob, ako dostať obe ryby von z miestnosti. "Fish Fillets" má podobné pravidlá, ako ostatné posuvné hlavolamy, ako napríklad sokoban a klotski, ale má niekoľko ďalších prvkov a pravidiel naviac.
Princíp hry.
Úlohou hráča je dostať dve ryby von z miestnosti pomocou premysleného presúvania predmetov, ale existujú aj miestnosti (vždy posledná z každej vetvy príbehu), v ktorých je úlohou hráča dostať von nejaký predmet. Hra sa odohráva v štvorcovej sieti, v ktorej platí gravitácia, takže predmety padajú smerom ku dnu. Ak predmet padne na niektorú z rýb, ryba zomrie a miestnosť je nutné riešiť od začiatku (alebo z poslednej uloženej pozície). Jedna z rýb je malá, oranžová, ženského pohlavia. Jej výhodou je práve jej malá veľkosť, vďaka ktorej sa dostane aj do stiesnených priestorov. Druhá ryba je veľká, modrá, mužského pohlavia, a dokáže dvíhať ťažké oceľové valce. Medzi rybami je nutné prepínsať a spolupracovať s nimi. Ďalším pravidlom je, že predmety nemožno presúvať priamo po chrbáte ryby, pretože je to takisto považované za pád objektu na rybu, takže ryba zomrie. Každý level obsahuje aspoň jeden animovaný predmet a ryby hru spríjemňujú rôznymi vtipnými hláškami. Ani jedna z týchto vecí však nijak neovyplyvňuje hru.
Pri vydaní hry bola taktiež usporiadaná súťaž o počítač pre prvého úspešného riešiteľa.
"Fish Fillets – Next Generation".
Spoločnosť Altar Games v decembri 2002 sprístupnila hru ako freeware a v marci 2004 aj jej zdrojové súbory pod licenciou GNU/GPL. Toho sa chytili bratia Ivo a Pavel Danihelkoví a hru prepísali. "Fish Fillets NG" je napísaná v C++, využíva SDL knižnice, Lua skripty, grafika bola z formátu BMP prevedená do formátu PNG a zvuk z WAV do OGG, takže výsledná hra je podstatne menšia (zmenšila sa z 300 MB na 150 MB). Pôvodná hra bola určená pre operačný systém Microsoft Windows, po prepísaní je portovaná i na Linux, BSD, Mac OS a ďalšie operačné systémy. Tento port však nie je dlhodobo udržiavaný a napríklad Android verzia bola zmazaná z Google Play. Hra bola takisto preložená do niekoľkých ďalších jazykov, napríklad francúzštiny, taliančiny, nemčiny, holandčiny, poľštiny a španielčiny.
"Fish Fillets II".
"Fish Fillets II" je logická hra z roku 2007, vydána 6. marca, takisto od spoločnosti Altar Games. Vyšla ako voľné pokračovanie a okrem rybích agentov Tiny Guppyovej a Maxa Floundera, ktorí sú inšpirovaní seriálom Akty X, sa v hre vyskytujú aj ďalšie postavy, za ktoré môže hráč hrať vo vode i nad vodou. Na českom dabingu sa podieľali herci, ktorí dabovali aj spomenutý seriál.
Reakcie.
Hra "Fish Fillets" bola v marci 2008 vybraná ako „HotPick“ v magazíne Linux Format.
Hra "Fish Fillets NG" bola v medzi rokom 2004 a májom 2017 stiahnutá cez SourceForge.net celkom 180 000×.

</doc>
<doc id="702463" url="https://sk.wikipedia.org/wiki?curid=702463" title="Felicity Huffmanová">
Felicity Huffmanová

Felicity Huffmanová (* 9. december 1962, Bedford, New York, USA) je americká herečka, známa z televízneho seriálu "Zúfalé manželky" (2004-2012). Získala aj nomináciu na ocenenie Academy Awards za jej herecký výkon vo filme "Transamerika". 
Detstvo a mladosť.
Narodila sa do bohatej rodiny. Jej rodičia sa rozviedli rok po jej narodení, ale obaja ju vychovávali. Keď bola mladá, zistila, že jej biologickým otcom bol Roger Tallman Maher, ktorý bol rodinným priateľom. Má šesť sestier a jedného brata. Má nemecký, anglický, škótsky, francúzsky a írsky pôvod.
Kariéra.
Na javisku debutovala v roku 1982. V roku 1988 účinkovala aj v divadle Broadway. V roku 1993 hosťovala v televíznom seriály "Akty X". V roku 1999 sa pripojila k hereckému obsadeniu ako Julianne Moore, Alfred Molina, Philip Seymour Hoffman a William H. Macy vo filme "Magnólia".
V rokoch 1998 až 2000 stvárnila hlavnú úlohu, v televíznom seriáli "Štúdio šport". Za svoj herecký výkon získala niekoľko televíznych ocenení. V roku 2004 si zahrala po boku Kate Hudson vo filme "Život s Helen". O rok neskôr účinkovala vo filme "Transamerika", kde stvárnila postavu menom Bree, predoperačnú transgender ženu, ktorá na pokraji svojej transformačnej operácie zistila, že v mladosti splodila syna, ktorý je teraz problémovým tínedžerským podvodníkom ktorého vo filme stvárnil Kevin Zegers. Výkon Huffmanovej vo filme ocenili mnohí filmoví kritici a získala Zlatý glóbus za najlepšiu herečku, a aj mnohé iné nominácie. 
V roku 2005 bola obsadená do televízneho seriálu "Zúfalé manželky". Za herecký výkon v ňom získala cenu Emmy, aj dve ceny Screen Actors Guild Awards a ešte niekoľko ďalších ocenení. Televízny seriál skončil v máji 2012 po ôsmich sériách. 
V roku 2015 účinkovala v televíznom seriáli "American Crime". V roku 2019 sa objavila v troch epizódach televízneho seriálu "Keď nás vidia", ktorý bol natočený na motívy skutočného príbehu z roku 1989.
Súkromný život.
Po päťnásťročnom vzťahu s Williamom H. Macym sa 6. septembra 1997 zosobášili. Majú spolu dve dcéry, Sophiu (* 2000) a Georgiu (* 2002) So svojím manželom sa mnohokrát objavila v televízii, vo filmoch a na javisku. Obaja majú svoju hviezdu na Hollywoodskom chodníku slávy. 
V roku 2005 prezradila, že v mladosti trpela anorexiou aj bulímiou.
V roku 2016 vyjadrila podporu Hillary Clintonovej v amerických prezidentských voľbách. V roku 2018 darovala 400 dolárov na kampaň Kamaly Harrisovej v prezidentských voľbách v roku 2020.
Od roku 2006 je členkou Akadémie filmových umení a vied.

</doc>
<doc id="702464" url="https://sk.wikipedia.org/wiki?curid=702464" title="Felicity Huffman">
Felicity Huffman



</doc>
<doc id="702467" url="https://sk.wikipedia.org/wiki?curid=702467" title="Bitka pri Selezivke">
Bitka pri Selezivke

Bitka pri Selezivke ("Salizovke", "Selizovke") bola bitka Zaisťovacej divízie so Žitomirskym partizánskym zväzkom A. N. Saburova v ukrajinskej obci Selezivka na pomedzí Ukrajiny a Bieloruska v rámci nemeckej protipartizánskej operácie. Vďaka aktivitám stot. Jozefa Čambalíka a stot. Jána Nálepku sa partizánom podarilo pri Selezivke vykĺznuť z obkľúčenia.
Predohra.
Aktivity partizánov na konci roku 1942 prinútili nemecké velenie prevziať iniciatívu a zahájiť koncom decembra akciu proti Žitomirskému partizánskemu zväzku plk. Saburova. Od informátora poznalo nemecké velenie polohu štábu v obci Selezivka aj početný stav partizánov a výzbroje (kanóny, obrnené auto). Zaisťovacia divízia nasadila do akcie 5 peších práporov, Smiešaný priezvedný oddiel (SPO), delostrelecký oddiel III/31 a letku 11. Oddiely vyrážali do akcie počas vianočných sviatkov.
Partizáni boli o útoku informovaní nielen vďaka náletom stíhačiek Avia B.534 partizánsky tábor 28. decembra. Saburova o útoku na Selezivku plánovanom na 31. decembra informoval aj stot. Ján Nálepka. 
Bitka.
Samotný útok na Selezivku začal 31. decembra 14:30. Okrem nemeckých jednotiek sa na útoku priamo zúčastnila útočná skupina pod velením mjr. jazdectva Fajnora pozostávajúca z 1. cyklistickej eskadróny SPO, práporu II/101 stot. Jozefa Čambalíka a čaty 7/31 delostreleckej batérie. Oddiel spozorovala jazdecká hliadka partizánov a upozornil velenie zväzku, že útok začína. Predsunutá prieskumná 6/101 rota sa dostala do paľby partizánov. Prápor II/101 prieskumnému sledu nepomohol, stot. Čambalík po zahájení paľby ustúpil. Čambalíkov postup bol výsledkom dohody stot. Nálepku so Saburovom. Prieskumná rota 6/101 sa ale dostala aj do silnej paľby postupujúcich nemeckých policajných jednotiek, ktoré ju pokladali za partizánov. Nedošlo síce k stratám na životoch, ale situácia sa vyjasnila až po asi dva a pol hodinách.
mjr. Fajnor zhromaždil a zorganizoval slovenské jednotky a dohodol ďalší útok v spolupráci s Nemcami. Útok mal začať 18:00 delostreleckou prípravou. Slovenské delá a mínomety rozmiestnené východne od Selezivky zahájili ale zámerne paľbu do nemeckých postavení západne od Selezivky. Paľbu riadil osobne stot. Nálepka. Útok sa vďaka tomu rozpadol. Už prvú prestrelku medzi Slovákmi a Nemcami partizáni využili na únik hlavných síl a druhý útok dopadol už len na krycie oddiely brániace partizánske bunkre do posledného muža. Pri útoku bol zranený aj mjr. Fajnor, ktorý chcel odčiniť straty spôsobené Nemcom a tak útočil v prvých radoch. Oficiálne bol zranený partizánskym granátom, neoficiálne bol podľa zbrojára Jána Babjaka zranený vlastným granátom, ktorý hádzal na partizánsky bunker. 
Selezivka bola dobytá po tvrdom boji v skorých ranných hodinách 1. januára 1943. Vďaka stot. Čambalíkovi a stot. Nálepkovi unikol celý partizánsky zväzok aj s poľnou nemocnicou a trénmi. Delá, mínomety a ťažké guľomety pre nedostatok streliva zakopali do zeme a obrnenú Tatru museli zapáliť a nechať na mieste.
Dohra.
Hoci partizáni boli takmer úplne obkľúčení a trpeli nedostatkom munície, vďaka postoju slovenských jednotiek uniklo vyše 2000 partizánov so 700 povozmi vrátane plk. Saburova za cenu 30 mŕtvych, 200 ranených, 5 zajatých. Slovenské jednotky mali 3 mŕtvych a 8 ranených. Po zraneného mjr. Fajnora priletelo 1. januára 1943 lietadlo, napriek tomu zraneniu neskôr podľahol. Vrchné veliteľstvo nemeckej brannej moci (OKW) požiadalo o udelenie Železného kríža in memoriam pre mjr. Fajnora. Vrchný veliteľ Ukrajiny gen. letectva Karl Kitzinger, nevediac o príčine zlyhania operácie, vyslovil SPO a II/101 práporu "pochvalu za udatné chovanie sa v boji proti bandám dňa 31. decembra 1942". 
Protipartizánska akcia pokračovala aj nasledujúce dni prenasledovaním unikajúceho oddielu a došlo k viacerým stretom. Pri obci Karteniči boli 3. januára 1943 partizánmi zajatí vojaci Alojz Belica, Michal Gamra a Imrich Štafen a následne boli zrejme zlikvidovaní. Hlavné sily partizánov narazili v ten istý deň pri prekračovaní rieky Uborť pri obci Rubež na 3/102 rotu II/102 práporu a pokúsili sa preraziť. Rota pod velením npor. Lehotského svoje postavenie udržala aj vďaka pomoci II/102 práporu za cenu 6 mŕtvych a 15 zranených. 
Jednotlivé prápory Zaisťovacej divízie pátrali po partizánoch až do 31. januára. Nemeckým jednotám sa podarilo ešte zachytiť partizánsky zväzok Saburova v priestoroch bunkrov bývalej Stalinovej línie na bývalej poľsko-sovietskej hranici, napriek tomu sa partizánom podarilo 5. januára definitívne vymaniť sa z obkľúčenia. Prežili dokonca aj vzdušný výsadok, ktorého cieľom bolo zlikvidovať Saburovov štáb a 100 výsadkárov zabili. 
Veliteľ Zaisťovacej divízie plk. Rudolf Pilfousek bol s akciou spokojný, zvlášť vyzdvihol II/102 prápor, SPO a pioniersku čatu za dobytie Selezivky a rotu 3/102 za boj pri Rubeži.
Bitka pri Selezivke bola po vojne vyzdvihovaná ako vzorová akcia spolupráce slovenských jednotiek s partizánmi.

</doc>
<doc id="702469" url="https://sk.wikipedia.org/wiki?curid=702469" title="S pravdou von">
S pravdou von

S pravdou von je slovenská zábavná vedomostná relácia s Jurajom Tabačkom. Relácia sa začala vysielať od roku 2019 na TV JOJ. V relácii sa štyria „pátrači“ pokúšajú uhádnuť správnu osobu čo dané povolanie vykonáva.

</doc>
<doc id="702473" url="https://sk.wikipedia.org/wiki?curid=702473" title="Chart Show">
Chart Show

Chart Show je slovenská zábavná hudobno-vedomostná relácia s Adelou Vinczeovou, ktorú vysielala TV Markíza od roku 20142022. V relácii hostia tipujú a komentujú tie najlepšie hity na danú tému. 
Jednotlivé vydania majú rôzne tematické zamerania, napríklad one-hit wonders, evergreeny, muzikálové hity, skladby z filmov a podobne. Expert v štúdiu (Juraj Čurný) vyhodnocuje popularitu skladieb v rebríčkoch. Hostia spolu s moderátorom zas komentujú dané obdobie či hity. Známe osobnosti tiež glosujú skladby v rámci dokrútok. V relácii často vystupujú aj hudobníci, ktorí po rokoch zaspievajú (zväčša na playback) svoj hit.
Chart Show vznikla ako výpravný koprodukčný projekt Markízy a Novy. Prvé dva diely boli odvysielané bez pravidelnosti v nasadení, z toho jedno vydanie bolo silvestrovské. Išlo o časti, ktoré sa nakrúcali v pražských ateliéroch na Barrandove v spolupráci s českou Novou. V Česku sa Chart Show darilo menej ako u nás. Od začiatku roku 2015 sa šou osamostatnila a nové časti sa nakrúcali vo vlastnej réžii v bratislavskom ateliéri. Relácia bola nasadená s týždňovou periodicitou v stredajšom prime-time slote.
Režisérom je Pepe Majeský, kreatívnym producentom Samuel Jaško a dramaturgom a autorom scenára Dano Dangl.
Chart Show je pôvodom nemecký formát, ktorý od roku 2003 vysiela pod názvom "Die ultimative Chartshow" nemecká televízia RTL.
V úvodnej zvučke bola použitá skladba „The Final Countdown“ švédskej hardrockovej kapely Europe.
Relácia získala ocenenie OTO v kategórii Programom roka za rok 2015.
Napriek tomu, že odvysielaných bolo viac ako 140 častí, na streamovacej službe VOYO je dostupných iba 18.

</doc>
<doc id="702475" url="https://sk.wikipedia.org/wiki?curid=702475" title="S úsmevom po Slovensku">
S úsmevom po Slovensku

S úsmevom po Slovensku je slovenská zábavná cestopisná relácia, ktorá spoznáva Slovensko. Relácia sa začala vysielať od roku 2019 na Jednotke.

</doc>
<doc id="702477" url="https://sk.wikipedia.org/wiki?curid=702477" title="5 proti 5">
5 proti 5

5 proti 5 bola slovenská zábavná relácia s Andrejom Bičanom. Relácia sa začala vysielať od roku 2007 do roku 2009 a neskôr od septembra 2011 do mája 2022 na Jednotke. Neskôr nasadila televízia reprízy a jej vysielanie skončilo v decembri 2022 po vyše polroku vysielania repríz a nahradila ju šou "Traf to!" s Jurajom Tabačkom, ktorá bola po pol roku vysielania zrušená. V roku 2010 sa relácia vysielala na TV JOJ.

</doc>
<doc id="702478" url="https://sk.wikipedia.org/wiki?curid=702478" title="Fantomas (rozlišovacia stránka)">
Fantomas (rozlišovacia stránka)

Fantomas môže byť:
Fantômas môže byť:

</doc>
<doc id="702480" url="https://sk.wikipedia.org/wiki?curid=702480" title="Gwendoline">
Gwendoline

Gwendoline môže byť:

</doc>
<doc id="702486" url="https://sk.wikipedia.org/wiki?curid=702486" title="Ján Pankuch">
Ján Pankuch



</doc>
<doc id="702487" url="https://sk.wikipedia.org/wiki?curid=702487" title="John Pankuch">
John Pankuch



</doc>
<doc id="702489" url="https://sk.wikipedia.org/wiki?curid=702489" title="Bahaňa (vrch v Turzovskej vrchovine)">
Bahaňa (vrch v Turzovskej vrchovine)

Bahaňa () je názov vrchu v Turzovskej vrchovine, krajinnom celku Západných Beskýd. Leží nad obcou Raková, približne severozápadne od Čadce. 
Poloha.
Nachádza sa v severovýchodnej časti pohoria, v geomorfologickom podcelku Zadné vrchy. Leží v Žilinskom kraji, v okrese Čadca a zasahuje na katastrálne územie obce Raková a Staškov. Najbližšími sídlami sú na severovýchodnom a východnom úpätí situované osady obce Raková, južne leží Staškov, juhozápadne Olešná a západne Klokočov. Územie leží už mimo CHKO Kysuce.
Opis.
Bahaňa leží na severovýchodnom okraji podcelku Zadné vrchy (tvorí výbežok Zadných vrchov, ktorý je vklinený medzi Predné vrchy na východe a juhu a Kornickú brázdu na severe), v masíve, ktorý je severným smerom prepojený sedlom na mohutný Veľký Polom (). Severne sa nachádza aj Muřinkový vrch () a Burkov vrch (), západne Tyňok (), Čuboňov (), Uhorská (), Vrchpredmier (), Hlinené (), Javorová () a Vysoká (), južne Komarov vrch (), Vysoká (), Murgaška () a Briava () a východne Jurošovský vrch (), Prieľačský vrch () a Šagatka (). Oblasť patrí do povodia Kysuce, kde vodu zo severných a východných častí odvádza potok Trstená, zo západných svahov odteká do Olešnianky. Na vrchol nevedie značený chodník. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z vhodných lokalít sú viditeľné okolité vrcholy Turzovskej vrchoviny, blízkych Moravsko-sliezskych Beskýd a Javorníkov, pri vhodných podmienkach možno pozorovať aj Sliezske, Kysucké a Oravské Beskydy a Malú Fatru.
Prístup.
Na vrchol nevedie značený turistický chodník, preto prístup je možný lesnými chodníkmi z okolia. Severným úpätím prechádza červeno značená Kysucká magistrála. 

</doc>
<doc id="702491" url="https://sk.wikipedia.org/wiki?curid=702491" title="Chorizmát">
Chorizmát



</doc>
<doc id="702495" url="https://sk.wikipedia.org/wiki?curid=702495" title="Dušan Brachna">
Dušan Brachna



</doc>
<doc id="702501" url="https://sk.wikipedia.org/wiki?curid=702501" title="Mitchell Miller">
Mitchell Miller

Mitchell Miller (* 20. december 2001, Sylvania, Ohio, USA) je americký hokejový obranca, ktorý nastupuje za Ak Bars Kazaň v KHL. V roku 2020 Millera draftovalo mužstvo Arizona Coyotes do NHL, ale klub sa naňho zriekol práv, keď na verejnosť presiakla informácia, že dlhodobo brutálne šikanoval mentálne zaostalého spolužiaka.
Hráčska kariéra.
Od sezóny 2018/19 pôsobil Mitchel Miller v americkej hokejovej lige určenej pre juniorov. Okrem toho si zahral za americkú reprezentáciu na turnaji Hlinka-Gretzky. V nasledujúcom ročníku prestúpil do tímu Tri-City Storm v rámci tej istej ligovej súťaže. Miller patril medzi najlepších obrancov súťaže, získal štipendium na Univerzite v Severnej Dakote, známej svojím úspešným hokejovým programom, a skauti NHL predikovali, že na drafte by mohol prísť na rad v prvom alebo druhom kole.
V tej dobe už výkonní riaditelia klubov NHL vedeli o tvrdej fyzickej a psychickej šikane, ktorou Miller trápil svojho spolužiaka, a väčšina z nich vylúčila možnosť draftovania perspektívneho obrancu. Miller sa napokon prepadol do štvrtého kola, v ktorom si ho zvolila Arizona Coyotes, pre ktorú to bol prvý výber na tom drafte. Za tento ťah sa na klub strhla lavína kritiky zo strany verejnosti i hokejových činiteľov, a už o tri týždne neskôr sa vedenie klubu rozhodlo zriecť práv na Millera. V tom istom období Millera vyškrtla zo súpisky aj Univerzita v Severnej Dakote, za ktorú nestihol odohrať jediný zápas.
Mitchell Miller skončil bez klubu a napokon vynechal celú sezónu 2020/21. Hokejovú kariéru obnovil v ročníku 2021/22, vrátil sa do tímu Tri-City Storm. Napriek ročnej odmlke na ľade dominoval. Hoci hrával na poste obrancu, tak sa stal najlepším strelcom súťaže a celkovo zapísal 83 bodov v 60 zápasoch a dokazoval, že stredoškolskú ligu už dávno herne prerástol.
Výborné výkony opätovne prilákali pozornosť klubov NHL a v novembri 2022 sa Miller dohodol na vstupnom kontrakte s Bostonom Bruins. Za toto rozhodnutie sa na funkcionárov klubu spustila ostrá kritika od hokejových priaznivcov, s angažovaním Millera nesúhlasili ani klubové opory Patrice Bergeron a Brad Marchand, a komisár NHL Gary Bettman sa vyjadril, že Boston Bruins nekonzultoval tento ťah s ligovým vedením. Bettman zároveň vyhlásil Millera za nespôsobilého hrať v NHL.
Boston Bruins spretrhal kontrakt s hráčom už na tretí deň po jeho podpise. Mitchell Miller zostal opäť bez klubu a po druhý raz bol nútený vynechať kompletnú sezónu.
V auguste 2023 sa dohodol na ročnom kontrakte s MHk Liptovský Mikuláš, účastníkom najvyššej hokejovej súťaže na Slovensku. Prechod do seniorského hokeja Millerovi vyšiel, v treťom kole proti Nitre sa mu podarilo zapísať päť asistencií.
Šikana.
Po dobu niekoľkých rokov Mitchell Miller šikanoval Isaiaha Meyera-Crothersa, mentálneho zaostalého spolužiaka afro-amerického pôvodu. Miller častoval Meyera-Crothersa rasistickými pomenovaniami a posielal ho na plantáže zbierať bavlnu. Od slovných útokov postupne prešlo aj k fyzickému napádaniu, bezpečnostné kamery zachytili Millera, ako bezbranného spolužiaka udieral päsťami a kopal doňho. Ďalej Miller spoločne s kumpánmi namáčal cukríky v pisoári a nútili Meyera-Crothersa k ich konzumácii. Za svoje činy skončil vtedy štrnásťročný Miller pred súdom.
Sudca zhodnotil, že Miller nevykazoval žiadne známky ľútosti a na celom incidente ho mrzelo iba toľko, že mu pošramotil reputáciu. Toto hodnotenie Miller iba potvrdil svojím počínaním pred blížiacim sa draftom 2020. Mladý hokejista manažérom všetkých klubov NHL rozoslal list, v ktorom sa za svoje skutky kajal, a prosil o druhú šancu. Avšak samotnému Meyerovi-Crothersovi sa do dnešného dňa nikdy neospravedlnil.

</doc>
<doc id="702503" url="https://sk.wikipedia.org/wiki?curid=702503" title="Moskovskij Meždunarodnyj Delovoj Centr „Moskva-Siti“">
Moskovskij Meždunarodnyj Delovoj Centr „Moskva-Siti“



</doc>
<doc id="702505" url="https://sk.wikipedia.org/wiki?curid=702505" title="František Oľha">
František Oľha

Ing. František Oľha (* 19. október 1970, Prešov) je slovenský podnikateľ, učiteľ a politik, ktorý od roku 2022 pôsobí ako primátor Prešova. Predtým sa venoval aj občianskemu aktivizmu a slúžil ako mestský poslanec.
Politická kariéra.
V roku 2017 sa Oľha neúspešne uchádzal o post župana Prešovského samosprávneho kraja, skončil na šiestom mieste. O rok neskôr, v roku 2018, kandidoval na primátora Prešova, skončil však piaty. Podarilo sa mu ale dostať do mestského zastupiteľstva. V parlamentných voľbách v roku 2020 kandidoval za stranu ŠANCA v rámci kandidátnej listiny strany MOST – HÍD.
Primátor Prešova.
Kampaň.
Spustená medzi prvými, jeho kampaň bola zaujímavá jeho fyzickou premenou, podarilo sa mu schudnúť až o 40 kilogramov. „"Ukázal som, že to dokážem a že som na sebe tvrdo pracoval nielen na chudnutí, ale aj na komunikácii a aj na zmene vzťahu k sebe. A ľudia uverili, že keď sa dokážem zmeniť ja, dokážem zmeniť celé mesto."", povedal Oľha, pričom poukázal, že jeho fyzická premena nebola jediným dôvodom, kvôli ktorému ho ľudia volili. Voličom predstavil „31 férových riešení pre Prešov“. Sám uviedol, že to „"nie je obyčajný volebný program, ale príručka, ako viesť mesto Prešov správnym smerom."“ Organizácia Transparency International Slovensko však jeho kampaň označila ako kampaň s výhradami. Na jeho transparentnom účte neboli označovaní platcovia a príjemcovia a ani niektoré podrobnosti. Okrem toho tam bol aj problém s jeho kontaktovaním, keď sa niektorí novinári nedokázali spojiť s jeho volebným tímom.
Prvých 100 dní.
Jeho nástup bol poznačený zmenou a znížením financovania samospráv, kvôli čomu musel pristúpiť k zvýšeniu daní a poplatkov. Problémy predstavovali aj dlhodobo neschválený územný plán, niektoré zmluvné vzťahy, nefunkčné verejné obstarávania, ale aj niektoré dokončené projekty.
Oľha za relatívne zlú označil aj nastavenú organizačnú štruktúru mesta, ktorá mala spôsobovať nefunkčnosť procesov na úrade. 1. marca 2023 bola táto štruktúra jeho vedením zmenená. Pribudli predtým zlúčené oddelenia životného prostredia a dopravy a útvar hlavného architekta.

</doc>
<doc id="702507" url="https://sk.wikipedia.org/wiki?curid=702507" title="Katarína Nováková Slobodová">
Katarína Nováková Slobodová



</doc>
<doc id="702508" url="https://sk.wikipedia.org/wiki?curid=702508" title="Katarína Nováková">
Katarína Nováková



</doc>
<doc id="702509" url="https://sk.wikipedia.org/wiki?curid=702509" title="Kyselina 2,3-dihydroxybenzoová">
Kyselina 2,3-dihydroxybenzoová

Kyselina 2,3-dihydroxybenzoová (2,3-DHB) je jednou z dihydroxybenzoových kyselín. Jej konjugovanou zásadou je 2,3-dihydroxybenzoát. Je to prírodný fenol, ktorý sa nachádza v rastline "Phyllanthus acidus" a vo vodnej papradi "Salvinia molesta". Takisto sa hojne nachádza v plodoch rastliny "Flacourtia inermis."
Biosyntéza.
Táto bezfarebná pevná látka v prírode vzniká prostredníctvom šikimátovej dráhy. Chorizmát, ktorý je produktom tejto dráhy, sa premieňa na izochorizmát, ten sa premieňa na 2,3-dihydro-2,3-dihydroxybenzoát a ten sa nakoniec premieňa na 2,3-dihydroxybenzoát:
 chorizmát → izochorizmát → 2,3-dihydro-2,3-dihydroxybenzoát → 2,3-dihydroxybenzoát
Význam.
2,3-DHB sa zabudováva do siderofórov, teda molekúl, ktoré silno viažu ióny železa a tým ho umožňujú baktériám absorbovať. 2,3-DHB obsahuje dve skupiny – katecholovú, ktorá po deprotonácii silno viaže ión železa, a karboxylovú, vďaka ktorej sa viaže na rôzne nosiče pomocou amidovej väzby. Známym siderofórom s vysokou afinitou je enterochelín, ktorý obsahuje tri dihydroxybenzoylové substituenty viazané na serínový depsipeptid.
2,3-DHB je potenciálne užitočné liečivo viažuje ióny železa a má antimikrobiálne vlastnosti.
2,3-DHB takisto vzniká počas ľudského metabolizmu aspirínu.

</doc>
<doc id="702510" url="https://sk.wikipedia.org/wiki?curid=702510" title="Dihydroxybenzoová kyselina">
Dihydroxybenzoová kyselina

Dihydroxybenzoové kyseliny (DHBA) sú druh fenolických kyselín. Existuje šesť hlavných zlúčenín, z ktorých všetky majú vzorec C7H6O4. Medzi tieto patria:
Kyselina orselinová je takisto dihydroxybenzoovou kyselinou, ale má naviac ešte metylovú skupinu.

</doc>
<doc id="702516" url="https://sk.wikipedia.org/wiki?curid=702516" title="Zvratná reakcia">
Zvratná reakcia



</doc>
<doc id="702517" url="https://sk.wikipedia.org/wiki?curid=702517" title="Apatouria">
Apatouria

Apatouria alebo Apatúria () bola starogrécka slávnosť oslavujúca zápis detí, efébov a vydatých žien do fratrií.
Apatúria bol trojdňový sviatok, ktorý sa každoročne konal v celej Iónii (podľa Herodota okrem Efezu a Kolofónu) od 19. do 21. resp. 26. až 28. atického mesiaca Pyanepsión (október – november) v Aténach, kde vznikol (zrejme predstavoval slávnosť „spoločného vzťahu“). Počas tohto sviatku boli prijímaní noví členovia do fratrií a prinášané obete.
V prvý deň sviatku, ktorý sa nazýval "Dorpia" („Večera“), sa konali večerné hostiny na mieste stretnutia fratrií alebo v súkromných domoch členov. Na druhý deň, zvanom "Anarrhysis" („Obeť“), obetovali voly na verejné náklady Diovi Fratriovi a Athéne Fratrii.
V posledný deň, ktorý nazývali "Kúreótis" („Deň mladých“) boli deti (aj adoptované ), mladí muži (deti a efébov zapísali do fratrií ich otcov) a mladomanželky zapisované do fratrií (mladé ženy tým nezískali občianstvo, ale len uznanie legitímneho nároku svojich detí mužského pohlavia na prvorodené právo slobodných aténskych mužov.). V tento deň boli rodovým ochrancom obetované jahňatá a kozy, otcovia alebo poručníci pred zápisom zložili prísahu, že sú legitímni (zápis do fratrie bol sprevádzaný obetou zvanou "Meion", o ktorej sa vie len málo) a efébom ostrihali vlasy (ešte skôr efébi odetí v čiernom rúchu obetovali Heraklovi víno).
Dórskou obdobou Apatúrie bol sviatok Apellai.

</doc>
<doc id="702518" url="https://sk.wikipedia.org/wiki?curid=702518" title="Apatúria">
Apatúria



</doc>
<doc id="702520" url="https://sk.wikipedia.org/wiki?curid=702520" title="Sulov (vrch v Turzovskej vrchovine)">
Sulov (vrch v Turzovskej vrchovine)

Sulov () je vrch v Turzovskej vrchovine, krajinnom celku Západných Beskýd. Leží nad obcou Klokočov, približne severozápadne od Turzovky. 
Poloha.
Nachádza sa na severnom okraji pohoria, v geomorfologickom podcelku Kornická brázda. Leží na slovensko – českej hranici, na pomedzí Žilinského a Moravsko-sliezskeho kraja. Zasahuje do okresu Čadca a Frýdek-Místek a na katastrálne územie obcí Klokočov, Staré Hamry a Morávka. Najbližším sídlom je na slovenskej strane južne situovaná miestna časť Vrchpredmier, patriaca Klokočovu, západne sa nachádzajú samoty obce Staré Hamry a severne samoty Morávky. Pokým juhovýchodná časť masívu patrí Turzovskej vrchovine a spadá do CHKO Kysuce, severozápadná na českej strane je súčasťou Moravsko-sliezskych Beskýd a CHKO Beskydy.
Opis.
Sulov leží v hraničnom hrebeni na severnom okraji Koniarskej planiny. Východným smerom sa nachádza Polomka (), Malý Polom (), Čuboňov () a Uhorská (), južným Vrchpredmier (), Javorová (), Čudácka () a Súľov (), západným Kozlena (), Těšíňočka (), Smrkovina () a Lysá hora () a severným Obidová (), Vysoký Rykali (), Travný (), Mituří () a Slavíč (). Hrebeň tvorí rozvodie Čierneho a Baltského mora. Do Čierneho mora vodu z juhovýchodných svahov odvádza povodím Dunaja, Váhu a Kysuce potok Predmieranka, západné svahy sú pramennou oblasťou Čiernej Ostravice a vodu zo severných odvádza Morávka do Ostravice v povodí Odry. Na vrchol nevedie značený turistický chodník. Na južnom úbočí sa nachádza rekreačná oblasť. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít je možné vidieť okolité vrcholy Turzovskej vrchoviny, susedné Moravsko-sliezske Beskydy a Javorníky, pri vhodných podmienkach nezriedka aj Súľovské vrchy a Malú Fatru.
Prístup.
Na vrchol nevedie značená turistická trasa, no južným úbočím vedie traverzom červeno značená hrebeňovka. Do blízkej rekreačnej osady vedie asfaltová cesta zo Starých Hamrov i viaceré chodníky:

</doc>
<doc id="702527" url="https://sk.wikipedia.org/wiki?curid=702527" title="Univeria Zekt">
Univeria Zekt



</doc>
<doc id="702529" url="https://sk.wikipedia.org/wiki?curid=702529" title="Ranger 1">
Ranger 1

Ranger 1 bola prvá kozmická sonda amerického mesačného programu Ranger. Prvá misia mala iba overiť funkciu nového typu nosnej rakety, Atlas Agena B. Ak by raketa pracovala správne, umiestnila by svoj náklad na vysoko eliptickú obežnú dráhu okolo Zeme, ktorá by pretínala obežnú dráhu Mesiaca. K stretnutiu s Mesiacom však nemalo dôjsť a preto prístrojové vybavenie prvej sondy, Ranger 1, nebolo zamerané na jeho výskum. Misia skončila neúspechom, keď raketa nedosiahla požadovanú obežnú dráhu. 
Popis telesa.
Sonda mala tvar šesťbokého hranolu s priemerom meter a pol. Na jej hornú podstavu bol pripevnený ihlanovitý hliníkový stožiar s výškou takmer štyri metre. K šesťbokej základni boli pripevnené dva panely solárnych článkov s rozpätím 5,2 metra. Sonda disponovala niekoľkými akumulátormi. Mala byť ako vôbec prvá americká sonda stabilizovaná v troch osiach vďaka dusíkovým tryskám, nemala však vlastný pohon. Jej hmotnosť dosiahla 306,2 kg. Bola postavená v Laboratóriu prúdového pohonu (JPL). 
Prípravy na štart.
So vzletom Rangeru 1 sa počítalo na prelome júla a augusta 1961. 29. mája putoval na rampu najprv 18 metrov vysoký prvý raketový stupeň Atlas. Koncom mája sa na ňu pripojil stupeň Agena B. Až potom sa sonda mohla umiestniť na adaptér rakety a nasadiť na ňu aerodynamický kryt. 
Spustenie odpočítavania sa oneskorilo o tri dni a keď sa už rozbehlo, bolo prerušené štyri razy. Prvý raz kvôli prerušenej dodávke elektrického prúdu, druhý raz kvôli netesnosti v rozvode plynu orientačného systému sondy, tretí raz pre zlú funkciu ventilu na rakete Atlas, štvrtý raz kvôli chybe v elektrickom rozvode, ktorá naštartovala systémy Rangeru 1 tak, akoby už bol na obežnej dráhe. 
Priebeh letu.
23. augusta 1961 Ranger 1 odštartoval. Nepodaril sa však druhý zážih stupňa Agena. Sonda tak síce skončila na obežnej dráhe okolo Zeme, ale veľmi nízkej a nestabilnej. Perigeum malo výšku iba 168 km, apogeum 501 km. Navyše táto dráha neumožňovala spojiť sa rádiovo so sondou podľa predpokladov. Spojenie mohli uskutočniť iba dve sledovacie stanice, z ktorých jedna bola postavená práve pre túto misiu. Telemetria ukazovala, že sonda sa správne odpojila od raketového stupňa, vyklopila sa jej parabolická anténa aj solárne panely a podarilo sa zabezpečiť stabilizáciu v priestore. Keďže sa však ocitla na neplánovanej obežnej dráhe, pravidelne vlietala do zemského tieňa, na čo nebola pripravená. Sonda sa automaticky, no márne snažila vo chvíľach v zemskom tieni hľadať Slnko pre svoje solárne panely, čím si však len rýchlo minula zásoby dusíka pre svoju orientáciu. Už na druhý deň po štarte mal Ranger 1 prázdne nádrže a upadol preto do nekontrolovanej rotácie. Tým sa začala míňať aj kapacita batérií, pretože sonda nemohla účinne vyklopiť svoje solárne panely voči Slnku. Napriek tomu Ranger 1 vysielal ešte tri ďalšie dni, kým sa defintívne odmlčal. O ďalšie tri dni sonda zhorela nad Mexickým zálivom. Napriek zjavnému vedeckému neúspechu misie však boli splnené aspoň niektoré technologické ciele.

</doc>
<doc id="702542" url="https://sk.wikipedia.org/wiki?curid=702542" title="Dlhý diel">
Dlhý diel

Dlhý diel () je najvyšší vrch v Krupinskej planine, krajinnom celku Slovenského stredohoria. Leží vo VVP Lešť, približne juhozápadne od Detvy. 
Poloha.
Nachádza sa na severovýchodnom okraji planiny, v geomorfologickom podcelku Závozská vrchovina. Leží v Banskobystrickom kraji, v okrese Zvolen a na katastrálnom území Podjavorie I v rámci vojenského obvodu Lešť. Najbližšími sídlami sú na východe situovaný Horný Tisovník, severovýchodne leží Stará Huta, severne Vígľašská Huta-Kalinka, severozápadne Zaježová, západne Pliešovce, juhozápadne Senohrad a juhovýchodne Dolný Tisovník. Územie leží vo verejnosti neprístupnom vojenskom výcvikovom priestore Lešť.
Opis.
Dlhý diel leží na severovýchodnom okraji podcelku Závozská vrchovina, v nevýraznom hrebeni, vedúcom z Homôľky () južným smerom na Mavercovú (). Severným smerom sa nachádza aj Makytová (), Javorie (), Vysoká () a Priečne bralo (), západným vrch Na Švihranke (), Horná hora (), Vŕšok () a Kopaný závoz (), južným Jaseňový vrch (), Kobola () a Mavercová () a východným Bralo (), Chlm (), Sokolovo bralo () a Dedinský vrch (). Oblasť patrí do povodia Ipľa, kde vodu odvádza Stará rieka, tečúca západne, zo severných a východných častí voda odteká potokom Dobrá voda. Na vrchol nevedie značený chodník. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z vhodných lokalít sú viditeľné okolité vrcholy Krupinskej planiny a blízkeho Javoria, pri vhodných podmienkach možno vidieť aj vrchy v severnom Maďarsku.
Prístup.
Oblasť vo vojenskom výcvikovom priestore Lešť je verejnosti neprístupná, preto tu nie sú ani značené turistické chodníky. 

</doc>
<doc id="702545" url="https://sk.wikipedia.org/wiki?curid=702545" title="Chlm">
Chlm

Chlm môže byť:

</doc>
<doc id="702547" url="https://sk.wikipedia.org/wiki?curid=702547" title="Karneval">
Karneval

Karneval (z ) je tanečná ľudová zábava, pre ktorú je typické používanie masiek a rôznych kostýmov. Tradične sa koná v období pred Veľkým pôstom ako rozlúčka s mäsom a oslavami, jeho dĺžka sa môže v rôznych regiónoch líšiť. Na Slovensku sú obdobou karnevalového obdobia fašiangy.
Ku karnevalu zvyčajne patria verejné oslavy vrátane podujatí, akými sú prehliadky, verejné pouličné alegorické sprievody a iné zábavy, ktoré majú v sebe určité cirkusové prvky. Prepracované kostýmy a maskovanie umožňuje počas karnevalov ľuďom odložiť svoje každodenné individuálne radenie a prežiť intenzívny pocit sociálnej spolupatričnosti. Účastníci karnevalov často nadmerne konzumujú alkoholické nápoje, mäso a iné potraviny, ktoré sú počas pôstu z jedálenského lístku vylúčené. Tento sviatok je známy tým, že je obdobím veľkého pôžitkárstva pred pôstom, s pitím, prejedaním sa a s ďalšími druhmi pôžitkárstva.
Medzi ďalšie spoločné črty skutočného karnevalového sviatku patria falošné bitky, napríklad súboje o jedlo, výjavy spojené so spoločenskou satirou, výsmech byrokracie, kostýmy zosmiešňujúce telo, prehnané črty, ako sú nadmerné nosy, brucho, ústa, falusy, či časti zvieracích tiel. Masky môžu zobrazovať choroby, robiť si posmech zo smrti, čiže vo všeobecnosti sa dá povedať, že prevracajú bežné pravidlá a normy. Talianska tradícia nosenia masiek siaha až do benátskeho karnevalu v 15. storočí a po stáročia bola inšpirovaná gréckym divadlom a Commediou dell'arte.
Termín „karneval“ sa tradične používa v oblastiach so silným vplyvom katolicizmu a v Grécku. V severoeurópskych, historicky evanjelických luteránskych krajinách (v Dánsku, Nórsku, Švédsku, na Islande, v Lotyšsku, Estónsku, na Faerských ostrovoch a tiež v Grónsku) je karnevalová slávnosť známa pod názvom Fastelavn a v oblastiach s vysokou koncentráciou anglikánov (anglikánska cirkev/americká episkopálna cirkev), metodistov a iných protestantov sa predpôstne oslavy spolu s kajúcnymi slávnosťami konajú na Fašiangový utorok alebo na Mardi Gras. V slovanských východných ortodoxných národoch sa Maslenica slávi posledný týždeň pred Veľkým pôstom. V nemecky hovoriacej Európe a v Holandsku sa karnevalová sezóna tradične otvára 11. novembra (často o 11:11 predpoludním). To sa datuje od osláv pred adventom alebo s dožinkami na sviatok svätého Martina.
Na Slovensku sa fašiangy konajú od Troch kráľov do polnoci pred (Škaredou) Popolcovou stredou. O polnoci na konci fašiangov sa koná symbolický obrad pochovávania basy, lebo spolu s pôstom sa stišuje aj hudba.

</doc>
<doc id="702550" url="https://sk.wikipedia.org/wiki?curid=702550" title="Dejiny využitia elektrickej energie na Slovensku">
Dejiny využitia elektrickej energie na Slovensku

Tento článok mapuje dejiny využitia elektrickej energie na území dnešného Slovenska.
Prvé použitie elektriny na území Slovenska.
Iba štyri a pol roka po tom ako Edison vynašiel žiarovku sa 2. februára 1884 v Prešporku v mlyne miestneho podnikateľa Gottfrieda Ludwiga rozsvietilo 85 žiaroviek, každá mala príkon 15 W. Tento dátum sa považuje sa prvé využitie elektrickej energie na území dnešného Slovenska.
Domácnosti a elektrina.
Do vzniku ČSR v roku 1918 bol podiel obcí, ktoré boli zásobené elektrickou energiou iba 2,2 % a elektrickú energiu malo iba 1 600 domácností.
22. jún 1919 je významným bodom v elektrifikácií na území Československa. Vláda v tento deň prijala "„Zákon o štátnej podpore pri začatí sústavnej elektrizácie v štáte Československom“". Do roku 1928 bolo na účely elektrifikácie zo štátneho rozpočtu vyčlenených až 75 miliónov korún.
Aj keď sa už s elektrifikáciou obcí na Slovensku začalo záujem o zavedenie elektrickej energie do domácnosti nebol nijak veľký. Nezáujem o zavedenie bol daný predovšetkým insolventnosťou občanov a taktiež neznalosťou výhod elektriny. Napríklad v obci Nesluša na Kysuciach, ktorá mala pred rokom 1938 až 3 151 obyvateľov, sa po jej úplnom elektrifikovaní prihlásilo na odber elektrickej energie len 38 domácností. Veľký rozdiel vo využívaní elektrickej energie bolo možné pozorovať na vidieku a v mestách.
Koncom 30. rokov 20. storočia už trh ponúkal široké množstvo rôznych elektrických prístrojov. V ČSR bolo v roku 1938 2,050 milióna elektrospotrebičov z toho asi len 1/10 pripadala na Slovensko.
V roku 1960 bola na území vtedajšieho Československa elektrifikovaná posledná obec – Zlatá Baňa. Pri tejto príležitosti sa dokonca v obci konala manifestácia pracujúcich spojená so zapojením obce na elektrickú sieť a večer sa konala programe ľudová veselica. Československo sa stalo len piatou krajinou na svete, ktorá dokončila elektrifikáciu obcí.
Elektrifikácia železníc.
Po skončení druhej svetovej vojny bol podiel parnej trakcie všetkých výkonov železničnej dopravy až 96% a takýto podiel sa podpísal na tom, že sa na dopravu spotrebovalo až 10% uhlia, ktoré sa vyťažilo v celom Československu. Na Slovensko muselo byť na dennej báze dovážaných až 7 vlakov uhlia. 22. októbra 1945 z dôvodu vývoja v okolitých štátoch sa zbor povereníkov rozhodol schválil plán na elektrifikáciu takmer 2000 km vybraných slovenských železničných tratí.
Elektrifikácia železníc bola rozdelená na tri etapy:
Prvá etapa.
V prvej etape elektrifikácie železníc mali byť elektrifikované trate v celkovej dĺžke 650 kilometrov.
Druhá etapa.
V druhej etape elektrifikácie železníc mali byť elektrifikované trate v celkovej dĺžke 640 kilometrov
Tretia etapa.
V tretej etape bolo plánom elektrifikovať následovne trate:
Plánom bolo, že všetky elektrifikačné práce by mali byť ukončené do 20 rokov. Hlavným cieľom elektrifikácie železníc bola úspora uhlia, pretože sa rátalo s použitím elektriny vyrobenej vodnými elektrárňami. Druhým cieľom bolo zvýšenie prepravných výkonov zväčšením hmotnosti vlakov.
Vzhľadom na to, že sa na elektrifikácií chcelo hneď začať pracovať bolo v roku 1946 rozhodnuté o použití jednosmernej sústavy s napätím 3 kV, napájanej z trojfázovej celoštátnej energetickej siete cez transformátory a usmerňovače v meniarňach. Bolo to riešenie, ktoré poskytovalo hneď dve výhody - vysokú účinnosť napájania a symetrické zaťaženie energetickej siete.
Vôbec prvou elektrifikovanou železničnou traťou bol úsek Žilina – Spišská Nová Ves. V nasledujúcich rokoch bola sa podarilo zelektrifikovať a sprevádzkovať trate Spišská Nová Ves – Košice (1961), Košice – Čierna nad Tisou (1962), Mosty u Jablunkova – Čadca (1963). Po dokončení elektrifikácie úseku Čadca – Žilina sa mohlo v roku 1964 začať s prevádzkou dopravy ťažkých rudných vlakov medzi Čiernou nad Tisou na Ostravsko v elektrickej trakcii. Zároveň bola elektrifikovaná tiež trať Horní Lideč – Púchov – Žilina (1960). 
Elektrifikácia následne prebiehala na úsekoch Košice – Haniska pri Košiciach (1965), Kysak – Prešov (1978), Vrútky – Martin (1982), Barca – Čaňa (1984), Kalša – Trebišov – Maťovce a Michaľany – Trebišov (1990). Širokorozchodná trať Haniska pri Košiciach – Trebišov – Maťovce bola elektrifikovaná v rokoch 1976-1978.

</doc>
<doc id="702551" url="https://sk.wikipedia.org/wiki?curid=702551" title="Katalin Karikóová">
Katalin Karikóová

Katalin „Kati“ Karikóová (; * 17. január 1955, Szolnok, Maďarsko) je maďarsko-americká biochemička, ktorá sa špecializuje na mechanizmy sprostredkované ribonukleovou kyselinou (RNA), najmä "in vitro" transkribovanú mediátorovú RNA (mRNA). Karikó položila vedecké základy pre mRNA vakcíny, čím prekonala veľké prekážky a skepticizmus vo vedeckej komunite. Vďaka svojej priekopníckej práci získala v roku 2023 spolu s americkým imunológom Drewom Weissmanom Nobelovu cenu za fyziológiu alebo medicínu.
Kariéra a výskum.
Karikó spoluzaložila a bola generálnou riaditeľkou spoločnosti RNARx v rokoch 2006 až 2013. Od roku 2013 do roku 2022 pracovala pre firmu BioNTech RNA Pharmaceuticals, najprv ako viceprezidentka a v roku 2019 bola povýšená na senior viceprezidentku. V roku 2022 z BioNTechu odišla, aby sa mohla viac venovať výskumu. Bola tiež mimoriadnou profesorkou na University of Pennsylvania. Neskôr sa stala profesorkou na Univerzite v Segedíne.
Jej práca zahŕňa vedecký výskum aktivácie imunitného systému sprostredkovanej RNA, čo viedlo k spoločnému objavu nukleozidových modifikácií, ktoré potláčajú imunogenicitu RNA. Na výskume pracovala spoločne s Drewom Weissmanom. Výsledok výskumu je považovaný za ďalší príspevok k terapeutickému využitiu mRNA. Spolu s Weissmanom vlastní americké patenty na aplikáciu neimunogénnej RNA s modifikovanými nukleozidmi. Táto technológia bola licencovaná spoločnosťami BioNTech a Moderna na vývoj ich technológií náhrady bielkovín (pre liečbu stavov s nedostatkom určitých bielkovín), ale bola použitá aj pre ich vakcíny proti chorobe COVID-19.
Technológia mRNA vyvinutá Karikó a dve najefektívnejšie vakcíny založené na nej, BioNTech/Pfizer a Moderna, vytvorili základ pre efektívny a úspešný boj proti vírusu SARS-CoV-2 na celom svete a významne prispeli k obmedzeniu pandémie COVID-19. Za svoju prácu získali Karikó a Weissman množstvo ďalších ocenení vrátane Ceny Lasker-DeBakey za klinický medicínsky výskum, Hrdina roka 2021 časopisu Time a Cenu Tang v kategórii biofarmaceutické vedy v roku 2022.
Ocenenia a vyznamenania.
Karikó získala za svoju priekopnícku a celosvetovo významnú prácu v biochémii viac ako 130 medzinárodných ocenení a vyznamenaní.
2. októbra 2023 Kráľovská švédska akadémia vied oznámila, že Nobelovu cenu za fyziológiu a medicínu za rok 2023 získali Katalin Karikó a Drew Weissman za vývoj technológie mRNA.
V roku 2023 bola Karikó uvedená do Národnej siene slávy vynálezcov za svoj výskum mRNA.
Osobný život.
Karikó je vydatá. Jej manželom je Béla Francia a sú rodičmi dvojnásobnej zlatej olympijskej medailistky veslárky Susan Franciovej.

</doc>
<doc id="702552" url="https://sk.wikipedia.org/wiki?curid=702552" title="Libuša Lopejská">
Libuša Lopejská

Libuša Lopejská ( * 24. december 1933, Tisovec) je slovenská dramaturgička, scenáristka televíznych a divadeľných hier a prekladateľka. Spolu s Jánom Patarákom je spolutvorkyňa televíznej detskej speváckej relácie Košického televízneho štúdia, pod názvom Zlatá Brána.
Zo života.
Medzi rokmi 1973 - 1979 pôsobila v Bábkovom divadle Košice. 

</doc>
<doc id="702564" url="https://sk.wikipedia.org/wiki?curid=702564" title="Henrieta Hrivňáková">
Henrieta Hrivňáková



</doc>
<doc id="702565" url="https://sk.wikipedia.org/wiki?curid=702565" title="Didymos (hudobný teoretik)">
Didymos (hudobný teoretik)

Didymos () bol starogrécky hudobný teoretik v 1. storočí pred Kr.
Klaudios Ptolemaios ho nazval "mousikós" (Harm. II, 13), buď preto, že si ho cenil ako hudobného experta, alebo preto, aby ho odlíšil od alexandrijského učenca Didyma Chalkenterosa (cca * 65 pred Kr.; † 10) Z Didymovho diela "O rozdiele medzi Aristoxejčanmi a Pytagorejcami" (Περί της διαφοράς των Αριστοξενείων τε και Πυθαγορείων) sú známe len fragmenty, a to prostredníctvom citátov z Ptolemaiovho diela "Harmónia" (Αρμονικά – Harmonika) a Porfyriovom komentári.
Nižšie je uvedená kompilácia delenia tetrachordov od Ptolemaia, resp. od Didyma (ktorého Ptolemaios parafrázuje). Logaritmy proporcií zodpovedajú intervalom vyjadreným v centoch: 1200 centov je oktáva, 100 centov je ekvidištantný poltón ako presná dvanástina oktávy, 498 centov zodpovedá pomeru kvarty 4:3.
 
V hudobnej teórii je syntonická čiarka (alebo syntonická koma), známa aj ako Didymova čiarka, interval medzi dvoma notami s frekvenčným pomerom 81:80 alebo 21,506290 centov (je o 1/12 nižšia ako interval čiarky pytagorejskej ).

</doc>
<doc id="702566" url="https://sk.wikipedia.org/wiki?curid=702566" title="Rovinov">
Rovinov



</doc>
<doc id="702569" url="https://sk.wikipedia.org/wiki?curid=702569" title="Chlm (vrch v Krupinskej planine; 744 m)">
Chlm (vrch v Krupinskej planine; 744 m)

Chlm () je vrch v Krupinskej planine, krajinnom celku Slovenského stredohoria. Leží nad Horným Tisovníkom, približne juhozápadne od Detvy. 
Poloha.
Nachádza sa na východnom okraji planiny, v geomorfologickom podcelku Modrokamenské úboče. Leží v Banskobystrickom kraji, na hranici okresov Zvolen a Detva a zasahuje na katastrálne územie obce Horný Tisovník a Podjavorie II v rámci vojenského obvodu Lešť. Najbližším sídlom je na východnom úbočí situovaný Horný Tisovník, juhovýchodne sa nachádza Dolný Tisovník a Červeňany, severne obec Stará Huta. Územie leží na hranici vojenského výcvikového priestoru Lešť.
Opis.
Chlm leží na severovýchodnom okraji podcelku Modrokamenské úboče, v hrebeni, vedúcom z Javoria () juhovýchodným smerom a ponad údolie Tisovníka pokračujúcom južne na Bralo (). Severným smerom sa nachádza Ostrôžka (), Pálenisko (), Dedinský vrch () a Makytová (), západným Javorie (), Sokolovo bralo (), Priečne bralo (), Vysoká (), Dlhý diel () a Mavercová (), južným Šamilova skala (), Vinička (), Končitý hrádok (), Bralo () a Čierťaž () a východným Vlčia skala (), Bralce (), Stanová (), Kobylí vrch a Budinská skala (). Hrebeň patrí do povodia Ipľa, kde vodu z východných svahov odvádza riečka Tisovník, zo západných odteká potokom Koprovnica do Starej rieky. Na vrchol nevedie značený chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít sú viditeľné okolité vrcholy Krupinskej planiny, blízkeho Javoria a Ostrôžok, pri vhodných podmienkach možno vidieť aj Poľanu a vrchy v severnom Maďarsku.
Prístup.
Na vrchol nevedie značený turistický chodník, preto prístup je možný neznačenými chodníkmi z Horného Tisovníka. Hrebeňom prechádza hranica vojenského výcvikového priestoru Lešť, kde je obmedzený vstup verejnosti. 

</doc>
<doc id="702580" url="https://sk.wikipedia.org/wiki?curid=702580" title="Karlova huta">
Karlova huta



</doc>
<doc id="702583" url="https://sk.wikipedia.org/wiki?curid=702583" title="Mních s kamerou">
Mních s kamerou



</doc>
<doc id="702590" url="https://sk.wikipedia.org/wiki?curid=702590" title="Zločiny slovenských vojakov na východnom fronte">
Zločiny slovenských vojakov na východnom fronte

V lete roku 1941 sa vojnová Slovenská republika pripojila k útoku proti Sovietskemu zväzu. Slovenský vojenský kontingent na východom fronte bol ešte v priebehu roka 1941 redukovaný do podoby dvoch divízii: Rýchlej a Zaisťovacej, ktoré pôsobili na území ZSSR až do roku 1943 resp. 1944. Vojaci čelili situáciám, na ktoré neboli pripravení – prepadom zo zálohy a partizánskej vojne. Vrchné velenie slovenských jednotiek striktne vyžadovalo od vojakov slušné správanie voči civilnému obyvateľstvu a zajatcom, no aj keď bolo správanie slovenských vojakov ako súčasti okupačných síl na východom fronte vo väčšine prípadov vzorné, našli sa jednotlivci, ktorí sa dopustili činov, ktoré je možné klasifikovať ako vojnový zločin či porušenie ženevských konvencií. Z približne 100 000 slovenských vojakov nasadených na východom fronte sa vojnových zločinov preukázateľne dopustilo necelých 0,5 % osôb.
Zaisťovacia divízia.
Už v decembri 1941 obdržalo velenie Zaisťovacej divízie (ZD), ktorej operačné pásmo sa v tom čase nachádzalo v severnej časti tzv. Ríšskeho komisariátu Ukrajina, nemecké smernice pre boj s partizánmi. Tie obsahovali inštrukcie na vykonávanie exekúcií vo vlastnej réžii. Od decembra 1941 začali jednotky ZD vo svojej teritoriálnej pôsobnosti čoraz viac preberať úlohy okupačného aparátu. Slovenské jednotky nasadzované do pátrania po partizánoch mali byť posilnené o príslušníkov Sicherheitsdienstu a tajnej polície a v januári 1942 boli zapojené aj do činností spojených s genocídou Židov. Stalo sa tak počas akcie v mestečku Mozyr, keď jedna z peších rôt pluku 102 asistovala pri strieľaní Židov. Slovenskí vojaci mali obkľúčiť mesto a zabrániť úniku Židov z neho.
Správanie sa vojakov pešieho pluku 102.
Koncom novembra 1941 bol za veliteľa pešieho pluku 102 Zaisťovacej divízie (ZD) (veliteľ plk. pech. Pavol Kuna) menovaný pplk. Michal Lokšík. Lokšík bol rodák z Viedne, kde po prepustení z česko-slovenskej armády od roku 1921 aj žil. Do slovenskej armády bol prijatý v máji 1939. Podľa povojnovej výpovede jeho pobočníka Ľudovíra Krampla trpel Lokšík, ktorý bol nemeckej národnosti, predpojatosťou voči Rusom a to údajne už od prvej svetovej vojny.
Od začiatku roka 1942 bola operačná oblasť Zaisťovacej divízie rozšírená až po rieku Dneper. V apríli toho roku boli jednotky pluku 102 zapojené do protipartizánskej akcie (akcia Bamberg), počas ktorej nechal jeho veliteľ Lokšik iniciatívne vypáliť niekoľko ukrajinských obcí. Informácie o účasti vojakov pluku 102 v akcii Bamberg a ich možnom brutálnom správaní sa dostali ku veliteľovi jazdeckého priezvedného oddielu (JPO), pplk. Jaroslavovi Kmicikievičovi, ktorý neskôr povedal, že:„.. "o tom, že sa v aprílových akciách strieľalo do bezbranných žien a detí, rozprávali mi dôstojníci p. pl. 102 odchádzajúci k RD v prítomnosti mojich dôstojníkov.“"Lokšíka slová Kmicikieviča o účasti jeho vojakov v násilnostiach pobúrili a požadoval ospravedlnenie. Na šíriace sa informácie o možnom brutálnom správaní sa vojakov pluku 102 zareagovalo velenie divízie a 26. mája 1942 bol vydaný rozkaz, podľa ktorého mali podriadení velitelia do 30. mája poučiť vojakov pluku, že:„"..pri akciám proti partizánom neslobodno dopúšťať sa vrážd a násilností na bezbrannom obyvateľstve.“"Lokšík proti iniciatíve velenia divízie vystúpil a ohradil sa dokonca aj pred samotným veliteľom divízie Kunom, so slovami, že ide o „"ohováranie" "jeho vojakov"". Kuna mu prisľúbil, že nechá celú vec prešetriť.
Svoje sťažnosti Lokšík predostrel aj písomnou formou, a to v správe veleniu ZD, v ktorej sa odvolával aj na jedno z predchádzajúcich nemeckých nariadení. Zaštiťoval sa nemeckým uznaním a demonštroval nemecké nastavenie. Rozširovanie informácií o účasti jeho vojakov na represáliách voči civilnému obyvateľstvu označil za „"podlamovanie bojovej sily a morálky pluku“".
Následné vyšetrovanie, ktoré robila komisia zostavená na veliteľstve Lokšíkovho pešieho pluku 102, však spôsobom vypočúvania svedkov posunulo do pozície vyšetrovaného pplk. Kmicikieviča. Komisia zasadajúca v dňoch 26. a 27. mája totiž neskúmala vierohodnosť Kmicikievičových tvrdení, ale len okolnosti použitia „"hrubých a urážlivých výrokov"“ veliteľa JPO voči pešiemu pluku 102. Pplk Kmicikievič sa 9. júna 1942 formálne ospravedlnil, avšak v kritike neľudského správania vojakov pešieho pluku nepoľavil. Svoj postoj vysvetlil návalom roztrpčenia, ktoré v ňom vyvolali informácie, že vojaci pluku 102 mali strieľať do bezbranných žien a detí. Kmicikievič pritom spochybnil aj spôsob vedenia boja proti partizánom.
Informácie o možnom brutálnom správaní sa Lokšíkových vojakov sa dostali aj k veleniu Rýchlej divízie. Generál Augustín Malár, ktorému končila misia veliteľa jednotky. sa pri svojom návrate na Slovensko začiatkom mája 1942 zastavil u ZD, Tam oboznámil niektorých veliteľov napr. veliteľa pešieho pluku 101 pplk. Pálkoviča so správaním sa vojakov pešieho pluku 102. Malár bol prvým veliteľom Zaisťovacej divízie po jej vzniku a počas svojho pôsobenia vo funkcii striktne dbal na dobré vzťahy s miestnym obyvateľstvom.
Podľa dostupných dokumentov mal snahu prešetriť správanie vojakov pluku 102 nový veliteľ Rýchlej divízie gen. Jozef Turanec, ktorý žiadal, aby bola spísaná zápisnica s desiatnikom Daňom. Daňo mal vysvetliť, v akej súvislosti sa mal vyjadriť, že nikto nemá na čele napísané, či je, alebo nie je partizán. Rovnako mal podať informácie o údajnom bití žien a detí slovenskými vojakmi v dedine Kozinky. Po vojne však Kmicikievič vypovedal, že práve Turanec mal žiadať zákrok za ohováranie vojakov pluku 102.
Masaker v obci Maloduš.
Začiatkom leta 1942 zosilnela odbojová partizánska činnosť na okupovanom území Ukrajiny a Bieloruska, čo pocítili aj vojaci Zaisťovacej divízie. Dňa 1. augusta 1942 prepadli partizáni slovenských vojakov a ôsmich zabili, pričom zohavili telá. Tento incident podnietil pplk. Lokšíka k trestnej výprave do obce Maloduš.
Výpravy sa okrem pešej jednotky zúčastnilo aj niekoľko slovenských lietadiel. Ich piloti vidiac v obci Maloduš zhluk ľudí na obec zaútočili. No šlo o miestnych obyvateľov idúcich do kostola. K dedine, ktorá po útoku začala horieť, sa pohla trestná výprava v podaní roty pod velením npor. Ladislava Kleinerta. Kleinert nechal oddeliť 15 dedinčanov, ktorí podľa miestnych mali mať príbuzných u partizánov. Tých potom jeho vojaci odviedli do jedného neporušeného domu, kde ich postupne postrieľali. Šlo o ženy, deti a jedného chromého starca. Kleinera neobmäkčil ani jeden osemročný chlapec, ktorý ho prosil na kolenách, aby to nerobil. Po čine bol príslušný dom zapálený a prostredníctvom starostu obce boli jej obyvatelia upozornení, že to bola výstraha.
Svedkami incidentu boli iní slovenskí dôstojníci (napr. por. jazd. Imrich Gaš), ktorí Kleinerta vyzývali, aby upustil od konania. Následne po masakri viedol veliteľ 102. pluk pplk. Lokšík osobne veľkú čistiacu akciu medzi Mozyrom a Riečicou. Počas nej nechal vypáliť niekoľko obcí a opustených partizánskych táborov.
Nový veliteľ divízie (od 10. augusta 1942) plk. gšt. Rudolf Pilfousek zakázal vypaľovanie obcí.
Voči Kleinertovi bolo zo strany veliteľa divízie plk. Kunu iniciované trestné konanie. Pred súd sa však postavil až po vojne a bol popravený. Pplk. Lokšík, ktorý mal nemecký pôvod, bol v roku 1944 penzionovaný a vojnu končil ako príslušník Waffen SS.
Zločiny Záhoráka a jeho podriadených.
Pri Zaisťovacej divízii pôsobila jazdecká skupina. Veliteľ jednej z jazdeckých čiat npor. Ján Záhorak sa pri protipartizánskych akciách prezentoval krutosťou. Jeden z príkladov jeho počínania bola asi 20-minútová prestrelka s partizánmi, pri ktorej Záhorák nechal použiť aj KPÚV (kanón proti útočnej vozbe). Po bitke bolo zaistených od 13 do 30 ľudí. Z nich bola približne polovica zastrelená. Samotný Záhorák zastrelil jedného Žida, ktorého podozrieval zo spolupráce s partizánmi.
Jedným z ľudí, ktorých Záhorák zavraždil, bol major Červenej armády, ktorý sa dobrovoľne prihlásil do výsadkových diverzných jednotiek, nakoľko chcel byť blízko svojej rodiny, žijúcej v obci Kozinky. Informátori Záhorákovi prezradili, že major chodí svojich blízkych navštevovať. Slováci nastražili pascu a majora zajali.
Počas výsluchu mu Záhorák oznámil, že bude zastrelený. Major žiadal o milosť s ohľadom na rodinu. Záhorákovi oznámil, že ho mohol niekoľkokrát zabiť, ale ušetril ho. Záhorák sa nedal obmäkčiť a „odsúdenému“ dovolil jednu poslednú návštevu rodiny. Sám majora pri návšteve sprevádzal a nechal sa aj pohostiť. Pri ceste naspäť majora chladnokrvne zastrelil a neodradilo ho ani to, že mu na prvýkrát zlyhala zbraň.
Podľa výpovedí pred povojnovým ľudovým súdom bolo výsledkom činnosti malej Záhorakovej jednotky v období od decembra 1941 do marca 1942 od 60 – 100 zatknutých osôb, z ktorých bola približne polovica popravená, vrátane dvoch žien. Konalo sa podľa zásady „"čo Žid, to partizán"“. Záhorákova skupina operovala juhozápadne a východne od mestečka Mozyr, no na súde sa skloňovali aj zločiny v obciach Skorodnoje, Chojniky, Bragin a v mestečku Lojev. Samotný Záhorák bol odsúdený na 25 rokov väzenia. Od smrti ho zachránila len účasť v Slovenskom národnom povstaní.
Rýchla divízia.
Rýchla skupina.
Prvým predchodcom Rýchlej divízie bola Rýchla skupina. Táto slovenská jednotka ako prvá slovenská vojenská formácia pod velením plk. gšt. Rudolfa Pilfouska vstúpila v júni 1941 na sovietske územie. Po niekoľkých dňoch zajali prvých dvoch zajatcov. Jeden z nich bol vojak prezlečený za civilistu. Po výsluchu bol usvedčený z diverznej činnosti a na rozkaz veliteľa jednotky plk. Rudolfa Pilfouska zastrelený.
Vojaci Rýchlej skupiny sa v júni 1941 stali svedkami nálezu obetí sovietskej NKVD v bani Salina pri Dobromile. Udalosť vzbudila v miestnom obyvateľstve túžbu po pomste. Po obsadení oblasti nemeckou armádou sa zaktivizovali miestne radikálne nacionalistické živly a začali so zabíjaním domnelých komunistických aktivistov a ich sympatizantov, pričom terčom teroru sa stali Židia, ktorí boli stotožňovaní so sovietskym režimom. Svedkom pogromu bola kolóna slovenských vojakov Rýchlej skupiny, pričom čtk. Michal Mano zastrelil jedného z polomŕtvych Židov, aby skrátil jeho utrpenie. Podozrenie, že pogromu sa zúčastnili aj ďalší slovenskí vojaci, sa nepotvrdilo. Prípad zastrelenia Žida vyšetroval poľný súd Rýchlej skupiny za účasti prokurátora Antona Rašlu, ktorý odsúdil 8. júla 1941 čtk. Manu za zabitie na degradáciu a dva a pol roka žaláru. 
Rýchla brigáda.
Dva prípady zabíjania sovietskych zajatcov sa vyskytli počas bitky pri Lypovci. Počas bitky 22. júla 1941 zastrelili červenoarmejci ukrytí v líščích dierach zo zálohy niekoľko mužov z 5. roty KPÚV npor. Leopolda Ďuranu a tankistov. Slovenskí delostrelci zákopy objavili a vytiahli z nich 12 sovietskych vojakov. Npor. Ďurana rozrušený stratami nechal zajatcov nastúpiť do radu a pištoľou ich zastrelil. Npor. Ďurana mal po bitke psychické poruchy liečené v Martine, preto bol po vojne v roku 1947 oslobodený od trestného stíhania z dôvodu nepríčetnosti. Vojaci prítomní na poprave si uvedomovali, že ide o vojnový zločin, navyše pištoľ npor. Ďuranu mala zásobník len na 8 nábojov a musel ju počas popravy prebíjať, takže jeho stav nepríčetnosti nemohol byť až taký vážny.
Druhý podobný prípad sa odohral o niečo neskôr pri Granove, kde slovenskí vojaci so súhlasom I/11 del. oddielu mjr. Jozefa Vogla zastrelili 5 sovietskych zajatcov a mjr. Vogl po streľbe dal dvom obetiam ranu z milosti, lebo prejavovali známky života. Išlo zrejme o odvetu za prepad kolóny delostreleckého pluku 11 sovietskymi vojakmi zo zálohy. S týmto prípadom bol spojený aj Ernest Bielik, ktorý tiež mal strieľať bezbranných zajatcov. V roku 1955 podľa Jozefa Jablonického svedčil Ernest Bielik priťažujúco v súdnom procese s Jozefom Voglom-Sokolovským kvôli poprave sovietskych zajatcov. Následne bol sám Ernest Bielik v roku 1958 za podobný trestný čin odsúdený, hoci neskôr bol predčasne prepustený a trest mu bol zahladený.
Ťaženie na Kaukaz.
Na jar 1942 prevzal velenie nad Rýchlou divíziou gen. II. Jozef Turanec. Divízia sa pod jeho velením zúčastnila letného nemeckého ťaženia, ktoré smerovalo na Kaukaz a počas postupu zajali slovenskí vojaci viac ako 10 000 vojakov Červenej armády. V priebehu postupu a krátko po ňom neboli zaznamenané a doložené žiadne násilné konania slovenských vojakov proti sovietskym zajatcom. K zmene došlo až na konci leta 1942. Jednotky divízie nachádzajúce sa v lesoch na Kaukaze sa stali terčom útokov sovietskych partizánov a diverzantov. Turanec si nevedel rady a stavil na tvrdosť. Vojaci sa s útočníkmi mali vysporiadať ihneď na mieste, inak by im hrozil vojenský súd. O niekoľko dní neskôr dostali vojaci ďalšie inštrukcie, podľa ktorých mohli vojaci zajatých záškodníkov strieľať už len vo výnimočných prípadoch. Šlo o porušenia zásad vedenia vojny a Turanec si za to po vojne vypočul rozsudok trestu smrti, ktorý bol zmiernený na 30 rokov väzenia. Počas platnosti rozkazu zastrelili vojaci Rýchlej divízie osem zajatých záškodníkov.
Ďalšie zločiny.
Mučenie zajatcov.
Mučenie zajatcov má na svedomí spravodajský dôstojník npor. Červenák, ktorý v lete roku 1941 vypočúval sovietskych parašutistov. Metódy výsluchu zahŕňali bitie, pálenie sviečkami, viazanie závaží na genitálie a viedli k smrti vypočúvaných.
Na jar 1942 bol stot. pech. Ján Stanek na stáži u jednej nemeckej pešej jednotky v priestore Charkova. Stanek ako veterán francúzskej cudzineckej légie učil „"neschopných Nemcov získavať informácie od sovietskych zajatcov"“. Používal k tomu ceruzku, ktorú vložil dotyčnému medzi prsty, a tie potom lámal.
Trestné činy a zločiny voči civilnému obyvateľstvu.
Najrozšírenejšou formou trestných činov a represií voči civilnému obyvateľstvu boli krádeže a rekvirácie. Aj keď sa okrádanie civilného obyvateľstva v slovenskej armáde trestalo, dochádzalo k nemu počas celého obdobia pôsobenia slovenskej armády v ZSSR, nielen z dôvodov nedostatočného zásobovania, ale aj pre účely kšeftovania. 
Civilné obyvateľstvo v niektorých prípadoch krádeže znášalo, nakoľko si nechcelo pokaziť vzťahy so slovenskými vojakmi, ktorí sa správali k civilistom výrazne lepšie ako nemecké jednotky.
V prípade protipartizánskych operácií dochádzalo k ničeniu/vypaľovaniu domov osôb podozrivých zo spolupráce s partizánmi. Prepady dedín, rabovanie a vypaľovanie domov uskutočňovali najmä príslušníci pluku 102. Zaisťovacej divízie počas velenia pplk. Michala Lokšíka. Streľbou po civilistoch z palubných guľometov lietadla sa verejne chválil pred dôstojníkmi klubu Zaisťovacej divízie prednosta I.a oddelenia veliteľstva ZD a neskorší veliteľ povstaleckého letectva mjr. Jozef Tóth.
Extrémnym prípadom v Rýchlej divízii bol prípad stk. Jozefa Sobka, ktorý sa 13. až 19. septembra 1942 v kaukazskej obci Gulkevič správal ako samovládca a dopustil sa vraždy, 3 znásilnení a krádeží. Stk. Sobko bol za tieto činy odsúdený poľným súdom na 6 mesiacov žalára, no neodpykal si ich vďaka zaradeniu do protipartizánskej jednotky. Následne bol odsúdený Najvyšším súdom v Bratislave v roku 1943 za tieto činy na 18 rokov odňatia slobody.
Napriek podobným javom boli vzťahy slovenských vojakov a bieloruského a ukrajinského civilného obyvateľstva vo všeobecnosti nadštandardné, okrádaniu civilistov sa nedalo celkom zabrániť, no nešlo o masový jav a terorizovanie a zabíjanie civilného obyvateľstva bol jav vyslovene zriedkavý a týkal sa nanajvýš dvoch desiatok dôstojníkov a vojakov z celkového počtu 100 000 mužov nasadených na východnom fronte.
V umení.
Ladislav Mňačko v diele "Oneskorené reportáže" v poviedke Svedok opisuje súdny proces s bývalým príslušníkom Rýchlej divízie a neskorším partizánskym veliteľom obvineným z vrážd sovietskych zajatcov na východnom fronte kvôli ranám z milosti, usvedčovaným pomocou zmanipulovaného svedka. Spôsob, akým boli vojaci Rýchlej divízie v tejto Mňačkovej knihe vykreslení, sa však nepáčil Ferdinandovi Čatlošovi, ministrovi obrany vojnového Slovenského štátu, ktorý sa snažil s Mňačkom aj stretnúť, no ten ho neprijal.

</doc>
<doc id="702592" url="https://sk.wikipedia.org/wiki?curid=702592" title="Bralo (vrch v Krupinskej planine)">
Bralo (vrch v Krupinskej planine)

Bralo () je vrch v Krupinskej planine, krajinnom celku Slovenského stredohoria. Leží nad Horným Tisovníkom, približne južne od Detvy. 
Poloha.
Nachádza sa na východnom okraji planiny, v geomorfologickom podcelku Modrokamenské úboče. Leží v Banskobystrickom kraji, na hranici okresov Zvolen a Detva a zasahuje na katastrálne územie obce Horný Tisovník a Podjavorie II v rámci vojenského obvodu Lešť. Najbližším sídlom je severovýchodne situovaný Horný Tisovník, juhovýchodne sa nachádza Dolný Tisovník a Červeňany, južne Veľký Lom a Suché Brezovo, juhozápadne Dačov Lom a Senohrad a severne obec Stará Huta. Územie leží na hranici vojenského výcvikového priestoru Lešť.
Opis.
Bralo leží na severovýchodnom okraji podcelku Modrokamenské úboče, v hrebeni, vedúcom z Javoria () juhovýchodným smerom cez Chlm na Končitý hrádok (). Severne sa nachádza Kobylí vrch (), Pálenisko (), Dedinský vrch (), Chlm (), Brezie (), Sokolovo bralo () a Javorie (), západne Vysoká (), Šamilova skala (), Dlhý diel (), Vinička (), Mavercová (), Kopaný závoz () a Brezové vŕšky (), južne Kršiakov vŕšok (), Borok (), Končitý hrádok () a Lysec () a východne Čierťaž (), Vlčia skala (), Bralce (), Stanová () a Budinská skala (). Hrebeň patrí do povodia Ipľa, kde vodu z východných svahov odvádza riečka Tisovník, zo západných odteká potokom Koprovnica do Starej rieky. Na vrchol nevedie značený chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných bralnatých lokalít sú viditeľné okolité vrcholy Krupinskej planiny, blízkeho Javoria a Ostrôžok, pri vhodných podmienkach možno vidieť aj Poľanu a vrchy v severnom Maďarsku.
Prístup.
Na vrchol nevedie značený turistický chodník, preto prístup je možný neznačenými chodníkmi z Horného a Dolného Tisovníka. Hrebeňom, no popod vrchol prechádza východná hranica vojenského výcvikového priestoru Lešť, kde je obmedzený vstup verejnosti. 

</doc>
<doc id="702593" url="https://sk.wikipedia.org/wiki?curid=702593" title="Moisés Naím">
Moisés Naím

Moisés Naím (* 5. júl 1952, Tripolis, Líbya) je venezuelský novinár, spisovateľ a politik.
Naím bol po 14 rokov (19962010) šéfredaktorom časopisu "Foreign Policy". Od roku 2012 moderuje "Efecto Naím", televízny spravodajský program o ekonomike a medzinárodných záležitostiach, vysielaný v Severnej i Južnej Amerike na NTN24. V roku 2011 získal Cenu Ortegy y Gasseta za významný prínos žurnalistike v španielskom jazyku.
Je bývalým ministrom obchodu a priemyslu Venezuely, riaditeľom jej centrálnej banky a výkonným riaditeľom Svetovej banky. Je členom Rady pre medzinárodné vzťahy a Svetového ekonomického fóra.
Život.
Naím študoval na Universidad Metropolitana v Caracase vo Venezuele. Potom navštevoval Massachusetts Institute of Technology, kde koncom 70. rokov získal magisterský aj doktorandský titul.
Akademické a politické pôsobenie.
Naím bol profesorom obchodnej stratégie a priemyselnej ekonómie na Instituto de Estudios Superiores de Administración (IESA), venezuelskej obchodnej škole v Caracase. V rokoch 1979 až 1986 pôsobil aj ako jej dekan.
Od roku 1989 do roku 1990 zastával funkciu ministra obchodu a priemyslu v druhom kabinete Carlosa Andrésa Péreza.
Novinárska kariéra.
Moisés Naím je hlavným medzinárodným komentátorom španielskeho denníka "El País". Jeho stĺpik "„The Global Observer“" vychádza aj v Taliansku ("La Repubblica"), Francúzsku a v ďalších novinách Latinskej Ameriky.
Na medzinárodné ekonomické a geopolitické témy Naím publikoval tiež v periodikách "The New York Times", "The Washington Post", "The Financial Times", "Newsweek", "Time", "Le Monde", "Berliner Zeitung" a mnohých ďalších.
Od roku 1996 bol Naím šéfredaktorom časopisu "Foreign Policy". Časopis potom trikrát vyhral National Magazine Awards for General Excellence. V roku 2008 časopis zakúpila The Washington Post Company. Naím zostal šéfredaktorom až do roku 2010.
Dielo.
Naím je autorom alebo editorom viac ako 15 kníh, ktorých témy súvisia s geopolitikou, medzinárodnou ekonómiou a ekonomickým rozvojom.

</doc>
